<doc id="1794014" url="https://pl.wikipedia.org/wiki?curid=1794014" title="Lista znaków Gardinera">
Lista znaków Gardinera

Lista znaków hieroglificznych Alana Gardinera lub lista znaków Gardinera – lista skatalogowanych i opisanych hieroglifów egipskich, najczęściej używanych w staroegipskim piśmie hieroglificznym, z naciskiem na okres Średniego Państwa I (przez Średnie Państwo należy rozumieć idiom obejmujący opowieści i twórczość literacką z Dynastii IX–XII (2240 – 1740 r. p.n.e.)), w dobrze znanych zapisach publicznych i prywatnych na zabytkach pomnikowych, aż do Dynastii XVIII (1573 – 1314 r. p.n.e.). Znacznie później, gdy pisarze Etiopskich i Saiskich Dynastii (715 – 515 r. p.n.e.) celowo adaptowali archaiczny styl pisania, nastąpił odwrót od świetności z okresu Średniego Państwa.
Istnieją dowody, że okres nazywany renesansem nastąpił po pewnych rozłamach i podziałach u schyłku Starego Państwa, a cechował się rozkwitem aktywności literackiej (nastąpiła moda na kwiecisty i metaforyczny styl) oraz pojawieniem się ogromnej ilości opowieści i półdydaktycznych rozpraw naukowych poświęconych "sławnym" osobom, które następnie kopiowano i przepisywano w szkołach. Z tych powodów okres Średniego Państwa może być nazywany okresem klasycznym literatury staroegipskiej.
Lista Gardinera zawiera około 800 znaków hieroglificznych. Sporządził ją sir Alan Gardiner, brytyjski egiptolog i filolog. Lista została opublikowana w jego książce pt. "Gramatyka egipska. Istota wprowadzenia do studiów nad hieroglifami" ("Egyptian Grammar. Being an Introduction to the Study of Hieroglyphs"). Pierwsze wydanie ukazało się w 1927 r. Kolejne edycje, poprawione i uzupełnione ukazały się w roku 1950 i 1957.
Lista okazała się być wszechstronna i szczegółowa. Do dzisiaj praca Gardinera w środowiskach egiptologów uważana jest za najdokładniejszą w kwestii systemu słownego i stała się punktem odniesienia.
Lista Gardinera opisuje najbardziej powszechne egipskie hieroglify. Podzielone one są na kategorie oraz zawierają dwie formy dla wielu hieroglifów: postać pionową i postać poziomą. Gardiner zawarł także odmiany rozmiarowe poszczególnych hieroglifów. Pomocny w czytaniu o hieroglifach jest podział tekstu na osobne bloki.
Próby skatalogowania hieroglifów były już wcześniej podejmowane przez wielu lingwistów i egiptologów pod koniec XIX i na początku XX w., jednak były to listy sporządzane zbyt ogólnikowo i słabo wyjaśniające znaczenia niektórych wieloznacznych znaków lub nie posiadały wariantów jednego znaku. Dla przykładu, Wallis Budge opisał na 50 stronach około 1000 hieroglifów, ale bez odmian rozmiarowych.
Lista Gardinera nie jest skorowidzem odniesienia znaków – znaczące zastosowania znaków mogą być pominięte. Na przykład hieroglif G16 ("nbty"): ideogram oznaczający "Dwie Panie", tj. bogini Uadżet jako kobra i Nechbet jako biały sęp, które są boginiami opiekunami i patronami oddzielnych egipskich królestw (Górnego i Dolnego Egiptu) zjednoczonych w Starożytny Egipt. Od momentu, kiedy nastąpiło zjednoczenie kraju, obie boginie zostały uosobione w jednym symbolu ureusza (pierwotnie symbol bogini Uadżet), a później jako "zjednoczone boginie" stały się opiekunkami i patronkami całego Egiptu oraz faraonów. Ideogram dwóch bogiń jest wykazany w kategorii G – Ptaki jako G16, a przeoczony na liście C – Antropomorficzne bóstwa i I – Płazy, gady itp.
Kategorie Gardinera to skróty i uosobienie cech charakterystycznych. Stanowią podzbiory znaków hieroglificznych używanych w papirusach, szczególnie w "Księdze Umarłych".
Kategorie hieroglifów.
A – Człowiek (mężczyzna) i jego stany.
61 znaków + 11 dodatkowych wariantów
B – Kobieta i jej stany.
12 znaków + 3 dodatkowe
C – Antropomorficzne bóstwa.
16 znaków
D – Części ciała człowieka.
63 znaki + 29 dodatkowych wariantów
E – Ssaki.
34 znaki + 2 dodatkowe warianty
F – Części ciała ssaków.
52 znaki + 6 dodatkowych wariantów
G – Ptaki.
54 znaki + 19 dodatkowych wariantów
H – Części ciała ptaków.
8 znaków + 2 dodatkowe warianty
I – Płazy, gady, itp..
15 znaków + 12 dodatkowych wariantów
K – Ryby i części ciała ryb.
7 znaków
L – Bezkręgowce i mniejsze zwierzęta.
7 znaków
M – Drzewa i rośliny.
44 znaki + 5 dodatkowych wariantów
N – Niebo, ziemia i woda.
42 znaki + 25 dodatkowych wariantów
O - Budynki, części budynków, itp..
51 znaków + 9 dodatkowych znaków
P – Statki i części statków.
11 znaków + 3 dodatkowe warianty
Q – Meble domowe i pogrzebowe.
7 znaków + 1 dodatkowy wariant
R – Meble świątynne i tajemnicze symbole.
25 znaków + 1 dodatkowy wariant
S – Korony, stroje i laski.
46 znaków + 3 dodatkowe warianty
T – Wojna, polowanie, rzeź.
35 znaków + 6 dodatkowych wariantów
U – Rolnictwo, rzemiosło i zawody.
41 znaków + 5 dodatkowych wariantów
V – Liny, włókna, kosze, torby, itp..
39 znaków + 3 dodatkowe warianty
W – Naczynia kamienne i gliniane.
25 znaków + 4 dodatkowe warianty
X – Bochenki i ciasta.
8 znaków + 11 dodatkowych wariantów
Y – Pisanie, gry, muzyka.
8 znaków + 5 dodatkowych wariantów
Z – Kreski, znaki pochodzące z hieratyki, figury geometryczne.
16 znaków + 10 dodatkowych wariantów
Aa – Niesklasyfikowane (nieokreślone).
34 znaki + 7 dodatkowych wariantów
Kategorie pomocnicze w rozszerzeniu Wikihiero.
Ba - Znczniki, nawiasy i klamry.
6 znaków + 18 dodatkowych wariantów
Ca - kartusze i ogrodzenia.
3 znaki + 8 dodatkowych wariantów
Da - Znaki niesklasyfikowane i odstępy.
11 znaków

</doc>
<doc id="1794015" url="https://pl.wikipedia.org/wiki?curid=1794015" title="Okręg Schwerin">
Okręg Schwerin

Okręg Schwerin (niem. "Bezirk Schwerin") – okręg administracyjny w dawnej Niemieckiej Republice Demokratycznej.
Geografia.
Okręg położony w północno-zachodniej części NRD. Graniczył od południa z okręgiem Magdeburg i okręgiem Poczdam, od wschodu z okręgiem Neubrandenburg a od północy z okręgiem Rostock oraz od zachodu z RFN.

</doc>
<doc id="1794016" url="https://pl.wikipedia.org/wiki?curid=1794016" title="Girolamo Romani">
Girolamo Romani

Girolamo Romani (Romanino) (ur. 1485 w Brescii, zm. tamże ok. 1566) – jeden z najwybitniejszych włoskich malarzy renesansowych, tworzący w XVI-wiecznej Wenecji oraz w regionie Lombardii, niedaleko miasta Brescia. W jego długiej karierze wyróżnia się kilka stylów.
Życiorys.
Wczesne lata życia i nauki Romaniego nie są dobrze udokumentowane. Z pewnością do roku 1513 uczył się i mieszkał w Wenecji. Jednym z pierwszych jego dzieł była "Pietà" namalowana w stylu Quattrocento w kościele "San Lorenzo" w Brescii, datowana na rok 1510.
W 1513 roku zlecono mu namalowanie "Madonny na tronie z czterema świętymi" w kościele San Giustina w Padwie. Dzieło zostało namalowane w stylu weneckim, choć ciemna oprawa nawiązywała do wcześniejszych stylów. W latach 1519-20 namalował cztery freski w nawie głównej w katedrze w Cremonie, przedstawiające historię Męki Pańskiej (Pasja). Jego dzieła mają eklektyczny charakter, łącząc kolorystykę szkoły weneckiej z florencko-lombardzkim wzornictwem. We freskach cremońskich zauważyć można silny wpływ w elementach narracyjnych i dekoracyjnych lombardzkiego mistrza Altobello Melone. W 1521 Il Pordenone zastąpił Romaniego przy dekoracji kościoła w Padwie.
Po powrocie do Brescii (1521-1524) przyozdabiał kaplicę sakramentu ("Cappella del Sacramento") w kościele pod wezwaniem św. Jana Ewangelisty ("San Giovanni Evangelista"). Jego dzieło "Święty Mateusz i aniołowie" przedstawia apostoła przy pracy, oświetlonego tylko światłem świecy i jest jednym z pierwszych przykładów włoskiego malarstwa nokturnowego, w którym niedługo później zaczną się prześcigać tacy malarze jak Correggio czy Cambiaso. W tym okresie służył także pomocą przy dekorowaniu "Palazzo Averoldi" w Brescii.
W latach 1531 do 1532, współpracował z Dosso Dossim przy ozdabianiu freskami Castel Buonconsiglio w Trento. Ozdobił także szafę organową w kościele w Asola, malując prace "August i Sybilla" oraz "Poświęcenie Izaaka".
Jego uczniami byli tacy malarze jak zięć Lattanzio Gambara, Girolamo Muziano, czy Stefano Rosa. Uważa się, że miał wpływ na twórczość wielu artystów, jak np. Giulio Campi.
Obrazy.
Niepewne daty

</doc>
<doc id="1794017" url="https://pl.wikipedia.org/wiki?curid=1794017" title="Aleja Monte Cassino w Koszalinie">
Aleja Monte Cassino w Koszalinie

Aleja Monte Cassino – ulica w centralnej części Koszalina, stanowi obejście ścisłego centrum zlokalizowanego wzdłuż ulic Zwycięstwa i Szczecińskiej.
Pomiędzy Franciszkańską/Niepodległości i Młyńską/Fałata jest częścią drogi krajowej nr 6.

</doc>
<doc id="1794021" url="https://pl.wikipedia.org/wiki?curid=1794021" title="Grupa Cruachan">
Grupa Cruachan

Grupa Cruachan – pasmo w Grampianach Zachodnich, w Szkocji. Na północy pasmo to graniczy z Glen Etive i pasmem Black Mount, na wschodzie z Bridge of Orchy oraz z Tyndrum na południu. Nazwa pasma pochodzi od najwyższego szczytu – Ben Cruachan, który osiąga wysokość 1126 m. 
Najważniejsze szczyty:

</doc>
<doc id="1794022" url="https://pl.wikipedia.org/wiki?curid=1794022" title="Fasunek">
Fasunek

Fasunek – zespół połączonych ze sobą taśm materiałowych lub skórzanych mających na celu prawidłowe mocowanie hełmu lub kasku na głowie noszącej go osoby. Fasunek zapewnia optymalny dystans pomiędzy dzwonem hełmu a głową noszącego, co ma istotny wpływ na amortyzację wstrząsów, uderzeń, trafień odłamkami itp.

</doc>
<doc id="1794023" url="https://pl.wikipedia.org/wiki?curid=1794023" title="El Mirador">
El Mirador

El Mirador – pozostałości miasta Majów położonego w północnej części Gwatemali, w departamencie Petén, w gminie San Andrés, przy granicy z Meksykiem.
El Mirador leży w rozległej, bagnistej dolinie o tej samej nazwie.
Ruiny zostały odkryte w 1926 roku, a regularne wykopaliska rozpoczęto na tym terenie w 1978 roku. Tylko niektóre z kompleksów miasta zostały do tej pory przebadane i odsłonięte.
Początki El Mirador datuje się na VI w. p.n.e., a jego rozkwit na okres od III w. p.n.e. do I w. n.e., po czym niedługo wyludniło się. Majowie wrócili do miasta kilkaset lat później, a ostatecznie porzucili je w IX w. n.e.
W późnym okresie preklasycznym El Mirador należał do najważniejszych centrów cywilizacji Majów.
W okresie świetności miasto zamieszkiwało co najmniej 80 tysięcy osób. Odkryto w nim około 30 kompleksów świątynnych, które miały postać piramid z trzema szczytami. Największy z nich, La Danta, przewyższa swoją objętością piramidę Cheopsa, choć jest od niej niższy. Jego wysokość wynosi 72 m. Inną piramidą, o wysokości 55 m jest El Tigre. Piramidy w El Mirador często mają zaokrąglone naroża.
Charakterystyczna dla El Mirador są wielkie głowy, czy maski bogów wykonane z nieobrobionych bloków kamiennych i zaprawy wapiennej.
W obrębie miasta, jak i poza nim znajdowały się położone na nasypach i utwardzone drogi – sacbé, które umożliwiały przemieszczanie się w porze deszczowej.

</doc>
<doc id="1794025" url="https://pl.wikipedia.org/wiki?curid=1794025" title="Bass Generation">
Bass Generation

Bass Generation – trzeci album studyjny szwedzkiego muzyka Basshuntera, wydany 25 września 2009 roku.
Album promowany był singlami „Every Morning” oraz „I Promised Myself”. Album znalazł się między innymi na drugim miejscu nowozelandzkiej listy Top 40 Albums, miejscu szesnastym listy brytyjskiej (osiągnął status srebra za 60 000 sprzedanych egzemplarzy) i irlandzkiej. Album był notowany także na amerykańskich listach: na miejscu piętnastym listy Dance/Electronic Albums oraz na 34. na Heatseekers Albums.
Realizacja.
Materiał do trzeciego studyjnego albumu Basshunter zaczął tworzyć na początku 2009 roku. Wytwórnia Hard2Beat zapowiedziała wydanie albumu latem 2009 roku. Album został wydany 29 września 2009 roku, tydzień po wydaniu singla „Every Morning”. 15 września Basshunter ogłosił, że album zostanie wydany również w wersji dwupłytowej. Utwór „I Can’t Deny” został wykonany wokalnie przez Lauren Dyson, „I Will Learn to Love Again” został wykonany z udziałem zespołu Stunt.
Muzyka.
Nagrywając album Basshunter chciał, aby wszystkie utwory różniły się od siebie nawzajem. „I Promised Myself” ma podobny setup do „Now You’re Gone” z ulepszonymi bębnami basowymi i linią basową oraz jest bardziej rytmiczny. Utwór „Why” jest ostatnim utworem, który Basshunter napisał i wyprodukował na potrzeby albumu. Basshunter bardzo lubi muzykę rockową i chciał ją połączyć z jego stylem. Stwierdził też, że utwór powstał na potrzeby występów na żywo. „Why” opowiada o byciu zakochanym i o beznadziejnej miłości. Według Basshuntera aranżacja „Don’t Walk Away” wskazuje na to, że jest to utwór wykonany przez niego. „I Still love” znacznie różni się od pozostałych utworów albumu. Basshunter stwierdził, że jest to prawdopodobnie najcięższa piosenka na albumie i przyrównał ją do „Bass Creator” z "Now You’re Gone – The Album". Utwór „Day &amp; Night” muzyk zmieniał prawdopodobnie ponad dwanaście razy rozwijając utwór w różnych kierunkach co zajęło mu sporo czasu. Stwierdził, że prawdopodobnie nigdy nie spędził więcej czasu na modyfikowaniu i produkowaniu piosenki. „Far from Home” opowiada o życiu w podróży i chęci wrócenia do domu. „I Know U Know” opowiada o szczerości w związku z drugą osobą. Do stworzenia utworu „On Our Side” Basshunter chciał bardziej wykorzystać stary styl, skupiony na beatach. Według artysty piosenka jest bardzo prosta, bardzo energiczna i przyjemnie zharmonizowana. „Can You” jest intensywną, wesołą i bardzo szybką piosenką. Basshunter miał nadzieję, że słuchacz poczuje się szczęśliwie lub zabawnie. „Plane to Spain” to piosenka przeznaczona dla fanów Basshuntera, którzy są graczami gier komputerowych.
Wydanie.
Album został wydany w Wielkiej Brytanii w wersji CD i 2CD 29 września 2009 roku przez Hard2Beat. 29 września 2009 miały również miejsca premiery w Szwecji oraz w Stanach Zjednoczonych. W Polsce wydanie albumu miało miejsce 26 października 2009 roku dzięki wytwórni Warner Music Poland.
Projekt frontu okładki został wykonany przez Ricka Guesta. Na okładce znajduje się między innymi samochód Toyota MR2 Turbo (jego właścicielem jest Nick Turner).
Promocja.
Basshunter opublikował na swoim profilu na Bebo i MySpace próbki utworów do odsłuchania, znajdujących się na albumie. Zanim album został wydany, utwór „Numbers” został udostępniony do pobrania za darmo za pośrednictwem oficjalnego profilu Basshuntera w serwisie internetowym Bebo. Na profilu wytwórni w serwisie YouTube publikowano reportaże przedstawiające realizację utworów z albumu.
Bass Generation Tour.
W październiku 2009 roku Basshunter ogłosił trasę koncertową Bass Generation Tour. W celu promowania albumu wystąpił dziesięć razy w Wielkiej Brytanii i dwa razy w Irlandii.
Odbiór.
Krytyka.
David Jeffries z serwisu AllMusic stwierdził, że album jest pełen miłości i ich zawodów, a utwory są pod silnym wpływem muzyki vocal trance. W swej recenzji napisał również, że część albumu jest bardzo smutna, a utwory „Why”, „Don’t Walk Away” i „I Will Learn to Love Again” określił jako najsmutniejsze. Al Fox z serwisu BBC skrytykował muzykę, ocenił ją jako „boleśnie piskliwe, elektroniczne brzęczenie”, wokale określił jako „poniżej przeciętnej”, podsumowując stwierdził, że prezentowana muzyka jest bardzo niskiej jakości. Stefan Thungren z dziennika Svenska Dagbladet określił muzykę znajdującą się na albumie jako powtarzalną oraz uznał, że słuchanie piętnastu męczących utworów jest prawdziwą obrazą dla słuchaczy.

</doc>
<doc id="1794026" url="https://pl.wikipedia.org/wiki?curid=1794026" title="Okręg Poczdam">
Okręg Poczdam

Okręg Poczdam (niem. "Bezirk Potsdam") – okręg administracyjny w dawnej Niemieckiej Republice Demokratycznej.
Geografia.
Okręg położony w centralnej części NRD.

</doc>
<doc id="1794027" url="https://pl.wikipedia.org/wiki?curid=1794027" title="Naziemna telewizja analogowa">
Naziemna telewizja analogowa



</doc>
<doc id="1794028" url="https://pl.wikipedia.org/wiki?curid=1794028" title="Open de Tenis Comunidad Valenciana 2007">
Open de Tenis Comunidad Valenciana 2007

Open de Tenis Comunidad Valenciana 2007 – tenisowy turniej ATP z cyklu Open de Tenis Comunidad Valenciana rozgrywany w dniach 9–15 kwietnia 2007 roku w Walencji na kortach ziemnych o puli nagród 332 800 euro.

</doc>
<doc id="1794031" url="https://pl.wikipedia.org/wiki?curid=1794031" title="Angélique Boyer">
Angélique Boyer



</doc>
<doc id="1794039" url="https://pl.wikipedia.org/wiki?curid=1794039" title="Okręg Magdeburg">
Okręg Magdeburg

Okręg Magdeburg (niem. "Bezirk Magdeburg") – okręg administracyjny w dawnej Niemieckiej Republice Demokratycznej.
Geografia.
Okręg położony w środkowo-zachodniej części NRD.

</doc>
<doc id="1794040" url="https://pl.wikipedia.org/wiki?curid=1794040" title="Microsoft Certified Solution Developer">
Microsoft Certified Solution Developer

Certyfikat Microsoft Certified Solution Developer (MCSD) – główny certyfikat dla specjalistów, którzy projektują i tworzą rozwiązania biznesowe z wykorzystaniem narzędzi programistycznych, technologii i platform firmy Microsoft oraz architektury Microsoft Windows DNA. 
Programiści z certyfikatem MCSD mogą tworzyć aplikacje biurowe jedno- i wielostanowiskowe, aplikacje oparte na sieci Web, aplikacje n-warstwowe oraz aplikacje oparte na przetwarzaniu transakcji. Certyfikat obejmuje zakres zadania od analizy wymagań biznesowych po utrzymanie bieżącego działania rozwiązań.
Tytuł MCSD należy do istniejącej generacji certyfikatów Microsoft.
Od 1 kwietnia 2009 egzaminy, których zaliczenie skutkuje uzyskaniem tytułu MCSD są niedostępne.

</doc>
<doc id="1794041" url="https://pl.wikipedia.org/wiki?curid=1794041" title="Harry Bradshaw">
Harry Bradshaw

Henry „Harry” Bradshaw (ur. "ok."1854 w Burnley, zm. wrzesień 1924 w Wandsworth) – angielski menadżer piłkarski.
Kariera.
Chociaż nigdy nie grał w piłkę, Bradshaw został w 1891 sekretarzem Burnley, zaś dwa lata później prezesem. W 1896 został mianowany menadżerem pierwszego zespołu i chociaż w jego pierwszym sezonie po tym jak zespół znalazł się na dnie tabeli i przegrał spotkania fazy play-off spadł z First Division, Burnley było uważane za kandydata do szybkiego awansu. Po powrocie do najwyższej klasy rozgrywkowej, w sezonie 1898/1899 zespół zajął trzecie miejsce w tabeli, co było najlepszym wynikiem w historii klubu.
Latem 1899, Bradshaw przeniósł się na południe kraju, do występującego wówczas w Second Division Woolwich Arsenal i bardzo szybko awansował z londyńskim klubem do ekstraklasy. Podpisał kontrakty z paroma znaczącymi graczami, jak np. Archie Cross, Percy Sands, Jimmy Jackson i Jimmy Ashcroft, i wprowadził szkocki styl gry z krótkimi podaniami i płynnym zmienianiem pozycji. Po kilku słabszych sezonach, Arsenal zakończył rozgrywki 1898/1899 na drugim miejscu i dzięki temu klub po raz pierwszy w historii awansował do First Division. Jedenastu z dwudziestu ówczesnych graczy Arsenalu zostało ściągniętych Bradshawa.
Jednakże nigdy nie poprowadził Arsenalu w ekstraklasie. Latem 1904 trafił do grającego w Southern League Fulham, gdzie stał się pierwszym profesjonalnym menadżerem w historii klubu. W Fulham dwa razy z rzędu zajmował pierwsze miejsce w Southern League i na koniec sezonu 1906/1907 awansował po barażach do Second Division. W następnym sezonie Fulham zajęło czwarte miejsce w lidze i dotarło do ćwierćfinału FA Cup; Jednakże zespół nie potrafił utrzymać świetnej passy i następny sezon zakończył dopiero na dziesiątym miejscu. Bradshaw kontynuował swą pracę w Fulham do 1909, gdy wygasł jego kontrakt.
Bradshaw odmówił kontynuowania pracy na stanowisku menadżera Fulham i został sekretarzem Southern League. Stanowisko to zajmował aż do przejścia na emeryturę w 1921. Zmarł w 1924. Jego synowie, Joe Bradshaw i William Bradshaw, występowali w Arsenal i Fulham, gdy on prowadził te zespoły. Joe poszedł w ślady ojca i między 1926 a 1929 był menadżerem Fulham.

</doc>
<doc id="1794044" url="https://pl.wikipedia.org/wiki?curid=1794044" title="Brentidae">
Brentidae

Brentidae – rodzina chrząszczy. Należą tu głównie ksylofagiczne chrząszcze o charakterystycznym, wydłużonym pokroju ciała. W ostatnich ujęciach systematyki chrząszczy do Brentidae zaliczono podrodziny wcześniej zaliczane do ryjkowcowatych: Apioninae, Cyladinae i Nanophyinae.
Największym przedstawicielem rodziny jest pochodzący z Jawy gatunek "Eutrachelus temminckii" – samce osiągają długość 75 mm.
W Europie jedynymi przedstawicielami Brentidae (sensu stricto, bez uwzględnienia podrodzin Apioninae i Nanophyinae) są "Amorphocephala coronata" i "Orfilaia reichei".
Podrodziny:

</doc>
<doc id="1794045" url="https://pl.wikipedia.org/wiki?curid=1794045" title="Lionville-Marchwood">
Lionville-Marchwood

Lionville-Marchwood – miejscowość ("census-designated place") w Pensylwanii, ok. 6000 mieszkańców.

</doc>
<doc id="1794046" url="https://pl.wikipedia.org/wiki?curid=1794046" title="Okręg Frankfurt nad Odrą">
Okręg Frankfurt nad Odrą

Okręg Frankfurt nad Odrą (niem. "Bezirk Frankfurt (Oder)") – okręg administracyjny w dawnej Niemieckiej Republice Demokratycznej.
Geografia.
Okręg położony w środkowo-wschodniej części NRD. Od wschodu poprzez Odrę graniczył z PRL.

</doc>
<doc id="1794047" url="https://pl.wikipedia.org/wiki?curid=1794047" title="Alois Kurz">
Alois Kurz

Alois Kurz (ur. 14 lipca 1917 w Saalfelden am Steinernen Meer, zm. ?) – austriacki zbrodniarz nazistowski, SS-Untersturmführer, członek załogi niemieckich obozów koncentracyjnych Majdanek, Auschwitz-Birkenau i Mittelbau-Dora.
Z zawodu inżynier. W latach 1933–1934 należał do austriackiej Hitlerjugend. W lutym 1938 wstąpił do SA, a 1 kwietnia do SS (nr identyfikacyjny 382378). Od lata 1940 do 21 kwietnia 1941 pełnił służbę w pułku SS "Westland", następnie przydzielono go do batalionu budowlanego SS na poligonie "Heidelager" (Dębica). 15 kwietnia 1942 został dowódcą kompanii wartowniczej w obozie na Majdanku. Kierował tu między innymi kompaniami trzecią i czwartą oraz kompanią szkoleniową. W kwietniu 1944 Kurz został oficerem sądowym w tym obozie. 22 czerwca 1944 przeniesiono go do obozu głównego Auschwitz, gdzie sprawował funkcję "Arbeitseinsatzführera". Wreszcie od 1 listopada 1944 był z kolei zastępcą "Arbeitseinsatzführera" w Mittelbau-Dora (Nordhausen). 
Po zakończeniu wojny prowadziła przeciwko Kurzowi śledztwo prokuratura wiedeńska, ale ostatecznie nie postawiono go w stan oskarżenia.

</doc>
<doc id="1794048" url="https://pl.wikipedia.org/wiki?curid=1794048" title="Piotr Kowalik">
Piotr Kowalik

Piotr Jan Kowalik (ur. 7 września 1939 w Opactwie koło Kozienic) – polski przedstawiciel nauk technicznych, specjalizujący się w hydrologii, fizyce gleb i gruntów i gospodarce wodnej.
Życiorys.
W 1961 roku ukończył studia w zakresie inżynierii środowiska na Wydziale Budownictwa Wodnego Politechniki Gdańskiej. Stopień doktora nauk technicznych uzyskał w 1967 roku, a doktora habilitowanego w 1972 roku na tej samej uczelni. W 1979 roku otrzymał tytuł profesora nauk technicznych. 
W latach 1983-2005 pełnił funkcję kierownika Katedry Inżynierii Sanitarnej na Politechnice Gdańskiej. Od 2002 roku jest członkiem korespondentem Polskiej Akademii Nauk. 
Opracowywał modele komputerowe dotyczące obiegu wody i wzrostu roślin na polderach w Holandii i na Żuławach. Tworzył programy wzrostu wierzby energetycznej we współpracy z grupą naukowców z Uppsali. Przebywał też w Danii, opracowując technologie oczyszczania ścieków z udziałem roślin.
Życie prywatne.
Żoną Piotra Kowalika to dr n. med. Barbara Sęp-Kowalik, psychiatra. Dwie córki są po studiach – starsza Katarzyna jest pediatrą, a młodsza Krystyna jest prawnikiem, specjalistą od prawa Unii Europejskiej. Wolny czas poświęca na historię sztuki użytkowej, zwłaszcza XIX wieku.

</doc>
<doc id="1794051" url="https://pl.wikipedia.org/wiki?curid=1794051" title="Johann Georg Wagler">
Johann Georg Wagler

 
Johann Georg Wagler (ur. 28 marca 1800 w Norymberdze, zm. 23 sierpnia 1832 w Monachium) – niemiecki herpetolog i ornitolog.
Wagler był asystentem Johanna Baptista von Spixa, a po jego śmierci (1826) został dyrektorem Muzeum Zoologicznego na Uniwersytecie w Monachium. Pracował nad bogatymi zbiorami sprowadzonymi z wypraw do Brazylii. Był autorem monografii papug "Monographia Psittacorum" (1832); w pozycji tej m.in. nadał nową nazwę naukową ("Sittace Spixii") odkrytej i opisanej przez Spixa (1817) arze modrej.
Wagler zmarł na skutek infekcji po przypadkowej ranie postrzałowej.

</doc>
<doc id="1794054" url="https://pl.wikipedia.org/wiki?curid=1794054" title="Tyndrum">
Tyndrum

Tyndrum (gael. "Taigh an Droma") – pasmo w Grampianach Zachodnich, w Szkocji. Pasmo to otacza od północy, zachodu i południa wioskę, od której wzięło swoją nazwę. Najwyższym szczytem jest Ben Lui, który osiąga wysokość 1130 m.
Najważniejsze szczyty:

</doc>
<doc id="1794056" url="https://pl.wikipedia.org/wiki?curid=1794056" title="Sávio Oliveira do Vale">
Sávio Oliveira do Vale

Sávio, właśc. Sávio Oliveira do Vale (ur. 1 listopada 1984 w Rio Grande) – brazylijski piłkarz grający na pozycji pomocnika. Zawodnik Esportivo Bento Gonçalves.

</doc>
<doc id="1794057" url="https://pl.wikipedia.org/wiki?curid=1794057" title="Jan Pyjor">
Jan Pyjor

Jan Pyjor (ur. 13 czerwca 1935 w Gdańsku, zm. 8 stycznia 1994 w Warszawie) – polski aktor, aktor lalkarz i plastyk.
Życiorys.
Pracę sceniczną rozpoczął w teatrach lalkowych. Debiutował w 1953 w warszawskim Teatrze „Baj”, później występował w Teatrze Lalek w Wałbrzychu (do 1961). W sezonie 1961/1962 grał w Teatrze Lalki i Aktora „Kubuś” w Kielcach. W 1962 przeszedł do zespołu Teatru Lalki „Tęcza” w Słupsku. W latach 1965-1970 był aktorem Teatru Lalek „Groteska” w Krakowie. W sezonie 1970/1971 należał do zespołu Sceny Lalkowej Lubuskiego Teatru im. Kruczkowskiego w Zielonej Górze, brał też udział w spektaklach sceny dramatycznej. Współpracował z Teatrem STU w Krakowie jako adaptator, reżyser i scenograf. Od 1971 występował na scenach dramatycznych: w sezonie 1971/1972 w Zielonej Górze, w sezonie 1972/1973 w Teatrze im. Osterwy w Lublinie, w sezonie 1973/1974 w Teatrze im. Siemaszkowej w Rzeszowie. W latach 1974-1976 grał w Teatrze Ziemi Krakowskiej im. Solskiego w Tarnowie. W latach 1976-1979 był aktorem Teatru Dramatycznego w Wałbrzychu, w latach 1979-1981 i 1983-1985 Teatru im. Bogusławskiego w Kaliszu. W latach 1981-1983 grał w Bałtyckim Teatrze Dramatycznym w Koszalinie. W latach 1988-1992 był aktorem warszawskiego Teatru Syrena. Później choroba uniemożliwiła mu występy. Był uzdolnionym plastykiem, jego prace znajdują się w wielu muzeach, np. w Muzeum Sztuki w Brukseli. Zmarł w Warszawie, został pochowany na cmentarzu Bródnowskim (kw. 9B-3).

</doc>
<doc id="1794058" url="https://pl.wikipedia.org/wiki?curid=1794058" title="Josefa Andrés Barea">
Josefa Andrés Barea

Josefa Andrés Barea (ur. 17 lutego 1958 w Burjassot) – hiszpańska polityk, pielęgniarka i działaczka związkowa, posłanka do Parlamentu Europejskiego VII kadencji, deputowana krajowa.
Życiorys.
Z zawodu dyplomowana pielęgniarka. Pracowała m.in. jako zastępczyni inspektora w ministerstwie zdrowia w regionalnym rządzie Walencji.
Na początku lat 80. wstąpiła do związku zawodowego UGT, a także do Hiszpańskiej Socjalistycznej Partii Robotniczej. W 1999, 2003 i 2007 była wybierana w skład Kortezów Walencji. Przez dwie kadencje pełniła funkcję rzecznika prasowego jednej z komisji parlamentarnych.
W wyborach w 2009 z ramienia PSOE uzyskała mandat posłanki do Parlamentu Europejskiego. W PE przystąpiła do grupy Postępowego Sojuszu Socjalistów i Demokratów, wybrano ją też do Komisji Rybołówstwa. W PE zasiadała do 2014.
W wyborach w kwietniu 2019 i listopadzie 2019 uzyskiwała mandat posłanki do Kongresu Deputowanych.

</doc>
<doc id="1794059" url="https://pl.wikipedia.org/wiki?curid=1794059" title="Wilhelm Bahr">
Wilhelm Bahr

Wilhelm Bahr (ur. 25 kwietnia 1907 w Gleschendorf, zm. 8 października 1946 w Hameln) – zbrodniarz hitlerowski, sanitariusz w niemieckich obozach koncentracyjnych Neuengamme i Vaivara oraz SS-Unterscharführer.
Skazany na karę śmierci w pierwszym procesie załogi Neuengamme przez brytyjski Trybunał Wojskowy w Hamburgu. Wyrok wykonano przez powieszenie w więzieniu Hameln.

</doc>
<doc id="1794061" url="https://pl.wikipedia.org/wiki?curid=1794061" title="Pomnik Adama Mickiewicza w Gorzowie Wielkopolskim">
Pomnik Adama Mickiewicza w Gorzowie Wielkopolskim

Pomnik Adama Mickiewicza w Gorzowie Wielkopolskim – pomnik znajdujący się w pobliżu skrzyżowania ul. Orląt Lwowskich i ul. gen. Władysława Sikorskiego w Gorzowie Wielkopolskim. Zaprojektowany został w 1956 roku przez Józefa Gosławskiego.
Historia.
Idea budowy pomnika powstała w związku z obchodami setnej rocznicy śmierci poety. Projekt pomnika wykonano w 1956 roku, a monument odsłonięto rok później 15 grudnia 1957 roku. Odlew wykonano w Zakładach Mechanicznych "Gorzów", zaś fundusze pochodziły ze zbiórki od lokalnej społeczności. W pierwotnej wersji Mickiewicz w lewej ręce trzymał pióro, a w prawej książkę, jednak w trakcie prac członkowie komitetu zmienili koncepcję, przez co ostatecznie jedna z rąk poety jest o 20 cm dłuższa. Przewodniczącym Komitetu Budowy Pomnika był gorzowski lekarz i działacz społeczny doktor Edward Stapf.
Odsłonięcie pomnika w roku 1957 oznaczało, że stał się on pierwszym pomnikiem wzniesionym w ówczesnym województwie zielonogórskim (i tym samym w powojennym Gorzowie Wielkopolskim), a drugim pomnikiem Mickiewicza na Ziemiach Odzyskanych.
W roku 2016 Rada Miasta podjęła decyzję o przebudowie skrzyżowania i jednocześnie wyraziła zgodę na zmianę lokalizacji pomnika i przesunięcie go o 12 metrów. Tymczasowy demontaż pomnika rozpoczął się na jesieni 2019 roku. 10 lutego 2020, w trakcie prac przy demontażu cokołu nadzorowanych przez archeologów z Muzeum Lubuskiego, odnaleziono tubę zawierającą dwa akty erekcyjne – pomnika Adama Mickiewicza z 1957 oraz niezrealizowanego "Pomnika Wolności" z 1945. We wrześniu 2020 pomnik ponownie stanął na cokole - w odległości 12 metrów od pierwotnej lokalizacji.
Opis.
Żeliwny pomnik znajduje się na granitowym cokole. Wizerunek poety jest pełnopostaciowy. Wzrok kieruje przed siebie. W lewej ręce przytrzymuje księgę. Dookoła cokołu biegnie napis:
Współczesne znaczenie.
Gorzowski pomnik Adama Mickiewicza niejednokrotnie był miejscem organizacji różnych okolicznościowych wydarzeń i happeningów.
Lokalne media odnotowały m.in. takie wydarzenia jak:

</doc>
<doc id="1794063" url="https://pl.wikipedia.org/wiki?curid=1794063" title="1 Dywizja Lotnictwa Bombowego">
1 Dywizja Lotnictwa Bombowego

1 Dywizja Lotnictwa Bombowego (1 DLB) – związek taktyczny lotnictwa bombowego ludowego Wojska Polskiego.
Formowanie i zmiany organizacyjne.
Dywizję sformowano na podstawie rozkazu Naczelnego Dowództwa WP z 31 października 1944 jako związek taktyczny 1 Mieszanego Korpusu Lotniczego. Utworzono ją w Mirgorodzie, Kirowogradzie i Kazaniu z przekazanych z Armii Czerwonej trzech pułków lotniczych oraz dowództwa 184 Dywizji Lotnictwa Bombowego. Wiosną dywizja została przebazowana do kraju na lotniska w Sochaczewie i Sannikach. 
Od chwili sformowania do momentu zakończenia wojny dywizja prowadziła szkolenie bojowe. W walkach nie wzięła udziału. 
W 1946 dywizję rozformowano pozostawiając 3 pułk lotnictwa bombowego, który przemianowano na 7 pułk bombowców nurkujących
Skład dywizji w 1944.
Stan etatowy dywizji: 1036 żołnierzy. Uzbrojenie: 105 samolotów, w tym: 96 bombowców Pe-2, 1 myśliwiec Jak-1, 1 myśliwiec Jak-7, 7 samolotów łącznikowych Po-2.

</doc>
<doc id="1794067" url="https://pl.wikipedia.org/wiki?curid=1794067" title="Klubowy Puchar Świata w piłce siatkowej mężczyzn">
Klubowy Puchar Świata w piłce siatkowej mężczyzn



</doc>
<doc id="1794069" url="https://pl.wikipedia.org/wiki?curid=1794069" title="Żronkowate">
Żronkowate

Żronkowate (Mutillidae) – rodzina os. Bezskrzydłe samice gatunków tej rodziny przypominają mrówki. Larwy tych os są parazytoidami błonkówek zakładających gniazda podziemne. Z 5000 gatunków żronkowatych większość występuje w tropikach. W Polsce stwierdzono występowanie czterech gatunków: "Myrmosa atra", "Paramyrmosa brunnipes", "Dasylabris maura" i "Physetopoda halensis".
Podrodziny.
Lelej (2002) w krainie palearktycznej wyróżnia 9 podrodzin:

</doc>
<doc id="1794070" url="https://pl.wikipedia.org/wiki?curid=1794070" title="Mutillidae">
Mutillidae



</doc>
<doc id="1794071" url="https://pl.wikipedia.org/wiki?curid=1794071" title="Natsu Dragonil">
Natsu Dragonil



</doc>
<doc id="1794072" url="https://pl.wikipedia.org/wiki?curid=1794072" title="2 Brandenburska Dywizja Lotnictwa Szturmowego">
2 Brandenburska Dywizja Lotnictwa Szturmowego

2 Brandenburska Dywizja Lotnictwa Szturmowego (2 DLSz) – związek taktyczny lotnictwa szturmowego ludowego Wojska Polskiego.
Formowanie i zmiany organizacyjne.
Dywizja została sformowana na podstawie rozkazu Naczelnego Dowództwa WP z 31 października 1944 jako związek taktyczny 1 Mieszanego Korpusu Lotniczego. Utworzono ją w rejonie Wołczańska na Ukrainie z przekazanych z Armii Radzieckiej trzech pułków lotniczych oraz brygady szkolno-treningowej.
Od chwili sformowania do marca 1945 dywizja prowadziła szkolenie bojowe. W kwietniu i maju wzięła udział w walkach w operacji berlińskiej wspierając z powietrza działania 1 Armii WP. Ogółem wykonała 300 lotów bojowych. Po zakończeniu działań wojennych dywizję przebazowano do kraju na lotnisko w Łodzi. W 1946 roku dywizję rozformowano pozostawiając 6 Pułk Lotnictwa Szturmowego. Za udział w wojnie odznaczona srebrnym krzyżem orderu Virtuti Militari. Za udział w wojnie została odznaczona Krzyżem Grunwaldu III klasy
Skład dywizji.
Etatowo dywizja liczyła 841 żołnierzy
Uzbrojenie.
Dywizja posiadała 106 samolotów, w tym:

</doc>
<doc id="1794076" url="https://pl.wikipedia.org/wiki?curid=1794076" title="Rusini Panońscy">
Rusini Panońscy

Rusini Panońscy (rusiń. lub , ) – słowiańska grupa etniczna żyjąca w Serbii i Chorwacji, gdzie są oficjalnie uznawani za mniejszość narodową. Wywodzą się z rusińskich społeczności zamieszkujących ukraińskie Zakarpacie, północno-wschodnią Słowację, północną Rumunię, północno-wschodnie Węgry i południowo-wschodnią Polskę.
Główną cechą odróżniającą Rusinów Panońskich od reszty Rusinów jest język – mowa Rusinów w Panonii zawiera znacznie więcej zapożyczeń z języków zachodniosłowiańskich.
Region zamieszkania.
Rusini zamieszkują przede wszystkim autonomiczną historyczną Baczkę w autonomicznym okręgu serbskiej Wojwodiny. Mieszka tam 15 626 osób deklarujących się jako Rusini Panońscy (według danych z 2002 r.), a ich język jest jednym z 6 oficjalnych języków Wojwodiny. Wieś Ruski Krstur w gminie Kula jest uznawana za kulturowe centrum tej społeczności. Wielu zamieszkuje także Nowy Sad. Znajduje się tam greckokatolicka świątynia pod wezwaniem św. Piotra i Pawła, której budowę rozpoczęto w 1820, a ukończono między latami 1834–1837. Inne wsie, w których większość stanowią Rusini, to Kucura w gminie Vrbas i Bikić Do w gminie Šid. Wspólnoty rusińskie zamieszkują również chorwacki Srem, gdzie stanowią większość we wsi Petrovci w gminie Bogdanovci.
Historia.
Ludność historycznego Banatu i Baczki została zdziesiątkowana w czasie podboju Półwyspu Bałkańskiego przez Imperium Osmańskie. Rusini Panońscy przybyli na te ziemie wraz z osadnikami niemieckimi, węgierskimi i słowackimi z terenów dzisiejszej Słowacji i Węgier w ramach planowej kolonizacji prowadzona przez władze habsburskie, chcące na nowo zaludnić urodzajne tereny odebrane państwu tureckiemu na mocy traktatu karłowickiego i požarevackiego.
Pierwszymi Rusinami na tych ziemiach byli – według pochodzącego z 1746 roku Spisu z Kuli – Janko i Petro Homa oraz Janko Makovicki. Jednakże oficjalną datą rozpoczęcia rusińskiego osadnictwa jest 17 stycznia 1751, kiedy to zarządca Baczki, Franz Joseph de Redl podpisał umowę z Mihajlo Munkacim ze wsi Červenovo z komitatu Bereg o nadaniu 200 greckokatolickim, rusińskim rodzinom ziemi w Krsturze (rus. "Керестур"). Krstur był serbską wsią opuszczoną w 1741, gdy jego mieszkańcy przenieśli się do Čelareva. Ten sam zarządca podpisał jeszcze jedną umowę, 15 maja 1763, tym razem z Petro Kisem z Krstura, o nadaniu ziemi 150 Rusinom w Kucurze.
Wraz ze wzrostem populacji i kurczeniem się zasobów rolnych, część rodzin z Krstura i Kucury przenosiła się do Nowego Sadu. Migracja ta miała miejsce na przełomie 1766/1767. Późnej Rusini osiedlali się także w Šidzie, Vajsce, a na początku XIX wieku także w Vukovarze i Iloku (obecnie w Chorwacji). W Petrovcach, również w Chorwacji, Rusini zaczęli się osiedlać w 1833, w Bačincach zaś rok później.
Na terenie całego rejonu, który był wówczas południową częścią habsburskiego Królestwa Węgier, według spisu z 1767 mieszkało 2000 Rusinów. W spisie z 1991 liczba sięgała 25 tys. Dziś wynosi ona 15 tysięcy. Główną przyczyną spadku jest emigracja Rusinów do Kanady.
Język.
Między lingwistami trwają dyskusje co do klasyfikacji języka Rusinów panońskich. Część badaczy uważa, że zalicza się on do grupy języków wschodniosłowiańskich, inni zaś że do zachodniosłowiańskich. Z pewnością można stwierdzić, iż są różnice między nim a innymi językami rusińskimi, przede wszystkim w języku Rusinów panońskich występuje o wiele więcej zapożyczeń z grupy języków zachodniosłowiańskich.

</doc>
<doc id="1794078" url="https://pl.wikipedia.org/wiki?curid=1794078" title="George Morrell">
George Morrell

George Morrell to szkocki menadżer piłkarski.
Do Woolwich Arsenal jako menadżer trafił w czerwcu 1908, zaś wcześniej pracował w Morton. Chociaż w swoim pierwszym pełnym sezonie pomógł zająć szóste miejsce w lidze, z powodu niskiej frekwencji na stadionie klub popadł w zadłużenie i musiał pozbyć się swoich największych gwiazd, jak np. Tim Coleman, Bert Freeman, Jimmy Sharp, Jimmy Ashcroft i William Garbutt, którzy opuścili klub w 1908. I chociaż sezon 1908/1909 został zakończony na miejscu szóstym, zaś klub był jednym z najlepszych, to kolejny sezon był o wiele słabszy i został zakończony na osiemnastej pozycji.
W 1910 nowym prezesem i właścicielem Arsenalu został Sir Henry Norris, ale pomimo spekulacji Morrell zachował swoje stanowisko. Zmobilizowany Arsenal sezony 1910/1911 i 1911/1912 w środku tabeli, na dziesiątym miejscu. Morrell starał się o pracę menadżera Leeds City w 1912 lecz zniechęcił go do tego zarząd Arsenalu. Ostatecznie funkcję tę przejął Herbert Chapman, który kilka lat później trafił do Arsenalu. Na nieszczęście dla Morrell, w sezonie 1912/1913 klub zaliczył ogromny spadek formy. Ostatecznie Woolwich Arsenal zajął ostatnie miejsce w tabeli i spadł do First Division, co daje Morrellowi tytuł jedynego menadżera, pod którego wodzą Arsenal spadł z ekstraklasy.
Pomimo spadku, Arsenal, który przeniósł się wtedy na nowy stadion - Arsenal Stadium w Highbury, nie zwolnił Morrella i pod jego wodzą w następnym sezonie nie osiągnął miejsca gwarantującego awans (trzecie miejsce w Second Division w sezonie 1913/1914 przez gorszy bilans bramek). W sezonie 1914/1915 klubowi poszło jeszcze gorzej i skończył rozgrywki na piątej pozycji. Pozycja ta była jednak wystarczająca, aby w 1919 po zakończeniu I wojny światowej trafić do rozszerzonej First Division. Chociaż Wolverhampton i Barnsley ostatni sezon przed wojną zakończyły wyżej od Arsenalu, nie otrzymały awansu. Wydaje się, że Arsenal awansował głównie dzięki politycznym machinacjom prezesa klubu, Henry'ego Norrisa.
W tym czasie Morrella nie było już w Arsenalu. Z powodu zawieszeniu rozgrywek przed końcem sezonu 1914/1915 powiedziano mu, że będzie musiał odejść. Do dymisji podał się 19 kwietnia 1915. Morrell nie poprowadził już nigdy żadnego zespołu w najwyższej klasie rozgrywkowej i od 1919 jego los jest nieznany.

</doc>
<doc id="1794082" url="https://pl.wikipedia.org/wiki?curid=1794082" title="Ricardo Cortés Lastra">
Ricardo Cortés Lastra

Ricardo Cortés Lastra (ur. 23 września 1969 w Castro Urdiales) – hiszpański polityk, poseł do Parlamentu Europejskiego VII kadencji.
Życiorys.
Uzyskał licencjat z zakresu prawa, następnie ukończył studia magisterskie z administracji publicznej. Objął stanowisko dyrektora wykonawczego fundacji wspierającej Hiszpanów w świecie ("Fundación Españoles en el Mundo"). W 1988 wstąpił do związku zawodowego UGT, a także do Hiszpańskiej Socjalistycznej Partii Robotniczej. Od 2003 pełni funkcję koordynatora kampanii wyborczych tego ugrupowania za granicą. Współtworzył stowarzyszenie "Espacio Europa XXI", wchodzące w skład hiszpańskiej federacji w Ruchu Europejskim.
W wyborach w 2009 z ramienia PSOE uzyskał mandat deputowanego do Parlamentu Europejskiego. W PE przystąpił do grupy Postępowego Sojuszu Socjalistów i Demokratów, wybrano go też do Komisji Rozwoju Regionalnego.

</doc>
<doc id="1794084" url="https://pl.wikipedia.org/wiki?curid=1794084" title="Thea Gill">
Thea Gill

Thea Louise Gill (ur. 5 kwietnia 1970 w Vancouver) – kanadyjska aktorka, występowała w roli Lindsay Peterson w serialu stacji Showtime "Queer as Folk". Laureatka nagrody Leo.
Życiorys.
Absolwentka York University w Toronto. Jest żoną Briana Richmonda, reżysera teatralnego i wykładowcy akademickiego, z którym wychowała dwójkę pasierbów. Jest także osobą biseksualną.

</doc>
<doc id="1794085" url="https://pl.wikipedia.org/wiki?curid=1794085" title="Alfred Aufdenblatten">
Alfred Aufdenblatten

Alfred Aufdenblatten (ur. 12 listopada 1897 w Zermatt, zm. 17 czerwca 1975 tamże) – wspinacz, przewodnik narciarski, biegacz narciarski oraz biathlonista. Uczestniczył w Zimowych Igrzyskach Olimpijskich 1924 w Chamonix.
Aufdenblatten wspólnie z kolegami z reprezentacji wywalczył złoty medal w rywalizacji drużyn w zawodach patrolu wojskowego na igrzyskach w Chamonix. Ponadto brał udział także w biegu na 50 km, którego nie ukończył.

</doc>
<doc id="1794087" url="https://pl.wikipedia.org/wiki?curid=1794087" title="Plac Sokratesa Starynkiewicza w Warszawie">
Plac Sokratesa Starynkiewicza w Warszawie

Plac Sokratesa Starynkiewicza – plac znajdujący się w dzielnicy Ochota w Warszawie.
Historia.
Od 1842 przez późniejszy teren placu przebiegała ul. Żelazna. Plac wytyczono w 1893. W tym samym roku nadano mu nazwę, upamiętniając zasłużonego dla Warszawy Sokratesa Starynkiewicza, pełniącego w latach 1875–1892 obowiązki prezydenta miasta. Przed utworzeniem placu, w 1892 nazwę Sokratesa Starynkiewicza nadano czasowo ul. Filtrowej.
W 1902 po wschodniej stronie placu zbudowano Szpital Dzieciątka Jezus. Przy szpitalu, symetrycznie wzdłuż skrzydeł frontowego gmachu administracyjnego, w 1902 zakończono budowę kaplicy Dzieciątka Jezus oraz cerkwi Matki Boskiej Nieustającej Pomocy. Świątynię prawosławną rozebrano w okresie międzywojennym.
W 1926 przez plac przeprowadzono tory Warszawskiej Kolei Dojazdowej. W latach 1928–1930 pod nr 5 wzniesiono monumentalny gmach Dyrekcji Przedsiębiorstwa Wodociągów i Kanalizacji, zaprojektowany pierwotnie przez Stefana Szyllera w stylu klasycyzmu akademickiego, a po katastrofie budowlanej spowodowanej błędami konstrukcyjnymi dokończony według zmienionego projektu Romualda Millera jako obiekt modernistyczny.
W 1933 roku nazwę południowego odcinka ul. Żelaznej, tworzącego wschodnią pierzeję placu, przemianowano na ul. Williama Heerleina Lindleya.
W latach 1936–1936 na rogu placu Starynkiewicza (nr 7) i Alej Jerozolimskich wzniesiono Dom Turystyczny zaprojektowany przez Władysława Borawskiego. Należącym do miasta nowoczesnym budynkiem zarządzał Związek Propagandy Turystycznej m.st. Warszawy. Pełnił on funkcję hotelu turystycznego dla odwiedzających stolicę wycieczek (głównie młodzieży szkolnej). Większość pomieszczeń stanowiły pokoje 4-osobowe, a na każdym piętrze znajdowały się także dwa pokoje 2-osobowe dla prowadzących wycieczki. Gmach był miejscem ciężkich walk podczas powstania warszawskiego. Poważnie uszkodzony, został odbudowany w 1947. Z uwagi na bliskość drukarń i budowanego Domu Słowa Polskiego ulokowano w nim redakcje gazet i agencji prasowych. Mieściły się w nim m.in. redakcje dzienników: „Trybuny Ludu”, a później – „Rzeczpospolitej”.
W 1936, w 50. rocznicę uruchomienia Stacji Filtrów, na placu założono Skwer im. Alfonsa Grotowskiego. Nadana w grudniu 1936 nazwa upamiętnia twórcę Wodociągu Praskiego Alfonsa Grotowskiego. Na skwerze umieszczono pamiątkowy głaz wydobyty podczas prac kanalizacyjnych.
Zabudowa placu Starynkiewicza ocalała w czasie II wojny światowej. 15 września 1945 pomiędzy placem a Okęciem uruchomiono pierwszą po wojnie w lewobrzeżnej Warszawie linię tramwajową.
W północnej części placu znajduje się pętla tramwajowa, używana incydentalnie (np. dla obsługi linii turystycznych).

</doc>
<doc id="1794088" url="https://pl.wikipedia.org/wiki?curid=1794088" title="Red Checkers">
Red Checkers

Red Checkers – zespół akrobacyjny Sił Powietrznych Nowej Zelandii. Historia grupy sięga roku 1967, kiedy to powstali pierwsi Red Checkers. Grupa dawała pokazy w kraju i za granicą, szczególnie w Australii. Grupa rozwijała się coraz szybciej jednakowoż była coraz bardziej rozpoznawana. W krótkim czasie grupę poznała nawet Europa, podczas pokazów we Francji. Z powodu bankructwa w 1973 roku zlikwidowano grupę, zaś samoloty North American T-6 Texan, których używała grupa zostały przekazane do jednostek wojskowych. Do powrotu grupy szczególni przyczynili się piloci z bazy wojskowej Aérea de Ohakea w której niegdyś powstał i bazował zespół. Jego oficjalny powrót miał miejsce w 1980 roku. Od 1980 roku grupa wykorzystywała samoloty produkcji nowozelandzkiej PAC CT-4B Airtrainer, pomalowanych w narodowe barwy. W 1999 zespół zmienił samoloty na PAC CT-4E Airtrainer również produkcji nowozelandzkiej, które używane są aż do dnia dzisiejszego. Samoloty pomalowano w barwy zespołowe oraz wyposażono w tzw. wytwornicę dymów.

</doc>
<doc id="1794090" url="https://pl.wikipedia.org/wiki?curid=1794090" title="Stephan M. Buckland">
Stephan M. Buckland



</doc>
<doc id="1794091" url="https://pl.wikipedia.org/wiki?curid=1794091" title="Juan Andrés Perelló Rodríguez">
Juan Andrés Perelló Rodríguez

Juan Andrés Perelló Rodríguez (ur. 1 lipca 1957 w Buñolu) – hiszpański prawnik, polityk i samorządowiec, poseł do Parlamentu Europejskiego VII kadencji.
Życiorys.
Z wykształcenia prawnik, praktykował jako adwokat. Od 1983 do 1995 był radnym i burmistrzem rodzinnego Buñolu, następnie przez cztery lata zasiadał w radzie prowincji Walencja. Pomiędzy 1991 a 2007 w różnych okresach wchodził w skład komitetu wykonawczego i narodowego Hiszpańskiej Socjalistycznej Partii Robotniczej. Był posłem I, II, V, VI i VII kadencji w Kortezach Walencji, w latach 1999–2007 zajmując urząd wicemarszałka regionu.
W wyborach w 2009 z ramienia PSOE uzyskał mandat deputowanego do Parlamentu Europejskiego. W PE przystąpił do grupy Postępowego Sojuszu Socjalistów i Demokratów, wybrano go też do Komisji Ochrony Środowiska Naturalnego, Zdrowia Publicznego i Bezpieczeństwa Żywności.

</doc>
<doc id="1794093" url="https://pl.wikipedia.org/wiki?curid=1794093" title="Alphonse Julen">
Alphonse Julen

Alphonse Julen (ur. 20 lutego 1899 w Zermatt, zm. 9 maja 1988 tamże) – szwajcarski biegacz narciarski oraz biathlonista. Był uczestnikiem I Zimowych Igrzysk Olimpijskich w Chamonix.
Julen wspólnie z kolegami z reprezentacji wywalczył złoty medal w rywalizacji drużyn w zawodach patrolu wojskowego na igrzyskach w Chamonix. Ponadto Szwajcar brał udział w igrzyskach olimpijskich w St. Moritz w 1928 roku, gdzie rywalizował w patrolu wojskowym, który był sportem pokazowym, oraz w biegu na 18 km.

</doc>
<doc id="1794095" url="https://pl.wikipedia.org/wiki?curid=1794095" title="Józef Kalita">
Józef Kalita

Józef Kalita (ur. 2 września 1928 w Radłowicach, zm. 19 marca 1997 w Warszawie) – polski aktor.
Życiorys.
Ukończył studia na PWST w Warszawie w 1956 roku. Swój debiut miał w 1951 roku na deskach Teatru Ziemi Pomorskiej w Bydgoszczy, gdzie pracował do 1952 roku. Po ukończeniu studiów otrzymał angaż w Teatrze Polskim w Warszawie, w którym występował do 1994 roku z przerwą w latach 1957–1961, kiedy to gościł na deskach Teatru Ziemi Mazowieckiej. Został pochowany na Cmentarzu Wojskowym na Powązkach; kwatera B-14-18.
W 1988 roku otrzymał oznaczenie Zasłużony dla Teatru Polskiego w Warszawie.

</doc>
<doc id="1794096" url="https://pl.wikipedia.org/wiki?curid=1794096" title="Okręg Chociebuż">
Okręg Chociebuż

Okręg Chociebuż (niem. "Bezirk Cottbus") – okręg administracyjny w dawnej Niemieckiej Republice Demokratycznej.
Geografia.
Okręg położony w południowo-wschodniej części NRD. Od wschodu, przez Nysę, graniczył z PRL.

</doc>
<doc id="1794098" url="https://pl.wikipedia.org/wiki?curid=1794098" title="Killing the Dragon">
Killing the Dragon

Killing the Dragon – dziewiąty studyjny album grupy Dio,wydany 21 maja 2002 nakładem Spitfire Records.
Utwór "Push", pochodzący z tego albumu stał się hitem i został do niego nagrany teledysk z gościnnym udziałem zespołu Tenacious D. Na początku teledysku Tenacious D wykonuje komiczną przeróbkę jednego z największych przebojów Jamesa Dio z czasów gdy śpiewał on w Black Sabbath, "Heaven and Hell". Dio podchodzi do nich mówiąc że zapłaciłby im, gdyby grali muzykę Tenacious D. Podczas kręcenia tego klipu, Ronnie James Dio zaprzyjaźnił się z frontmanem Tenacious D, Jackem Blackiem, który opowiedział Ronniemu o planie nagrania filmu, w którym miałby wziąć udział Dio. Wynikiem tej kooperacji jest występ Jamesa Dio w filmie "Kostka przeznaczenia".

</doc>
<doc id="1794099" url="https://pl.wikipedia.org/wiki?curid=1794099" title="Antoine Julen">
Antoine Julen

Antoine Julen (ur. 20 lutego 1898 w Zermatt, zm. w sierpniu 1982 tamże) – szwajcarski biegacz narciarski i biathlonista, uczestnik Zimowych Igrzysk Olimpijskich 1924 w Chamonix.
Julen wspólnie z kolegami z reprezentacji wywalczył złoty medal w rywalizacji drużyn w zawodach patrolu wojskowego na igrzyskach w Chamonix.
Jego brat, Alphonse Julen, również był biathlonistą i wspólnie z nim uczestniczył w igrzyskach w Chamonix.

</doc>
<doc id="1794103" url="https://pl.wikipedia.org/wiki?curid=1794103" title="Eunuchoidyzm">
Eunuchoidyzm

Eunuchoidyzm – zaburzenie hormonalne występujące u osobników męskich, rozwijające się wskutek trwającej dłuższy czas niedoczynności hormonalnej jąder. Może być wrodzone (na przykład wskutek wrodzonego braku jąder – anorchii), bądź nabyte – wskutek kastracji, przebytego zapalenia jąder (na przykład z powodu świnki) lub skrętu jądra.
Pacjenci charakteryzują się m.in. długimi kończynami (wskutek spowolnionego zarastania nasad kości długich), wysokim tembrem głosu (wskutek braku mutacji głosu), niepłodnością oraz brakiem owłosienia twarzy i ciała.
Leczenie polega na dożywotnim stosowaniu preparatów testosteronu w celu przywrócenia bądź też wykształcenia męskich cech płciowych.

</doc>
<doc id="1794105" url="https://pl.wikipedia.org/wiki?curid=1794105" title="Toropa">
Toropa

Toropa (ros. "Торопа") – rzeka w północno-zachodniej Rosji europejskiej (rejon andrieapolski obwodu twerskiego), prawy dopływ Dźwiny w zlewisku Morza Bałtyckiego). Długość – 174 km, powierzchnia zlewni – 1950 km², średni przepływ – 14 m³/s.
Źródło Toropy leży w zachodniej części Wyżyny Wałdaju. Rzeka zasilana jest wodami pochodzącymi głównie z topniejącego śniegu. W dolnym biegu płynie szerokim (30-40 m) korytem o wysokich brzegach.
Toropa zamarza w okresie od połowy grudnia do początku kwietnia. W okresie letnim może być wykorzystywana do raftingu.
Największe miasto nad Toropą to Toropiec.
We wczesnym średniowieczu biegł nią szlak handlowy od Waregów do Greków.

</doc>
<doc id="1794106" url="https://pl.wikipedia.org/wiki?curid=1794106" title="Referendum w Szwajcarii w 2009 roku (luty)">
Referendum w Szwajcarii w 2009 roku (luty)

Referendum w Szwajcarii w lutym 2009 roku – referendum w sprawie utrzymania swobodnego przepływu osób z Unii Europejskiej oraz rozszerzenia go na Bułgarię i Rumunię, które przystąpiły do UE 1 stycznia 2007 odbyło się w Szwajcarii w dniu 8 lutego 2009. Jeśli szwajcarscy wyborcy wypowiedzieliby się na ten temat negatywnie, postawiłoby to pod znakiem zapytania obowiązywanie wszystkich porozumień zawartych dotąd przez Szwajcarię z UE.
Ankiety.
Ankieta ze stycznia 2009 r. pokazała, że za przedłużeniem umowy jest 49%, 40% przeciwko, natomiast 11% jest niezdecydowanych; 48% wyborców zapowiedziało, że weźmie udział w referendum.
Wyniki.
W większości kantonów opowiedziano się za przedłużeniem prawa swobodnego wjazdu i podejmowania pracy przez obywateli UE na terenie Szwajcarii. Negatywny wynik odnotowano jedynie we włoskojęzycznym Ticino oraz niemieckojęzycznych Schwyz, Glarus i Appenzell Innerrhoden.
Za prawem swobodnego przepływy osób opowiedziało się 1 517 132 uczestników referendum, czyli 59,61 proc. Przeciwnego zdania było 1 027 899 głosujących, czyli 40,39 proc. Frekwencja wyborcza wyniosła 51,44 proc.
Zdecydowanie pozytywny wynik spowodował, że lewicowa Partia Zielonych i Socjaldemokratyczna Partia Szwajcarii oświadczyły, iż będą dążyć do ponowienia prób akcesji Szwajcarii do UE.

</doc>
<doc id="1794107" url="https://pl.wikipedia.org/wiki?curid=1794107" title="Ulica Juliana Dunajewskiego w Krakowie">
Ulica Juliana Dunajewskiego w Krakowie

Ulica Juliana Dunajewskiego – ulica w Krakowie, na Piasku, biegnąca wzdłuż Plant. Stanowi fragment I obwodnicy, będąc przedłużeniem ul. Podwale, jej kontynuacją jest ul. Basztowa. Ulicą przebiega torowisko tramwajowe. 
Historia.
Początkowo, od 1881 roku, nosiła nazwę Podwale, jak cała droga biegnąca wzdłuż murów miejskich, po ich zewnętrznej stronie. Imię Juliana Dunajewskiego otrzymała w roku 1907, po śmierci J. Dunajewskiego, który posiadał przy ulicy dom. W latach 1951–1991 nosiła nazwę ulica 1 Maja.
Na ulicy w dniu 6 listopada 1923 roku, w rejonie Domu Robotniczego (Kasy Chorych) doszło do niezwykle krwawych starć między demonstrującymi robotnikami, uzbrojonymi w karabiny i rewolwery a wojskiem i policją. W walkach wziął udział szwadron ułanów i samochód pancerny, który został zdobyty przez strajkujących. Do żołnierzy i policjantów strzelano z okien Domu Robotniczego i zza drzew Plant. W Kasie Chorych przetrzymywano jako jeńców rozbrojonych i rannych wojskowych. W starciach zbrojnych poległo wówczas w Krakowie 14 oficerów i żołnierzy, a rany odniosło 101 wojskowych i 38 policjantów. Wojsko i policja zastrzeliło 14 robotników. Zginęły również 4 przypadkowe osoby cywilne, a kilkadziesiąt było rannych. Ponadto zabito 61 koni, a 70 raniono. Ofiary starć pochowano na Cmentarzu Rakowickim.
Zabudowa.
Po stronie wschodniej ulicy znajdują się Planty a zabudowana jest tylko zachodnia pierzeja. Budynki to głównie kamienice w stylu XIX wiecznego historyzmu. 

</doc>
<doc id="1794108" url="https://pl.wikipedia.org/wiki?curid=1794108" title="Okręg Drezno">
Okręg Drezno

Okręg Drezno (niem. "Bezirk Dresden") – okręg administracyjny w dawnej Niemieckiej Republice Demokratycznej.
Geografia.
Okręg położony w południowo-wschodniej części NRD. Od wschodu poprzez Nysę graniczył z PRL.

</doc>
<doc id="1794113" url="https://pl.wikipedia.org/wiki?curid=1794113" title="Marcel Schmelzer">
Marcel Schmelzer

Marcel Schmelzer (ur. 22 stycznia 1988 w Magdeburgu) – niemiecki piłkarz występujący na pozycji obrońcy w Borussii Dortmund.
Kariera klubowa.
Marcel Schmelzer to wychowanek Fortuny Magdeburg. W wieku 17 lat przeniósł się do Borussii Dortmund, występującej w Bundeslidze. W lidze zadebiutował 16 sierpnia 2008 roku w meczu z Bayerem 04 Leverkusen.
Kariera reprezentacyjna.
Schmelzer to zawodnik niemieckiej młodzieżówki. W 2009 roku brał udział w młodzieżowych mistrzostwach Europy, rozgrywanych w Szwecji. Wraz z kolegami został mistrzem Europy, po zwycięstwie 4-0 nad Anglią. 17 listopada 2010 zadebiutował w dorosłej reprezentacji w zremisowanym 0:0 towarzyskim spotkaniu ze Szwecją.
Sukcesy.
Klubowe.
Borussia Dortmund

</doc>
<doc id="1794114" url="https://pl.wikipedia.org/wiki?curid=1794114" title="Edward Tomasz Massalski">
Edward Tomasz Massalski

Edward Tomasz Rajmund Wareg Massalski (ur. 23 listopada 1799 w Rudawce k. Nieświeża, zm. 28 czerwca 1879 w Louvain) – polski pisarz, publicysta klasycyzmu.
Pochodził z rodziny książęcej Massalskich. Był synem Onufrego Warega i Katarzyny z Korbutów. Miał brata Józefa.
Podczas studiów w Wilnie należał do Zgromadzenia Filaretów. 18 sierpnia 1830 r. ożenił się z Pauliną Nowosielską. W 1832 r., wskutek rozczarowania upadkiem powstania listopadowego, wyjechał do Petersburga. Następnie przebywał na Wołyniu. Stamtąd powrócił do kraju. Osiadł w Warszawie prowadząc działalność publicystyczną na łamach tamtejszych gazet. Głównym dziełem Massalskiego była, pomyślana jako kontynuacja "Pana Podstolego" Ignacego Krasickiego, po­wieść "Pan Podstolic, albo czym jesteśmy, czym być mo­żemy" (1833), podejmująca aktualną proble­matykę społeczną i ekonomiczną. Pozostawił także po sobie pamiętnik z lat 1799-1853 (wydany częściowo w zbiorze "Z filareckiego świata" w 1924 r.).

</doc>
<doc id="1794115" url="https://pl.wikipedia.org/wiki?curid=1794115" title="Mazowieckie Forum Samorządowe">
Mazowieckie Forum Samorządowe

Mazowieckie Forum Samorządowe (MFS) – coroczne forum samorządowe organizowane od 2002 przez Mazowiecki Urząd Wojewódzki i Sejmik Województwa Mazowieckiego.

</doc>
<doc id="1794116" url="https://pl.wikipedia.org/wiki?curid=1794116" title="Maria Szadkowska">
Maria Szadkowska

Maria Szadkowska-Maliszewska (ur. 2 sierpnia 1939 w Ostrowcu) – polska aktorka. 
W 1963 roku ukończyła studia PWSTiF. Zadebiutowała 3 listopada w 1963 roku.

</doc>
<doc id="1794119" url="https://pl.wikipedia.org/wiki?curid=1794119" title="August Eskelinen">
August Eskelinen

Aku „August” Eskelinen (ur. 16 lipca 1898 w Iisalmi, zm. 10 czerwca 1987 tamże) – fiński biathlonista, który brał udział w I Zimowych Igrzyskach Olimpijskich w Chamonix.
Eskelinen wspólnie z kolegami z drużyny wywalczył srebrny medal w zawodach patrolu wojskowego.

</doc>
<doc id="1794121" url="https://pl.wikipedia.org/wiki?curid=1794121" title="BMW X1">
BMW X1

BMW X1 – samochód osobowy typu crossover klasy kompaktowej produkowany pod niemiecką marką BMW od 2009 roku. Od 2022 roku produkowana jest trzecia generacja modelu.
Pierwsza generacja.
BMW X1 zadebiutowało w lecie 2009 roku jako pierwszy tak mały model tego typu w historii marki.
W 2012 roku auto przeszło delikatny face lifting. Przestylizowano przedni zderzak, zastosowano nowe wkłady reflektorów, zmieniono tylny zderzak oraz światła. W grudniu 2013 roku auto delikatnie odświeżono. Dodano m.in. światła do jazdy dziennej wykonane w technologii LED do każdej wersji wyposażenia, nowe wzory felg i lakierów nadwozia. Zaktualizowano system teleinformacyjny oraz wzbogacono wyposażenie.
Podczas targów motoryzacyjnych w Detroit w styczniu 2014 roku zaprezentowano BMW X1 po delikatnych modernizacjach. Zmieniono m.in. oprawę przednich wlotów powietrza na błyszczącą, nowy wzór 17-calowych obręczy, nowy odcień lakieru oraz warianty wykończenia kokpitu.
Druga generacja.
BMW X1 II zadebiutowało w połowie 2015 roku.
Samochód zastąpił dotychczasowy model po 6-letnim stażu rynkowym, otrzymując nowy kod fabryczny - F48. W wyglądzie i sylwetce najmniejszego crossovera w gamie BMW zaszły spore zmiany - samochód stał się szerszy i wyższy, ale i krótszy. Zniknęła charakterystyczna długa przednia maska na rzecz bardziej wyważonych proporcji. Jest to kolejne, po serii 2 Active Tourer auto marki, które otrzymało napęd przedni.
Światowa premiera drugiej generacji miała miejsce podczas Salonu Samochodowego we Frankfurcie jesienią 2015 roku. We wrześniu 2019 roku zapowiedziano wprowadzenie do sprzedaży, a w styczniu 2020 roku rozpoczęto sprzedaż pierwszego w serii wariantu z napędem hybrydowym ładowanym z gniazdka (plug-in).
Samochód zbudowano na modułowej platformie UKL2 z napędem na przednią oś wspólną z Mini, w przeciwieństwie do poprzedniej generacji, która oparta była na BMW serii 3.
Wyposażenie.
Wszystkie modele wyposażone są w 17-calowe felgi ze stopów lekkich, bagażnik dachowy, elektrycznie sterowaną klapę tylną, 6,5-calowy system iDrive i fotele z tkaniny. Lista opcji obejmuje panoramiczne okno dachowe, zmodernizowany system iDrive Navigation Plus z 8,8-calowym ekranem dotykowym i wyświetlacz Head-Up.
Modele sDrive16d i 18i są dostępne z 6-biegową manualną skrzynią biegów, a modele sDrive18i można zmodernizować do 8-biegowej automatycznej skrzyni biegów. Reszta gamy modeli otrzymuje standardowo 8-biegową skrzynię Steptronic automatic.
Trzecia generacja.
BMW X1 III zostało zaprezentowane po raz pierwszy w czerwcu 2022 roku. 
Pojazd jest zbudowany na platformie BMW UKL2. Gama składa się z silnika elektrycznego, 3-cylindrowych i 4-cylindrowych turbodoładowanych silników benzynowych i wysokoprężnych z dostępną opcją plug-in. Modele podstawowe mają napęd na wszystkie koła, który jest dostępny jako opcja i standard w niektórych modelach wyższej półki.
iX1.
BMW iX1 zostało zaprezentowane po raz pierwszy wraz z BMW X1 w czerwcu 2022 roku.
Samochód można naładować prądem stałym aż o mocy 130 kW. Wersja elektryczna jest wyposażona w tylko jeden silnik elektryczny na każdą oś, który rozwija moc 313 KM i jest zasilany baterią o pojemności 64,7 kWh zainstalowaną w dolnej części nadwozia.

</doc>
<doc id="1794122" url="https://pl.wikipedia.org/wiki?curid=1794122" title="Master of the Moon">
Master of the Moon

Master of the Moon – dziesiąty i ostatni studyjny album heavy metalowej grupy Dio. Podczas tournée promującego płytę na gitarze basowej grał Rudy Sarzo, znany ze współpracy z m.in. Quiet Riot, Ozzy Osbourne i Whitesnake.

</doc>
<doc id="1794123" url="https://pl.wikipedia.org/wiki?curid=1794123" title="Okręg Karl-Marx-Stadt">
Okręg Karl-Marx-Stadt

Okręg Karl-Marx-Stadt (niem. "Bezirk Karl-Marx-Stadt") – okręg administracyjny w dawnej Niemieckiej Republice Demokratycznej.
Geografia.
Okręg położony w południowej części NRD. Od południa graniczył z ČSSR i z RFN.

</doc>
<doc id="1794125" url="https://pl.wikipedia.org/wiki?curid=1794125" title="Heikki Hirvonen">
Heikki Hirvonen

Heikki Hirvonen (ur. 8 lutego 1895 w Rääkkylä, zm. 19 sierpnia 1973 w Riihimäki) – fiński biathlonista, który brał udział w I Zimowych Igrzyskach Olimpijskich w Chamonix.
Hirvonen wspólnie z kolegami z drużyny wywalczył srebrny medal w zawodach patrolu wojskowego.

</doc>
<doc id="1794132" url="https://pl.wikipedia.org/wiki?curid=1794132" title="Mistrzostwa Polski w judo 2008">
Mistrzostwa Polski w judo 2008



</doc>
<doc id="1794133" url="https://pl.wikipedia.org/wiki?curid=1794133" title="Okręg Gera">
Okręg Gera

Okręg Gera (niem. "Bezirk Gera") – okręg administracyjny w dawnej Niemieckiej Republice Demokratycznej.
Geografia.
Okręg położony w południowej części NRD. Od południa graniczył z RFN.

</doc>
<doc id="1794136" url="https://pl.wikipedia.org/wiki?curid=1794136" title="Kapałkowa Grań">
Kapałkowa Grań

Kapałkowa Grań (słow. "hrebeň Ľadových veží", niem. "Grat der Eistaler Türme", węg. "Jégvölgyi tornyok gerinc") – długa tatrzańska grań boczna w masywie Lodowego Szczytu odchodząca od Lodowego Zwornika w grani głównej słowackich Tatr Wysokich. Oddziela ona Dolinę Suchą Jaworową od Doliny Śnieżnej i Doliny Czarnej Jaworowej. Turnie znajdujące się w niej mają zbiorową nazwę Kapałkowe Turnie. Na żaden z obiektów w tej grani nie prowadzą szlaki turystyczne.
Od Lodowego Zwornika grań wiedzie w kierunku zachodnim z odchyleniem na północny zachód. Kończy się Kapałkową Uboczą, opadającą do głównej gałęzi Doliny Jaworowej. W jej górne partie wcina się Kapałkowe Korycisko, w dolne – Zadni Kapałkowy Żleb. Grań ma długość około 2 km.
Nazewnictwo Kapałkowej Grani pochodzi od Kapałkowej Uboczy, która to wywodzi się od góralskiego nazwiska Kapałka. W starszej literaturze Kapałkowe Turnie bywają czasami błędnie określane nazwą "Sobkowe Turnie" – dotyczy ona obiektów w pobliskiej Sobkowej Grani.
Obiekty w Kapałkowej Grani, począwszy od Lodowego Zwornika:
Pierwsze przejścia Kapałkowej Grani:

</doc>
<doc id="1794141" url="https://pl.wikipedia.org/wiki?curid=1794141" title="Józef Massalski">
Józef Massalski

Józef Massalski (ur. 1800 w Bieliczanach, zm. ok. 1845 w Uściługu) – polski poeta, bajkopisarz; brat Edwar­da.
W 1822 r. wstąpił na Cesarski Uniwersytet Wileński. W trakcie nauki (lata 1822-1823) był guwernerem Juliusza Słowackie­go. Należał do Zgromadzenia Filaretów, za co został aresztowany w 1823 r. Na mocy wyroku sądowego został wcielony do jednostki karnej wojska rosyjskiego. W roku 1830, podczas próby przedostania się na tereny obję­te powstaniem, prawdopodobnie ujęty i skazany na zesłanie w głąb Rosji. Znaczną popularnością cieszyły się jego baj­ki, epigramaty, wiersze okolicznościowe i piosenki (m.in. "Dalibóg, że powiem mamie...", do której muzykę skomponował Moniuszko), drukowane w "Dzienniku Wileńskim". Osobno, w latach 1827 i 1828, wydał dwa tomy poezji.

</doc>
<doc id="1794142" url="https://pl.wikipedia.org/wiki?curid=1794142" title="Cosworth DFV">
Cosworth DFV

Cosworth DFV – silnik spalinowy produkowany przez firmę Cosworth dla pojazdów wyścigowych Formuły 1, 24h Le Mans i Formuły 3000. Kierowcy jadący pojazdami z tym silnikiem wygrywali 12-krotnie klasyfikację F1, a konstruktorzy korzystający z niego byli najlepsi w dziesięciu sezonach.
Historia.
Silnik powstał dzięki dotacji Forda w wysokości 100000 USD dla Keitha Duckwortha i Mike Costina, którzy założyli firmę Cosworth. Silnik zaprojektowany przez Duckwortha był najprawdopodobniej pierwszym silnikiem dostosowanym konstrukcyjnie do konkretnych wymiarów pojazdu wyścigowego. Ośmiocylindrowy silnik V był wyjątkowy ze względu na ułożenie cylindrów pod kątem 90° (pozostałe silniki miały cylindry rozstawione pod kątem 80°).
Wyniki.
Bolidy z tym silnikiem wygrały 155 z 262 wyścigów Formuły 1, w których uczestniczyły.

</doc>
<doc id="1794143" url="https://pl.wikipedia.org/wiki?curid=1794143" title="Okręg Suhl">
Okręg Suhl

Okręg Suhl (niem. "Bezirk Suhl") – okręg administracyjny w dawnej Niemieckiej Republice Demokratycznej.
Geografia.
Okręg położony w południowo-zachodniej części NRD. Od południa i zachodu graniczył z RFN.

</doc>
<doc id="1794144" url="https://pl.wikipedia.org/wiki?curid=1794144" title="Faith Divides Us – Death Unites Us">
Faith Divides Us – Death Unites Us

Faith Divides Us - Death Unites Us – dwunasty album studyjny brytyjskiej grupy metalowej Paradise Lost.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1794146" url="https://pl.wikipedia.org/wiki?curid=1794146" title="Modystka">
Modystka

Modystka, modniarka (z fr. "modiste") – kobieta zajmująca się zawodowo wyrobem i sprzedażą damskich kapeluszy (przeważnie filcowych), oraz ręcznie wyrabianych dodatków takich jak: woalki (np. do ślubu, na pogrzeb), ozdoby i dodatki do sukienek pierwszej komunii świętej (np. białe wianuszki). Modystka pracuje w zakładzie modniarskim lub pracowni modniarskiej. Obecnie zarówno zawód jak i tego typu pracownie zanikają.
Zawód modystki zalicza się do rzemiosł i podlega pod cech rzemiosł.
Urządzenia wykorzystywane w pracy modniarskiej to:

</doc>
<doc id="1794152" url="https://pl.wikipedia.org/wiki?curid=1794152" title="Okręg Erfurt">
Okręg Erfurt

Okręg Erfurt (niem. "Bezirk Erfurt") – okręg administracyjny w dawnej Niemieckiej Republice Demokratycznej.
Geografia.
Okręg położony w południowo-zachodniej części NRD. Od zachodu graniczył z RFN.

</doc>
<doc id="1794155" url="https://pl.wikipedia.org/wiki?curid=1794155" title="Sowno (przystanek kolejowy)">
Sowno (przystanek kolejowy)

Sowno - przystanek kolejowy w Sownie, w województwie zachodniopomorskim, w Polsce.

</doc>
<doc id="1794159" url="https://pl.wikipedia.org/wiki?curid=1794159" title="Thomas Ewing (australijski polityk)">
Thomas Ewing (australijski polityk)

Thomas Ewing (ur. 9 października 1856 w Pitt Town, zm. 15 września 1920 w Sydney) – australijski polityk, w latach 1906-07 minister spraw wewnętrznych, a następnie od 1907 do 1908 minister obrony Australii.
Życiorys.
Początki kariery politycznej.
Pochodził z urzędniczej rodziny. Początkowo planował zostać prawnikiem, lecz ostatecznie wybrał bardzo prestiżowy w kolonialnej Australii (bo niezbędny przy wytyczaniu nowych posiadłości ziemskich) zawód geodety. W wieku 21 lat uzyskał licencję na samodzielnie wykonywanie tego fachu i znalazł zatrudnienie w Departamencie Ziem rządu kolonialnego Nowej Południowej Walii. W 1885 rozpoczął karierę polityczną, uzyskując mandat w Zgromadzeniu Ustawodawczym swojej kolonii. Opowiadał się za protekcjonistyczną polityką celną, przyznaniem praw wyborczych kobietom oraz zakazem osiedlania się w Australii osób pochodzenia innego niż europejskie. Był także zwolennikiem powstania federacji kolonii brytyjskich w Australii.
Polityka federalna.
W 1901 – kiedy zainaugurowano Związek Australijski – przeniósł się do parlamentu federalnego, gdzie zasiadł w ławach Partii Protekcjonistycznej jako poseł z okręgu Richmond. Był członkiem drugiego i trzeciego gabinetu Deakina, sprawując urzędy wiceprzewodniczącego Federalnej Rady Wykonawczej (1905-06), ministra spraw wewnętrznych (1906-07) i ministra obrony (1907-08). Na tym ostatnim stanowisku wsławił się wprowadzeniem systemu obowiązkowych szkoleń wojskowych (czego nie należy mylić z poborem, który pojawił się w Australii dopiero w czasie I wojny światowej) dla męskiej części obywateli.
Późniejsze życie.
W 1910 przeszedł na polityczną emeryturę, motywując to pogarszającym się stanem zdrowia. Przez resztę życia utrzymywał się z własnej farmy. Zmarł w szpitalu w Sydney w 1920 roku, przyczyną były schorzenia serca i nerek. W 1908 na wniosek premiera Deakina król odznaczył go Orderem św. Michała i św. Jerzego klasy Rycerz Komandor, co uprawniało go do tytułu "Sir" przed nazwiskiem. Zarówno premier, jak i sam Ewing uznali to odznaczenie za wyszukaną formę nieco złośliwego żartu, gdyż Ewing znany był w parlamencie ze swojej ogromnej niechęci do rozbudowanej tytulatury.

</doc>
<doc id="1794165" url="https://pl.wikipedia.org/wiki?curid=1794165" title="Okręg Halle">
Okręg Halle

Okręg Halle (niem. "Bezirk Halle") – okręg administracyjny w dawnej Niemieckiej Republice Demokratycznej.
Geografia.
Okręg położony w południowo-zachodniej części NRD, podgórze Harzu.

</doc>
<doc id="1794166" url="https://pl.wikipedia.org/wiki?curid=1794166" title="Sarcoscypha austriaca">
Sarcoscypha austriaca



</doc>
<doc id="1794169" url="https://pl.wikipedia.org/wiki?curid=1794169" title="McLaren MP4/5">
McLaren MP4/5

McLaren MP4/5 – bolid Formuły 1 zespołu McLaren używany w sezonach 1989-1990 (w drugim roku startów jako model MP4/5B). Napędzany był silnikiem Hondy.

</doc>
<doc id="1794172" url="https://pl.wikipedia.org/wiki?curid=1794172" title="Obsza (rzeka)">
Obsza (rzeka)

Obsza (ros. О́бша) – rzeka w europejskiej części Rosji, w obwodzie twerskim i smoleńskim, lewy dopływ rzeki Mieża (zlewisko Morza Bałtyckiego). Długość rzeki wynosi 153 km, powierzchnia dorzecza 2080 km². Średni roczny przepływ w odległości 47 km od ujścia wynosi 11,5 m³/s.
Przebieg rzeki.
Źródła rzeki zlokalizowane są na bagnach Wyżyny Smoleńskiej w Obwodzie smoleńskim w pobliżu źródeł Dniepru. Rzeka zasilana jest głównie wodami z topniejącego śniegu. Koryto kręte, szerokości 10-20 metrów. Ujście do rzeki Mieża jako lewy dopływ w Obwodzie twerskim.
Rzeka zamarza w okresie od listopada do końca kwietnia.
Dolina rzeki jest gęsto zaludniona. Największe miasto nad Obszą to Biełyj.

</doc>
<doc id="1794173" url="https://pl.wikipedia.org/wiki?curid=1794173" title="Lesiana">
Lesiana

Lesiana (niem. "Leschane", w latach 1939-1945 "Waldig", śl. "Lejsiany") – przysiółek wsi Januszkowice w Polsce, położony w województwie opolskim, w powiecie krapkowickim, w gminie Zdzieszowice.
Lesiana wchodzi w skład sołectwa Januszkowice.
W latach 1975–1998 przysiółek administracyjnie należał do ówczesnego województwa opolskiego.
Znajdują się tutaj złoża piasku. Lesiana leży na obszarach trwale zagrożonych powodzią.

</doc>
<doc id="1794174" url="https://pl.wikipedia.org/wiki?curid=1794174" title="Złożenie do grobu (obraz Caravaggia)">
Złożenie do grobu (obraz Caravaggia)

Złożenie do grobu – obraz włoskiego malarza barokowego Caravaggia, zamówiony przez Alessandro Vittrice z przeznaczeniem do kaplicy Opłakiwania w kościele filipinów "Santa Maria in Vallicella" ("Chiesa Nuova") w Rzymie. Obraz znajduje się obecnie w Pinakotece Watykańskiej, natomiast w kaplicy zawieszono jego kopię.
Opis obrazu.
Dzieło Caravaggia cechuje typowe dla artysty ciemne tło pozbawione jakichkolwiek szczegółów. Jest to celowy zabieg twórcy, służący temu, by nic nie odwracało uwagi widza od tytułowej sceny złożenia ciała martwego Chrystusa w grobie. Kompozycja obrazu jest zamknięta, głowy przedstawionych postaci tworzą półelipsę, która podkreśla dynamikę całości przedstawienia.
Pierwszoplanowe ciało Jezusa jest bezwładne, zdaje się być w ruchu i wysuwać się z rąk niosących je mężczyzn. Jego twarz wyraża spokój, opuszczona prawa ręka dotyka płyty grobu, a nogi są zgięte w kolanach i uniesione powyżej tułowia. Chrystus pozbawiony jest jakichkolwiek oznak boskości, jedynie wyidealizowane ciało, skąpo okryte białą tkaniną i oświetlone jaskrawym, bocznym światłem, wyodrębnia go z grupy zwykłych ludzi.
Na obrazie Caravaggio przedstawił sześć postaci. Ciało Zbawiciela unoszą św. Jan Apostoł i św. Nikodem, za nimi stoją trzy Marie, Matka Boża, Maria Kleofasowa i Maria Magdalena. Mężczyźni są schyleni i znajdują się w niewygodnych pozycjach. Ich twarze wyrażają wysiłek, szaty są nierównomiernie pofałdowane i w nieładzie. Matka Boża i Maria Magdalena mają schylone głowy i pogrążone są w smutku. Stojąca za nimi Maria Kleofasowa gwałtownie w geście rozpaczy unosi otwarte ręce do góry.
Głębię i przestrzenność sceny podkreślają dwa kolejne elementy obrazu; kamienna płyta, na której stoi przedstawiana grupa skierowana jest w stronę obserwatora. Jej ostry, ukośnie ułożony narożnik zdaje się wystawać z powierzchni płótna i wkraczać w przestrzeń przed nim. Podobny efekt wywołuje ukazany w skrócie perspektywicznym łokieć św. Nikodema.
Monumentalne i pełne ekspresji dzieło Caravaggia zostało dobrze przyjęte przez współczesnych, nawet krytycznie nastawieni do malarza Giovanni Baglione i Gian Pietro Bellori podziwiali jego pracę. "Złożenie do grobu" kopiował m.in. Rubens, choć w swoim dziele pominął postać Marii Kleofasowej.
Symbolika i odniesienia.
Caravaggio znał zapewne obraz Rafaela o tym samym tytule, oba zawierają podobne elementy takie jak ułożenie ciała Chrystusa trzymanego przez dwóch mężczyzn. Krytycy zwracają uwagę na wspólne podobieństwo tych obrazów do Piety Michała Anioła. Gest Marii Magdaleny, wyrażający bezgraniczny ból i rozpacz, spotykany jest u innych twórców m.in. na rycinach Mantegni i obrazach Perugino. Opuszczona ręka Chrystusa przypomina gest Boga Ojca stwarzającego Adama z fresku w Kaplicy Sykstyńskiej, jednak dłoń Boga skierowana jest tym razem w ciemną otchłań grobu i tym samym stanowi klamrę łączącą Stworzenie ze Zbawieniem.
W filmie "Caravaggio" Dereka Jarmana w finałowej scenie przedstawiającej śmierć malarza, artysta został ukazany w pozie Jezusa z obrazu "Złożenie do grobu".
Kopia w Stegnie.
Wierna zabytkowa kopia obrazu znajduje się w Kościele Najświętszego Serca Pana Jezusa w Stegnie.

</doc>
<doc id="1794177" url="https://pl.wikipedia.org/wiki?curid=1794177" title="Okręg Lipsk">
Okręg Lipsk

Okręg Lipsk (niem. "Bezirk Leipzig") – okręg administracyjny w dawnej Niemieckiej Republice Demokratycznej.
Geografia.
Okręg położony w południowej części NRD, podgórze Rudawy.

</doc>
<doc id="1794180" url="https://pl.wikipedia.org/wiki?curid=1794180" title="Mistrzostwa Polski w Judo 2009">
Mistrzostwa Polski w Judo 2009

53. edycja Mistrzostw Polski w judo odbyła się w dniach 2–4 października 2009 roku w Opolu. 

</doc>
<doc id="1794185" url="https://pl.wikipedia.org/wiki?curid=1794185" title="Dwór obronny w Myślenicach">
Dwór obronny w Myślenicach

Dwór obronny w Myślenicach (Nowy Zamek) – dwór obronny w Myślenicach w województwie małopolskim. Dokładna lokalizacja nie jest znana; wiadomo, że znajdował się wśród mokradeł na wschód od miasta. Rozebrany w 1773 roku.
Historia.
Dwór został zbudowany w latach 1550–1560 przez ówczesnego wójta myślenickiego, Spytka Wawrzyńca Jordana. W 1762 roku był opuszczony i został rozebrany w 1773 roku.
W dworze obronnym w Myślenicach gościł m.in. Mikołaj Rej.

</doc>
<doc id="1794186" url="https://pl.wikipedia.org/wiki?curid=1794186" title="Wilfred Hudson Osgood">
Wilfred Hudson Osgood

Wilfred Hudson Osgood (ur. 8 grudnia 1875, zm. 20 czerwca 1947) – amerykański zoolog.
Osgood pracował jako biolog w Amerykańskim Departamencie Rolnictwa od 1897 do 1909. Następnie przeniósł się do Field Museum of Natural History w Chicago, gdzie w latach 1909–1921 był asystentem kuratora działu ssaków i ornitologii, zaś w latach 1921 do 1940 kuratorem działu zoologii. Powiększał zbiory o okazy z Ameryki Północnej i Chile. W 1920 roku podróżował z Louisem Agassiz Fuertes do Etiopii. Napisał "Ssaki Chile" (1923) i był współautorem pozycji: "Artysta i przyrodnik w Etiopii" (1936).

</doc>
<doc id="1794190" url="https://pl.wikipedia.org/wiki?curid=1794190" title="Patrulla ASPA">
Patrulla ASPA

Patrulla ASPA – grupa akrobacyjna Hiszpańskich Sił Powietrznych, która powstała w bazie wojskowej Base Aérea de Armilla w Armilla. Grupa powstała w 2003, dlatego jej historia nie jest bogata. Piloci grupy latają na lekkich śmigłowcach wielozadaniowych Eurocopter Colibri, pomalowanych w narodowe barwy Hiszpanii. Grupa prezentuje się w składzie 5 maszyn, dodatkowa 1 stanowi rezerwę. Piloci dawali pokazy swoich możliwości w: Hiszpanii, Portugalii, Francji, Holandii, Belgii, Wielkiej Brytanii, Niemczech oraz w Polsce podczas Air Show w Radomiu w 2015 roku.

</doc>
<doc id="1794192" url="https://pl.wikipedia.org/wiki?curid=1794192" title="Callaway Cars">
Callaway Cars

Callaway Cars – amerykańskie przedsiębiorstwo branży motoryzacyjnej, zajmujące się tuningiem samochodów marki Chevrolet, a w szczególności sportowego modelu Chevrolet Corvette.
Przedsiębiorstwo założone zostało w 1977 roku, a jego siedziba mieści się w Old Lyme, w stanie Connecticut.

</doc>
<doc id="1794199" url="https://pl.wikipedia.org/wiki?curid=1794199" title="Allison Miller">
Allison Miller

Allison Miller (ur. 2 września 1985 r) – amerykańska aktorka i piosenkarka, w Polsce znana głównie z roli 17-letniej Scarlett w filmie "Znów mam 17 lat".

</doc>
<doc id="1794204" url="https://pl.wikipedia.org/wiki?curid=1794204" title="Julien Fivaz">
Julien Fivaz

Julien Fivaz (ur. 9 stycznia 1979 w La Chaux-de-Fonds) – szwajcarski lekkoatleta specjalizujący się w skoku w dal.
Osiągnięcia.
W 2008 reprezentował Szwajcarię podczas igrzysk olimpijskich w Pekinie. 36. miejsce w eliminacjach nie dało mu awansu do finału.

</doc>
<doc id="1794206" url="https://pl.wikipedia.org/wiki?curid=1794206" title="Sudostroitelnyj Zawod Imieni 61 Kommunara">
Sudostroitelnyj Zawod Imieni 61 Kommunara



</doc>
<doc id="1794209" url="https://pl.wikipedia.org/wiki?curid=1794209" title="Joachim Winkelhock">
Joachim Winkelhock

Joachim Winkelhock (ur. 24 października 1960 roku) – niemiecki kierowca wyścigowy.
Kariera.
Początki kariery.
Po śmierci swojego brata Manfreda w 1985 roku, Joachim przerwał na pewien czas swoją karierę. Szybko jednak powrócił do wyścigów i już w 1988 roku został mistrzem Niemieckiej Formuły 3 oraz wygrał Puchar Europy Formuły 3. Miał już wtedy 28 lat. 
Formuła 1.
Dzięki tym osiągnięciom został zatrudniony w roli etatowego kierowcy zespołu Formuły 1 - AGS. W ciągu siedmiu zgłoszeń Niemiec ani razu nie zdołał zakwalifikować się do wyścigu, czego powodem była utrata posady na rzecz Francuza, Yannicka Dalmasa. Po tym sezonie nigdy nie znalazł już dla siebie miejsca w stawce. 
Wyścigi samochodów turystycznych.
W ten też sposób Joachim zaangażował się w wyścigi samochodów turystycznych, gdzie przez większość kariery był związany z BMW. Jak się okazało, Winkelhock bardzo szybko zaadaptował się w tego typu pojazadach, czego dowodem były trzy tytuły mistrzowskie – w Brytyjskich i Azjatyckich Mistrzostwach Samochodów Turystycznych w 1994 roku oraz w Niemieckich Mistrzostwach Samochodów Turystycznych w roku 1995. Poza tym dwukrotnie zwyciężył w Grand Prix Makau w 1994 oraz w 1998 roku. W roku 2000 związał się z Oplem, z którym brał udział w serii DTM. Współpraca z nimi nie była jednak tak owocna.
Wyścigi długodystansowe.
Niemiec oprócz startów w normalnej rywalizacji, z sukcesem brał udział również w wyścigach długodystansowych, wygrywając 24-godzinny wyścig na torze Spa-Francorchamps w 1995 oraz 24 Godziny Le Mans w 1999 roku, w parze z Włochem Pierluigi Martini i byłym kolegą z wyścigów Grand Prix, Yannickiem Dalmasem. Wszystkie sukcesy odniósł tak jak w przypadku samochodów turystycznych, z zespołem BMW. 
W ramach honoru dla Joachima bawarski koncern wydał specjalną edycję samochodu BMW M5 E34

</doc>
<doc id="1794211" url="https://pl.wikipedia.org/wiki?curid=1794211" title="Abierto Mexicano TELCEL 2007 (mężczyźni)">
Abierto Mexicano TELCEL 2007 (mężczyźni)

Abierto Mexicano TELCEL 2007 – tenisowy turniej ATP rangi ATP International Series Gold z cyklu Abierto Mexicano TELCEL rozgrywany w dniach 26 lutego–3 marca 2007 roku w Acapulco na kortach ziemnych o puli nagród 757 000 dolarów amerykańskich.

</doc>
<doc id="1794212" url="https://pl.wikipedia.org/wiki?curid=1794212" title="Siddarth">
Siddarth



</doc>
<doc id="1794214" url="https://pl.wikipedia.org/wiki?curid=1794214" title="Parafia św. Szymona i Judy Tadeusza Apostołów w Szelkowie">
Parafia św. Szymona i Judy Tadeusza Apostołów w Szelkowie

Parafia pw. św. Szymona i św. Judy w Szelkowie – parafia należąca do dekanatu różańskiego, diecezji łomżyńskiej, metropolii białostockiej.
Historia.
Parafia pw. św. Ap. Szymona i Tadeusza została erygowana 5 lutego 1402 r. przez biskupa płockiego Jakuba z Korzkwi.
Miejsca święte.
Obecny kościół murowany pw. św. Ap. Szymona i Tadeusza został zbudowany w latach 1975–1978 staraniem ks. proboszcza Aleksandra Pasternakiewicza; konsekrowany 28 października 1978 r. przez biskupa płockiego Bogdana Sikorskiego. W latach 1995–2000 staraniem ks. proboszcza Stanisława Marca przeprowadzono remont kościoła.
Na terenie parafii znajduje się kościół filialny pw. św. Rozalii, położony na leśnym uroczysku.
W historii parafii istniało kilka kościołów. 
Kościół murowany zbudowany w latach 1817–1818 staraniem ks. M. Modzelewskiego, następnie przebu­dowany i powiększony w 1901 r. staraniem ks. Kazimierza Zajączkowskiego został konsekrowany 26 kwietnia 1907 r. przez biskupa płockiego Apolinarego Wnukowskiego. Podczas wojny w 1944 r. zniszczony całkowicie przez Niemców. 
W latach 1950–1951 wybudowano tymczasową murowaną kaplice, staraniem ks. Józefa Gosika.
Inne budowle parafialne i obiekty małej architektury sakralnej.
Plebania murowana wybudowana w 1949 r. staraniem ks. proboszcza Józefa Gosika.
Obok kościoła parafialnego w Szelkowie znajduje się Diecezjalny Dom Rekolekcyjny zbudowany w latach 1982–1988 staraniem ks. proboszcza Stanisława Pakieły i wikariusza ks. Marka Makowskiego.
Duszpasterze.
Z parafii pochodzą od 1925 roku:
Obszar parafii.
Bullą „Totus Tuus Poloniae Po-pulus” Papieża Jana Pawła II z 25 marca 1992 r. parafia Szelkow została włączona do Diecezji łomżyńskiej z Diecezji płockiej.

</doc>
<doc id="1794216" url="https://pl.wikipedia.org/wiki?curid=1794216" title="Leslie Mann">
Leslie Mann

Leslie Mann (ur. 26 marca 1972 w San Francisco) – amerykańska aktorka. Znana głównie z ról w filmach komediowych, gdzie często towarzyszy jej mąż – Judd Apatow.

</doc>
<doc id="1794218" url="https://pl.wikipedia.org/wiki?curid=1794218" title="Australian Signals Directorate">
Australian Signals Directorate

Australian Signals Directorate (ASD, w wolnym tłumaczeniu: Wojskowa Dyrekcja ds. Sygnałów, do 2013 Defence Signals Directorate, DSD) – australijska wojskowa służba specjalna zajmująca się wywiadem elektronicznym. Stanowi integralną część Departamentu Obrony Australii, zaś około 1/3 jej personelu stanowią żołnierze służby czynnej. Powstała w listopadzie 1947 roku pod nazwą Defence Signals Bureau, przy bliskiej współpracy brytyjskiej Government Communications Headquarters (GCHQ). Od 1978 działa pod obecną nazwą. Aż do 1977 sam fakt jej istnienia stanowił tajemnicę państwową. Dopiero premier Malcolm Fraser w jednym z wystąpień w parlamencie oficjalnie powiadomił o jej funkcjonowaniu. Do 1992 siedzibą agencji było Melbourne. Od tego czasu jest nią Canberra.
DSD jest jedną z pięciu służb wywiadowczych współtworzących system nasłuchu elektronicznego UKUSA, szerzej znany jako Echelon. Obszarem szczególnej odpowiedzialności Australijczyków w ramach tej międzynarodowej sieci jest obszar Azji Południowo-Wschodniej i południowa część terytorium Chin. Choć oficjalnie lokalizacja stacji nasłuchowych DSD jest tajna, publicznie mówi się o istnieniu takich instalacji w bazach wojskowych w Kojarenie (Australia Zachodnia) i Shoal Bay (Terytorium Północne). Podobne urządzenia znajdują się też w tajnej australijsko-amerykańskiej bazie w Pine Gap niedaleko Alice Springs. Spekuluje się, iż DSD wykorzystuje również aparaturę nasłuchową zainstalowaną w części australijskich placówek dyplomatycznych.
DSD oprócz działalności wywiadowczej zajmuje się także doradzaniem australijskim instytucjom państwowym w zakresie tego, jak zabezpieczyć się przed przechwyceniem ich tajemnic przez jej odpowiedniczki z innych państw, a także inne niepowołane osoby i organizacje.

</doc>
<doc id="1794223" url="https://pl.wikipedia.org/wiki?curid=1794223" title="Ambiwalencja (album)">
Ambiwalencja (album)

Ambiwalencja - piąta płyta Mariusza Lubomskiego wydana w 2008 roku. Autorem słów do większości piosenek na płycie jest Sławomir Wolski, zaś muzyki głównie Mariusz Lubomski.

</doc>
<doc id="1794225" url="https://pl.wikipedia.org/wiki?curid=1794225" title="Jakubiak">
Jakubiak

 Jakubiak (forma żeńska: Jakubiak/Jakubiakowa; liczba mnoga: Jakubiakowie) – popularne nazwisko polskie. Najwięcej osób o tym nazwisku mieszka na Mazowszu.
Nazwisko utworzone przyrostkiem –ak od imienia pochodzenia hebrajskiego Jakub, znaczącego pierwotnie ‘którego Bóg ochrania, wspiera’.

</doc>
<doc id="1794232" url="https://pl.wikipedia.org/wiki?curid=1794232" title="TKp">
TKp

TKp - stosowane w Polsce oznaczenie parowozów – tendrzaków o układzie osi D. Stanowi część oznaczeń lokomotyw PKP (np. TKp1), a także używane bywa na oznaczenie różnych tendrzaków o układzie osi D na kolejach przemysłowych. Najliczniejsza seria używanych w Polsce lokomotyw oznaczanych TKp to budowany w Fabryce Lokomotyw w Chrzanowie (Fablok) parowóz T2D Śląsk. 

</doc>
<doc id="1794234" url="https://pl.wikipedia.org/wiki?curid=1794234" title="Lucy Heartfilia">
Lucy Heartfilia



</doc>
<doc id="1794242" url="https://pl.wikipedia.org/wiki?curid=1794242" title="Fortuna Magdeburg">
Fortuna Magdeburg

SV Fortuna Magdeburg - niemiecki klub sportowy z siedzibą w Magdeburgu. Drużyna uczestniczy w rozgrywkach lokalnych Landesliga Sachsen-Anhalt (III liga Saksonia-Anhalt - 7.Bundesliga). Klub posiada również sekcję badmintonu, siatkówki oraz boksu.
Historia.
Klub został założony w 1911 roku, jako Magdeburger Fußball-Verein Fortuna vom Jahre 1911. Klub najwyżej występował w 4.Bundeslidze, lecz grał w niej tylko jeden sezon. Obecnie występuje na trzecim szczeblu ligi okręgowej w Saksonii-Anhalt.

</doc>
<doc id="1794252" url="https://pl.wikipedia.org/wiki?curid=1794252" title="Thorwald (imię męskie)">
Thorwald (imię męskie)



</doc>
<doc id="1794258" url="https://pl.wikipedia.org/wiki?curid=1794258" title="Szerokość galaktyczna">
Szerokość galaktyczna

Szerokość galaktyczna – kąt pomiędzy kierunkiem od obserwatora do obiektu astronomicznego a płaszczyzną równika galaktycznego.
Szerokość galaktyczna ma wartość od 0° do 90° dla obiektów położonych na północnej półkuli galaktycznej oraz od 0° do -90° dla obiektów położonych na południowej półkuli galaktycznej.
Równik galaktyczny znajduje się na 0° szerokości galaktycznej. Północny biegun galaktyczny obserwujemy w gwiazdozbiorze Warkocza Bereniki, a południowy w gwiazdozbiorze Rzeźbiarza.
Zerowa szerokość galaktyczna została ustalona przez Międzynarodową Unię Astronomiczną w 1959 roku i wskazuje ona galaktyczny równik. Mimo wykonania dokładniejszych obserwacji za pomocą sondy kosmicznej Hipparcos obowiązujące pozostały współrzędne ustalone w 1959 roku.

</doc>
<doc id="1794269" url="https://pl.wikipedia.org/wiki?curid=1794269" title="Ołeksij Antiuchin">
Ołeksij Antiuchin

Ołeksij Wołodymyrowycz Antiuchin, ukr. Олексій Володимирович Антюхін, ros. Алексей Владимирович Антюхин, "Aleksiej Władimirowicz Antiuchin" (ur. 25 listopada 1971 w Zaporożu, Ukraińska SRR) – ukraiński piłkarz, grający na pozycji napastnika, a wcześniej pomocnika, reprezentant Ukrainy, trener piłkarski.
Kariera piłkarska.
Kariera klubowa.
Wychowanek SDJuSzOR Metałurh Zaporoże. Pierwszy trener W.F.Olijnyk. W 1989 rozpoczął karierę piłkarską w drużynie Torpeda Zaporoże. W 1990 został piłkarzem Metałurha Zaporoże, skąd w 1993 przeszedł do Tawrii Symferopol. W sezonie 1994/1995 z 18 bramkami został najlepszym strzelcem klubu. W 1996 zaproszony do Dynama Kijów, ale w podstawowej jedenastce zaliczył tylko 6 występów, a w drugiej drużynie Dynama-2 z 22 bramkami pobił rekord w ilości strzelonych goli w sezonie. W następnym sezonie przeszedł do Worskły Połtawa, a na początku 1999 powrócił do Tawrii. W 2001 wyjechał do Rosji, gdzie bronił barw klubów Urałan Elista, Czernomoriec Noworosyjsk i Dinamo Stawropol. W 2004 powrócił do Ukrainy, gdzie zakończył karierę piłkarską w klubie Dynamo-IhroSerwis Symferopol.
Kariera reprezentacyjna.
9 kwietnia 1996 roku debiutował w narodowej reprezentacji Ukrainy w zremisowanym 2:2 meczu towarzyskim z Mołdawią.
Kariera trenerska.
Na początku 2005 rozpoczął karierę trenerską w klubie Feniks-Illiczoweć Kalinine. Po zakończeniu rundy jesiennej sezonu 2008/2009 w związku z problemami finansowymi podał się do dymisji.

</doc>
<doc id="1794271" url="https://pl.wikipedia.org/wiki?curid=1794271" title="Väinö Bremer">
Väinö Bremer

Väinö Elias Bremer (ur. 24 kwietnia 1899 – zm. 23 grudnia 1964) – fiński biathlonista oraz pięcioboista nowoczesny. Brał udział na zimowych igrzyskach olimpijskich w Chamonix oraz na letnich igrzyskach olimpijskich w Paryżu.
W 1924 roku na zimowych igrzyskach olimpijskich wywalczył srebrny medal w zawodach drużynowych w patrolu wojskowym. W tym samym roku zajął siedemnastą lokatą na letnich igrzyskach olimpijskich w pięcioboju nowoczesnym.

</doc>
<doc id="1794275" url="https://pl.wikipedia.org/wiki?curid=1794275" title="Miguelitos">
Miguelitos



</doc>
<doc id="1794277" url="https://pl.wikipedia.org/wiki?curid=1794277" title="Walenty Faustyn Sobolewski">
Walenty Faustyn Sobolewski

Hrabia Walenty Faustyn Sobolewski z Piętek, herbu Ślepowron (ur. w 1765, zm. 1831 roku) – polski arystokrata. Zajmował wysokie stanowiska urzędnicze w administracji państwowej Księstwa Warszawskiego i Królestwa Polskiego. Był stryjecznym bratem Ignacego Sobolewskiego oraz (od 1795) mężem Izabeli Grabowskiej, nieślubnej córki Stanisława Augusta Poniatowskiego.
Życiorys.
Za czasów I Rzeczypospolitej był sekretarzem w Gabinecie Jego Królewskiej Mości Stanisława Augusta Poniatowskiego (w latach 1784–1789), starostą warszawskim (1785–1794), posłem z ziemi warszawskiej na Sejm Czteroletni w 1788 roku. Wybrany członkiem wyłonionej w 1788 roku przez Sejm Czteroletni Deputacji Interesów Zagranicznych. 2 maja 1791 roku podpisał asekurację, w której zobowiązał się do popierania projektu Ustawy Rządowej. Był członkiem Zgromadzenia Przyjaciół Konstytucji Rządowej. Sędzia sejmowy ze stanu rycerskiego z Prowincji Wielkopolskiej w 1791 roku. Był członkiem warszawskiej Komisji Dobrego Porządku w 1788 roku. 24 sierpnia 1792 roku złożył akces i wykonał przysięgę konfederacji targowickiej.
W Księstwie Warszawskim sprawował funkcje senatora-kasztelana od 1807 roku, od 1810 senatora-wojewody. Członek Izby Edukacyjnej Księstwa Warszawskiego w 1808 roku. Asesor sejmiku powiatowego błońskiego w 1809 roku. Członek Komisji Dyrekcji Biletów Kasowych Księstwa Warszawskiego w latach 1810–1813. W 1812 roku przystąpił do Konfederacji Generalnej Królestwa Polskiego. Członek deputacji Rady Generalnej Konfederacji Generalnej Królestwa Polskiego do Napoleona w 1812 roku. W 1815 roku został senatorem-wojewodą Królestwa Polskiego. Minister prezydujący w Komisji Rządowej Sprawiedliwości Królestwa Polskiego w latach 1816–1819, a W latach 1826–1830 był prezesem Rady Administracyjnej.
Został odznaczony Orderem Orła Białego w 1792 roku, Orderem Świętego Stanisława w 1787 roku, Legią Honorową w 1807 roku, a w 1829 roku rosyjskim Orderem św. Włodzimierza. Od 1800 był członkiem Towarzystwa Warszawskiego Przyjaciół Nauk.

</doc>
<doc id="1794279" url="https://pl.wikipedia.org/wiki?curid=1794279" title="Krzysztof Kaliszewski">
Krzysztof Kaliszewski

Krzysztof Andrzej Kaliszewski (ur. 9 sierpnia 1972) – polski lekkoatleta, młociarz, trener i działacz sportowy.
Osiągnięcia.
Przez całą karierę był zawodnikiem Skry Warszawa. 10-krotnie zajmował miejsca w czołowej "szóstce" mistrzostw kraju. Po zakończeniu kariery zawodniczej trenerem i działaczem Skry Warszawa.
W 2016 został odznaczony przez Prezydenta RP Andrzeja Dudę Krzyżem Oficerskim Orderu Odrodzenia Polski "za wybitne osiągnięcia w pracy szkoleniowej i trenerskiej, za zasługi dla rozwoju i upowszechniania sportu".
Jest laureatem Wielkiej Honorowej Nagrody Sportowej za 2016 rok.
Kariera trenerska i działacza.
Od maja roku 2008 do stycznia 2012 trenował Szymona Ziółkowskiego (doprowadzając go m.in. do srebrnego medalu mistrzostw świata). W dniu 1 lutego 2012 zakończył współpracę z Szymonem Ziółkowskim.
W październiku roku 2009 zdecydowano, że Kaliszewski będzie przygotowywał mistrzynię i rekordzistkę świata – Anitę Włodarczyk do następnego sezonu. W dniu 6 czerwca 2010 Włodarczyk ustanowiła (wynikiem 78,30 m) rekord świata w rzucie młotem, niecałe dwa miesiące później została brązową medalistką mistrzostw Europy.
Został prezesem zarządu klubu RKS Skra Warszawa.

</doc>
<doc id="1794280" url="https://pl.wikipedia.org/wiki?curid=1794280" title="Denis Hart">
Denis Hart

Denis James Hart (ur. 16 maja 1941 w Melbourne) – australijski duchowny rzymskokatolicki, arcybiskup Melbourne w latach 2001–2018.
Życiorys.
Jest on najstarszym z trójki dzieci Kevina Jamesa i Annie Eileeny z Larkanów Hartów. W 1946 r. rozpoczął naukę w szkole braci marystów w Melbourne, którą kontynuował w Xavier College należącym do oo. jezuitów. W latach 1960–1963 studiował w tamtejszym Seminarium Duchownym w i do 1967 w Sydney.
22 lipca 1967 przyjął święcenia kapłańskie w katedrze św. Patryka. Przez rok był kapelanem w Austin Hospital w Melbourne. Był początkowo wikariuszem w parafii św. Brygidy. W latach 1969–1974 pracował w parafii katedralnej. W roku 1987 został proboszczem parafii św. Józefa w West Brunswick. 1 września 1996 r. został wikariuszem generalnym i moderatorem kurii, a później konsultant diecezjalny, przewodniczący Diecezjalnej Komisji Liturgicznej. Następnie był zastępca przewodniczącego Diecezjalnego Funduszu Renowacyjnego i zastępcą przewodniczącego Wydziału Finansów. Sekretarz Rzymskokatolickiej Korporacji Kredytowej na rzecz Diecezji. Był też, z racji pełnionego urzędu, członkiem komitetu doradczego arcybiskupa, mianowanym członkiem Komisji ds. Datków Pieniężnych.
10 listopada 1997 został biskupem pomocniczym archidiecezji Melbourne i tym samym biskupem tytularnym "Vagada". Został konsekrowany 9 grudnia tego roku. Jako biskup zachował wszystkie dotychczasowe urzędy. Dodatkowo pracował w południowej części archidiecezji. Był Sekretarzem Biskupów Metropolii Melbourne i wykładowcą Australijskiego Uniwersytetu Katolickiego.
Na Konferencji Australijskich Biskupów Katolickich był przewodniczącym Komisji ds. Informacji i Administracji oraz członkiem Komisji Liturgicznej Biskupów. Odtąd jest wiceprezesem Międzynarodowej Komisji Języka Angielskiego w Liturgii. W listopadzie i grudniu 1998 r. uczestniczył w Synodzie Oceanii w Watykanie.
22 czerwca 2001 został wybrany Arcybiskupem Melbourne. 1 sierpnia odbył ingres do katedry w Melbourne zastępując ks. abpa George’a Pella. 29 czerwca 2018 papież przyjął jego rezygnację z pełnionego urzędu.
4 maja 2012 został wybrany przewodniczącym Konferencji Episkopatu Australii.

</doc>
<doc id="1794281" url="https://pl.wikipedia.org/wiki?curid=1794281" title="Denis James Hart">
Denis James Hart



</doc>
<doc id="1794283" url="https://pl.wikipedia.org/wiki?curid=1794283" title="WD-40">
WD-40

WD-40 – środek w sprayu o działaniu smarującym i wypierającym wodę, o dużej zdolności do penetrowania szczelin. Jego głównymi składnikami są węglowodory.
Zastosowanie.
Składnikiem o długotrwałym działaniu jest nielotny, lepki olej, który pozostaje na powierzchni, zapewniając smarowanie i ochronę przed wilgocią. Jest on rozcieńczony przez lotny węglowodór celem otrzymania cieczy o małej lepkości, która może być używana do spryskiwania i w ten sposób dostać się w szczeliny mechanizmu. Lotny węglowodór następnie odparowuje, pozostawiając sam olej. Materiał napędowy (pierwotnie był to lekki węglowodór; obecnie dwutlenek węgla) zapewnia ciśnienie gazu wewnątrz pojemnika i wymusza wytrysk cieczy przez dyszę spryskiwacza, a następnie rozprasza się samoistnie w powietrzu.
Przykładowe zastosowania to: smarowanie i rozluźnianie połączeń i zawiasów, usuwanie zabrudzeń, wykręcanie zablokowanych śrub i wkrętów oraz zapobieganie korozji. Produkt może być także przydatny w usuwaniu wilgoci. WD-40 został po raz pierwszy zastosowany przez Convair do ochrony zewnętrznej powłoki rakiet Atlas przed rdzą i korozją. Produkt stał się po raz pierwszy powszechnie dostępny w sklepach w San Diego w 1958.
Skład.
Skład WD-40 stanowi tajemnicę handlową. Produkt nie został opatentowany, aby uniknąć ujawnienia jego dokładnych składników. Głównymi składnikami WD-40 zgodnie z jego amerykańską kartą charakterystyki są:
W niemieckiej wersji językowej karty są wymienione następujące składniki istotne ze względów bezpieczeństwa:
W polskiej wersji językowej karty są wymienione następujące składniki istotne ze względów bezpieczeństwa:
Popularna miejska legenda głosi, że kluczowym składnikiem WD-40 jest olej z ryb.
Historia.
Skrót WD-40 oznacza "Water Displacement—40th Attempt" (co można przetłumaczyć jako „wyparcie wody – 40. podejście”). Środek został opracowany w 1953 r. przez zespół pracowników, należącej do Norma Larsena, firmy "Rocket Chemical Company" w San Diego w Kalifornii. Próbowali oni opracować formułę środka zapobiegającego korozji przez wypłukiwanie (wypieranie) zgromadzonej wody, która ją powoduje. Powiodło im się przy czterdziestej próbie.
W 1969 roku John Steven Barry, pełniący funkcje prezesa i dyrektora generalnego firmy, zmienił jej nazwę na "WD-40 Company", gdyż był to wówczas jedyny jej produkt. Firma weszła na giełdę w 1973 roku. Główna siedziba firmy znajduje się nadal w San Diego. Obecnie sprzedaje swoje produkty w ponad 160 krajach na całym świecie. W 2003 roku odnotowała sprzedaż na łączną kwotę 238,1 milionów dolarów.

</doc>
<doc id="1794284" url="https://pl.wikipedia.org/wiki?curid=1794284" title="Zieloni! (Belgia)">
Zieloni! (Belgia)



</doc>
<doc id="1794289" url="https://pl.wikipedia.org/wiki?curid=1794289" title="Jack Crayston">
Jack Crayston

William John „Jack” Crayston (ur. 9 października 1910, zm. grudzień 1992) – angielski piłkarz i menadżer.
Życiorys.
Urodzony w Grange-over-Sands w Lancashire, Crayston występował w lokalnym szkolnym zespole i Ulverston Town zanim w 1928 trafił do zespołu Third Division North Barrow. Spędził tam dwa sezony zanim trafił do Bradford Park Avenue, które występowało wówczas w Second Division, gdzie stał się z niego silny prawy pomocnik.
Pomimo złamania nadgarstka i nogi w sezonie 1933/1934, w 1934 Crayston trafił do mistrzów First Division – Arsenalu, gdzie miał zastąpić Charliego Jonesa. W swoim debiucie 1 września 1934 w wygranym 8-1 spotkaniu z Liverpoolem zdobył gola i przebojem wdarł się do pierwszego składu, i zepchnął na ławkę rezerwowych Franka Hilla. Z Arsenalem zdobył mistrzostwo Anglii w sezonie 1934/1935 i sezonie 1937/1938, natomiast w sezonie 1935/1936 wygrał FA Cup.
W tym czasie Crayston został również reprezentantem Anglii. Debiutował 4 października 1935 w wygranym 3-1 spotkaniu z reprezentacją Niemiec, i ogólnie w latach 1935–1937 rozegrał osiem spotkań, w których zdobył jednego gola. Jego ostatnim spotkaniem w reprezentacji był wygrany 5-4 mecz z reprezentacją Czechosłowacji rozegrany 1 grudnia 1937.
Jak wielu jego rówieśników, II wojna światowa pozbawiła Craystona szczytu jego kariery. Wstąpił do Royal Air Force i nadal nieregularnie grał w futbol. Jednakże poważna kontuzja kolana w wojennym meczu West Hamu United w 1943 zmusiła Crayston do zakończenia kariery. Rozegrał w sumie 207 meczów (168 ligowych), w których zdobył 17 goli (16 w lidze).
Po jego przedwczesnej emeryturze i przynależności do RAFu, Crayston postanowił zająć się pracą trenerską i w czerwcu 1947 został asystentem nowego menadżera Arsenalu Toma Whittakera. Po śmierci Whittakera w 1959, 24 października 1959 został mianowany tymczasowym menadżerem, zaś 21 grudnia zatrudniono go na stałe. Jednakże jego kadencja była krótka i bez sukcesów. Bez nowych graczy zespół zaczynał grać coraz słabiej. W sezonie 1957/1958 Arsenal zajął dwunaste miejsce w lidze (najgorsze od 38 lat) i doznał upokarzającej porażki w FA Cup z występującym w Third Division South Northampton Town. Rozczarowany, w maju 1958 zrezygnował z posady menadżera Arsenalu i kilka miesięcy później przejął stery Doncaster Rovers, które prowadził aż do emerytury w 1961. Zmarł w 1992 w wieku 82 lat.

</doc>
<doc id="1794293" url="https://pl.wikipedia.org/wiki?curid=1794293" title="Sztuka buddyjska">
Sztuka buddyjska

Sztuka buddyjska – obejmuje między innymi rzeźby, posągi i płaskorzeźby, malarstwo, mandale, architekturę (stupy, klasztory, wykute w skale jaskinie).
Częstymi tematami sztuki buddyjskiej są sceny z życia Buddy, jak również przedstawienia bodhisattwów i innych bóstw.
Dzieła sztuki buddyjskiej.
"Buddharupa".
Rzeźby, posągi lub obrazy przedstawiające Buddę noszą w sanskrycie nazwę "buddharupa". Mają one na celu nie tyle upamiętniać historyczną postać, ile raczej stanowić przypomnienie o drzemiącym w ludziach potencjale osiągnięcia Oświecenia, jak również napawać oglądającego spokojem, inspirować go do osiągnięcia szczęścia. Statuetki Buddy przedstawiają go w różnych pozycjach zwanych "mundra", jednak najczęściej spotykana jest pozycja lotosu, symbolizująca idealną równowagę myśli. Budda dotykający prawą ręką ziemi bierze ją na świadka swojego Oświecenia; akt ten symbolizuje niezłomną wiarę i postanowienie. Przedstawienie leżącego Buddy symbolizuje jego ostatnią śmierć i wyzwolenie się z cyklu narodzin i śmierci.
Mandale.
Mandale występują w buddyzmie tantrycznym i są to symboliczne diagramy, oparte na regularnych figurach geometrycznych. Stanowią one przedstawienie wszechświata. Kiedy mandala jest ukończona, stanowi zbiornik dla bóstw i punkt zbiorczy dla sił wszechświata. Mentalna podróż do środka mandali jest symboliczną wędrówką przez kosmos do esencji rzeczywistości. Mandale są wykorzystywane i tworzone podczas medytacji. Mimo iż niektóre mandale są malowane i służą jako trwały obiekt kontemplacji, w buddyzmie tybetańskim tradycyjnie piaskowe mandale po ukończeniu są celowo niszczone poprzez wysypywanie piasku do rzeki, aby rozprowadzić posiadaną przez nie pozytywną energię.
Historia.
Najstarszym odkrytym zabytkiem buddyjskim są ślady drewnianej struktury z VI w. p.n.e., będące pozostałością najstarszej buddyjskiej świątyni w miejscu narodzin Buddy. Kolejnym chronologicznie znanym zabytkiem jest kolumna Aśoki w Lumbini z 249 r. p.n.e.
Jednymi z pierwszych dzieł sztuki buddyjskiej były stupy, w których przetrzymywane miały być relikwie Buddy. Początkowo były budowane z użyciem cegieł, drewna, słomy i bambusa. W I w. p.n.e. do stup dodano kamień: kamienne poręcze i portale, zdobione reliefami, przedstawiającymi sceny z życia Gautamy i jego poprzednich żywotów (patrz dżataka). Początkowo jednak Buddy nie przedstawiano w postaci ludzkiej, ale poprzez m.in. symbol (np. ślady stóp, Koło Dharmy), puste siedzenie czy puste miejsce pod parasolem. W I w. n.e. postać Buddy stała się już dominującym motywem sztuki buddyjskiej. 
Głównymi ośrodkami sztuki buddyjskiej na początku naszej ery były: 
W późniejszym okresie buddyzm ewoluował i wytwarzał coraz większy panteon bodhisattwów, bóstw i bogiń, z których najpopularniejsza była Tara. W Nepalu i Tybecie powstał całkowicie nowy zestaw bóstw, przedstawianych zarówno w rzeźbie, jak i na malowanych zwojach. Okrutne postacie zostały przedstawione jako obrońcy buddyzmu i jego wyznawców. Bardziej ezoteryczne przedstawienia obejmujących się bogów i bogiń symbolizowały wyzwolenie będące rezultatem połączenia żeńskiej mądrości i męskiego współczucia.

</doc>
<doc id="1794295" url="https://pl.wikipedia.org/wiki?curid=1794295" title="Alfons Grotowski">
Alfons Grotowski

Alfons Grotowski (ur. 23 lutego 1833 w Żarnowcu, zm. 18 września 1922 w Warszawie) – inżynier sanitarny, współtwórca warszawskich wodociągów i kanalizacji.
Życiorys.
Ukończył Szkołę Wyższą Realną w Kielcach. Od 1850 pracownik Zarządu Komunikacji w Warszawie. W 1868 zaprojektował i zbudował wodociąg praski, działający w latach 1869–1896.
Stał na czele komisji, która w 1874 zdecydowała o powierzeniu Williamowi Lindleyowi projektu i budowy systemu wodociągów i kanalizacji dla Warszawy, 1887–1889 starszy inżynier miasta Warszawy. W latach 1881–1889 członek Komitetu Budowy Kanalizacji i Wodociągów miasta Warszawy nadzorującego budowę. Następnie został zastępcą Williama H. Lindleya. Grotowski kierował budową wodociągów na miejscu przekazując informacje Lindleyowi. W 1897 jeden z inicjatorów i założycieli Warszawskiego Towarzystwa Higienicznego. Działacz warszawskiego oddziału Towarzystwa Popierania Rosyjskiego Przemysłu i Handlu i Stowarzyszenia Techników. Wspólnie z Józefem Orłowskim zaprojektował fontannę, która obecnie znajduje się przed kinem "Muranów" w Warszawie. W czerwcu 1906 został raniony w głowę ze strzałów z broni palnej w zamachu na jego osobę w Warszawie.
W 1936, z okazji 50. rocznicy uruchomienia Filtrów Lindleya na pl. Starynkiewicza w Warszawie, utworzono skwer jego imienia.
Spoczywa na cmentarzu Powązkowskim w Warszawie (kwatera A, rząd 2, grób 1/2).

</doc>
<doc id="1794296" url="https://pl.wikipedia.org/wiki?curid=1794296" title="Michael Bartels">
Michael Bartels

Michael Bartels (ur. 8 marca 1968 roku w Plettenbergu) – niemiecki kierowca wyścigowy.
Kariera.
Niemiec karierę rozpoczął od kartingu. Jego największym sukcesem w tej kategorii było wówczas mistrzostwo swojego kraju, w 1985 roku. Rok później już w pierwszym sezonie poważnej wyścigowej kariery został mistrzem Niemieckiej Formuły Ford 1600.
W roku 1991, dzięki dobremu sponsorowi, dostał szansę udziału w czterech wyścigach Formuły 1, w zespole Lotusa, w zastępstwie Brytyjczyka Johnny'ego Herberta. Słabe osiągi, zarówno kierowcy, jak i bolidu, spowodowały, że Bartels ani razu nie zdołał zakwalifikować się do wyścigu. Po tym sezonie Niemiec całkowicie stracił kontakt z najlepszą serią wyścigową na świecie.
W latach 1990-1993 Michael startował w Międzynarodowej Formule 3000, gdzie Jego najlepszą pozycją końcową, było 4. miejsce.
Po tym sezonie przeniósł się do serii DTM, gdzie radził sobie przyzwoicie. W tej samej kategorii ("Touring Car") zwyciężył w prestiżowym wyścigu o Grand Prix Makau, w 1999 roku.
W latach 2000-2001 Niemiec zwyciężał w prestiżowym długodystansowym wyścigu – 24 Godziny Nürburgring, dosiadając samochód Porsche 911 GT3 oraz Chrysler Viper GTS-R, natomiast w latach 2005-2006 oraz 2008 w 24-godzinnym wyścigu o Spa-Francorchamps, w Maserati CM 12.
Michael poza udziałem w wyścigach całodobowych, z sukcesem startuje w FIA GT, gdzie w 2005 i 2008 roku został mistrzem. W obu przypadkach partnerował mu Włoch, Andrea Bertolini, w zespole Vitaphone Racing.

</doc>
<doc id="1794298" url="https://pl.wikipedia.org/wiki?curid=1794298" title="Zachodnia Dźwina">
Zachodnia Dźwina



</doc>
<doc id="1794300" url="https://pl.wikipedia.org/wiki?curid=1794300" title="Kyrie elejson">
Kyrie elejson



</doc>
<doc id="1794301" url="https://pl.wikipedia.org/wiki?curid=1794301" title="Anna Poniatowska">
Anna Poniatowska

Anna Poniatowska z domu Niedźwiecka (ur. 1 października 1926 w Pieńczykowie, zm. 4 stycznia 2008 w Poznaniu) – polska historyk, archiwistka, badaczka dziejów Polonii niemieckiej, posłanka na Sejm PRL V kadencji (1969–1972). 
Życiorys.
Urodziła się na Mazowszu w rodzinie chłopskiej. W 1939 ukończyła szkołę podstawową w Wielkiej Brzostowicy. Podczas okupacji radzieckiej wschodniego Mazowsza uczęszczała do szkoły rosyjskiej w Grajewie. W latach 1941–1944 uczyła się na tajnych kompletach, wraz z rodziną współpracowała z Armią Krajową (ojciec został w 1944 rozstrzelany za pomoc partyzantom). Od 1944 do 1945 więziona w obozie niemieckim w Gierdawach (filia Stutthofu). W 1947 zdała egzamin maturalny w Państwowym Liceum Handlowym w Białymstoku, po czym rozpoczęła studia z dziedziny ekonomii na Uniwersytecie Łódzkim. W 1954 uzyskała stopień magistra historii UŁ. W tym samym roku podjęła pracę w Wojewódzkim Archiwum Państwowym w Szczecinie (do 1973). W 1969 obroniła na Uniwersytecie im. Adama Mickiewicza pracę doktorską pod tytułem "Polscy robotnicy sezonowi na Pomorzu Zachodnim" pod kierunkiem prof. Gerarda Labudy.
W 1961 wstąpiła do szczecińskiego oddziału Stronnictwa Demokratycznego (w szeregach ugrupowania pozostała do 1973). Pełniła obowiązki członka prezydium Wojewódzkiego Komitetu, z ramienia organizacji była również radną Wojewódzkiej Rady Narodowej. W 1969 uzyskała mandat posłanki na Sejm PRL V kadencji w okręgu szczecińskim. Pracowała w Komisji Kultury i Sztuki.
Po odejściu z Sejmu w 1972 powróciła do pracy naukowej. W latach 1973–1991 zatrudniona w Zakładzie Badań nad Polonią Zagraniczną Polskiej Akademii Nauk w Poznaniu. W 1983 uzyskała habilitację za pracę naukową "Polacy w Berlinie 1918–1945". Była autorem licznych artykułów oraz haseł do encyklopedii (m.in. "Encyklopedii polskiej emigracji i Polonii"). 
Działała w licznych organizacjach i stowarzyszeniach, m.in. Polskim Towarzystwie Historycznym, Instytucie Zachodniopomorskim, Związku Zawodowym Pracowników Kultury i Sztuki (członek prezydium Zarządu Głównego) i Towarzystwie Krzewienia Kultury Świeckiej (członek Zarządu Głównego), była również członkiem honorowym Związku Byłych Działaczy Polonijnych w Niemczech. 
Odznaczona m.in. Srebrnym i Złotym Krzyżem Zasługi oraz Odznaką Honorową Gryfa Pomorskiego. 
Została pochowana na cmentarzu Junikowo w Poznaniu.

</doc>
<doc id="1794306" url="https://pl.wikipedia.org/wiki?curid=1794306" title="Ulica Żurawia w Warszawie">
Ulica Żurawia w Warszawie

Ulica Żurawia – ulica w dzielnicy Śródmieście w Warszawie.
Opis.
Ulica ma swój początek na północnym krańcu placu Trzech Krzyży, zaś koniec na skrzyżowaniu z ul. Poznańską. Jej przedłużenie w kierunku wschodnim stanowi ul. Książęca. Na całej swojej długości jest ulicą jednokierunkową w stronę przeciwną do biegu numeracji budynków.
Nazwa ulicy pochodzi od płynącej tam kiedyś rzeki Żurawki.
W czasie II wojny światowej pod nr 24 mieściła się siedziba Żegoty.

</doc>
<doc id="1794308" url="https://pl.wikipedia.org/wiki?curid=1794308" title="Pomniki przyrody w gminie Dubeninki">
Pomniki przyrody w gminie Dubeninki

Na terenie gminy Dubeninki w powiecie gołdapskim znajduje się 9 pomników przyrody ożywionej, głównie w Puszczy Rominckiej oraz 4 pomniki przyrody nieożywionej:
 * - pomnik na terenie Parku Krajobrazowego Puszczy Rominckiej

</doc>
<doc id="1794310" url="https://pl.wikipedia.org/wiki?curid=1794310" title="Dysymulacja">
Dysymulacja



</doc>
<doc id="1794311" url="https://pl.wikipedia.org/wiki?curid=1794311" title="Dyssymulacja">
Dyssymulacja

Dyssymulacja lub dysymulacja (łac. "dissimulatio" – udawanie) – pojęcie medyczne będące przeciwieństwem symulacji. W psychologii klinicznej jest to postawa wobec testu psychologicznego przejawiająca się w próbie dostosowania do obowiązujących norm społecznych i ukrycia rzeczywistych bądź wymyślonych zaburzeń.
Występuje m.in. podczas starania się o prawo jazdy, przy okresowych badaniach pracowniczych (gdzie wystąpienie schorzenia może decydować o utracie pracy) oraz u chorych na depresję planujących próbę samobójczą. Chory zaprzecza istnieniu objawów chorobowych mimo ich stwierdzenia w badaniu lekarskim.

</doc>
<doc id="1794313" url="https://pl.wikipedia.org/wiki?curid=1794313" title="Linia kolejowa nr 143">
Linia kolejowa nr 143

Linia kolejowa nr 143 Kalety – Wrocław Popowice WP2 – pierwszorzędna, prawie w całości dwutorowa linia kolejowa znaczenia państwowego o szerokości torów 1435 mm, w całości zelektryfikowana i przebiegająca przez województwa śląskie, opolskie i dolnośląskie.

</doc>
<doc id="1794314" url="https://pl.wikipedia.org/wiki?curid=1794314" title="Jarosław Choma">
Jarosław Choma

Jarosław Bohdanowycz Choma, ukr. Ярослав Богданович Хома (ur. 17 lutego 1974 we wsi Kołbajowice, w obwodzie lwowskim, Ukraińska SRR) – ukraiński piłkarz, grający na pozycji pomocnika, reprezentant Ukrainy.
Kariera piłkarska.
Kariera klubowa.
W 1995 rozpoczął karierę piłkarską w klubie Wołyń Łuck, skąd w następnym roku przeszedł do Podillia Chmielnicki. W 1999 został piłkarzem Karpat Lwów. Następnie bronił barw Szachtara Donieck, po czym powrócił do Karpat. W 2003 został zdyskwalifikowany na siedem miesięcy, kiedy to test dopingowy dał pozytywny wynik. Po występach w Metałurhu Zaporoże ponownie został piłkarzem Wołyni. W 2006 przeniósł się do Krywbasa Krzywy Róg, w którym zakończył karierę piłkarską.
Kariera reprezentacyjna.
14 lutego 2001 zadebiutował w narodowej reprezentacji Ukrainy w zremisowanym 0:0 spotkaniu towarzyskim z Gruzją.

</doc>
<doc id="1794319" url="https://pl.wikipedia.org/wiki?curid=1794319" title="Jost Walbaum">
Jost Walbaum

Jost Walbaum (ur. 22 stycznia 1889 w Steinheim, zm. 6 grudnia 1969 w Laatzen) – niemiecki lekarz, kierownik wydziału zdrowia w rządzie Generalnego Gubernatorstwa, nazista.
Był członkiem NSDAP od 1930, a SA od 1932. Był przyjacielem Hermanna Göringa, leczył go z uzależnienia od morfiny.
Pod jego zarządem były szpitale Kulparków, Tworki, Kobierzyn, Zofiówka-Otwock.
W 1946 Polska wystąpiła o ekstradycję. Po 4 latach badań w 1968 roku prokuratura w Hanowerze przerwała śledztwo w sprawie Walbauma.

</doc>
<doc id="1794321" url="https://pl.wikipedia.org/wiki?curid=1794321" title="Gert-Jan Liefers">
Gert-Jan Liefers

Gert-Jan Liefers (ur. 26 września 1978 w Apeldoorn) – holenderski lekkoatleta, średniodystansowiec.

</doc>
<doc id="1794324" url="https://pl.wikipedia.org/wiki?curid=1794324" title="Action Learning">
Action Learning



</doc>
<doc id="1794325" url="https://pl.wikipedia.org/wiki?curid=1794325" title="Węgry na Letnich Igrzyskach Olimpijskich 2008">
Węgry na Letnich Igrzyskach Olimpijskich 2008

Węgry na Letnich Igrzyskach Olimpijskich 2008 reprezentowało 171 sportowców – 90 mężczyzn i 81 kobiet w 20 dyscyplinach.
Był to 24. start reprezentacji Węgier na letnich igrzyskach olimpijskich. 11 zdobytych medali było najgorszym wynikiem Węgier na letnich igrzyskach olimpijskich od 1928. 

</doc>
<doc id="1794328" url="https://pl.wikipedia.org/wiki?curid=1794328" title="Jerzy Gawenda">
Jerzy Gawenda

Jerzy August Bolesław Gawenda (ur. 11 maja 1917 we Lwowie, zm. 2 grudnia 2000 w Londynie) – polski działacz polityczny, prawnik, wicepremier (1972–1976) i minister spraw zagranicznych (1970–1974) Rządu Rzeczypospolitej Polskiej na Obczyźnie, rektor Polskiego Uniwersytetu Na Obczyźnie (1978–1987).
Życiorys.
Wczesne dzieciństwo spędził w dworku Herburtów w Dobromilu na Podkarpaciu. Przez pierwsze 3 lata szkoły podstawowej pobierał naukę prywatnie, czwartą klasę ukończył w szkole w Złoczewie. Uczęszczał do gimnazjum im. Jana Sobieskiego w Złoczewie. Jako gimnazjalista był członkiem hufca przydzielonego do 5 Pułku Strzelców Podhalańskich.
Rozpoczął studia w 1935 i trafił na seminarium profesora Ludwika Ehrlicha. Ukończył studia prawnicze na Uniwersytecie Jana Kazimierza we Lwowie (1939). Po wybuchu II wojny światowej walczył we Francji w szeregach II Dywizji Strzelców Pieszych, następnie był internowany w Szwajcarii. W okresie internowania studiował w filii Uniwersytetu we Fryburgu zorganizowanej w obozie internowania i w 1945 obronił na Uniwersytecie pracę doktorską z prawa. W sierpniu 1945 został mianowany szefem Polskiej Likwidacyjnej Misji Wojskowej w Paryżu. Od 1946 służył w 1 Dywizji Pancernej na terenie Niemiec. W 1947 został zdemobilizowany, objął wówczas funkcję szefa delegatury Społecznego Komitetu Pomocy Obywatelom Polskim (SKPOP) w Niemczech, z siedzibą w Quackenbruck. W 1949 powrócił do Wielkiej Brytanii. W listopadzie tegoż roku został wykładowcą prawa w prowadzonej przez środowisko emigracyjne Szkole Nauk Politycznych i Społecznych w Londynie.
Od 1951 był związany z Polskim Uniwersytetem Na Obczyźnie, m.in. w 1951 został sekretarzem, następnie profesorem PUNO. W 1959 habilitował się na podstawie pracy "Legalizm Polski w świetle prawa publicznego". W kolejnych latach był dziekanem wydziału prawa, a w latach 1978–1987 rektorem. Od 1960 członek Polskiego Towarzystwa Naukowego na Obczyźnie, od 1963 członek zarządu PTNnO, od 1964 przewodniczący Wydziału Humanistycznego PTNnO. Z funkcji tych ustąpił w 1979.
Na emigracji należał do Związku Socjalistów Polskich na Obczyźnie. W 1954 poparł w czasie kryzysu we władzach emigracyjnych prezydenta Augusta Zaleskiego. Był członkiem I (1954–1957), II (1958–1963), III (1963–1968) i IV (1968–1970) Rady Rzeczypospolitej Polskiej.
Od września 1959 do września 1963 był ministrem bez teki w rządzie Antoniego Pająka, od marca 1968 do czerwca 1970 ministrem wyznań religijnych, oświaty i kultury w rządzie Aleksandra Zawiszy (1968–1970), ministrem spraw zagranicznych w rządzie Zygmunta Muchniewskiego (1970–1972). W pierwszym rządzie Alfreda Urbańskiego (1972–1973) został ministrem bez teki i wicepremierem, a w styczniu 1973 został po śmierci Jana Starzewskiego kierownikiem ministerstwa spraw zagranicznych (mianowany 1 maja 1973). W drugim rządzie Alfreda Urbańskiego (1974–1976) ponownie został ministrem bez teki i wicepremierem.
Przez Prezydenta RP na obczyźnie został odznaczony Krzyżem Komandorskim i Krzyżem Komandorskim z Gwiazdą Orderu Odrodzenia Polski. W 1979 otrzymał złotą odznakę honorową Koła Lwowian w Londynie (17 grudnia 1979).
Zmarł 2 grudnia 2000 w Londynie i został pochowany na cmentarzu w Salisbury (kw. T gr. 122).

</doc>
<doc id="1794331" url="https://pl.wikipedia.org/wiki?curid=1794331" title="Cluedo">
Cluedo

Cluedo (w USA gra występuje pod nazwą Clue) – to klasyczna planszowa gra detektywistyczna. Została wymyślona w Anglii przez Anthony'ego E. Pratta – urzędnika notarialnego, dorabiającego jako klaun. Gra została wydana w 1949 roku w Leeds przez firmę Waddingtons.
W Cluedo gracze wcielają się w gości, uczestniczących w przyjęciu, podczas którego porwano jego gospodarza. Zadaniem jest wykrycie sprawcy i okoliczności zdarzenia za pomocą zbieranych wskazówek zawartych w kartach.

</doc>
<doc id="1794332" url="https://pl.wikipedia.org/wiki?curid=1794332" title="Wydział Inżynierii Materiałowej i Fizyki Technicznej Politechniki Poznańskiej">
Wydział Inżynierii Materiałowej i Fizyki Technicznej Politechniki Poznańskiej

Wydział Fizyki Technicznej – jeden z dziesięciu wydziałów Politechniki Poznańskiej. Został powołany do życia uchwałą Senatu uczelni z dnia 22 stycznia 1997 roku, a 1 kwietnia tego roku rozpoczął działalność. Od 18 sierpnia 2014 roku siedziba wydziału mieści się przy ulicy Piotrowo 3 w kampusie "Warta". Do tego czasu przez 13 lat wydział zajmował budynki przy ulicy Nieszawskiej 13 w obrębie Osiedla Warszawskiego.
Działalność dydaktyczna i naukowa.
Wydział prowadzi studia w następujących kierunkach i specjalnościach:
Studia I stopnia (inżynierskie):
 Studia II stopnia:
Studia III stopnia:
 Studia podyplomowe:
Rada Dyscypliny Inżynieria Materiałowa ma prawo przyznawania stopni naukowych doktora i doktora habilitowanego w zakresie nauk technicznych w dyscyplinie inżynieria materiałowa
W jednostkach wydziałowych prowadzone są badania naukowe w zakresie m.in.:
Współpraca międzynarodowa.
Studenci wydziału mogą brać udział w wymianach naukowych w ramach programu Erasmus wydział prowadzi współpracę z następującymi uczelniami:

</doc>
<doc id="1794334" url="https://pl.wikipedia.org/wiki?curid=1794334" title="Zamek Andrychowski">
Zamek Andrychowski

Zamek Andrychowski nazywany również Pałacem Bobrowskich – dwór w centrum Andrychowa otoczony parkiem ze stawem.
Pochodzenie nazwy.
Nazwa "Zamek" występuje w oficjalnych dokumentach już w roku 1761. Nazwa ta związana jest z pierwotnym obronnym charakterem tego miejsca (prawdopodobnie istniał tu dwór obronny). Dwory takie były powszechnie (rozpowszechnione w Polsce w XVI w.) budowane przez zamożną szlachtę, zachowując schemat średniowiecznych, małych założeń zamkowych o zredukowanym programie budowlanym. W literaturze określa się je również mianem "fortalitium".
Stan obecny.
Klasycystyczny, parterowy, murowany dwór jest podpiwniczony, przykrywają go niskie dachy siodłowe. Obecnie na planie podkowy. Część środkową zdobi portyk z czterema kolumnami doryckimi i trójkątnym frontonem w którym znajdują się herby: "Jastrzębiec" h. Bobrowskich i "Poraj" rodziny Męcińskich z których pochodziła żona Stefana Bobrowskiego. Od tyłu posiada wydatny ryzalit. Okna duże, półkolisto zamknięte lub prostokątne. Od południowego zachodu znajduje się narożnikowa baszta.
Dwór otacza pozostałość dworskiego założenia parkowego. Obok dworu wolnostojący budynek powozowni, obecnie wykorzystany jako lokal gastronomiczny.
Historia.
W literaturze nie podaje się dokładnej daty powstania. Dwór murowany (prawdopodobnie wcześniej istniała drewniana rezydencja o charakterze obronnym) zbudował Marian Przyłęcki, właściciel klucza wieprzowskiego, który w 1. połowie XVII w. przeniósł tutaj swoją siedzibę z Wieprza. Dwór miał charakter obronny: otaczały go trzy stawy oraz fosa (staw od strony rynku został zasypany w 1875 roku). W sali z przylegającej doń wieżyczką odbył się jeden ze zjazdów Konfederacji Barskiej. W 1756 roku dwór stał się własnością rodziny Ankwiczów h. Abdank. Hrabiowie Bobrowscy w XIX wieku poszerzyli istniejący dwór o dwa skrzydła nadając mu kształt podkowy. Główne wejście usytuowano od północy ponieważ tam wytyczono gościniec.

</doc>
<doc id="1794335" url="https://pl.wikipedia.org/wiki?curid=1794335" title="Pałac Bobrowskich w Andrychowie">
Pałac Bobrowskich w Andrychowie



</doc>
<doc id="1794337" url="https://pl.wikipedia.org/wiki?curid=1794337" title="Yarisley Silva">
Yarisley Silva

Yarisley Silva (ur. 1 czerwca 1987 w Pinar del Río) – kubańska lekkoatletka specjalizująca się w skoku o tyczce.

</doc>
<doc id="1794339" url="https://pl.wikipedia.org/wiki?curid=1794339" title="Regalia władców Rosji">
Regalia władców Rosji

Regalia władców Rosji – insygnia władzy wielkich książąt, carów i cesarzy Rosji
Opis.
Do insygniów wielkich książąt moskiewskich należały barmas i czapka Monomacha. Pierwszy car rosyjski Iwan IV Groźny używał jako atrybutów władzy: krzyża, złotego łańcucha, barmasu i czapki Monomacha. Od czasów Fiodora I carowie używali berła, od czasów Borysa Godunowa również jabłka.
Od XVIII wieku wzorem europejskim cesarze rosyjscy używali jako oznaki władzy korony imperatorskiej, cesarskiego berła oraz jabłka. Zamiast złotego łańcucha przywdziewali łańcuchy najwyższych orderów Cesarstwa Rosyjskiego. 
Miejsce przechowywania.
Oznaki władzy monarchów rosyjskich pochodzą z czasów od XIII do XIX wieku. Przechowywane są w dwóch oddzielnych ekspozycjach na Kremlu w Moskwie. Kołpaki carskie i insygnia z okresu od XIII do XVII wieku oraz korony cesarskie z pierwszej połowy XVIII wieku przechowywane są w Arsenale. Insygnia cesarskie używane od czasów panowania Katarzyny II znajdują się w Diamentowym Funduszu Rosji.

</doc>
<doc id="1794340" url="https://pl.wikipedia.org/wiki?curid=1794340" title="Nicolas Batum">
Nicolas Batum

Nicolas Batum (ur. 14 grudnia 1988 w Lisieux) – francuski koszykarz, grający na pozycji niskiego skrzydłowego, reprezentant Francji, obecnie zawodnik Los Angeles Clippers. 
Został wybrany w I rundzie Draftu przez zespół Houston Rockets, ale został odstąpiony Portland Trail Blazers w zamian za dwóch innych koszykarzy wybranych przez Blazers w tym Drafcie.
Przed wyjazdem do USA był uważany za jednego z najbardziej utalentowanych młodych koszykarzy w Europie. Nominalnie gra na pozycji niskiego skrzydłowego, ale może również występować jako rzucający obrońca.
Kariera zawodnicza.
Razem z młodzieżową reprezentacją Francji 2 razy zdobywał mistrzostwo Europy - w 2004 do lat 16 i w 2006 do lat 18, a także raz brązowy medal na Mistrzostwach Świata U-19 w 2007. Ponadto przyznano mu tytuł MVP mistrzostw Europy w 2006.
W 2006, grając w narodowej drużynie do lat 18, wygrał turniej im. Alberta Schweitzera, a sam został wybrany MVP tych rozgrywek. W 2007 wystąpił w meczu wschodzących gwiazd - Nike Hoop Summit.
Po rozegraniu trzech meczów w NBA w sezonie 2008/2009 jako rezerwowy, awansował do pierwszej piątki zespołu Portland Trail Blazers.
W czerwcu 2015 roku trafił, w wyniku wymiany do zespołu Charlotte Hornets. 29 listopada 2020 opuścił klub. 1 grudnia dołączył do Los Angeles Clippers.

</doc>
<doc id="1794341" url="https://pl.wikipedia.org/wiki?curid=1794341" title="Julio César González">
Julio César González

Julio César González Ibarra (ur. 30 lipca 1976 w Guerrero Negro, zm. 10 marca 2012) – meksykański pięściarz. Były mistrz świata w kategorii półciężkiej organizacji WBO. Zdobył go pokonując niejednogłośnie na punkty Dariusza Michalczewskiego. Stracił ten pas w pierwszej jego obronie z Węgrem Zsoltem Erdeiem. Zginął 10 marca 2012 w wypadku motocyklowym gdy został uderzony przez pijanego kierowcę.

</doc>
<doc id="1794342" url="https://pl.wikipedia.org/wiki?curid=1794342" title="Vakifbank Gunes Sigorta Stambuł">
Vakifbank Gunes Sigorta Stambuł



</doc>
<doc id="1794343" url="https://pl.wikipedia.org/wiki?curid=1794343" title="Nicotiana sylvestris">
Nicotiana sylvestris



</doc>
<doc id="1794344" url="https://pl.wikipedia.org/wiki?curid=1794344" title="Olgierd Górka">
Olgierd Górka

Olgierd Aleksander Górka (ur. 12 grudnia 1887 w Rawie Ruskiej, zm. 26 listopada 1955 w Warszawie) – polski historyk, publicysta, działacz polityczny i dyplomata, major dyplomowany kawalerii Wojska Polskiego, kawaler Orderu Virtuti Militari.
Życiorys.
W 1911 obronił dysertację na Uniwersytecie Lwowskim poświęconą klasztorowi w Lubiążu. W czasie I wojny światowej walczył w Legionach Polskich. Służbę pełnił w 2 pułku ułanów i c. i k. Komedzie II Brygady Legionów Polskich. Był pracownikiem Biura Komisji Wojskowej Tymczasowej Rady Stanu od 27 lipca 1917 roku.
W latach 1919-1920 był attaché wojskowym w Bernie, a w 1921 w Bukareszcie. Po powrocie do kraju pełnił służbę w 27 pułku ułanów w Nieświeżu. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 26. lokatą w korpusie oficerów jazdy. 3 listopada 1922 roku został przydzielony do Wyższej Szkoły Wojennej w Warszawie, w charakterze słuchacza II Kursu Doszkolenia. 15 października 1923 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do 7 pułku ułanów lubelskich w Mińsku Mazowieckim. 20 października 1924 roku został odkomenderowany do Inspektoratu Armii Nr I na okres trzech tygodni. Z dniem 1 lutego 1925 roku został odkomenderowany do 5 Samodzielnej Brygady Kawalerii w Krakowie w charakterze szefa sztabu. Z dniem 31 maja 1925 roku został przeniesiony do rezerwy. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I.
Po zakończeniu czynnej służby wojskowej pracował jako wykładowca Uniwersytetów: Jana Kazimierza i Jagiellońskiego. Był członkiem Towarzystwa Naukowego we Lwowie. W 1931 rozpoczął pracę na Uniwersytecie Warszawskim, będąc jednocześnie sekretarzem (wicedyrektorem) Instytutu Wschodniego – pionierskiej placówki sowietologicznej. Wchodził w skład Komitetu Budowy Meczetu w Warszawie.
Po agresji Niemiec i ZSRR na Polskę w 1939 udał się przez Rumunię do Francji, a później Wielkiej Brytanii. Pracował w Rządzie RP na uchodźstwie jako dyrektor Departamentu Spraw Narodowościowych (w głównym obszarze jego zainteresowań znajdowała się tematyka żydowska). Był jednocześnie przewodniczącym Rady Polaków w Wielkiej Brytanii oraz działaczem emigracyjnym Stronnictwa Demokratycznego.
W grudniu 1944 podał się do dymisji na skutek rozbieżności zdań z Tomaszem Arciszewskim odnośnie do stosunku do Związku Sowieckiego. Po powrocie do Polski w 1945 stanął na czele Biura Spraw Żydowskich Ministerstwa Spraw Zagranicznych (1946–1947), po czym został mianowany konsulem generalnym RP w Jerozolimie (do 1952). Po powrocie do kraju kontynuował pracę wykładowcy na Uniwersytecie Warszawskim.
W obszarze jego zainteresowań badawczych leżały stosunki Polski z krajami bałkańskimi, Turcją i Chanatem Krymskim. Był poliglotą, znał m.in. turecki i tatarski. Jego publicystyka, krytyczna w stosunku do mitów narodowych, budziła kontrowersje (m.in. słynna praca poświęcona "Trylogii" Henryka Sienkiewicza, zresztą główne tezy tej pracy zostały już obalone).
Jest pochowany na Cmentarzu Wojskowym na Powązkach (kwatera B 2-9-12).

</doc>
<doc id="1794345" url="https://pl.wikipedia.org/wiki?curid=1794345" title="Kolej Żelazna Fabryczno-Łódzka">
Kolej Żelazna Fabryczno-Łódzka



</doc>
<doc id="1794347" url="https://pl.wikipedia.org/wiki?curid=1794347" title="Epifylum zimowe">
Epifylum zimowe



</doc>
<doc id="1794350" url="https://pl.wikipedia.org/wiki?curid=1794350" title="Linia kolejowa nr 272">
Linia kolejowa nr 272

Linia kolejowa nr 272 Kluczbork – Poznań Główny – linia kolejowa przechodząca przez województwo opolskie i wielkopolskie. Jest to linia dwutorowa, o szerokości torów 1435 mm, w całości zelektryfikowana.
Parametry techniczne.
Maksymalne prędkości pociągów 6 listopada 2017.
Historia.
Linia została otwarta 10 grudnia 1875. Około 1899 roku został dobudowany drugi tor. 7 września 1973 zakończono elektryfikację odcinka Kluczbork – Ostrów Wielkopolski, a 31 grudnia 1974 odcinka Ostrów Wielkopolski – Poznań Główny.
Pomiędzy majem a listopadem 2013 przedsiębiorstwo NDI zmodernizowało tor nr 1 na odcinku od km 131,500 do km 133,918 oraz od km 150,160 do km 166,653, a w latach 2014–2015 oba tory na odcinku od km 166,653 do km 181,781. W kwietniu 2014 przedsiębiorstwo PORR rozpoczęło modernizację linii na odcinku Kluczbork – Ostrzeszów. 22 kwietnia 2015 PKP PLK podpisało umowę z przedsiębiorstwem ZUE na modernizację toru nr 1 na odcinku od km 70,000 do km 85,690. 23 lipca 2015 PKP PLK podpisało ze Strabagiem umowę na modernizację odcinka od km 191,185 do km 194,638. 18 marca 2016 – PKP PLK podpisało z ZUE umowę na modernizację linii na odcinku pomiędzy km 194,638 a km 200,524.
Rewitalizacja linii była częścią większego zadania polegającego na poprawie infrastruktury torowej na trasie Katowice – Poznań.

</doc>
<doc id="1794351" url="https://pl.wikipedia.org/wiki?curid=1794351" title="Czesław Rachel">
Czesław Rachel

Czesław Rachel (ur. 20 lipca 1908 w Krakowie, zm. 29 czerwca 1977 tamże) – polski rzemieślnik, poseł na Sejm PRL V i VI kadencji (1969–1976). 
Życiorys.
W czasie II wojny światowej otworzył warsztat instalatorstwa sanitarnego i blacharstwa w Krakowie, który prowadził również po 1945. Był aktywnym nauczycielem rzemiosła oraz działaczem Izby Rzemieślniczej w Krakowie (zasiadał w jej najwyższych władzach). W 1955 wstąpił do Stronnictwa Demokratycznego, z ramienia którego sprawował mandat członka Rady Narodowej m. Krakowa. W 1969 rekomendowany przez organizacją partyjną na posła do Sejmu V kadencji z okręgu Kraków, był członkiem Komisji Przemysłu Lekkiego, Rzemiosła i Spółdzielczości Pracy. W 1972 uzyskał reelekcję z tego samego obszaru, zasiadając w Sejmie VI kadencji w charakterze członka Komisji Przemysłu Lekkiego. W obu kadencjach należał do najwyższych władz Klubu Poselskiego SD. Zasiadał w prezydium Centralnego Komitetu partii, przez wiele lat pełnił funkcję wiceprzewodniczącego Krakowskiego Komitetu SD.
Odznaczony m.in. Brązowym, Srebrnym i Złotym Krzyżem Zasługi oraz Krzyżem Kawalerskim Orderu Odrodzenia Polski.
Pochowany na Cmentarzu Rakowickim w Krakowie (kwatera LXXXIV rząd 2 miejsce 25).

</doc>
<doc id="1794357" url="https://pl.wikipedia.org/wiki?curid=1794357" title="Andrzej Chabin">
Andrzej Chabin

Andrzej Chabin (ur. 1 stycznia 1937 w Ihrowicy, zm. 14 września 2004) – polski nauczyciel i działacz państwowy, poseł na Sejm PRL V kadencji (1969–1972). 
Życiorys.
Urodził się na Podolu, gdzie w czasie II wojny światowej działały oddziały Ukraińskiej Powstańczej Armii. W wyniku wysiedlenia rodzina znalazła się na Śląsku Opolskim. W 1955 ukończył Liceum Pedagogiczne, po czym podjął pracę nauczyciela w szkole podstawowej w Paczkowie. Działał również w Związku Harcerstwa Polskiego, m.in. jako wiceprzewodniczący Zarządu Powiatowego w Nysie. W 1957 został zatrudniony w Państwowym Młodzieżowym Zakładzie Wychowawczym (jako wychowawca i kierownik internatu), następnie był nauczycielem w Głuchołazach oraz dyrektorem szkół w Bykowie i Nysie. 
W 1959 rozpoczął działalność w Stronnictwie Demokratycznym, był m.in. prezesem Powiatowego Komitetu w Nysie. W latach 1972–1975 studiował w Wyższej Szkole Nauk Społecznych przy KC PZPR, po czym objął funkcje sekretarza Wojewódzkiego Komitetu SD w Opolu oraz członka Centralnego Komitetu w Warszawie. 
W drugiej połowie lat 60. sprawował mandat radnego Wojewódzkiej Rady Narodowej w Opolu. W 1969 uzyskał rekomendację Stronnictwa do objęcia mandatu posła na Sejm PRL V kadencji z okręgu Nysa. Był sekretarzem Sejmu, jak również członkiem Komisji Oświaty i Nauki oraz Pracy i Spraw Socjalnych. Po odejściu z Sejmu był m.in. kierownikiem Wydziału Polityki Społecznej i Kulturalnej CK SD. W 1982 przeprowadził się do Warszawy, został zastępcą dyrektora Centralnego Biura Wystaw Artystycznych „Zachęta”.
Odznaczony m.in. Krzyżem Kawalerskim i Oficerskim Orderu Odrodzenia Polski, Złotym Krzyżem Zasługi oraz Odznaką „Zasłużony Opolszczyźnie”.
Został pochowany na Cmentarzu w Wilanowie.

</doc>
<doc id="1794358" url="https://pl.wikipedia.org/wiki?curid=1794358" title="Amy Brenneman">
Amy Brenneman

Amy Frederica Brenneman (ur. 22 czerwca 1964 r. w New London w stanie Connecticut, USA) – amerykańska aktorka filmowa i telewizyjna, laureatka nominacji do Złotego Globu i nagroda Emmy.
Absolwentka Uniwersytetu Harvarda.

</doc>
<doc id="1794359" url="https://pl.wikipedia.org/wiki?curid=1794359" title="Władysław Brodzki">
Władysław Brodzki

Władysław Brodzki (ur. 17 czerwca 1913 w Niagara Falls, zm. 15 grudnia 2009) – polski redaktor i tłumacz związany z Zakładem Narodowym im. Ossolińskich, nauczyciel i wykładowca, poseł na Sejm PRL VI kadencji (1972–1976).
Życiorys.
Syn Stanisława i Stanisławy. W Polsce międzywojennej ukończył szkołę średnią w Ostrowie Wielkopolskim, był też m.in. słuchaczem Szkoły Podchorążych Piechoty w Komorowie. Wziął udział w wojnie obronnej Polski, w wyniku czego do 1945 przebywał w obozie jenieckim. Po powrocie do kraju pracował jako nauczyciel oraz kształcił się na studiach z dziedziny filologii angielskiej na Uniwersytecie Wrocławskim.
W 1953 rozpoczął pracę w Zakładzie Narodowym im. Ossolińskich w charakterze redaktora, następnie sekretarza wydawnictwa, a od 1959 w charakterze dyrektora ekonomicznego. Opracowywał m.in. "Wybór poematów" Byrona. Był radnym Rady Narodowej m. Wrocławia i jej wiceprzewodniczącym z ramienia Stronnictwa Demokratycznego. Do SD wstąpił w 1948, w jego strukturach pełnił funkcje wiceprzewodniczącego (1962–1964) Miejskiego Komitetu we Wrocławiu, członka (od 1964) i wiceprzewodniczącego Wojewódzkiego Komitetu we Wrocławiu (od 1971), członka (1965–1969) oraz członka Centralnej Komisji Rewizyjnej (od 1969) Centralnego Komitetu, a także przewodniczącego Miejskiego Komitetu i Powiatowego Komitetu we Wrocławiu (1965–1971).
W 1972 objął mandat posła na Sejm VI kadencji w okręgu Ząbkowice Śląskie. Zasiadał w Komisjach Zdrowia i Kultury Fizycznej oraz Kultury i Sztuki. Po odejściu od pracy parlamentarnej powrócił do Zakładu im. Ossolińskich, pracował tam do lat 90. W charakterze tłumacza z języka angielskiego.
Odznaczony m.in. Krzyżem Kawalerskim i Oficerskim Orderu Odrodzenia Polski, Srebrnym Krzyżem Zasługi oraz Złotą Odznaką „Zasłużony dla Dolnego Śląska”. Pochowany na Cmentarzu Grabiszyńskim we Wrocławiu.

</doc>
<doc id="1794360" url="https://pl.wikipedia.org/wiki?curid=1794360" title="Gwara łowicka">
Gwara łowicka

Gwara łowicka – mowa ludności Łowicza i jego okolic. Jej przynależność dialektalna nie jest do końca jasna. W starszych publikacjach z dziedziny polskiej dialektologii zaliczano ją do gwar małopolskich, ale obecnie widoczna jest tendencja łączenia jej z dialektem mazowieckim. Problem ten wynika z właściwości gwary – ma ona cechy obu tych dialektów.

</doc>
<doc id="1794362" url="https://pl.wikipedia.org/wiki?curid=1794362" title="Stanisław Sowiński">
Stanisław Sowiński

Stanisław Sowiński (ur. 1 maja 1904 w Kałuszu, zm. 1985) – polski inżynier leśnik, działacz społeczny, poseł na Sejm PRL II kadencji (1957–1961). 
Życiorys.
Po ukończeniu szkoły średniej w Krakowie podjął studia na Wydziale Leśnym Politechniki Lwowskiej; uzyskuje tam dyplom leśnika-technologa drewna. Od 1929 pracował w wytwórni sklejek, a później jako dyrektor Spółdzielni Leśników we Lwowie. Był redaktorem naczelnym "Aktualnych Wiadomości Leśniczych". Za okupacji znalazł zatrudnienie jako leśniczy w majątku prywatnym.
W 1945 repatriował się z Galicji Wschodniej podejmując pracę w Administracji Lasów Państwowych. Był kierownikiem Biura Użytkowania i Zbytu Drewna Okręgowego Zarządu Lasów Państwowych w Bytomiu. Pracował w charakterze organizatora szkół średnich o profilu leśniczym w Brynku i Żywcu. Był dyrektorem Gimnazjum Drzewnego w Żywcu w latach 1948–1951. W latach 1951-1963 był inspektorem Rejonu Lasów Państwowych w Żywcu. Od 1963 do 1971 pracował w Zespole Składnic Lasów Państwowych w Żywcu jako kierownik.
W latach 1952-1961 zasiadał w Powiatowej Radzie Narodowej w Żywcu. Sprawował mandat członka Wojewódzkiej Rady Narodowej w Krakowie z ramienia Stronnictwa Demokratycznego. Był działaczem Polskiego Towarzystwa Turystyczno-Krajoznawczego oraz Towarzystwa Miłośników Ziemi Żywieckiej. Był jednym z członków kolegium redakcyjnego "Karty Groni".
W 1957 uzyskał mandat posła na Sejm II kadencji w okręgu Żywiec. Pracował w Komisji Leśnictwa i Przemysłu Drzewnego. 
Poza działalnością zawodową i polityczną Sowiński publikował prace naukowe z zakresu przemysłu drzewnego. W 1930 wydał pracę pod tytułem "Sklejki i płyty klejone". W 1935 w Kaliszu wydano "Podkłady kolejowe" jego pióra. W tym samym roku we Lwowie ukazały się jego "Kleje używane w przemyśle płyt klejonych", a rok później, także we Lwowie, "Okręgi nasienne ważniejszych drzew leśnych w Polsce". 

</doc>
<doc id="1794363" url="https://pl.wikipedia.org/wiki?curid=1794363" title="Pedro Zamora">
Pedro Zamora

Pedro Zamora, właściwie Pedro Pablo Zamora y Díaz (ur. 29 lutego 1972, zm. 11 listopada 1994) – kubańsko-amerykański aktywista gejowski, który – jako tzw. osobowość telewizyjna – prowadził (m.in w MTV) kampanię na rzecz zwrócenia społecznej uwagi na problematykę HIV/AIDS.
Życiorys.
Urodził się w Diezmero na obrzeżach Hawany (Kuba) jako ósme dziecko w rodzinie. Jego ojciec, Hector, był rewolucjonistą u boku Fidela Castro. Gdy zmienił poglądy polityczne, rodzina Zamora popadła w niełaskę władz. Po wielu latach życia w nędzy w 1980 udało się im dostać do Stanów Zjednoczonych.
O swym zakażeniu wirusem HIV Pedro Zamora dowiedział się przez przypadek. W 1989 roku oddał krew dla Czerwonego Krzyża – po miesiącu otrzymał pismo z informacją, że nie przeszła ona testów. Mimo usilnych starań, pism i próśb – dopiero po sześciu miesiącach przebadano go ponownie i 9 listopada 1989 roku dowiedział się, że jest nosicielem wirusa HIV.
W początkowym okresie przeżył głębokie załamanie, podobnie jak jego rodzina. Wreszcie przełamał się i dołączył do grupy zajmującej się chorymi. Nauczył się żyć z wirusem i tego samego zaczął nauczać innych. Następnie zaczął zgłaszać się do stacji telewizyjnych, by za ich pośrednictwem prowadzić kampanię profilaktyczną. Korzystał także z każdej okazji, by wygłaszać wykłady na ten temat: w kościołach, salach gimnastycznych, szkołach. Rozgłos przyniosły mu przeprowadzone z nim wywiady przez Geraldo Riverę, Phila Donahue i Oprah Winfrey. Stał się jednym z najbardziej znanych aktywistów, których celem było uchronienie młodych ludzi przed HIV i AIDS. Zwrócił na siebie uwagę prezydenta USA Billa Clintona, który w przemowie do Kongresu wspomniał o nim omawiając kwestię chorych. Clinton oddał mu także hołd po jego śmierci, która nastąpiła 11 listopada 1994 roku. Zamora żył zaledwie dwadzieścia dwa lata.
Pasjonował się komiksem, sam kilka stworzył. Po jego śmierci wydano jego "rysunkową" autobiografię: "Pedro and Me: Friendship, Loss, and What I Learned", którą bardzo wysoko ocenili wielcy twórcy komiksów (m.in. Frank Miller).
Po własnym udziale w telewizyjnym programie "The Real World San Franscisco" spotykał się z Seanem Sasserem, także działaczem społecznym, którego następnie poślubił. On i Sasser pozostali parą aż do śmierci Zamory.
59 ulica w Miami otrzymała nazwę „Pedro Zamora Way”.

</doc>
<doc id="1794364" url="https://pl.wikipedia.org/wiki?curid=1794364" title="Parov Stelar">
Parov Stelar

Parov Stelar, właśc. Marcus Füreder (ur. 27 listopada 1974 w Linzu) – austriacki DJ, producent muzyki electro swing, nu jazz, downtempo, electronic, lounge, założyciel zespołu Parov Stelar &amp; Band.
Życiorys.
Marcus Füreder zaczął interesować się pracą jako DJ w klubach nocnych w drugiej połowie lat 90., w 2000 roku zaczął produkować i publikować swoje pierwsze utwory. W 2001 roku wydał swój pierwszy minialbum, zatytułowany "Hamunaptra", który nagrał w duecie z Alexxem Aiyaxem. Kilka miesięcy później premierę miała jego druga EP-ka nagrana z Ailaxem – "Synthetica", a także solowy minikrążek pt. "Guerrilla". W kolejnym roku wydał czwarty minialbum pt. "LoTechTrash", a w 2003 roku zdecydował się na założenie własnej wytwórni płytowej – Etage Noir Recordings. W 2004 roku premierę miał jego ostatni minialbum wydany pod prawdziwym nazwiskiem – "Music I Believe In". Kolejna minipłytę w swojej karierze, zatytułowaną "Get Up On Your Feet", wydał już pod pseudonimem Parov Stelar. W tym samym roku ukazały się także jego dwie kolejne EP-ki: "KissKiss EP" i "Primavera", a pod koniec października – debiutancki album długogrający, zatytułowany "Rough Cuts", który zapewnił mu międzynarodową rozpoznawalność na rynku muzyki elektronicznej.
W 2005 roku Stelar wydał swój drugi krążek studyjny pt. "Seven And Storm", a dwa lata później – płytę pt. "Shine", po premierze której brytyjska telewizja BBC opisała go jako jednego z najbardziej obiecujących producentów w Europie. W listopadzie tego samego roku po raz pierwszy wystąpił ze swoim zespołem Live-Band, w którego skład weszli: wokalistka Cleo Panther, trębacz Jerry di Monza, saksofonista Max the Sax, perkusista Willie Larsson Jr. i basista Michael Wittner. Zapis z jednego z ich koncertu ukazał się na płycie, zatytułowanej "Parov Stelar And Band Live @ Roxy". Ze względu na swoje specyficzne podejście do produkcji muzycznej połączone z zachowaniem pewnej estetyki został nieoficjalnie uznany za twórcę nowego gatunku muzycznego – electro swing.
W 2009 roku premierę miał czwarty album studyjny Stelara, zatytułowany "Coco", rok później ukazała się jego kolejna płyta pt. "The Paris Swing Box", a w 2012 roku – krążek pt. "The Princess", który w 2013 roku zapewnił mu nagrodę Amadeusa w kategorii "Album roku" podczas ceremonii wręczania statuetek austriackiego rynku muzycznego. Producent otrzymał także główną nagrodę w kategoriach "Najlepszy występ na żywo" oraz "Najlepszy artysta electronic/dance". W tym samym roku producent stworzył projekt Parov Stelar Trio, z którym wydał płytę pt. "The Invisible Girl" (2013). W 2013 roku ukazała się jego kolejna solowa płyta pt. "The Art of Sampling" (2013), zaś w maju 2015 – album zatytułowany "The Demon Diaries".

</doc>
<doc id="1794365" url="https://pl.wikipedia.org/wiki?curid=1794365" title="Dialekt północnokaszubski">
Dialekt północnokaszubski

Dialekt północnokaszubski – jeden z zespołów gwarowych języka kaszubskiego. W skład dialektu wchodzą gwary używane na terenach powiatów: słupskiego, lęborskiego, wejherowskiego oraz puckiego. Jest dialektem, w którym najwyraźniej zaznaczają się cechy typowo kaszubskie, gdyż wpływy polskich dialektów, wielkopolskiego i mazowieckiego, były tu najmniejsze.
Podział dialektu.
Do dialektu północnokaszubskiego tradycyjnie zalicza się gwary: słowińską, kabacką, osiecką, żarnowiecką, gniewińsko-salińską, chałupską, pucką, oksywską, luzińsko-wejherowską, lesacką i kieleńską. Jest to podział już nieaktualny. Gwary, które używane były na terenach przedwojennych Niemiec zaniknęły, gdyż większość ich użytkowników uległa całkowitej germanizacji, natomiast po zmianie granic pozostała ewangelicka ludność autochtoniczna, posługująca się jeszcze reliktowo gwarami północno-zachodniokaszubskimi, została przesiedlona do RFN. W wyniku tego, obecnie w użyciu są jedynie gwary puckie, lęborskie i wejherowskie.
Charakterystyka dialektu.
Mową północnokaszubską posługiwał się Florian Ceynowa, badacz kultury Kaszubów oraz główny kodyfikator języka. Dlatego większość cech literackiej kaszubszczyzny pokrywa się z właściwościami gwar północnych. Z powodu peryferyjnego położenia obszaru północnokaszubskiego, gwary te są najbardziej odrębne od języka polskiego i posiadają najwięcej cech archaicznych i typowo kaszubskich. Swoistymi cechami dialektu są:
Gwary pucka, chałupska i oksywska to tzw. gwary bylackie. Ich cechą charakterystyczną jest bylaczenie – czyli stwardnienie "ł" w "l".
Słowińszczyzna.
Największą odrębnością wśród gwar północnokaszubskich odznacza się gwara słowińska, przez niemieckiego badacza Friedricha Lorentza początkowo uznawana za osobny język słowiański – "język słowiński". W wyniku izolacji zarówno od pozostałych gwar kaszubskich, jak i dialektów polskich, słowińszczyzna stała się najbardziej konserwatywnym i archaicznym etnolektem pomorskim. Z drugiej jednak strony, poprzez germanizację ludności pogranicza niemiecko-polskiego, mowa ta z czasem uległa zapomnieniu. Jej cechy można obserwować w pracach Lorentza (zapisach gwarowych, gramatyce oraz słowniku). Organizacja SIL International wydziela gwarę słowińską od gwar kaszubskich właściwych jako odrębny dialekt.

</doc>
<doc id="1794366" url="https://pl.wikipedia.org/wiki?curid=1794366" title="Gwary północnokaszubskie">
Gwary północnokaszubskie



</doc>
<doc id="1794367" url="https://pl.wikipedia.org/wiki?curid=1794367" title="Mare Tenebrarum">
Mare Tenebrarum

Mare Tenebrarum (łac. "morze ciemności", "morze mroków") – określenie wód okalających Europę. Jego użycie zapoczątkowane zostało przez starożytnych Greków i odnosiło się głównie do Oceanu Atlantyckiego, który w ich percepcji stanowił „koniec świata”.
Bibliografia.
Paul Revere Reynolds, 1829, The writing and selling of fiction, Wyd. Morrow, University of Michigan

</doc>
<doc id="1794369" url="https://pl.wikipedia.org/wiki?curid=1794369" title="Rumunia na Letnich Igrzyskach Olimpijskich 2008">
Rumunia na Letnich Igrzyskach Olimpijskich 2008

Rumunię na Letnich Igrzyskach Olimpijskich 2008 reprezentowało 102 sportowców w 16 dyscyplinach.
Był to 19. start Rumunów na letnich igrzyskach olimpijskich. Osiem zdobytych medali było najgorszym wynikiem Rumunii na letnich igrzyskach olimpijskich od 1952 roku.

</doc>
<doc id="1794370" url="https://pl.wikipedia.org/wiki?curid=1794370" title="Bylaczenie">
Bylaczenie

Bylaczenie – zjawisko fonetyczne dialektu północnokaszubskiego, polegające na stwardnieniu spółgłoski ⟨ł⟩ w ⟨l⟩. Występuje ono w gwarach bylackich – puckiej, chałupskiej i oksywskiej, a także częściowo w słowińskiej, co tłumaczono wpływem języka niemieckiego.

</doc>
<doc id="1794373" url="https://pl.wikipedia.org/wiki?curid=1794373" title="Dwór w Jarkowie">
Dwór w Jarkowie

Dwór w Jarkowie (niem. "Gutshaus Erwienen") – dwór znajdujący się w Bartoszycach (Jarkowie), w województwie warmińsko-mazurskim. Wybudowany został wieloetapowo, w większości na przełomie XIX i XX wieku jako siedziba lokalnego folwarku, przed wojną własność Erwina Engelbrechta.
W 2014 znaczną część Jarkowa wraz z dworem włączono do Bartoszyc, obecnie jest to Jarkowo (Bartoszyce), na pozostałej części nie ma zabudowy.
Położenie.
Dwór położony jest we wsi Jarkowo, bezpośrednio przylegającej do północno-zachodnich obrzeży Bartoszyc. Znajduje się około 1 km od drogi krajowej nr 51 na odcinku Bartoszyce – Przejście graniczne Bezledy.
Historia.
Historia wsi ani samego majątku nie jest dokładnie znana. Wiadomo, iż budynek dworu, jako siedziby lokalnego folwarku, powstawał wieloetapowo. Część parterowa wraz z poddaszem jest znacznie starsza, natomiast wyraźnie wyróżniająca się część dwukondygnacyjna – młodsza i pochodzi z przełomu XIX i XX wieku.
Budynek dworu był siedzibą lokalnego majątku, który w latach 20. XX wieku należał do dr. Erwina Engelbrechta. Łączna powierzchnia dóbr w ówczesnym czasie sięgała 250 ha ziemi, na których w większości prowadzono uprawę nasion oraz hodowano konie i bydło.
W 1945 dobra przejęte zostały przez państwo polskie. W 1997 budynek, znajdujący się ówcześnie w nie najgorszym stanie, uległ groźnemu pożarowi. Aktualnie od kilku lat dwór wraz z parkiem i stawami, bez zabudowań gospodarczych, są własnością osoby prywatnej. Dwór jest wyremontowany, utrzymany w bardzo dobrym stanie, otoczony płotem i służy jako prywatna rezydencja.
Architektura.
Dwór jest częścią większego kompleksu dawnego majątku "Erwienen", na który składał się budynek samego dworu, park ze stawami oraz zabudowania gospodarczo- folwarczne.
Sam budynek dworu założony jest na planie litery T. Część wydłużoną stanowi starsza, parterowa część budowli, która nakryta jest dachem mansardowym, w którym znajdują się liczne okna- wystawki, w tym jedna znajdująca się od strony parku – duża, szachulcowa i zamknięta eliptycznie. Innej konstrukcji jest zbudowana na przełomie XIX i XX wieku część dwukondygnacyjna wraz z użytkowym poddaszem. Jest ona nakryta dachem dwuspadowym, na osi elewacji parkowej posiada wykusz, a dach dodatkowo zdobiony jest ażurowym rozwinięciem konstrukcji więźby dachowej w szczytach.
Przylegający do dworu park znajduje się w większości od strony elewacji ogrodowej, gdyż część frontowa umiejscowiona jest niemal bezpośrednio przy lokalnej drodze. Park utrzymany jest w bardzo dobrym stanie, a ponadto na jego terytorium znajduje się staw, który przed rewitalizacją dawał początek lokalnemu strumieniowi. Obecnie na terenie parku wytyczone są alejki spacerowe oraz znajdują się w nim liczne elementy tzw. małej architektury, jak kładki, ławeczki czy mostki. Przed elewacją frontową (głównym wejściem do wnętrz) znajdują się trzy stare pomnikowe dęby.
Poza dworem we wsi znajdują się także liczne zabudowania gospodarcze, które wraz z nim tworzą układ zamkniętego do wewnątrz czworoboku. Zabudowania, dawna stodoła, dwa budynki gospodarcze i budynek mieszkalny, obecnie mają charakter mieszkalno- magazynowy i utrzymane są w różnym, przeważnie średnim, stanie.
Zabytek.
W skład zespołu dworskiego i folwarcznego w Jarkowie, wpisanego do rejestru zabytków nieruchomych (nr rej.: 4226 z 15.10.1992 i z 14.01.2003), wchodzą: dwór, budynek mieszkalny, dwa budynki gospodarcze, stodoła i park.

</doc>
<doc id="1794376" url="https://pl.wikipedia.org/wiki?curid=1794376" title="C.J. Graham">
C.J. Graham

Courtesy C.J. Graham, znany zdrobniale jako C.J. Graham – amerykański aktor i kaskader, szósty z kolei odtwórca roli psychopatycznego Jasona Voorheesa w serii "Piątek, trzynastego".
W latach 1974-1978 był członkiem Sił Zbrojnych Stanów Zjednoczonych.

</doc>
<doc id="1794377" url="https://pl.wikipedia.org/wiki?curid=1794377" title="Mistrzostwa Oceanii U-20 w Piłce Nożnej 2008">
Mistrzostwa Oceanii U-20 w Piłce Nożnej 2008

Młodzieżowe Mistrzostwa Oceanii U-20 w piłce nożnej 2008 − 17. edycja turnieju w piłce nożnej o mistrzostwo Oceanii w piłce nożnej mężczyzn do lat 20. Turniej odbył się w stolicy Tahiti - Papeete. Zawody były również turniejem kwalifikacyjnym do Mistrzostw Świata U-20 2009. Awans uzyskała drużyna, która zwyciężyła w tym turnieju (Tahiti). Mecze rozgrywano w systemie kołowym. Drużyna, która zajęła pierwsze miejsce w grupie została mistrzem Oceanii. 
Turniej.
Mecze.
&lt;br&gt;
&lt;br&gt;
&lt;br&gt;
&lt;br&gt;
&lt;br&gt;
&lt;br&gt;
Zwycięzca.
TAHITI2. TYTUŁ MISTRZA U-20 STREFY OFC

</doc>
<doc id="1794378" url="https://pl.wikipedia.org/wiki?curid=1794378" title="GRB 060614">
GRB 060614

GRB 060614 – nietypowy rozbłysk gamma, wykryty przez satelitę Swift 14 czerwca 2006 roku. Jego źródło znajdowało się w pobliskiej galaktyce PBF2006d w kierunku konstelacji Indianina w odległości około 2 miliardów lat świetlnych od Ziemi.
Ponieważ rozbłysk ten trwał 102 sekundy (był więc stosunkowo długi), a zdarzenie miało miejsce względnie niedaleko oczekiwano, że supernowa będąca źródłem błysku gamma będzie łatwa do wykrycia. Wraz z upływem czasu prowadzonych obserwacji okazało się, że supernowa, która spowodowałaby rozbłysk nie istnieje. Źródłem tego błysku może być więc inny rodzaj przodka niż w przypadku innych błysków gamma. Z tego też powodu rozbłysk ten jest tematem dalszych badań.

</doc>
<doc id="1794380" url="https://pl.wikipedia.org/wiki?curid=1794380" title="Wschodniogalicyjskie Koleje Lokalne">
Wschodniogalicyjskie Koleje Lokalne

Wschodniogalicyjskie Koleje Lokalne (niem. "Ostgalizische Localbahnen", "OGLB") – wybudowana w granicach Cesarstwa Austriackiego kolej lokalna o łącznej długości 339,4 km. Składała się z 8, częściowo połączonych ze sobą linii długości między 20 km a 70 km. Pierwszą z nich, 72 km otwarto w końcu listopada 1896. Ostatnią, 24 km uruchomiono niespełna 2 lata później.
Ogólna długość linii Wschodniogalicyjskich Kolei Lokalnych sukcesywnie rosła. Początkowo, w 1896 była to jedna, 71,8 km linia. Rok później istniały już 4 linie o łącznej długości 215,6 km, a w grudniu 1898 istniało wszystkie 8 linii o długości 339,4 km. W 1898 koleje dysponowały taborem, na który składało się: 10 lokomotyw, 41 wagonów osobowych i 172 wagony towarowe. 13 lat później liczba lokomotyw zwiększono o 2 – ich stan wzrósł wówczas do 12 parowozów.
W pierwszym roku istnienia wszystkich 8 linii (1898) z usług Wschodniogalicyjskich Kolei Lokalnych skorzystało 163 tys. pasażerów. 3 lata później przewozy pasażerów wzrosły do 313 tys. osób. W latach 1905–1913 kolejami podróżowało rocznie od 413 do 497 tys. pasażerów. Podróżni mogli korzystać z wagonów o zróżnicowanym standardzie, stosownie do ich możliwości finansowych. Najzamożniejsi klienci kolei korzystali z wagonów 1 klasy, dla najmniej wymagających pozostawały wagony 3 klasy. W latach 1898–1913, w najlepszych warunkach podróżowało nie więcej niż 0,5% pasażerów. Z przejazdu w 2 klasie korzystało wówczas 3,4–5,3% podróżnych. Największą popularnością cieszyła wśród pasażerów 3 klasa – wagonami tej klasy podróżowało 81–94% klientów. Pozostałe 2–13% stanowiły osoby podróżujące według taryfy wojskowej. Wschodniogalicyjskie Koleje Lokalne nie eksploatowały wagonów pasażerskich 4 klasy.
W 1898 koleje lokalne przewiozły tylko 80,6 tys. t ładunków. Kolejne lata przyniosły dynamiczny wzrost przewozów towarowych: ze 137 tys. t (1899) do 223 tys. t (1902) i 312 tys. t (1905). Lata 1906–1910 przyniosły stopniowy spadek zleceń na przewóz towarów – z początkowych 279 tys. t. do 198 tys. t. W latach bezpośrednio poprzedzających wybuch I wojny światowej transport towarów i ładunków oscylował w przedziale 263–270 tys. t.

</doc>
<doc id="1794382" url="https://pl.wikipedia.org/wiki?curid=1794382" title="Constantina Tomescu">
Constantina Tomescu



</doc>
<doc id="1794384" url="https://pl.wikipedia.org/wiki?curid=1794384" title="Wiesław Król">
Wiesław Król

_
Wiesław Stanisław Król (ur. 3 czerwca 1938 w Drohobyczu) – polski lekkoatleta, płotkarz, olimpijczyk.
Ukończył IV Liceum Ogólnokształcące w Gliwicach w 1956 oraz WSWF w Krakowie w 1965.
Startował na igrzyskach olimpijskich w 1960 w Rzymie w biegu na 400 metrów przez płotki, ale odpadł w przedbiegach. Na uniwersjadzie w 1959 w Turynie zdobył brązowy medal na tym dystansie, a w biegu na 110 m przez płotki odpadł w ćwierćfinale. Na uniwersjadzie w 1961 w Sofii został brązowym medalistą w biegu na 110 metrów przez płotki, a w biegu na 400 metrów przez płotki był czwarty.
Król był mistrzem Polski w biegu na 110 metrów przez płotki w 1957 oraz w biegu na 400 metrów przez płotki w 1960. Trzykrotnie był wicemistrzem Polski (na 110 metrów przez płotki w 1956 i 1959 oraz na 200 metrów przez płotki w 1956), a dwa razy brązowym medalistą (na 110 metrów przez płotki w 1961 i na 400 metrów przez płotki w 1962).
Był dwukrotnym rekordzistą Polski w biegu na 400 metrów przez płotki w 1960 (51,7 s i 51,5 s). Startował w 6 meczach reprezentacji Polski odnosząc 1 zwycięstwo indywidualne. Występował w klubach Budowlani-AKS Chorzów (1956), AZS Gliwice (1957-1961) i AZS Kraków (1962-1967). Został odznaczony Złotym Krzyżem Zasługi.

</doc>
<doc id="1794386" url="https://pl.wikipedia.org/wiki?curid=1794386" title="Dmitrij Pawłow">
Dmitrij Pawłow

Dmitrij Grigoriewicz Pawłow, ros. Дмитрий Григорьевич Павлов (ur. we wsi Woniuch (ob. Pawłowo), zm. 22 lipca 1941 pod Moskwą) – radziecki dowódca wojskowy, generał armii, Bohater Związku Radzieckiego (1937), deputowany do Rady Najwyższej ZSRR 1. kadencji (1937–1941).
Życiorys.
Urodził się 4 listopada 1897 we wsi Woniuch w gub. kostromskiej, w rodzinie chłopskiej. Służył w Armii Imperium Rosyjskiego. W czasie I wojny światowej na ochotnika poszedł na front i dosłużył się stopnia podoficerskiego. W 1916 został ranny i trafił do niewoli z której został zwolniony po zakończeniu wojny. W 1918 wstąpił na ochotnika do Czerwonej Gwardii. W czasie wojny domowej dowodził kolejno plutonem i szwadronem, a następnie został z-cą dowódcy pułku. Od 1919 był członkiem Socjaldemokratycznej Robotniczej Partii Rosji (SDPRR).
W 1921 ukończył Omską Wyższą Szkołę Piechoty. Od początku 1923 służył w 6 Ałtajskiej Brygadzie Kawalerii na Froncie Turkiestańskim. W lutym 1923 walczył jako dowódca Oddziału Egzekucyjnego przeciwko basmaczom Turdybaja. Od sierpnia 1919 we wschodniej Bucharze dowódca 77 Pułku Kawalerii w walkach przeciwko oddziałom Ibrachimbeka. W 1928 ukończył Akademię Wojskową im. Michaiła Frunzego w Moskwie, a następnie został dowódcą pułku kawalerii, pułku zmotoryzowanego i brygady zmotoryzowanej. W 1931 ukończył Wyższy Akademicki Kurs w Wojskowej Akademii Technicznej.
W latach 1936–1937 walczył jako dowódca brygady pancernej w wojnie domowej w Hiszpanii. W czasie bitwy pod Guadalajarą (19–21 marca 1937) dowodzona przez niego jednostka udanym kontratakiem zadała poważne straty włoskim oddziałom pancernym i w znacznym stopniu przyczyniła się do zwycięstwa oddziałów republikańskich. Do ZSRR powrócił w aureoli bohatera i sławie zdolnego dowódcy nowoczesnego pola walki. Od 1937 deputowany do Rady Najwyższej ZSRR 1. kadencji. Od listopada 1937 szef Zarządu Pancerno-Motorowego Robotniczo Chłopskiej Armii Czerwonej ("RKKA") i członek Głównej Rady Wojskowej ZSRR. Opierając się na doświadczeniach wojny domowej w Hiszpanii, uznał, że korpus pancerny nie nadaje się do działań typu ofensywnego, ponieważ przełamanie frontu nieprzyjaciela na szerokości odpowiednio dużej, aby mógł w nią wejść tak duży związek pancerny nie jest możliwe. M.in. na podstawie jego uwag (i doświadczeń z Polski), w listopadzie 1939 Główna Rada Wojskowa ZSRR podjęła decyzję o rozwiązaniu korpusów pancernych i utworzeniu w ich miejsce dywizji zmotoryzowanych. W latach 1939–1940 uczestnik wojny zimowej. 4 czerwca 1940 otrzymał awans na stopień generała-pułkownika wojsk pancernych. Od 11 czerwca 1940 dowódca Specjalnego Białoruskiego Okręgu Wojskowego, przemianowanego w lipcu 1940 na Zachodni Specjalny Okręg Wojskowy. Jako taki, w czerwcu tego samego roku stanął na czele zgrupowania RKKA mającego na celu zbrojną aneksje Litwy w wypadku odrzucenia przez nią ultimatum rządu radzieckiego z 15 czerwca (ostatecznie do zbrojnej interwencji nie doszło na skutek przyjęcia ultimatum przez rząd Litwy). 22 lutego 1941 został awansowany na stopień generała armii. Chociaż nigdy nie dowodził w walce ugrupowaniem większym niż brygada pancerna, dokładnie na cztery miesiące przed niemieckim atakiem na ZSRR, powierzono mu cztery armie (672 tys. żołnierzy, 2200 czołgów, 1900 samolotów) i blisko 450-kilometrowy odcinek granicy państwa, przez który wiodła najkrótsza droga lądowa do Moskwy.
Atak na ZSRR.
21 czerwca 1941 został mianowany dowódcą Frontu Zachodniego, powstałego na bazie dowodzonego przez niego okręgu wojskowego. W pierwszych dniach operacji Barbarossa, pozbawiony należytej oceny sytuacji, rozpoznania sił przeciwnika oraz wsparcia lotnictwa (radzieckie samoloty zostały zniszczone na lotniskach w czasie pierwszego dnia agresji) i zaopatrzenia, wykonywał nieskoordynowane kontrataki, z których największy miał miejsce 22 czerwca po południu siłami 4 Armii gen. Aleksandra Korobkowa i jeszcze tego samego dnia został zatrzymany zmasowanymi atakami niemieckiego lotnictwa. Rozkazy kontrataków wydawał w następnych dniach, pomimo przerwania frontu przez Heinza Guderiana na północnym i południowym skrzydle. Działania te osłabiły nieznacznie napór niemiecki (na krótko), jednak powodowały olbrzymie straty własne, ostatecznie zaś 30 czerwca radzieckie siły zostały rozbite w kotle białostocko-mińskim. Pawłow został usunięty ze stanowiska, a 4 lipca aresztowany.
Aresztowanie i proces.
Gen. Pawłow o tym, że przestał być dowódcą Frontu Zachodniego dowiedział się od gen. Andrieja Jeriomienki. Jego miejsce dowódcy frontu zajął gen. Siemion Timoszenko a jego zastępcą został gen. Jeriomienko. Po aresztowaniu gen. Pawłow został oskarżony o zdradę i udział w spisku. Zaprzeczył stawianym mu zarzutom, natomiast przyznał, że nie dopilnował wydawanych przez siebie rozkazów, uznał też swoje niedociągnięcia w kwestii dowodzenia. 
W związku z powyższym w akcie oskarżenie zrezygnowano z zarzutów zdrady i spiskowania przeciw władzom ZSRR. Oskarżono go natomiast o tchórzostwo, nieudolność, utratę broni i składów oraz samowolne wycofanie oddziałów z zajmowanych pozycji.
Wyrokiem Kolegium Wojskowego Sądu Najwyższego ZSRR został uznany winnym i 22 lipca 1941 roku razem z innymi obwinionymi wyższymi oficerami Armii Czerwonej (Grigoriewem, Klimowskichem, Kłychem, Korobkowem) został rozstrzelany. Egzekucji dokonano na poligonie NKWD Kommunarka pod Moskwą. Rodzina gen. Pawłowa została zesłana na pięć lat do Krasnojarska i pozbawiona praw wyborczych. 
Był najwyższym stopniem i funkcją radzieckim dowódcą rozstrzelanym za niepowodzenia Armii Czerwonej w początkowym okresie wojny z Niemcami. Rehabilitacja gen. Pawłowa miała miejsce 31 lipca 1957 roku, w czasie której przywrócono mu również stopień wojskowy.
Wpływy kulturowe.
W radzieckiej epopei filmowej z 1985 roku pt. "Bitwa o Moskwę", Pawłow ukazany jest jako osoba nieudolna i niekompetentna, główny sprawca klęski z czerwca 1941.

</doc>
<doc id="1794388" url="https://pl.wikipedia.org/wiki?curid=1794388" title="Gatunki kryptyczne">
Gatunki kryptyczne



</doc>
<doc id="1794391" url="https://pl.wikipedia.org/wiki?curid=1794391" title="Johann Baptist von Spix">
Johann Baptist von Spix

Johann Baptist von Spix (ur. 9 lutego 1781 w Höchstadt an der Aisch, zm. 14 marca 1826 w Monachium) – niemiecki przyrodnik.
Po jego pierwszej publikacji (1810) – książki o historii klasyfikacji zoologicznej, został mianowany członkiem Bawarskiej Akademii Nauk. W 1817 r. wyjechał wraz z Carlem von Martiusem do Brazylii. Wracając w 1820 roku przywiózł z sobą okazy 6500 roślin, 2700 owadów, 85 ssaków, 350 ptaków, 150 gatunków płazów i 116 ryb. Stanowiły one podstawę kolekcji Muzeum Historii Naturalnej w Monachium, którego był pierwszym dyrektorem. Do jego odkryć należała ara modra (1817), której nazwa łacińska ("Cyanopsitta spixii") zawiera z tego powodu jego nazwisko.
Został pochowany na Starym Cmentarzu Południowym w Monachium.
Publikacje.
Oprócz 4-tomowej relacji z ekspedycji do Brazylii (Monachium, 1823-1831), publikacje obejmujące kolekcję Spixa i Martiusa obejmują:

</doc>
<doc id="1794397" url="https://pl.wikipedia.org/wiki?curid=1794397" title="Holandia na Letnich Igrzyskach Olimpijskich 2008">
Holandia na Letnich Igrzyskach Olimpijskich 2008

Holandię na Letnich Igrzyskach Olimpijskich 2008 reprezentowało 245 zawodników, startujących w 20 dyscyplinach. 
Był to 24. start reprezentacji Holandii na letnich igrzyskach olimpijskich (nie wystąpili tylko w 1896 i 1904 roku, a w 1956 wystartował jedynie jeździec Alexis Pantchoulidzew).

</doc>
<doc id="1794398" url="https://pl.wikipedia.org/wiki?curid=1794398" title="André Vandelle">
André Vandelle

Adrien Louis Albert "André" Vandelle (ur. 29 sierpnia 1902, zm. 16 października 1976) – francuski narciarz.
Vandelle był członkiem drużyny patrolu wojskowego, która zdobyła brązowy medal na Zimowych Igrzyskach Olimpijskich w 1924 w Chamonix. Ponadto zajął dwudziestą pozycję w zawodach kombinacji norweskiej oraz 29. miejsce w biegu na 18 km.

</doc>
<doc id="1794399" url="https://pl.wikipedia.org/wiki?curid=1794399" title="Strzelectwo na Letniej Uniwersjadzie 2007 - Strzelectwo - pistolet szybkostrzelny 25 metrów mężczyzn indywidualnie">
Strzelectwo na Letniej Uniwersjadzie 2007 - Strzelectwo - pistolet szybkostrzelny 25 metrów mężczyzn indywidualnie



</doc>
<doc id="1794400" url="https://pl.wikipedia.org/wiki?curid=1794400" title="Zamek w Przyszowej">
Zamek w Przyszowej

Zamek w Przyszowej – średniowieczny obiekt obronny na górze Łyżka koło wsi Przyszowa w powiecie limanowskim w województwie małopolskim. Obiekt ten został zaklasyfikowany jako zamek w "Katalogu grodzisk i zamczysk w Karpatach" (1993) J. Marszałka.
Na zachód od Przyszowej, na płaskim szczycie wysokiej góry nazywanej Łyżka (niekiedy także Wyżka, Wyszka lub Łyska) (807 m n.p.m.; niektóre źródła podają wysokość 802 m n.p.m.), znajdują się pozostałości wału ziemnego i suchej fosy; układ terenu sugeruje, że wały mogły być podwójne. Według miejscowych podań w XIII wieku schroniła się tu przed Tatarami wraz ze skarbcem klasztornym święta Kinga, żona Bolesława Wstydliwego, założycielka zakonu klarysek w Starym Sączu. Według podania nazwa góry pochodzi od srebrnej łyżki upuszczonej lub zgubionej przez świętą Kingę w chwili odejścia z tego miejsca. Legendy ludowe o skarbach klasztornych ukrytych przed Tatarami na górze Łyżka przytacza m.in. Żegota Pauli w pracy "Podróże naukowe po Sądecczyznie".
W literaturze archeologicznej wysuwano przypuszczenie, że początkowo na górze Łyżka znajdował się obiekt obronny należący do kasztelanii sądeckiej, a później zameczek rycerski rodu posługującego się zawołaniem "Janina" lub "Jonina", które dało początek herbowi Janina.
"Słownik geograficzny Królestwa Polskiego i innych krajów słowiańskich" wspomina, że według podań ludowych na górze Łyżka znajdują się "obszerne podziemia, dla bardzo ciasnych przejść i zepsutego powietrza niedostatecznie zbadane". W dniu 28 listopada 2004 roku speleolodzy ze Stowarzyszenia Speleoklub Beskidzki zlokalizowali na wschodnim stoku góry, na wysokości 700 m n.p.m., niewielką jaskinię o głębokości ok. 2 m; otrzymała ona nazwę katalogową Schronisko z Lisem, gdyż w środku zauważono lisa.

</doc>
<doc id="1794401" url="https://pl.wikipedia.org/wiki?curid=1794401" title="Kotlinka pod Wagą">
Kotlinka pod Wagą

Kotlinka pod Wagą (, , ) – położona na wysokości ok. 2100–2300 m n.p.m. kotlina w słowackich Tatrach Wysokich. Stanowi górne piętro Żabiej Doliny Mięguszowieckiej. Opada do niej stromym progiem o wysokości 80 m. Otaczają ją Rysy, Kopa nad Wagą, Waga, Ciężki Szczyt i Smocza Grań.
Przez Kotlinkę pod Wagą prowadzi masowo uczęszczany szlak turystyczny na Rysy i znajduje się tutaj najwyżej położone w Tatrach schronisko – schronisko pod Rysami. Przejście przez próg zakończone 120-metrowej długości trawersem ubezpieczone jest łańcuchami (trudności niewielkie, większe jedynie przy oblodzeniu lub śniegu). Z progu po większych opadach spada efektowny wodospad.

</doc>
<doc id="1794402" url="https://pl.wikipedia.org/wiki?curid=1794402" title="Nokia N">
Nokia N

Nokia N – seria telefonów komórkowych firmy Nokia z serii N to klasa telefonów multimedialnych.
Są przeznaczone do zastosowań głównie multimedialnych (zdjęcia, filmy, muzyka), choć dzięki wielu dostępnym aplikacjom mogą przydać się biznesmenom. Smartfony te są oparte na systemie operacyjnym Symbian, większość jest wyposażonych w technologię Wi-Fi, posiadają własną przeglądarkę internetową, slot kart pamięci typu microSD, miniSD i aparat fotograficzny.
Nokia N8 to ostatni telefon serii N wyposażony w system operacyjny Symbian.
Kolejne telefony wyposażone będą w oparty na Linuksie system dla urządzeń mobilnych MeeGo. Powstał z połączenia platform Maemo (stworzona przez Nokię) i Moblin (stworzona przez Intela).

</doc>
<doc id="1794404" url="https://pl.wikipedia.org/wiki?curid=1794404" title="Camille Mandrillon">
Camille Mandrillon

Paul Camille Albert Mandrillonn (ur. 6 września 1890 w Les Rousses, zm. 2 marca 1969 w La Tronche) – francuski biathlonista, który rywalizował w latach 20 XX w. Wspólnie z kolegami z drużyny wywalczył brązowy medal w zawodach patrolu wojskowego na I Zimowych Igrzyskach Olimpijskich w Chamonix.
Ponadto Mandrillon składał ślubowanie olimpijskie podczas igrzysk w Chamonix.
Jego brat, Maurice Mandrillon, także był narciarzem.

</doc>
<doc id="1794405" url="https://pl.wikipedia.org/wiki?curid=1794405" title="Shōichi Nakagawa">
Shōichi Nakagawa

 – były japoński minister finansów.
W lutym 2009 roku Nakagawa ustąpił ze stanowiska ministra finansów po tym, jak na konferencji prasowej po szczycie G7 w Rzymie przejawiał dziwne zachowanie, co niektórzy interpretowali jako efekt upojenia alkoholowego. Nakagawa twierdził, iż przyczyną jego niewyraźnej mowy było przyjęcie zbyt dużej dawki lekarstw przed samym spotkaniem. Nakagawa był jednym z najbliższych współpracowników premiera Tarō Asō i wyżej wymieniony incydent uznano jako kompromitację całego rządu.
Zmarł w niewyjaśnionych okolicznościach. 4 października 2009 jego żona znalazła zwłoki w sypialni ich tokijskiego domu. Na jego ciele nie znaleziono żadnych zewnętrznych obrażeń.

</doc>
<doc id="1794408" url="https://pl.wikipedia.org/wiki?curid=1794408" title="They (singel)">
They (singel)

They – piosenka trip hop wydana jako pierwszy singel promujący pierwszy studyjny album Jem Finally Woken. Piosenka została użyta w serialu telewizyjnym Crossing Jordan oraz Grey's Anatomy oraz w dwóch innych produkcjach- The X Effect i The OC
Pozycje na listach.
Teledysk.
Powstały 2 wersje videoclipu:

</doc>
<doc id="1794411" url="https://pl.wikipedia.org/wiki?curid=1794411" title="Budy Miłobędzkie">
Budy Miłobędzkie

Budy Miłobędzkie – kolonia w Polsce położona w województwie mazowieckim, w powiecie sierpeckim, w gminie Sierpc.
W latach 1975–1998 miejscowość należała administracyjnie do województwa płockiego.

</doc>
<doc id="1794412" url="https://pl.wikipedia.org/wiki?curid=1794412" title="Dwa Młyny">
Dwa Młyny

Dwa Młyny – kolonia w Polsce położona w województwie mazowieckim, w powiecie sierpeckim, w gminie Sierpc.
W latach 1975–1998 miejscowość należała administracyjnie do województwa płockiego.

</doc>
<doc id="1794414" url="https://pl.wikipedia.org/wiki?curid=1794414" title="Lipniak (powiat sierpecki)">
Lipniak (powiat sierpecki)

Lipniak – dawna miejscowość (gajówka) w Polsce położona w województwie mazowieckim, w powiecie sierpeckim, w gminie Sierpc. Nazwę zniesiono 1 stycznia 210 r.. 
W miejscu gajówki nie ma zabudowań, rośnie las.
W latach 1975–1998 miejscowość należała administracyjnie do województwa płockiego.
Nazwa z nadanym identyfikatorem SIMC 0574860 występuje w zestawieniach archiwalnych TERYT z 1999 roku.
Okoliczny las nosi taką samą nazwę.

</doc>
<doc id="1794416" url="https://pl.wikipedia.org/wiki?curid=1794416" title="Sułocinek">
Sułocinek

Sułocinek – kolonia w Polsce położona w województwie mazowieckim, w powiecie sierpeckim, w gminie Sierpc.
W latach 1975–1998 miejscowość należała administracyjnie do województwa płockiego.

</doc>
<doc id="1794417" url="https://pl.wikipedia.org/wiki?curid=1794417" title="Walerianowo (województwo mazowieckie)">
Walerianowo (województwo mazowieckie)

Walerianowo – kolonia w Polsce położona w województwie mazowieckim, w powiecie sierpeckim, w gminie Sierpc.
W latach 1975–1998 miejscowość należała administracyjnie do województwa płockiego.

</doc>
<doc id="1794418" url="https://pl.wikipedia.org/wiki?curid=1794418" title="Żurawieniec (Podwierzbie)">
Żurawieniec (Podwierzbie)

Żurawieniec – część wsi Podwierzbie w Polsce, położona w województwie mazowieckim, w powiecie sierpeckim, w gminie Sierpc.
W 1880 Żurawieniec należał do folwarku Strachacz.
W latach 1975–1998 Żurawiec należał administracyjnie do województwa płockiego.

</doc>
<doc id="1794419" url="https://pl.wikipedia.org/wiki?curid=1794419" title="Żarówka (województwo mazowieckie)">
Żarówka (województwo mazowieckie)

Żarówka – kolonia w Polsce położona w województwie mazowieckim, w powiecie sierpeckim, w gminie Sierpc.
W latach 1975–1998 miejscowość należała administracyjnie do województwa płockiego.

</doc>
<doc id="1794422" url="https://pl.wikipedia.org/wiki?curid=1794422" title="Cmentarz żydowski w Sierpcu">
Cmentarz żydowski w Sierpcu

Cmentarz żydowski w Sierpcu – pierwszy kirkut w tym miejscu, na skarpie rzeki Sierpienicy, został założony zapewne już w XVI wieku. Pisemne wzmianki pochodzą jednak z okresu wieku XVIII. Mieścił się przy obecnej ulicy Władysława Jagiełły i w czasach użytkowania posiadał powierzchnię ponad 9 hektarów. W czasie okupacji hitlerowskiej naziści zdewastowali cmentarz, wykorzystując płyty nagrobne do układania chodników sierpeckich ulic. Kirkut został odrestaurowany dzięki Leonowi (Lejbowi) Gongole, mieszkańcowi Sierpca, który przeżył Holocaust, rabinowi Eliakimowi Schlesingerowi z Londynu, praprawnukowi rabina sierpeckiego i przewodniczącemu Komitetu Ochrony Cmentarzy Żydowskich w Europie oraz władz miejskich. Nekropolia została uporządkowana w 1947 roku przez powołany w tym celu komitet, złożony z grupy żydowskich mieszkańców, którzy przeżyli II wojnę światową. Niestety zmniejszono teren cmentarza do niecałych 2,5 ha, przeznaczając pozostały teren pod prywatną zabudowę. Odzyskane nagrobki, pocięte na płyty chodnikowe, przewieziono i ustawiono w lapidarium na wydzielonym, 10-arowym terenie kirkutu. Pośrodku ustawiono w 1947 pomnik poświęcony poległym w 1939 i pomordowanym w czasie wojny sierpeckim Żydom.
Stan zachowania macew jest zły. Żadna nie zachowała się w całości. Ustawiono ich około 200, ale tylko na około 30 pozostały większe fragmenty napisów. Uszkodzenia są spowodowane świadomym obtłukiwaniem napisów na części powierzchni, by litery nie były widoczne na wystającym fragmencie krawężnika.
W połowie 2009 roku na cmentarzu rozpoczęto prace porządkowe, realizowane przez uczniów Gimnazjum im. biskupa Leona Wetmańskiego i Pracownię Dokumentacji Dziejów Miasta Sierpc, zwieńczone 8 listopada 2009 roku odsłonięciem tablic upamiętniających sierpeckich Żydów, w 70. rocznicę ich wypędzenia z miasta.
Dom przedpogrzebowy.
Na cmentarzu do 2009 roku istniał jedyny zachowany na Mazowszu drewniany Dom przedpogrzebowy. Zbudowany w 1928 roku, użytkowany do lat 30. XX wieku. Przetrwał czasy II wojny światowej. Pozbawiony opieki konserwatorskiej, poddawany coraz to częstszym aktom wandalizmu zawalił się w 2007 roku. Miejscowa ludność rozebrała resztki budowli wiosną 2009 roku przeznaczając drewno na opał. Dziś pozostały resztki spróchniałych bali i cementowa posadzka.

</doc>
<doc id="1794423" url="https://pl.wikipedia.org/wiki?curid=1794423" title="Mius">
Mius

Mius ( "Mius", "Mius") – rzeka na wschodniej Ukrainie i w Rosji, mierząca 258 km długości. Uchodzi do Morza Azowskiego w Taganrogu.
Latem 1943 nad rzeką Mius doszło do ofensywy Armii Czerwonej pod kryptonimem operacja Mius.

</doc>
<doc id="1794424" url="https://pl.wikipedia.org/wiki?curid=1794424" title="Mius (ujednoznacznienie)">
Mius (ujednoznacznienie)



</doc>
<doc id="1794426" url="https://pl.wikipedia.org/wiki?curid=1794426" title="Joe Shaw">
Joe Shaw

Joseph Ebenezer „Joe” Shaw (ur. 7 maja 1883, zm. wrzesień 1963) – angielski piłkarz i trener.
Urodzony w Bury w Lancashire, Shaw zaczynał swoją karierę w klubie ze swojego rodzinnego miasta - Bury, a następnie występował w Accrington Stanley, gdzie pomógł wugrać Lancashire Combination. Następnie w 1907 Shaw wyjechał na południe Londynu o dołączył do Woolwich Arsenal.
Zadebiutował 29 września 1907 w spotkaniu z Preston North End i wkrótce stał się podstawowym zawodnikiem Arsenalu i był najlepszym lewym obrońcą przez następne siedem sezonów. Pomimo iż do First Division klub awansował w 1904, szybko dwa razy doszedł do półfinału FA Cup (jeszcze przed przyjściem Shawa). Wkrótce przyszły gorsze czasy. Po wysokim szóstym miejscu w sezonie 1908/1909, Woolwich Arsenal zaczął grać coraz słabiej i w sezonie 1912/1913 spadł z ekstraklasy.
Pomimo to Shaw pozostał w klubie i wraz z resztą drużyny przeniósł się na nowy stadion Highbury. Występował w klubie aż do ostatniego sezonu (1914/1915) przed rozpoczęciem I wojny światowej. Kontynuował swoją karierę występując w nieoficjalnych wojennych meczach i po wznowieniu rozgrywek wciąż występował w Arsenalu. W 1919 zastąpił Percy'ego Sandsa na stanowisku kapitana. W tym czasie Arsenal powrócił do First Division, zaś Shaw zakończył swą karierę w 1922 w wieku 38 lat. Jego 300-setny występ w ekstraklasie wypadł 23 kwietnia 1921 w spotkaniu z Newcastle United (był trzecim graczem w historii, po Sandsie i Roddym McEachranie, który przekroczył tę granicę).
Ogólnie dla klubu rozegrał 326 spotkania we wszystkich rozgrywkach, jednakże nie zdobył w nich ani jednego gola. Po zakończeniu kariery został trenerem pierwszego zespołu, a następnie menadżerem zespołu rezerw Arsenalu. Po nieoczekiwanej śmierci Herberta Chapmana w styczniu 1934, Shaw został tymczasowym menadżerem i prowadził pierwszy zespół do końca sezonu. Shaw na fali dobrej pracy Chapmana zdobył w sezonie 1933/1934 tytuł mistrza Anglii, trzeci w historii klubu. Po tym jak latem na stanowisko menadżera pierwszego zespołu mianowano George'a Allisona, Shaw powrócił na stanowisko menadżera rezerw.
Shaw pozostał w Arsenalu przez resztę lat 30., aż do wybuchu II wojny światowej. Po wojnie przez krótki czas znajdował się w sztabie szkoleniowym Chelsea jako trener, lecz w 1947 powrócił do Arsenalu, by zostać asystentem Toma Whittakera. Później pracował też jako ambasador klubu. Odszedł ze światka futbolu w 1956 po 49 latach pracy dla Arsenalu. Zmarł w 1963 w wieku 80 lat.

</doc>
<doc id="1794428" url="https://pl.wikipedia.org/wiki?curid=1794428" title="Łukasz Derbich">
Łukasz Derbich

Łukasz Derbich (ur. 23 października 1983 w Pleszewie) – polski piłkarz grający na pozycji lewego obrońcy w Górniku Konin.
W ekstraklasie zadebiutował 14 marca 2009 roku w meczu z Lechią Gdańsk. Ma na koncie również 48 meczów w 1. lidze w barwach Tura Turek.

</doc>
<doc id="1794429" url="https://pl.wikipedia.org/wiki?curid=1794429" title="Ruch na rzecz Lepszych Węgier">
Ruch na rzecz Lepszych Węgier



</doc>
<doc id="1794432" url="https://pl.wikipedia.org/wiki?curid=1794432" title="Kościół św. Franciszka z Asyżu w Pradze">
Kościół św. Franciszka z Asyżu w Pradze

Kościół świętego Franciszka z Asyżu w Pradze, zwany też kościołem świętego Franciszka Serafickiego (czes. "kostel sv. Frantiska Serafinského") – zabytkowy kościół w stylu barokowym, zamykający od północy plac Krzyżowców na praskim Starym Mieście przy moście Karola.
Historia.
Kościół został wzniesiony w latach 1679-1689. Budową kościoła kierowali włoscy budowniczowie Gaudenzio Casanova i, po jego śmierci, Domenico Canevalle. Autorem projektu był francuski architekt Jan Baptista Mathey. Kościół powstał na fundamentach wcześniej tu istniejącego gotyckiego kościoła pod wezwaniem świętego Ducha, a inauguracji dokonał arcybiskup praski Jan Bedřich z Valdštejna w 1688, nadając mu za patrona świętego Franciszka z Asyżu zwanego Serafińskim. 
Wystrój.
Fasada kościoła zdobią rzeźby w niszach, przedstawiające patronów Czech (po lewej św. Agnieszkę, św. Wita i św. Franciszka z Asyżu, po prawej św. Wacława i św. Ludmiłę), dzieła Mateusza Wacława Jäckla z 1717. W attyce znajdują się kopie rzeźb aniołów (z środkowym aniołem trzymającym w rękach krzyż) tego samego autora. Kopuła kościoła w stylu włoskim była pierwszą tego rodzaju kopułą w Czechach. Zdobi ją od wewnątrz fresk "Sąd Ostateczny", wykonany w latach 1722-1723 przez Wacława Wawrzyńca Reinera. W ołtarzu głównym autorstwa Josefa Dobnera znajduje się obraz "Stygmatyzacja św. Franciszka" namalowany przez Jana Krzysztofa Liszkę w 1701. Oprócz wymienionych nad wystrojem świątyni pracowali również tacy rzeźbiarze i malarze, jak: Jeremiasz Süssner, Konrad Max Süssner, Michael Leopold Willmann, Jan Antonin Quittainer czy Jan Oldřich Mayer. 
Z kościołem sąsiadują budynki konwentu zakonu Krzyżowców z Czerwoną Gwiazdą. Kościół świętego Franciszka jest główną świątynią tego zgromadzenia.

</doc>
<doc id="1794433" url="https://pl.wikipedia.org/wiki?curid=1794433" title="Eseizacja">
Eseizacja

Eseizacja – zjawisko to polega na tym, że narrator powieści w pewnym momencie przestaje rekonstruować fabułę oraz myśli bohaterów i zaczyna analizować wybrany problem np. czasu, śmierci, czy życia, a narracja przybiera formę eseju. 
Przykładem eseizacji może być słynne dzieło austriackiego pisarza Roberta Musila (1880-1942) "Człowiek bez właściwości" (1930-34). Eseizm w tym dziele jest czymś więcej niż tylko formą narracji. To także postawa głównego bohatera, Ulricha. Ten 30-letni były oficer i inżynier bierze "urlop od życia" i staje się obserwatorem ludzi, zjawisk, zdarzeń oraz idei. Stwierdza jednak, że pełne poznanie rzeczywistości jest niemożliwe. Stąd jego pesymizm i poczucie schyłku.

</doc>
<doc id="1794434" url="https://pl.wikipedia.org/wiki?curid=1794434" title="Wabse">
Wabse

Wabse – estońska skrajnie prawicowa partia polityczna działająca w latach 1932–1933. Powstała ze Związku Bojowników o Wolność w 1932 r. Wyraźne były zapożyczenia ideowe z faszyzmu i narodowego socjalizmu. Wabse głosiła hasła nacjonalistyczne, antykomunistyczne i antysemickie. W 1933 r. Konstantin Päts i naczelny dowódca sił zbrojnych Johan Laidoner dokonali zamachu stanu, rozwiązali Wabse i wprowadzili autorytarną dyktaturę.
Bibliografia.
Autor artykułu w POLITYCE Jerzy Holzer. Data Wydania: 2009 r.

</doc>
<doc id="1794438" url="https://pl.wikipedia.org/wiki?curid=1794438" title="Komunistyczna Partia Reunionu">
Komunistyczna Partia Reunionu

Komunistyczna Partia Reunionu (fr. "Parti communiste réunionnais", PCR) – francuska partia polityczna o profilu komunistycznym działająca na Reunionie.
Ugrupowanie zostało założone jako odrębna formacja w 1959, kiedy to uniezależniło się od Francuskiej Partii Komunistycznej. Twórcą i wieloletnim liderem PCR pozostawał Paul Vergès, w 1993 faktyczne kierownictwo w partii przejął jej sekretarz generalny Élie Hoarau.
Komuniści byli największym ugrupowaniem na obszarze Reunionu. Uzyskiwali także reprezentację we francuskim parlamencie (zazwyczaj jednego posła do Zgromadzenia Narodowego i jednego senatora). W 2004 ponownie nawiązali bliską współpracę z Francuską Partią Komunistyczną.

</doc>
<doc id="1794445" url="https://pl.wikipedia.org/wiki?curid=1794445" title="Front Mius">
Front Mius

Front Mius (niem. "Mius-Front", ros. Миус-фронт) – mocno ufortyfikowana linia obronna stworzona przez Niemców nad rzeką Mius w czasie II wojny światowej.

</doc>
<doc id="1794447" url="https://pl.wikipedia.org/wiki?curid=1794447" title="Every Morning (singel Basshuntera)">
Every Morning (singel Basshuntera)

„Every Morning” – dwunasty singel szwedzkiego muzyka Basshuntera, wydany 18 września 2009 roku. Singel znalazł się na albumie "Bass Generation".
Teledysk.
Teledysk został nakręcony w Palma de Mallorca na Majorce. Teledysk został wyreżyserowany przez Aleksa Herrona, a reżyserem fotografii był Anders Flatland. Teledysk został opublikowany 12 sierpnia 2009 roku. W teledysku wystąpił między innymi Scotty T.
Występy na żywo.
Basshunter wykonał utwór na żywo w Bydgoszczy w Polsce 23 sierpnia 2009 roku podczas imprezy „Hity Na Czasie”.

</doc>
<doc id="1794449" url="https://pl.wikipedia.org/wiki?curid=1794449" title="Operacja miuska">
Operacja miuska

Operacja miuska – operacja ofensywna Armii Czerwonej nad rzeką Mius w Donbasie oraz późniejsze niemieckie przeciwuderzenie na tym obszarze w czasie II wojny światowej, trwające razem od 17 lipca do 2 sierpnia 1943 roku.
Podłoże.
W pierwszej połowie 1943 roku front wschodni na południowym odcinku, dochodzącym do Morza Azowskiego, opierał się o rzekę Mius i pas umocnień niemieckich (Front Mius). 4 lipca Niemcy rozpoczęli na środkowym odcinku frontu wielką ofensywę "Zitadelle", która doprowadziła do bitwy na łuku kurskim, przegranej ostatecznie przez Niemców. Wkrótce po rozpoczęciu tej operacji, oprócz przeciwuderzenia na łuku kurskim, radzieckie dowództwo podjęło przygotowania do ofensywy na południowym odcinku frontu z rejonu Kujbyszewa (ok. 350 km na południowy wschód od występu kurskiego). Niemcy zaobserwowali radzieckie przegrupowanie wojsk 9 lipca i sami podjęli przygotowania do obrony.
Siły i plany radzieckie.
Po stronie radzieckiej operację przeprowadziły siły Front Południowego generała Fiodora Tołbuchina. Brak jest informacji o celach radzieckiego dowództwa i przyjmuje się, że celem operacji było odciążenie sił walczących na łuku kurskim, aczkolwiek niektórzy autorzy przypuszczają, że biorąc pod uwagę wielkość zaangażowanych sił, możliwe jest, że pierwotny plan zakładał bardziej długofalowe zdobycze terenowe. W dalszym toku można było skierować natarcie na rejon przemysłowy Donbasu i rozbić południowe skrzydło niemieckiej 6. Armii.
Siły radzieckie na odcinku przełamania składały się przede wszystkim z 5. Armii Uderzeniowej i 2. Armii Gwardii, które dysponowały 13 dywizjami i 1 brygadą piechoty, 5 pułkami artylerii, 2 pułkami artylerii przeciwpancernej, pułkiem czołgów, dywizją artylerii przeciwlotniczej i oddziałami saperskimi. Z jednostek pancernych, działały dwa korpusy zmechanizowane – 2. i 4. Korpus Zmechanizowany Gwardii, dysponujące ok. 500 czołgami. Dowództwo frontu dysponowało dalszymi oddziałami wsparcia w postaci 2 brygad przeciwpancernych, 7 pułków wyrzutni rakietowych (katiusz) i dywizją artylerii przeciwlotniczej. Osłonę powietrzną zapewniała 8. Armia Lotnicza, obejmująca 2 dywizje szturmowców, 1 bombowców, 1 myśliwską i 1 bombowców nocnych. W późniejszych walkach wzięły udział także pojedyncze dywizje z 28. i 44. Armii, rozlokowane bardziej na południe. Poza głównym kierunkiem, inne oddziały Frontu Południowego podjęły wiążące lokalne uderzenia w kilku innych miejscach frontu.
Siły niemieckie.
Frontu w tym rejonie broniła 6. Armia generała Karla Hollidta, wchodząca w skład Grupy Armii Południe feldmarszałka von Mansteina. Na głównym kierunku natarcia rozmieszczone były dwie dywizje piechoty (306. i 294.) z XVII Korpusu Armijnego, główny odwód stanowiła 16. Dywizja Grenadierów Pancernych. Oddziały te jednak nie były w pełni ukompletowane w sprzęt, którego uzupełnienia przeznaczane były dla operacji "Zitadelle". Później do akcji weszła 23. Dywizja Pancerna z 1. Armii Pancernej, która również miała niepełne stany (50 czołgów PzKpfw III i IV).
Z uwagi na zagrożenie, von Manstein skierował następnie na zagrożony odcinek spod Biełgorodu II Korpus Pancerny SS, biorący wcześniej udział w operacji "Zitadelle". W jego skład wchodziły dywizje grenadierów pancernych SS "Totenkopf" i "Das Reich" oraz 3. Dywizja Pancerna Wehrmachtu. Dywizje te były również osłabione walkami pod Kurskiem, a część pojazdów pancernych była w remoncie, ponadto z korpusu wyłączono i skierowano do Włoch w związku z lądowaniem na Sycylii dywizję Leibstandarte Adolf Hitler. Obie dywizje SS posiadały 29 lipca łącznie tylko 11 sprawnych czołgów ciężkich Tiger, poza tym czołgi PzKpfw III i IV i działa szturmowe StuG III (kilka dalszych Tigerów jednak wyremontowano w najbliższych dniach).
Ofensywa radziecka.
Ofensywa radziecka rozpoczęła się 17 lipca 1943. Główny rejon przełamania stanowił odcinek od wsi Dmitrowka (ob. Dmitriwka) na północy do Kujbyszewa na południu, długości nieco ponad 20 km. Na głównym kierunku zaatakował 31. Korpus Strzelecki, wsparty artylerią i lotnictwem szturmowym oraz czołgami 2. KZmechGw. Atak trafił na styk 306. i 294. Dywizji Piechoty i odniósł sukces – Rosjanom udało się zdobyć i pogłębić przyczółek na 4 km w głąb za rzeką Mius. Obie dywizje niemieckie straciły 55 oficerów i 2061 żołnierzy, łącznie z wziętymi do niewoli. Następnego dnia Niemcy wykonali przeciwuderzenie 16. DGrenPanc na lewe skrzydło Rosjan, które przyniosło niewielkie sukcesy, ale następnie poniosło duże straty w walce z czołgami 2. Korpusu. Natarcie na zachód mimo to dalej rozwijało się z powodzeniem i Rosjanie zdobyli wsie: Marinowkę i położoną dalej na zachód Stiepanowkę oraz istotne wzgórze 213.9, położone na północ od nich, pomiędzy nimi (wzgórza oznaczane były na mapach od ich wysokości).
19 lipca Niemcy dokonali przeciwuderzenia 23. Dywizją Pancerną w kierunku wzgórza 213.9, lecz poniosła ona znaczne straty, nie osiągając celu. Oddziały niemieckie natrafiły na przygotowaną przez noc obronę przeciwpancerną na podejściach do wzgórza, oraz były ostrzeliwane z prawej flanki ze Stiepanowki. Duże straty ponosili także Rosjanie; w czołgach znacznie większe, niż Niemcy, lecz posiadali większe możliwości uzupełnień. 19 lipca wojska radzieckie zdobyły też wioski Saur Mogilskij i Tarany, między Stiepanowką a Kalinowką, na odcinku bronionym przez 16. DGrenPanc. Niemcy przeszli po tym do obrony, utrzymując okoliczne wzgórza. Oprócz dwóch dywizji piechoty, dywizji grenadierów pancernych i dywizji pancernej, po stronie niemieckiej walczyły trzy dywizjony dział szturmowych Sturmgeschütz III (209, 210 i 240) i artyleria oraz grupy bojowe oddelegowane z innych oddziałów do odwodu 6. Armii, a także bombowce nurkujące Junkers Ju 87 Stuka z IV Korpusu Lotniczego. 21 lipca Rosjanie zdobyli leżącą na południu wieś Kalinowkę i wzgórze 196.0, ponosili jednak duże straty. Pomimo ciężkich walk przez kolejne dni i noce, Niemcom udało się zatrzymać dalszy postęp wojsk radzieckich i po 23 lipca ich napór zaczął słabnąć.
Kontruderzenie niemieckie.
Po ściągnięciu w rejon walk II Korpusu Pancernego SS, niemieckie dowództwo zaplanowało przeciwuderzenie, którego celem było uderzenie na przyczółek i odcięcie odwrotu wojsk radzieckich w stronę Miusu, a następnie zniszczenie ich na zachodnim brzegu rzeki. Siły niemieckie były natomiast niewystarczające do przeniesienia działań za rzekę. Główne uderzenie miało nastąpić od północy, na prawe skrzydło radzieckiego przyczółka, trzema dywizjami II Korpusu Pancernego. Na pozostałych odcinkach frontu miały atakować dotychczas znajdujące się tam oddziały niemieckie.
Atak niemiecki nastąpił 30 lipca rano, po przygotowaniu artyleryjskim. Wojska niemieckie były wspierane przez silną artylerię, zwłaszcza dalekiego zasięgu, której zadaniem było zwalczanie baterii wroga, wyrzutnie rakietowe Nebelwerfer i naloty Stukasów. Nie udało się jednak zniszczyć radzieckiej artylerii, która nie ujawniała stanowisk. Główny ciężar ataku spoczywał na dywizji SS Totenkopf, która miała zdobyć wzgórze 213.9, lecz natknęła się na silną i dobrze przygotowaną obronę, w skład której wchodziły stanowiska artylerii, okopane czołgi i miny. Niemcom przeszkadzało też aktywne radzieckie lotnictwo. Ataki na wzgórze utrudniał ostrzał dział ze Stiepanowki. Wzgórze nie zostało zdobyte, a dywizja straciła m.in. 55 zabitych, 479 rannych i połowę czołgów (48 i 12 dział szturmowych). Działająca na jej prawym skrzydle dywizja SS Das Reich miała zdobyć wieś Stiepanowkę, lecz po ciężkich walkach opanowano część miejscowości, walcząc o poszczególne domy. Działająca na jej lewym skrzydle 3.DPanc, mająca zdobyć wieś Gruszewyj, oraz atakujące na południe między nią a Miusem oddziały XVII Korpusu Armijnego (bataliony z 306.DPiech i innych oddziałów) nie poczyniły znaczących postępów. Niemcy odnieśli natomiast powodzenie na pomocniczym środkowym odcinku frontu, gdzie 23.DPanc zdobyła wioski Saur Mogilski i Garany, a po połączeniu się z 16.DGrenPanc atakującą od południa, okrążyła radzieckie oddziały w rejonie Garan. Do niewoli trafiło tam tego dnia ponad 3000 żołnierzy radzieckich. W nocy Rosjanie prowadzili ataki na pozycje Das Reich, a dywizja Totenkopf podjęła nieudany nocny szturm na wzgórze 213.9.
Następnego dnia 31 lipca, pomimo ciężkich walk, sytuacja Niemców i obrońców na głównym odcinku nie uległa zmianie, natomiast na południu występu 16. DGrenPanc zdobyła Kalinowkę i okoliczne wioski. W sztabie II Korpusu tego dnia pojawił się osobiście dowódca Grupy Armii Południe, marszałek von Manstein, zaniepokojony stratami i brakiem postępów. Według nowych planów, 3. Dywizja Pancerna rozpoczęła przemarsz z północno-wschodniego odcinka na zachodni, do Artiomowki, w celu wzmocnienia XXIV Korpusu Pancernego.
1 sierpnia oddziały dywizji Das Reich zdołały wreszcie wyprzeć Rosjan ze Stiepanowki. Ułatwiło to następnie zdobycie wzgórza 213.9 przez dywizję Totenkopf. Zdobyto też wzgórze 203.4 na południe od Marinowki. Rosjanie utracili w ten sposób najbardziej dogodne punkty do obrony oraz punkty obserwacyjne dla własnej artylerii. W konsekwencji, następnego dnia Rosjanie przeprowadzili generalny odwrót z przyczółka zza Mius, ścigani przez niemieckie dywizje, atakowane głównie przez lotnictwo szturmowe. Linia frontu ponownie oparła się na rzece.
Podsumowanie.
Bitwa ostatecznie zakończyła się zwycięstwem Niemców, którzy odzyskali poprzednie pozycje i zadali wojskom radzieckim znacznie większe straty, jednakże sami ponieśli ciężkie straty i nie byli w stanie pobić przeciwnika. Straty radzieckie nie są dokładnie znane, Niemcy wzięli prawie 18 tysięcy jeńców i szacowali, że liczba zabitych była większa. Niemcy zgłosili m.in. zniszczenie 730 czołgów (część z nich mogła zostać naprawiona) i 703 dział oraz zdobycie 197 dział i 522 armat ppanc. Z drugiej strony, niemiecka 6. Armia straciła ogółem 21.369 ludzi, w tym 3298 zabitych, 2254 zaginionych (głównie jeńców) i reszta rannych. Szczególnie duże straty poniosły obie dywizje SS – 600 zabitych (w tym 2 oficerów) i 2312 rannych oraz stosunkowo duże straty w sprzęcie. Było to szczególnie istotne dla Niemców, gdyż już 3 sierpnia II Korpus Pancerny SS został ponownie przeniesiony na północ w celu odparcia kolejnej dużej radzieckiej ofensywy na Charków (operacja "Rumiancew"). Straty dzienne obu dywizji SS były nawet większe, niż dzienne straty podczas operacji "Zitadelle", a ogółem sięgnęły 60% strat poniesionych podczas operacji "Zitadelle". Bitwa ta była przykładem roli niemieckich wojsk szybkich na froncie wschodnim, określanych jako „straż pożarna”, rzucana na zagrożone odcinki frontu. Z drugiej strony, elementem strategii radzieckiej stało się w tym okresie zmuszanie niemieckiego dowództwa do wysiłku na wielu kierunkach i zużywania wojsk szybkich.

</doc>
<doc id="1794450" url="https://pl.wikipedia.org/wiki?curid=1794450" title="Akademia FC">
Akademia FC



</doc>
<doc id="1794457" url="https://pl.wikipedia.org/wiki?curid=1794457" title="Akrodynia">
Akrodynia

Akrodynia (Choroba Seltera, Feera i Swifta) – zespół chorobowy wieku wczesnego dzieciństwa, charakteryzujący się wzmożoną pobudliwością nerwową, rozdrażnieniem, apatią i nadmiernym ślinieniem.
Przyczyną tej choroby jest prawdopodobny kontakt małego dziecka ze związkami rtęci (zatrucie rtęcią). Charakterystycznymi objawami wskazującymi na tę chorobę jest zaczerwienienie rąk i nosa, występuje nadmierne pocenie się, ciśnienie w krwi jest podwyższone.
Leczenie polega na podawaniu środków uspokajających, witamin (szczególnie z grupy B), oraz hormonów kory nadnerczy.

</doc>
<doc id="1794459" url="https://pl.wikipedia.org/wiki?curid=1794459" title="Choroba Seltera, Feera i Swifta">
Choroba Seltera, Feera i Swifta



</doc>
<doc id="1794461" url="https://pl.wikipedia.org/wiki?curid=1794461" title="BMW 5 Gran Turismo">
BMW 5 Gran Turismo



</doc>
<doc id="1794462" url="https://pl.wikipedia.org/wiki?curid=1794462" title="Carmen Romero López">
Carmen Romero López

María del Carmen Julia Romero López (ur. 15 listopada 1946 w Sewilli) – hiszpańska polityk i nauczyciel akademicki, była deputowana, posłanka do Parlamentu Europejskiego VII kadencji. Była żona premiera Felipe Gonzáleza.
Życiorys.
Ukończyła studia filologiczne na Uniwersytecie w Sewilli, prowadziła następnie na tej uczelni zajęcia z języka hiszpańskiego i literatury. W 1968 wstąpiła do nielegalnej wówczas Hiszpańskiej Socjalistycznej Partii Robotniczej. Od 1977 do 1987 zasiadała we władzach krajowych związanej z tym ugrupowaniem centrali związków zawodowych UGT.
W 1969 została żoną Felipe Gonzáleza, który w 1982 objął urząd premiera Hiszpanii, sprawując go nieprzerwanie do 1996. W 1989 została wybrana deputowaną do Kongresu Deputowanych. W niższej izbie Kortezów Generalnych zasiadała nieprzerwanie przez cztery kadencje. W 2004 (podobnie jak jej mąż) zrezygnowała z ubiegania się o reelekcję.
W 2008 Felipe González i Carmen Romero López ogłosili separację, małżeństwo zakończyło się następnie rozwodem.
W 2009 powróciła do działalności politycznej. W wyborach europejskich z ramienia PSOE uzyskała mandat deputowanej do Parlamentu Europejskiego. W PE przystąpiła do grupy Postępowego Sojuszu Socjalistów i Demokratów, wybrano ją też do Komisji Wolności Obywatelskich, Sprawiedliwości i Spraw Wewnętrznych.

</doc>
<doc id="1794465" url="https://pl.wikipedia.org/wiki?curid=1794465" title="Rychlinek">
Rychlinek



</doc>
<doc id="1794471" url="https://pl.wikipedia.org/wiki?curid=1794471" title="Anatolij Dawydow">
Anatolij Dawydow

Anatolij Wiktorowicz Dawydow (; ur. 13 listopada 1953) – rosyjski trener i piłkarz. Od 2013 roku trener piłkarski Tom Tomsk; trener Zenitu Petersburg.
Kariera.
W 1971 w barwach Metałłurga Tula zadebiutował w Wtoraja Liga ZSRR. W sezonie 1987/1988 rozegrał 2 spotkania w Pucharze UEFA w barwach Zenitu Leningrad (obecnie Zenit Petersburg).
Życie osobiste.
Jego syn Dmitrij Dawidow jest zawodowym piłkarzem.

</doc>
<doc id="1794479" url="https://pl.wikipedia.org/wiki?curid=1794479" title="Qin Xia">
Qin Xia

Qin Xia (; ur. 6 grudnia 1979) – chińska lekkoatletka, tyczkarka.

</doc>
<doc id="1794481" url="https://pl.wikipedia.org/wiki?curid=1794481" title="Danube Wings">
Danube Wings

Danube Wings, s. r. o. – była słowacka, regionalna, czarterowa linia lotnicza z bazą w Bratysławie. Linia należała do VIP Wings Airlines (wcześniej VIP AIR). W listopadzie 2013 roku linia zawiesiła działalność.
Przewoźnik oferował planowe i czarterowe loty na krajowych i międzynarodowych trasach używając samolotów ATR 72.

</doc>
<doc id="1794485" url="https://pl.wikipedia.org/wiki?curid=1794485" title="Enrique Guerrero Salom">
Enrique Guerrero Salom

Enrique Guerrero Salom (ur. 28 sierpnia 1948 w Carcaixent) – hiszpański polityk, nauczyciel akademicki, poseł do Parlamentu Europejskiego VII i VIII kadencji.
Życiorys.
Doktoryzował się w zakresie nauk politycznych na Uniwersytecie Complutense w Madrycie. Był stypendystą Programu Fulbrighta w Massachusetts Institute of Technology, kształcił się także na University of Strathclyde w Szkocji. Zajmuje stanowisko profesora na Uniwersytecie Complutense.
Od 1987 pełnił różne funkcje w administracji rządowej. Był sekretarzem generalnym Ministerstwa Edukacji i Nauki, dyrektorem gabinetu ministra i wiceministrem w tym resorcie. Po utworzeniu rządu przez José Zapatero był wicedyrektorem gabinetu premiera i doradcą ministra gospodarki Pedra Solbesa. Działa w Hiszpańskiej Socjalistycznej Partii Robotniczej.
W wyborach w 2009 z ramienia PSOE uzyskał mandat deputowanego do Parlamentu Europejskiego. W PE przystąpił do grupy Postępowego Sojuszu Socjalistów i Demokratów, wybrano go też do Komisji Rozwoju. W 2014 został wybrany na kolejną kadencję Europarlamentu.

</doc>
<doc id="1794486" url="https://pl.wikipedia.org/wiki?curid=1794486" title="Cmentarz wojenny w Dratowie">
Cmentarz wojenny w Dratowie

Cmentarz wojenny w Dratowie – cmentarz z okresu I wojny światowej znajdujący się w powiecie łęczyńskim, w gminie Ludwin. 
Cmentarz został założony w sierpniu 1915, bezpośrednio za ogrodzeniem cerkwi św. Mikołaja Cudotwórcy na planie prostokąta 39 x 22 metry. W czasie walk w sierpniu cerkiew służyła jako szpital polowy. Na cmentarzu pochowano żołnierzy niemieckich i rosyjskich, którzy zmarli w szpitalu oraz polegli w czasie walk w dniach 7-20 sierpnia 1915.
Na cmentarzu pierwotnie pochowanych było 127 żołnierzy poległych:
Według Mariusza Dąbrowskiego w latach 30. XX wieku na cmentarzu pochowano jeszcze 56 żołnierzy przeniesionych z cmentarza w Kijanach oraz 13 z dwóch mogił polnych z okolic Piaseczna.

</doc>
<doc id="1794487" url="https://pl.wikipedia.org/wiki?curid=1794487" title="Backlash (2007)">
Backlash (2007)



</doc>
<doc id="1794491" url="https://pl.wikipedia.org/wiki?curid=1794491" title="Rita Obižajeva">
Rita Obižajeva

Rita Obižajeva (ur. 13 lipca 1988 w Rydze) – łotewska lekkoatletka specjalizująca się w skoku o tyczce.

</doc>
<doc id="1794493" url="https://pl.wikipedia.org/wiki?curid=1794493" title="Kolęda domowa ... a nad śnieg wybieleję">
Kolęda domowa ... a nad śnieg wybieleję

Kolęda domowa ... a nad śnieg wybieleję − świąteczny album Antoniny Krzysztoń. Są to autorskie pastorałki, tradycyjne kolędy i improwizacje wokalistki do akompaniamentu Marcina Majerczyka i Mikołaja Wieleckiego. Nagranie (na taśmie analogowej) odbyło się w kościele Dolorystów w Józefowie.

</doc>
<doc id="1794495" url="https://pl.wikipedia.org/wiki?curid=1794495" title="Svetlana Makarevich">
Svetlana Makarevich



</doc>
<doc id="1794498" url="https://pl.wikipedia.org/wiki?curid=1794498" title="BMW N74">
BMW N74

BMW N74 – 12-cylindrowy silnik benzynowy w układzie V produkowany przez BMW, w którym zastosowano układ TwinPower Turbo oraz bezpośredni wtrysk paliwa II generacji (High Precision Injection).

</doc>
<doc id="1794506" url="https://pl.wikipedia.org/wiki?curid=1794506" title="409Da">
409Da



</doc>
<doc id="1794507" url="https://pl.wikipedia.org/wiki?curid=1794507" title="Wiktor Zacheusz Nowowiejski">
Wiktor Zacheusz Nowowiejski

Wiktor Zacheusz Nowowiejski, ps. „Jeż” (ur. 28 grudnia 1915 we wsi Zembrzus w gminie Janowo, zm. 6 grudnia 1946) – żołnierz podziemia niepodległościowego.
Życiorys.
Rodzice, Władysław i Marianna z Zembrzuskich (rodzina Nowowiejskich wywodziła się od szlachty herbu Pobóg), posiadali 50-hektarowe gospodarstwo rolne. Po ukończeniu szkoły gminnej w Janowie, uczył się w Seminarium Nauczycielskim w Mławie. Seminarium ukończył w 1936 r. i wkrótce rozpoczął służbę wojskową w Szkole Podchorążych w Zambrowie. Po zakończeniu służby podjął pracę nauczyciela w szkole podstawowej. Brał udział w wojnie obronnej 1939 r. Po udanej ucieczce z obozu jenieckiego powrócił w rodzinne strony. Wraz z innymi nauczycielami zorganizował siatkę tajnego nauczania. Był członkiem Związku Walki Zbrojnej, następnie Armii Krajowej. Latem 1943 r. włączył się do oddziału partyzanckiego AK kierowanego przez Stefana Rudzińskiego ps. „Wiktor”. Oddział ten wsławił się wieloma brawurowymi akcjami przeciwko Niemcom na terenie Prus. Po wkroczeniu Sowietów na tereny powiatu przasnyskiego nie złożył broni. Wraz z innymi partyzantami prowadził akcje, w których bronił ludzi represjonowanych przez komunistów. Na „Jeża” organizowano obławy, szczególnie w jego rodzinnej wsi, prześladowano rodzinę. 6 grudnia 1946 r. grupa funkcjonariuszy UB z Przasnysza wspierana przez pluton żołnierzy z 3. Pułku Ułanów Warszawskich doprowadziła do śmierci Nowowiejskiego w Zembrzusie, niedaleko jego własnego domu. Trafiony kulą, próbował ucieczki, a gdy ta okazała się niemożliwa, strzałem w głowę pozbawił się życia. Ciało „Jeża” zabrano do Przasnysza. Miejsce jego pochówku do dziś jest nieznane.

</doc>
<doc id="1794509" url="https://pl.wikipedia.org/wiki?curid=1794509" title="Ryszard Bodziacki">
Ryszard Bodziacki

Ryszard Krzysztof Bodziacki (ur. 2 kwietnia 1959 w Cybince) – polski polityk, nauczyciel akademicki i samorządowiec, w latach 1991–1998 oraz 2002–2010 burmistrz Słubic.
Życiorys.
Absolwent Akademii Rolniczej w Szczecinie ze specjalnością ekonomia. W 2006 uzyskał stopień doktora w zakresie nauk o polityce na Uniwersytecie im. Adama Mickiewicza w Poznaniu. Został pracownikiem naukowym tej uczelni.
Był członkiem Kongresu Liberalno-Demokratycznego, kandydował z jego listy do Sejmu w wyborach w 1993. Później związany z Unią Wolności. Przystąpił następnie do Platformy Obywatelskiej.
W 1991 został burmistrzem Słubic, ponownie rada miasta powołała go na tę funkcję w 1994. Stanowisko to zajmował do 1998. W 1993 rozpoczął współpracę Słubic z Frankfurtem nad Odrą, oddał tereny pod budowę Collegium Polonicum w Słubicach. Przyczynił się do powstania Euroregionu Pro Europa Viadrina oraz Kostrzyńsko-Słubickiej Specjalnej Strefy Ekonomicznej.
W wyniku bezpośrednich wyborów samorządowych w 2002 powrócił na urząd burmistrza Słubic, pokonując w II turze starostę słubickiego Edwarda Chilińskiego z SLD. W kolejnych wyborach z 2006 uzyskał reelekcję, wygrywając w II turze z przewodniczącym rady miejskiej Tomaszem Ciszewiczem. W 2008 nawiązał współpracę partnerską Słubic z miastem Szostka na Ukrainie.
W 2010 bezskutecznie kandydował do rady powiatu słubickiego. Również bez powodzenia ubiegał się o reelekcję na burmistrza Słubic, przegrywając w II turze z Tomaszem Ciszewiczem. W 2014 z własnego komitetu bezskutecznie kandydował ponownie na burmistrza (przegrał w I turze, zajmując 2. miejsce za Tomaszem Ciszewiczem), a także z listy PO do Sejmiku Województwa Lubuskiego. Odszedł później z PO i w 2015 startował bezskutecznie do Sejmu z ramienia komitetu wyborczego wyborców Kukiz’15, zorganizowanego przez Pawła Kukiza.

</doc>
<doc id="1794513" url="https://pl.wikipedia.org/wiki?curid=1794513" title="Jurgowskie Czuby">
Jurgowskie Czuby

Jurgowskie Czuby (słow. "Jurgovské zuby") – trzy zęby skalne znajdujące się w masywie Gerlacha w słowackich Tatrach Wysokich. Leżą w ich głównej grani, nieco na północny wschód od wierzchołka Zadniego Gerlacha. Od niego oddzielone są Wyżnią Jurgowską Szczerbiną, natomiast od Lawinowego Szczytu oddziela je Niżnia Jurgowska Szczerbina. Granią Jurgowskich Czub nie prowadzą żadne znakowane szlaki turystyczne.
Nazwa Jurgowskich Czub pochodzi od nazwy spiskiej wsi Jurgów.
Historia.
Pierwsze wejścia turystyczne:

</doc>
<doc id="1794514" url="https://pl.wikipedia.org/wiki?curid=1794514" title="Samuel Wilks">
Samuel Wilks

Samuel Wilks (ur. 1824, zm. 1911) – brytyjski lekarz i historyk medycyny.
Życiorys.
Studiował medycynę w Guy's Hospital od 1844 do 1846. Następnie praktykował w Infirmerii Surrey, od 1856 z powrotem w Guy's Hospital, jako lekarz asystent i kustosz muzeum. Od 1866 do 1870 był egzaminatorem na Uniwersytecie Londyńskim, od 1868 do 1875 w Royal College of Surgeons. Był przewodniczącym Pathological Society (1881-1882); przewodniczącym Neurological Society (1887); członkiem senatu Uniwersytetu Londyńskiego (1887-1900); członkiem General Medicine Council (1887-1896) i przewodniczącym Royal College of Physicians (1896-1899). Otrzymał tytuł "Physician Extraordinary" od Królowej Wiktorii (1897). Zmarł w 1911. 
W dorobku naukowym Wilksa znajdują się prace z dziedziny anatomii patologicznej. W 1859 opisał wrzodziejące zapalenie jelita grubego, w 1852 trichorrhexis nodosa (nazwę wprowadził Moritz Kaposi w 1856), w 1877 przedstawił opis miastenii. 
Wilks pozostawił biografie trzech lekarzy: Thomasa Addisona, Richarda Brighta i Thomasa Hodgkina.

</doc>
<doc id="1794516" url="https://pl.wikipedia.org/wiki?curid=1794516" title="Paolo Veneziano">
Paolo Veneziano

Paolo Veneziano, także Veneziano Paolo lub Paolo da Venezia (urodzony przed 1333, zmarł po 1358) - średniowieczny malarz z Wenecji.
Typowe dla jego twórczości było kontynuowanie elementów bizantyńskich wraz z obróbką typowych elementów gotyckich. Nie można jednak u niego jeszcze zaobserwować wpływu florenckiego malarstwa renesansowego, które za jego życia obserwuje się w niedalekiej Padwie w Kaplicy Scrovegnich ozdabianej przez Giotto di Bondone. Bywa nazywany "najważniejszym weneckim malarzem XIV wieku".
Urodził się w rodzinie artystów, pracował razem ze swym synami Marco, Luca, i Giovanni. Był oficjalnym malarzem Andrea Dandolo, dla którego namalował m.in. "Pala Feriale" w "Złotym pałacu" (Pala d'oro) Bazyliki św. Marka w Wenecji.

</doc>
<doc id="1794517" url="https://pl.wikipedia.org/wiki?curid=1794517" title="Leslie Knighton">
Leslie Knighton

Albert Leslie Knighton (ur. 15 marca 1884 w Church Gresley, zm. 10 maja 1959 w Bournemouth) – angielski menadżer piłkarski.
Kariera.
Jego kariera piłkarska została przerwana przez kontuzje i po jej zakończeniu zajął się pracą trenerską i zarządzaniem. Pierwsze doświadczenie zdobywał jako asystent w Manchesterze City (1909-12) i Huddersfield Town (1912-19) i w 1912 przez krótki czas był tymczasowym menadżerem tego ostatniego zespołu. W 1919 Knighton został mianowany sekretarzem-menadżerem Arsenalu, zaś wkrótce klub został przesunięty do First Division.
Prowadził klub przez sześć lat, lecz przez ten czas Arsenal nigdy nie zakończył sezonu wyżej niż w środku tabeli i najlepszym miejscem za jego kadencji była dziewiąta lokata w sezonie 1920/1921. Równie słabo Arsenalowi szło w FA Cup - tylko w jednym sezonie, 1921/1922, Arsenal zaszedł dalej niż 2. runda rozgrywek i odpadł w ćwierćfinale po porażce z Preston North End.
W czasie swojej pracy w Arsenalu, Knighton miał liczne utarczki z prezesem klubu Sir Henrym Norris. Norris ograniczył kwoty transferowe graczy do 1.000 £ i odmówił podpisywania kontraktów z graczami mierzącymi poniżej 173 cm. Gdy w 1923 Knighton podpisał kontrakt z mierzącym 152 cm Hugh "Midgetem" Moffattem z Workington, Norris wpadł w furię. Unieważnił decyzję menadżera i sprzedał zawodnika Luton Town zanim ten zdążył wystąpić choćby w jednym meczu ligowym. Aby ominąć zasady Norrisa, Knighton użył podstępu przy załatwianiu niezwykłych transferów dwóch amatorskich graczy: Rega Borehama i Jimmy'ego Patersona. Ten ostatni był szwagrem lekarza klubowego i później rozegrał prawie 80 spotkań w barwach klubu.
Pomimo niechęci Norrisa, Knighton, dzięki nieformalnemu skautingowi swoich przyjaciół i byłych kolegów na północy, podpisał kontrakty z kilkoma wartościowymi graczami. Należeli do nich Bob John, Jimmy Brain i Alf Baker, którzy mieli swój udział we wszystkich zdobytych przez klub trofeach w latach 30. Jednakże pod wodzą Knightona Arsenal nie zdobył żadnego trofeum i z sezonu na sezon grał coraz gorzej. W sezonie 1923/1924 klub zajął dziewiętnaste miejsce, natomiast w sezonie 1924/1925 dwudzieste.
W ostatnim sezonie w Arsenal, Knighton brał udział w jednym z pierwszych przypadków dopingu. W styczniu 1925 przed spotkaniem 1. rundy FA Cup z West Ham United, Knighton podał graczom, jak później określił "małe srebrne pigułki", przekazane mu przez Harley Street, lekarz, który był fanem klubu. Chociaż tabletki były skuteczne w zwiększaniu energii, to miały też efekty uboczne i powodowały u graczy ogromny głód. Arsenal ostatecznie zremisował 0-0, zaś piłkarze odmówili ponownego przyjęcia pigułek. Arsenal powtarzał to spotkanie dwa razy, w pierwszym padł ponownie wynik remisowy, tym razem 2-2, natomiast w drugim przegrał 1-0. Działalność Knightona, w tamtych czasach całkowicie zgodna z przepisami, nie została podana do opinii publicznej i wyszła na jaw dopiero po ukazaniu się jego autobiografii.
Norris zdymisjonował Knightona latem 1925 i zatrudnił na jego miejsce Herberta Chapmana. Knighton twierdził później, że Norris nie wypłacił mu należnej premii (szacowanej maksymalnie na 4.000 £). Norris zaprzeczył temu, natomiast Arsenal zaliczył bardzo słaby sezon (dopiero dwudzieste miejsce w lidze i odpadnięcie w 1. rundzie FA Cup). Później Norris przyznał, że załuje tej dymisji i że był to jeden z największych błędów w jego karierze, zaś po jakimś czasie j z własnej woli zapłacił Knightonowi 100 £.
Po opuszczeniu Kanonierów, Knighton pracował w Bournemouth (1925-28), Birmingham (1928-33), gdzie w 1931 doszedł do finału FA Cup, Chelsea (1933-39), gdzie zastąpił pracującego przez 26. lat Davida Calderheada, i Shrewsbury Town (1945-48), zanim zespół ten trafił do the Football League. W 1948 z powodu problemów z ciśnieniem Knighton wyjechał do Bournemouth i zajął się mniej stresującą pracą. Został sekretarzem klubu golfowego i znalazł również czas na napisanie autobiografii "Behind the Scenes in Big Football" (1948). Zmarł w 1959 w wieku 75 lat.

</doc>
<doc id="1794518" url="https://pl.wikipedia.org/wiki?curid=1794518" title="Chwalne (herb szlachecki)">
Chwalne (herb szlachecki)



</doc>
<doc id="1794521" url="https://pl.wikipedia.org/wiki?curid=1794521" title="Prionochilus">
Prionochilus

Prionochilus – rodzaj ptaka z rodziny kwiatówek (Dicaeidae). 
Zasięg występowania.
Zasięg występowania gatunków z tego rodzaju jest mniejszy niż drugiego rodzaju z tej rodziny – "Dicaeum". Żyją na Filipinach, Borneo, Sumatrze, Jawie i Półwyspie Malajskim.
Charakterystyka.
Od "Dicaeum" odróżnia je posiadanie dziesięciu długich lotek w skrzydle i charakterystyczny głos. Badania nad nim, prowadzone u obu rodzajów, sugerują, że "Dicaeum" pochodzą od "Prionochilus". Wewnątrz rodzaju wyróżnia się sześć gatunków, co stanowi niewiele w porównaniu do 43 gatunków w "Dicaeum".
Tak jak inne kwiatówki, ptaki z rodzaju "Prionochilus" są niewielkich rozmiarów, mierzą 9–10 cm, ich masa to 6–13 g. Dziób każdego z sześciu gatunków jest szeroki i krótki. Pod względem upierzenia osobniki w obrębie rodzaju są dość zróżnicowane. Cztery z sześciu gatunków wykazują dymorfizm płciowy, m.in. ze względu na fakt, że pióra samców są bardziej jaskrawe. U czterech z sześciu gatunków samiec lub samica posiadają biały pasek policzkowy na gardle, przy czym u jednego z gatunków występują pomarańczowe lub czerwone plamy na głowie.
Tak jak dla wszystkich członków rodziny, tak i dla "Prinochilus" pożywienie stanowią owoce, nektar i pyłki jemioły (Loranthaceae). Żywią się także innymi owocami. Mniejsze są spożywane w całości lub wyciskane ze skórki, którą ptaki wyrzucają, natomiast większe owoce są przebijane dziobem, dzielone na fragmenty i połykane. Oprócz roślin spożywane są także owady i pająki. Informacje na temat diety (i wielu innych aspektów biologii tego rodzaju, a nawet rodziny) są niepełne, dlatego konieczne są dalsze badania.
Systematyka.
Podział systematyczny.
Do rodzaju należą następujące gatunki:

</doc>
<doc id="1794522" url="https://pl.wikipedia.org/wiki?curid=1794522" title="Heartbreak (Make Me a Dancer)">
Heartbreak (Make Me a Dancer)

Heartbreak (Make Me a Dancer) – singel brytyjskiej grupy Freemasons i piosenkarki Sophie Ellis-Bextor wydany w 2009 roku.
Swoją radiową premierę singel miał w BBC Radio 1 podczas audycji "Scott Mills" 24 kwietnia 2009. Freemasons promowali go w klubie XXL w Londynie. Sophie zaprezentowała go po raz pierwszy w telewizji w programie "National Lottery" 20 maja, a 20 czerwca wykonała go także w londyńskim klubie G-A-Y. Piosenka promowała płytę "Shakedown 2" duetu Freemasons, a później znalazła się także na albumie "Make a Scene" Ellis-Bextor.
Teledysk.
Reżyserem teledysku był Chris Sweeney, a zdjęcia miały miejsce w kwietniu 2009. Został on wydany w maju 2009. W wideoklipie Sophie tańczy i śpiewa otoczona przez tancerzy i efekty specjalne. Wersja piosenki z teledysku różni się od wersji oryginalnej.

</doc>
<doc id="1794524" url="https://pl.wikipedia.org/wiki?curid=1794524" title="Niki Dzawela">
Niki Dzawela

Niki Dzawela, gr. Νίκη Τζαβέλλα (ur. 30 czerwca 1947 w Lamii) – grecka polityk i nauczyciel akademicki, posłanka do Parlamentu Europejskiego VII kadencji.
Życiorys.
Z wykształcenia ekonomistka. Studiowała na University of Leeds i na Howard University w Waszyngtonie. Kształciła się podyplomowo na uczelniach w Belgii i Niemczech. Pracowała w administracji państwowej i na uczelniach, m.in. w John F. Kennedy School of Government przy Uniwersytecie Harwarda. Była posłanką Nowej Demokracji w Parlamencie Hellenów (1993–1996) i wiceprezesem zarządu fundacji założonej przez Sokratisa Kokalisa. Wchodziła w skład komitetu organizacyjnego Letnich Igrzysk Olimpijskich 2004.
Opuściła Nową Demokrację po usunięciu z niej Jeorjosa Karadzaferisa, przystąpiła do tworzonego przez niego Ludowego Zgromadzenia Prawosławnego.
W wyborach w 2009 została wybrana do Parlamentu Europejskiego. Przystąpiła do nowej grupy pod nazwą Europa Wolności i Demokracji (jako jej wiceprzewodnicząca), a także do Komisji Przemysłu, Badań Naukowych i Energii. Przed końcem kadencji PE opuściła LAOS, powracając do Nowej Demokracji.

</doc>
<doc id="1794527" url="https://pl.wikipedia.org/wiki?curid=1794527" title="Frodsham">
Frodsham

Frodsham - miasto i civil parish w Wielkiej Brytanii, w Anglii, w hrabstwie Cheshire, w dystrykcie (unitary authority) Cheshire West and Chester, położone na południowym brzegu rzeki Weaver. W 2011 roku civil parish liczyła 9077 mieszkańców. Frodsham jest wspomniane w Domesday Book (1086) jako "Frotesham".

</doc>
<doc id="1794531" url="https://pl.wikipedia.org/wiki?curid=1794531" title="Wyżnia Łuczywniańska Szczerbina">
Wyżnia Łuczywniańska Szczerbina

Wyżnia Łuczywniańska Szczerbina (słow. "Vyšná Lučivnianska lávka") – wąska przełączka znajdująca się w północnej grani Zadniego Gerlacha w słowackiej części Tatr Wysokich. Leży ona w ich głównej grani. Oddziela ona Gerlachowską Turniczkę od Niżniej Wysokiej Gerlachowskiej. Na siodło Wyżniej Łuczywniańskiej Szczerbiny nie prowadzą żadne znakowane szlaki turystyczne.
Ponad Wyżnią Łuczywniańską Szczerbiną góruje niepozorna Gerlachowska Turniczka, która oddziela ją od sąsiedniej Niżniej Gerlachowskiej Przełączki. Obie te przełączki traktowano niegdyś jako jedną i wspólnie figurowały pod nazwą Gerlachowska Przełączka.
Nazewnictwo Wyżniej i Niżniej Łuczywniańskiej Szczerbiny zostało nadane przez taterników. Nazwa ta pochodzi od spiskiej wsi Łuczywna, jednak wieś ta nigdy nie miała żadnego związku z tymi terenami.
Historia.
Pierwsze wejścia turystyczne:

</doc>
<doc id="1794532" url="https://pl.wikipedia.org/wiki?curid=1794532" title="BMW S63">
BMW S63

BMW S63 – pierwszy 8-cylindrowy silnik benzynowy w układzie V produkowany przez BMW, w którym zastosowano wspólny kolektor wydechowy dla obydwu rzędów cylindrów, układ Twin Scroll Twin Turbo oraz bezpośredni wtryski paliwa (High Precision Injection).

</doc>
<doc id="1794534" url="https://pl.wikipedia.org/wiki?curid=1794534" title="Ustawa o tymczasowym ustroju władz szkolnych">
Ustawa o tymczasowym ustroju władz szkolnych

Ustawa o tymczasowym ustroju władz szkolnych − ustawa przyjęta przez Sejm Ustawodawczy 4 czerwca 1920, która naczelne kierownictwo i nadzór zwierzchni nad wychowaniem publicznym w RP powierzyła Ministrowi Wyznań Religijnych i Oświecenia Publicznego (art. 1).
Ustawa weszła w życie 3 tygodnie po wydaniu, tj. 23 czerwca 1920, parokrotnie nowelizowana (1922, 1926, 1934).
Dla celów administracyjnych dzieliła państwo na okręgi szkolne kierowane przez kuratorów. Kuratorium okręgu szkolnego obejmowało jedno lub kilka województw. Do czasu uchwalenia przez sejm ostatecznego ustroju władz szkolnych i samorządu szkolnego pozostawały w mocy "przepisy tymczasowe o szkołach elementarnych w Królestwie Polskim" z 10 sierpnia i 7 września 1917.

</doc>
<doc id="1794535" url="https://pl.wikipedia.org/wiki?curid=1794535" title="Bitwa pod Baeculą">
Bitwa pod Baeculą

Bitwa pod Baeculą – starcie zbrojne, które miało miejsce w roku 208 p.n.e.
W roku 208 p.n.e. doszło do decydującej bitwy pomiędzy Rzymianami a Kartagińczykami w Hiszpanii pod miejscowością Baecula. Wojska Kartaginy pod wodzą Hazdrubala ustawiły się w dogodnym miejscu, mając za plecami rzekę a przed sobą szeroką równinę. Naprzeciwko nich stanęły oddziały rzymskie Korneliusza Scypiona. Wódz rzymski wysłał do walki w pierwszym rzucie wojska lekkozbrojne, które uderzyły na centrum sił Hazdrubala. Równocześnie ciężkozbrojna piechota obeszła Kartagińczyków ze skrzydeł. Atak z flanki rozbił wojska Hazdrubala, zmuszając je do ucieczki. Rzymianom pomimo zwycięstwa nie udało się jednak okrążyć i zniszczyć armii przeciwnika, który poniósł niewielkie straty. Po bitwie wojska podlegające Hazdrubalowi Barkasowi opuściły Iberię, nie widząc sensu dalszej walki.

</doc>
<doc id="1794536" url="https://pl.wikipedia.org/wiki?curid=1794536" title="Ministerstwo Wyznań Religijnych i Oświecenia Publicznego">
Ministerstwo Wyznań Religijnych i Oświecenia Publicznego

Ministerstwo Wyznań Religijnych i Oświecenia Publicznego (MWRiOP) – centralny organ administracji rządowej w II Rzeczypospolitej, powołany 1 lutego 1918 do zarządu szkolnictwa wszelkich stopni i typów, opieki nad nauką, literaturą i sztuką, nad archiwami, bibliotekami, czytelniami, muzeami i teatrami oraz do realizacji zadań państwa w sprawach wyznaniowych. Ministerstwo powstało z przekształcenia Departamentu Wyznań Religijnych i Oświecenia Publicznego tymczasowej Rady Stanu z dniem 1 lutego 1918 r. w ministerstwo.
Struktura organizacyjna MWRiOP.
W skład Ministerstwa wchodziły:
Jednostkami organizacyjnymi Ministerstwa były też m.in. Pracownia Oświaty Pozaszkolnej i biblioteka ministerialna z czytelnią pedagogiczną.
Nagrody.
MWRioP przyznawało liczne nagrody w zakresie kultury i sztuki.
Nagroda literacka MWRioP.
Od 1925 była przyznawana Nagroda Literacka Ministra Wyznań Religijnych i Oświecenia Publicznego.
Nagroda muzyczna MWRioP.
Przyznawana była też Nagroda Muzyczna Ministra Wyznań Religijnych i Oświecenia Publicznego.
Nagroda plastyczna MWRiOP.
Od 1934 była przyznawana Nagroda Plastyczna Ministra Wyznań Religijnych i Oświecenia Publicznego, której laureatami zostali wybrani:
Rok 1939.
1 października 1939 roku gmach MWRiOP został zajęty przez niemiecką Grupę Operacyjną Policji Bezpieczeństwa, przekształconą wkrótce w Urząd Komendanta Policji Bezpieczeństwa i Służby Bezpieczeństwa Dystryktu Warszawskiego (gestapo, al. J.Ch. Szucha 25). Akta ministerstwa zostały wyrzucone na korytarze, strych i podwórza. Część akt i księgozbiór biblioteki zostały wywiezione na przełomie lat 1939/1940.
Okres po II wojnie światowej.
W 1944 roku na stanowisko kierownika Resortu Oświaty PKWN powołano Stanisława Skrzeszewskiego, a w roku 1945 utworzono Ministerstwo Oświaty. Pierwszymi ministrami oświaty byli:

</doc>
<doc id="1794537" url="https://pl.wikipedia.org/wiki?curid=1794537" title="Taniwazaur">
Taniwazaur

Taniwazaur ("Taniwhasaurus") – rodzaj wymarłego mięsożernego mozazaura, zamieszkującego Nową Zelandię, Japonię i Antarktydę. Był spokrewniony z tylozaurem i hajnozaurem.
Caldwell "et al." (2008) odkrył, że lakumazaur jest młodszym synonimem taniwazaura.
W 1977 Obata i Muramoto odkryli "T. mikasaensis" nadając mu nazwę Jezozaur () ale gatunek pozostał nieopisany do 2008, kiedy zrobił to M.W. Caldwell (ze współpracownikami) pod nazwą "T. mikasaensis". Z tego powodu nazwa "Jezozaur" funkcjonuje jako nomen nudum.
Etymologia nazwy rodzajowej: w maoryskiej mitologii Taniwha był duchem lub strażnikiem zamieszkującym wodę; "sauros" „jaszczurka”.

</doc>
<doc id="1794540" url="https://pl.wikipedia.org/wiki?curid=1794540" title="Turcja na Letnich Igrzyskach Olimpijskich 2008">
Turcja na Letnich Igrzyskach Olimpijskich 2008

Turcję na Letnich Igrzyskach Olimpijskich 2008 reprezentowało 67 sportowców (48 mężczyzn i 19 kobiet) w 12 dyscyplinach.
Był to 20. start reprezentacji Turcji na letnich igrzyskach olimpijskich. Osiem zdobytych medali było 4. wynikiem w historii występów Turcji na letnich igrzyskach olimpijskich. 

</doc>
<doc id="1794542" url="https://pl.wikipedia.org/wiki?curid=1794542" title="Edward Turner Bennett">
Edward Turner Bennett

Edward Turner Bennett (ur. 6 stycznia 1797 w Hackney, zm. 21 sierpnia 1836 w Londynie) – angielski zoolog i pisarz. Starszy brat botanika Johna Josepha Bennetta.
Bennett praktykował w Hackney jako chirurg, ale główną jego pasją była zoologia. W 1822 roku podjął próbę ustanowienia Towarzystwa Entomologicznego, które później stało się zaczynem Towarzystwa Zoologicznego związanego z Linnean Society. To z kolei stało się punktem wyjścia Zoological Society of London, którego Bennett był sekretarzem od 1833 do 1836. 
Na cześć Bennetta epitet gatunkowy otrzymały między innymi: "Campethera bennettii" z rzędu dzięciołowców, drapieżny "Cynogale bennettii" (Mampalon) i gryzoń "Abrocoma bennettii".

</doc>
<doc id="1794549" url="https://pl.wikipedia.org/wiki?curid=1794549" title="Lakumazaur">
Lakumazaur

Lakumazaur ("Lakumasaurus") – mozazaur z podrodziny "Tylosaurinae". Był młodszym synonimem Taniwazaura.

</doc>
<doc id="1794554" url="https://pl.wikipedia.org/wiki?curid=1794554" title="Fordwich">
Fordwich

Fordwich - najmniejsze miasto w Wielkiej Brytanii, w Anglii, w hrabstwie Kent. Fordwich jest wspomniana w Domesday Book (1086) jako "Forewic".

</doc>
<doc id="1794555" url="https://pl.wikipedia.org/wiki?curid=1794555" title="Linia kolejowa nr 100">
Linia kolejowa nr 100

Linia kolejowa nr 100 Kraków Mydlniki – Kraków Bieżanów – linia kolejowa o długości 19,874 km w Krakowie. Linia drugorzędna o znaczeniu państwowym, w większości dwutorowa, zelektryfikowana, obecnie używana jako linia towarowa omijająca dworzec Kraków Główny (wchodzi w skład kolei obwodowej w Krakowie jako tzw. "mała obwodnica").
Linia powstała w latach 40. XX wieku, aby pociągi towarowe kursujące ze Śląska mogły ominąć Dworzec Główny. Prowadzi ona od Stacji Kraków Mydlniki przez Łobzów, Olszę (gdzie istnieje stacja towarowa Kraków Olsza), Wieczystą, Dąbie i Zabłocie do wielkiego węzła kolejowego, ciągnącego się od stacji Kraków Płaszów aż do głowicy rozjazdowej na wysokości stacji Kraków Bieżanów. Pomiędzy nimi znajduje się bardzo duża stacja towarowa Kraków Prokocim Towarowy.
Małą obwodnicę zelektryfikowano w latach 50. Linia połączona jest łącznicą nr 602 z linią nr 8 Warszawa Zachodnia – Kraków Główny. Z kolei ze stacji Kraków Olsza odchodzi linia nr 947 do Elektrociepłowni Łęg (jednotorowa, zelektryfikowana). Niegdyś odchodziła od niej również bocznica do "Krakchemii" (obecnie rozebrana). Ponadto niegdyś odchodziły od linii nr 100 bocznice do licznych zakładów przemysłowych na Grzegórzkach oraz zakładów mięsnych przy ulicy Rzeźniczej, a kończyły swój bieg w Elektrowni "Dajwór" na Kazimierzu.

</doc>
<doc id="1794556" url="https://pl.wikipedia.org/wiki?curid=1794556" title="Sejm Nauczycielski">
Sejm Nauczycielski

Sejm Nauczycielski (wł. "Ogólnopolski Zjazd Oświatowy") – ogólnopaństwowy zjazd zorganizowany w kwietniu 1919 w Warszawie, poświęcony przyszłości oświaty w odradzającym się państwie polskim.
W zjeździe brało udział 802 delegatów z różnych nurtów politycznych:

</doc>
<doc id="1794557" url="https://pl.wikipedia.org/wiki?curid=1794557" title="Ogólnopolski Zjazd Oświatowy">
Ogólnopolski Zjazd Oświatowy



</doc>
<doc id="1794558" url="https://pl.wikipedia.org/wiki?curid=1794558" title="Niżnia Łuczywniańska Szczerbina">
Niżnia Łuczywniańska Szczerbina

Niżnia Łuczywniańska Szczerbina (słow. "Nižná Lučivnianska lávka") – najbardziej wysunięta na północ przełączka w północnej grani Zadniego Gerlacha w słowackich Tatrach Wysokich. Leży ona w ich głównej grani. Oddziela Niżnią Wysoką Gerlachowską od Wielickiej Turniczki. Podobnie jak na inne pobliskie obiekty, nie prowadzą na nią żadne znakowane szlaki turystyczne.
Nazewnictwo Niżniej i Wyżniej Łuczywniańskiej Szczerbiny zostało nadane przez taterników. Nazwa ta pochodzi od spiskiej wsi Łuczywna, jednak wieś ta nigdy nie miała żadnego związku z tymi terenami.
Dawniej przełączkę zwano po prostu Łuczywniańską Szczerbiną, a Wyżnią Łuczywniańską Szczerbinę traktowano jako jedno z dwóch siodeł Gerlachowskiej Przełączki, z której wyodrębniono ją obok Niżniej Gerlachowskiej Przełączki.
Historia.
Pierwsze wejścia turystyczne:

</doc>
<doc id="1794562" url="https://pl.wikipedia.org/wiki?curid=1794562" title="Jezozaur">
Jezozaur



</doc>
<doc id="1794563" url="https://pl.wikipedia.org/wiki?curid=1794563" title="Groszów">
Groszów

Groszów (inna nazwa: Biadacz, niem. "Biadacz zu Rosniontau", "Reilshof", śl. "Biadacz") – przysiółek wsi Rożniątów w Polsce, położony w województwie opolskim, w powiecie strzeleckim, w gminie Strzelce Opolskie].
Wchodzi w skład sołectwa Rożniątów, znajduje się na południe od tej wsi. W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="1794564" url="https://pl.wikipedia.org/wiki?curid=1794564" title="Postgre">
Postgre



</doc>
<doc id="1794569" url="https://pl.wikipedia.org/wiki?curid=1794569" title="Krzyż Perkuna">
Krzyż Perkuna



</doc>
<doc id="1794570" url="https://pl.wikipedia.org/wiki?curid=1794570" title="Pop Will Eat Itself">
Pop Will Eat Itself

Pop Will Eat Itself (znany również pod skrótem PWEI) – angielski zespół muzyczny założony w Stourbridge w 1986 roku.

</doc>
<doc id="1794571" url="https://pl.wikipedia.org/wiki?curid=1794571" title="Gary Bailey">
Gary Bailey

Gary Richard Bailey (ur. 9 sierpnia 1958 w Ipswich) – angielski piłkarz. Grał na pozycji bramkarza. Swoją karierę seniorską rozpoczął w 1975 roku w klubie Wits University. Grał tam przez 3 lata do 1978 roku. W tym samym roku Gary przeniósł się do Manchesteru United. W tym klubie grał przez 9 lat (do 1987 roku) i rozegrał aż 294 spotkania w barwach Manchesteru United. Rok później przeniósł się do klubu z Republiki południowej Afryki, Kaizer Chiefs, w którym nie zagrał żadnego meczu. W swojej karierze zagrał dwa mecze w angielskiej reprezentacji narodowej.

</doc>
<doc id="1794574" url="https://pl.wikipedia.org/wiki?curid=1794574" title="Edward Scicluna">
Edward Scicluna

Edward Scicluna (ur. 12 października 1946 w Naxxarze) – maltański polityk i ekonomista, nauczyciel akademicki, od 2009 do 2013 poseł do Parlamentu Europejskiego, w latach 2013–2020 minister.
Życiorys.
Absolwent ekonomii na Uniwersytecie Maltańskim (BA), studiował następnie ekonomię i nauki polityczne na Uniwersytecie Oksfordzkim, uzyskał magisterium (MA) i doktorat (PhD) w zakresie ekonomii na University of Toronto. Od 1980 pozostaje pracownikiem naukowym Uniwersytetu Maltańskiego, był profesorem i dziekanem Wydziału Ekonomii na tej uczelni. Współpracował z różnymi instytucjami administracji rządowej i europejskiej, a także finansowymi. Był członkiem krajowej komisji wyborczej, dyrektorem w zarządzie maltańskiego banku centralnego, przewodniczącym organów kontroli finansowej, ekspertem Komisji Europejskiej ds. euro.
W wyborach w 2009 uzyskał mandat deputowanego do Parlamentu Europejskiego VII kadencji z listy Partii Pracy. Został członkiem grupy Postępowego Sojuszu Socjalistów i Demokratów, a także wiceprzewodniczącym Komisji Gospodarczej i Monetarnej.
W wyborach w 2013 uzyskał mandat posła do Izby Reprezentantów, w konsekwencji odchodząc z PE. 13 marca 2013 objął urząd ministra finansów w gabinecie Josepha Muscata. W 2017 wybrany na kolejną kadencję parlamentu, pozostał na stanowisku ministra finansów w utworzonym w czerwcu tegoż roku drugim rządzie Josepha Muscata. Utrzymał tę funkcję również w styczniu 2020, gdy na czele gabinetu stanął Robert Abela.
Z rządu odszedł w listopadzie 2020. Otrzymał natomiast nominację na prezesa maltańskiego banku centralnego (od stycznia 2021).

</doc>
<doc id="1794582" url="https://pl.wikipedia.org/wiki?curid=1794582" title="BMW N47">
BMW N47

BMW N47 - 4-cylindrowy silnik wysokoprężny produkowany przez BMW.

</doc>
<doc id="1794583" url="https://pl.wikipedia.org/wiki?curid=1794583" title="Wielicka Turniczka">
Wielicka Turniczka

Wielicka Turniczka (słow. "Lučivnianska veža") – najbardziej wysunięta na północ turniczka w północnej grani Zadniego Gerlacha w słowackich Tatrach Wysokich. Jej wysokość to 2486 m n.p.m. (według wcześniejszych pomiarów 2492 m). Znajduje się ona w grani głównej Tatr Wysokich pomiędzy Niżnią Wysoką Gerlachowską a Litworowym Szczytem. Od Niżniej Wysokiej Gerlachowskiej odgranicza ją Niżnia Łuczywniańska Szczerbina, natomiast od Litworowego Szczytu – Litworowa Przełęcz. Na wierzchołek Wielickiej Turniczki nie prowadzą żadne znakowane szlaki turystyczne.
Polskie nazewnictwo Wielickiej Turniczki pochodzi od położonej poniżej Doliny Wielickiej. Nazwa słowacka pochodzi od pobliskich Łuczywniańskich Szczerbin (Niżniej i Wyżniej), których to nazwa wywodzi się od spiskiej wsi Łuczywna.
Pierwszego wejścia na nią dokonano zapewne przed 1919 r., jednak brak jakichkolwiek dokładniejszych danych na temat jej zdobywców.

</doc>
<doc id="1794586" url="https://pl.wikipedia.org/wiki?curid=1794586" title="All I Have">
All I Have



</doc>
<doc id="1794591" url="https://pl.wikipedia.org/wiki?curid=1794591" title="Trey Songz">
Trey Songz

Trey Songz, właśc. Tremaine Aldon Neverson (ur. 28 listopada 1984 w Petersburgu w stanie Wirginia) – amerykański wokalista hip-hopowy oraz R&amp;B-owy, producent muzyczny i aktor. 
Życiorys.
1984–2003: Młodość i początki kariery.
Urodził się jako Tremaine Aldon Neverson 28 listopada 1984 roku w Petersburgu w stanie Wirginia. Jego matka, April (Gholson) Tucker, miała wtedy 17 lat. Wychowywał się w jednostkach wojskowych, w których stacjonowali jego rodzice. Songz jako dziecko nie miał aspiracji do muzycznej kariery ze względu na swoją nieśmiałość, mówiąc: "Śpiewanie nie było rzeczywistością dla mnie, dopóki inni ludzie nie zaczęli zauważać że dobrze mi to idzie." Swoje zdolności wokalne rozpoznał mając 14 lat. Jako licealista zaczął śpiewać za namową znajomych i rodziny. Podczas jednego z pokazów talentów w 2000 roku został dostrzeżony przez producenta Troya Taylora, co dwa lata później zaowocowało podpisaniem kontraktu z wytwórnią Atlantic Records. Po ukończeniu szkoły średniej w tym samym roku Songz przeniósł się do New Jersey, gdzie miał rozpocząć nagrywanie swojego debiutanckiego albumu.
2004-08: "I Gotta Make It", "Trey Day".
Nagrywając swój debiutancki album, Songz wydał mixtape pod pseudonimem Prince of Virginia. W albumie znalazł się utwór zatytułowany „Open the Closet”, będący odpowiedzią na piosenkę R. Kellyego „Trapped in the Closet”, co przyniosło mu rozgłos. Debiutancki album wokalisty, pt. "I Gotta Make It", został wydany 26 lipca 2005 pod szyldem Atlantic Records. Krążek zajął 20. miejsce w notowaniu "Billboard 200" i w pierwszym tygodniu sprzedał się w nakładzie 40 tys. egzemplarzy. Debiutancki singiel Treya, „Gotta Make It”, nagrany we współpracy z raperem Twistem, został wydany w marcu 2005 roju i osiągnął 87. miejsce na amerykańskiej liście przebojów. Drugi singiel promujący album, „Gotta Go”, został wydany w lipcu 2005 roku i dotarł do 67. miejsca zestawienia.
W październiku 2007 roku Songz wydał swój drugi album studyjny, zatytułowany "Trey Day". Na krążku gościnnie pojawił się Bun B, który towarzyszył raperowi w intro płyty, oraz Jim Jones, pojawiający się w piosence „Fly Together”.
2009-11: "Ready", "Passion, Pain &amp; Pleasure".
W 2009 roku Songz otrzymał nominację do nagrody Grammy w kategorii "Najlepszy Męski Wokalista R&amp;B" za utwór „Can't Help but Wait”, który znalazł się na oficjalnej ścieżce dźwiękowej filmu "Step Up 2". Artysta zapowiedział wówczas wydanie swojego kolejnego, trzeciego albumu, zatytułowanego "Ready". Płyta trafiła do sprzedaży we wrześniu tego samego roku, promowały ją single „I Need a Girl”, „LOL Smiley Face” (nagrany z gościnnym udziałem Gucciego Mane'a i rapera o pseudonimie Soulja Boy Tell 'Em), „I Invented Sex” (feat. Drake), „Say Aah” (feat. Fabolous) i „Neighbors Know My Name”, a także singiel promocyjny – „Successful”. Płyta zapewniła wokaliście drugą nominację do nagrody Grammy, tym razem w kategorii "Best Contemporary R&amp;B Album".
We wrześniu 2010 roku ukazał się czwarty krążek studyjny w dorobku Songza – "Passion, Pain &amp; Pleasure", który wokalista promował podczas swojej letniej trasy koncertowej w tym samym roku. Na płycie znalazło się 17 utworów, w tym single: „Can't Be Friends” i „Bottoms Up”, nagrany we współpracy z Nicki Minaj.
Od 2012: "Inevitable", "Chapter V", "Trigga".
W sierpniu 2011 roku Songz potwierdził trwające prace nad tworzeniem materiału na swój piąty album studyjny. W międzyczasie ukazała się debiutancka EP-ka w karierze rapera, zatytułowana "Inevitable". Zapowiadana płyta, zatytułowana "Chapter V", miała swoją premierę w sierpniu kolejnego roku, wydawnictwo promowały piosenki „Heart Attack”, „2 Reasons”, „Simply Amazing” i „Never Again”. W lipcu 2011 roku artysta zagrał główną rolę – Ryana – w filmie "Piła mechaniczna 3D", który ukazał się w kinach na początku stycznia 2013 roku.
W lutym 2014 roku Songz ogłosił datę premiery swojego szóstego krążka pt. "Trigga", który ukazał się 30 czerwca tego samego roku. W kwietniu raper pojawił się gościnnie w utworze „Smoke” 50 Centa, który promował jego piąty album studyjny, zatytułowany "Animal Ambition".
2 kwietnia 2015 roku ukazał się kolejny album "Trigga Reolacted". Jego promującym teledyskiem jest "Slow Motion".
Filmografia.
Telewizja:

</doc>
<doc id="1794593" url="https://pl.wikipedia.org/wiki?curid=1794593" title="Laomedea">
Laomedea



</doc>
<doc id="1794594" url="https://pl.wikipedia.org/wiki?curid=1794594" title="Laomedeia">
Laomedeia



</doc>
<doc id="1794595" url="https://pl.wikipedia.org/wiki?curid=1794595" title="Anna Samuił">
Anna Samuił

Anna Aleksandrowna Samuił (ros. Анна Александровна Самуил, ur. 1976 w Permie) – rosyjska śpiewaczka operowa (sopran).
Anna Samuił urodziła się w rodzinie muzyków. Wykształcenie muzyczne zdobywała poczynając od 5 roku życia. Ukończyła Moskiewskie Konserwatorium Państwowe im. Piotra Iljicza Czajkowskiego w klasie skrzypiec, a następnie, z wyróżnieniem, wydział wokalny w klasie Iriny Archipowej (2003).
Śpiewała główne partie wokalne w największych teatrach operowych na świecie, m.in. w: Staatsoper Unter den Linden w Berlinie, Operze Narodowej w Lyonie, Operze Narodowej w Hamburgu, Teatro alla Scala w Mediolanie oraz Metropolitan Opera w Nowym Jorku
1 września 2009 wystąpiła w bazylice Mariackiej w Gdańsku prezentując partie wokalne w "Requiem wojennym op. 66" Benjamina Brittena na koncercie zorganizowanym w ramach Festiwalu Solidarity of Arts. 
Linki zewnętrzne.
Oficjalna strona internetowa

</doc>
<doc id="1794596" url="https://pl.wikipedia.org/wiki?curid=1794596" title="Teatr Syrena">
Teatr Syrena

Teatr Syrena – teatr znajdujący się przy ulicy Litewskiej 3 w Warszawie.
Historia.
Teatr powstał w Łodzi, a jego pierwszymi aktorami byli: Stefania Górska, Stefania Grodzieńska, Czesław Skonieczny, Alina Janowska i Edward Dziewoński. Teatr zadebiutował 5 lipca 1945 sztuką "Inne czasy".
Od 1945 Teatr przyjeżdżał do Warszawy na gościnne występy korzystając z różnych sal po obu stronach Wisły. 11 grudnia 1948 teatr zainaugurował działalność w stałej siedzibie w Warszawie, w budynku dawnej ujeżdżalni przy ul. Litewskiej 3. 
W 1950 teatr został upaństwowiony. 
Na deskach Syreny występowało także wielu piosenkarzy, m.in.: Violetta Villas, Izabela Trojanowska, Jerzy Połomski, Stan Borys, Irena Santor.
W latach 1958–1971 kierownikiem muzycznym Teatru Syrena był Wiktor Osiecki.
Obecnie Teatr Syrena jest teatrem muzycznym specjalizującym się w wystawianiu musicali.
Dyrektorzy.
Lista na podstawie źródła.

</doc>
<doc id="1794599" url="https://pl.wikipedia.org/wiki?curid=1794599" title="Ctenomys">
Ctenomys



</doc>
<doc id="1794600" url="https://pl.wikipedia.org/wiki?curid=1794600" title="BMW N55">
BMW N55

BMW N55 – 6-cylindrowy silnik benzynowy produkowany przez BMW, w którym po raz pierwszy połączono system Valvetronic z układem TwinPower Turbo oraz bezpośrednim wtryskiem paliwa (High Precision Injection) o ciśnieniu 200 bar.

</doc>
<doc id="1794601" url="https://pl.wikipedia.org/wiki?curid=1794601" title="Ctenomyini">
Ctenomyini

Ctenomyini – wyróżniane w niektórych klasyfikacjach plemię gryzoni w obrębie rodziny koszatniczkowatych (Octodontidae). Współcześnie żyjące gatunki (około 60) zaliczane są do rodzaju "Ctenomys", obecnie wyodrębnianego do samodzielnej rodziny tukotuków (Ctenomyidae).
Systematyka.
Rodzaje:

</doc>
<doc id="1794602" url="https://pl.wikipedia.org/wiki?curid=1794602" title="Polideukes">
Polideukes



</doc>
<doc id="1794606" url="https://pl.wikipedia.org/wiki?curid=1794606" title="Lizytea">
Lizytea



</doc>
<doc id="1794607" url="https://pl.wikipedia.org/wiki?curid=1794607" title="Ustawa o prywatnych szkołach oraz zakładach naukowych i wychowawczych">
Ustawa o prywatnych szkołach oraz zakładach naukowych i wychowawczych

Ustawa o prywatnych szkołach oraz zakładach naukowych i wychowawczych – ustawa z 11 marca 1932 (), na pozór liberalna, silnie podporządkowywała szkolnictwo prywatne władzy państwowej.
Ustawa weszła w życie 20 kwietnia 1932, parokrotnie nowelizowana. Uchylona w dniu 21 lipca 1961.
Kontrowersje.
Zgodnie z pierwotnym brzmieniem ustawy szkoła prywatna mogła zostać zamknięta m.in. gdy nauczanie lub wychowanie młodzieży odbywało się w duchu nielojalnym dla państwa, względnie gdy szkoła nie przeciwdziałała skutecznie szkodliwym pod względem wychowawczym wpływom na młodzież szkolną.
Niektóre środowisko krytykowały ten zapis jako zagrażający demokratyzmowi szkół i dający możliwość zamknięcia placówek, w których głoszonoby krytykę obozu sanacyjnego.

</doc>
<doc id="1794609" url="https://pl.wikipedia.org/wiki?curid=1794609" title="Ukraina na Letnich Igrzyskach Olimpijskich 2008">
Ukraina na Letnich Igrzyskach Olimpijskich 2008

Ukrainę na Letnich Igrzyskach Olimpijskich 2008 reprezentowało 243 sportowców – 127 mężczyzn i 116 kobiet w 20 dyscyplinach.
Był to 4. start reprezentacji Ukrainy na letnich igrzyskach olimpijskich. 27 zdobytych medali było najlepszym wynikiem Ukrainy w historii występów na letnich igrzyskach olimpijskich. 
Pierwotnie reprezentanci Ukrainy zdobyli 27 medali: 7 złotych, 5 srebrnych i 15 brązowych. Jednakże w wyniku przeprowadzonych kontroli dopingowych srebrnych medali zostali pozbawieni: Wasyl Fedoryszyn i Olha Korobka. Ponadto brązowe medale stracili: Natalija Dawydowa, Denys Jurczenko i Wiktorija Tereszczuk. W wyniku relokacji medali ostatecznie Ukraińcy zdobyli 7 złotych, 4 srebrne i 11 brązowych medali.
Skład kadry.
Badminton.
Singiel kobiet:
Singiel mężczyzn:
Boks.
Waga papierowa
Waga piórkowa
Waga lekka 
Waga półśrednia
Waga średnia
Waga ciężka
Waga superciężka
Gimnastyka.
Mężczyźni.
Wielobój indywidualnie
Poręcz
Drążek
Kółka
Trampolina
Kobiety.
Wielobój indywidualnie
Wielobój drużynowo
Ćwiczenia na podłodze
Poręcz
Równoważnia
Gimnastyka artystyczna indywidualnie
Gimnastyka artystyczna drużynowo
Trampolina
Jeździectwo.
Skoki przez przeszkody.
Indywidualnie
Drużynowo
Judo.
Mężczyźni
Kobiety
Kajakarstwo.
Mężczyźni.
C-1 500 m
C-1 1000 m
C-2 500 m
C-2 1000 m
Kobiety.
K-1 500 m
Kolarstwo.
Mężczyźni.
Wyścig ze startu wspólnego
Jazda na czas
Keirin
Wyścig indywidualny na dochodzenie
Wyścig drużynowy na dochodzenie
Wyścig punktowy
Madison
Cross country
Kobiety.
Wyścig indywidualny ze startu wspólnego 
Wyścig indywidualny na dochodzenie
Wyścig punktowy
Lekkoatletyka.
Mężczyźni.
100 m
200 m
400 m
1500 m
Maraton
Chód na 20 km
Chód na 50 km
Skok wzwyż 
Skok o tyczce 
Skok w dal 
Trójskok 
Pchnięcie kulą
Rzut dyskiem
Rzut młotem
Rzut oszczepem
Dziesięciobój
Kobiety.
100 m 
200 m 
400 m 
800 m 
1500 m 
10 000 m 
Maraton 
100 m przez płotki 
400 m przez płotki 
3000 m z przeszkodami 
4 x 100 m 
4 x 400 m 
Chód na 20 km
Skok wzwyż
Skok o tyczce
Skok w dal
Trójskok
Rzut dyskiem
Rzut młotem
Rzut oszczepem
Siedmiobój
Łucznictwo.
Zawody indywidualne kobiet:
Zawody indywidualne mężczyzn:
Zawody drużynowe mężczyzn:
Pięciobój nowoczesny.
Kobiety
Mężczyźni
Pływanie.
Mężczyźni.
50 m stylem dowolnym
100 m stylem dowolnym
200 m stylem dowolnym
400 m stylem dowolnym
1500 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
400 m stylem zmiennym
4 × 100 m stylem zmiennym
Otwarty akwen
Kobiety.
50 m stylem dowolnym
100 m stylem dowolnym
200 m stylem dowolnym
400 m stylem dowolnym
4 × 100 m stylem dowolnym
100 m stylem grzbietowym
200 m stylem grzbietowym
100 m stylem klasycznym
200 m stylem klasycznym
100 m stylem motylkowym
200 m stylem motylkowym
200 m stylem zmiennym
4 × 100 m stylem zmiennym
Otwarty akwen
Skoki do wody.
Mężczyźni.
Trampolina 3 m
Wieża 10 m
Wieża 10 m synchronicznie
Kobiety.
Trampolina 3 m
Wieża 10 m
Wieża 10 m synchronicznie
Strzelectwo.
Mężczyźni.
Pistolet pneumatyczny 10 m
Pistolet szybkostrzelny 25 m
Pistolet dowolny 50 m
Karabin pneumatyczny 10 m
Karabin małokalibrowy 3 postawy 50 m 
Karabin małokalibrowy leżąc 50 m
Skeet
Kobiety.
Pistolet pneumatyczny 10 m
Pistolet szybkostrzelny 25 m
Karabin pneumatyczny 10 m
Karabin małokalibrowy 3 postawy 50 m
Szermierka.
Mężczyźni.
Szpada
Szpada drużynowo
Kobiety.
Floret
Szpada
Szabla
Szabla drużynowo
Tenis stołowy.
Singiel kobiet
Singiel mężczyzn
Tenis ziemny.
Singiel kobiet
Debel kobiet
Triathlon.
Kobiety
Mężczyźni
Wioślarstwo.
Mężczyźni.
Czwórka podwójna
Kobiety.
Dwójka bez sternika 
Czwórka podwójna
Wushu (sport pokazowy).
Daoshu i Gunshu mężczyzn
Żeglarstwo.
Mężczyźni.
RS:X
Kobiety.
RS:X
Open.
49er
Tornado

</doc>
<doc id="1794614" url="https://pl.wikipedia.org/wiki?curid=1794614" title="Próby chwiejności koloidowej białek surowicy krwi">
Próby chwiejności koloidowej białek surowicy krwi

Próby chwiejności koloidowej białek surowicy krwi – próby stosowane w diagnostyce laboratoryjnej, obecnie o historycznym znaczeniu, umożliwiające wykrywanie zmian w białkach krwi.
Opisano ponad 200 nieswoistych odczynów, świadczących o zmianach białek krwi. Wszystkie one były nieswoiste, dlatego miały jedynie znaczenie orientacyjne. Dodatni wynik tych prób świadczył o dysproteinemii. Dodatni wynik uzyskiwano najczęściej w przypadkach hipoalbuminemii lub hipergammaglobulinemii.
Spośród opisanych wielu prób, najczęściej stosowanymi były:

</doc>
<doc id="1794615" url="https://pl.wikipedia.org/wiki?curid=1794615" title="Próba tymolowa">
Próba tymolowa



</doc>
<doc id="1794616" url="https://pl.wikipedia.org/wiki?curid=1794616" title="Two Thousand Maniacs!">
Two Thousand Maniacs!

Two Thousand Maniacs! to jeden z pierwszych filmów gore. Został nakręcony przez Herschella Gordona Lewisa. Jego premiera odbyła się 20 marca 1964 roku. W październiku 2005 film doczekał się remake'u pt. "2001 Maniacs".
Fabuła.
"Two Thousand Maniacs!" opowiada o losach sześciu turystów, którzy trafili do miasteczka Pleasant Valley. Mimo że jego mieszkańcy sprawiają wrażenie miłych ludzi, to jednak nie mają wobec nich dobrych zamiarów. Z czasem przybysze zaczynają ginąć jeden po drugim. Dwójce bohaterów udaje się jednak uciec. Udają się do szeryfa z jednej z okolicznych miejscowości, aby poinformować go o przestępstwie. Gdy przybywają na miejsce, gdzie powinno znajdować się miasteczko, okazuje się, że miejscowość Pleasant Valley nie istnieje...

</doc>
<doc id="1794617" url="https://pl.wikipedia.org/wiki?curid=1794617" title="Próba Kunkela">
Próba Kunkela



</doc>
<doc id="1794619" url="https://pl.wikipedia.org/wiki?curid=1794619" title="Próba kefalinowo-cholesterolowa">
Próba kefalinowo-cholesterolowa



</doc>
<doc id="1794620" url="https://pl.wikipedia.org/wiki?curid=1794620" title="Turniej Gwiazdkowy">
Turniej Gwiazdkowy

Turniej Gwiazdkowy – towarzyski turniej żużlowy rozgrywany od 1993 do 2005 w Pile. W 2009 roku wraz z reaktywacją miejscowego klubu KS Speedway Polonia Turniej Gwiazdkowy był znów w kalendarzu rozgrywek żużlowych, jednak powrót był jednorazowy i od 2010 roku Turniej Gwiazdkowy nie jest rozgrywany.

</doc>
<doc id="1794622" url="https://pl.wikipedia.org/wiki?curid=1794622" title="Próba Takata-Ary">
Próba Takata-Ary



</doc>
<doc id="1794628" url="https://pl.wikipedia.org/wiki?curid=1794628" title="Clavulina">
Clavulina

Clavulina J. Schröt. (goździeńczyk) – rodzaj grzybów z rodziny kolczakowatych ("Hydnaceae").
Systematyka i nazewnictwo.
Pozycja w klasyfikacji według Index Fungorum: "Hydnaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Synonim naukowy – "Stichoramaria" Ulbr.
Nazwę polską podał Franciszek Błoński w 1890 r. W polskim piśmiennictwie mykologicznym należące do tego rodzaju gatunki opisywane były także jako płaskosz, goździanka, kozia broda, goździeniec, gałęziak. 
Charakterystyka.
Saprotrofy żyjące na ziemi lub drewnie. Owocniki maczugowate do koralowatych, w odcieniach białawych do szarych. Miąższ białawy, kruchy. Wysyp zarodników biały, nieamyloidalny. Zarodniki okrągławe do eliptycznych, gładkie, z oleistą kroplą, bez pory rostkowej. Podstawki 2-zarodnikowe.

</doc>
<doc id="1794632" url="https://pl.wikipedia.org/wiki?curid=1794632" title="Clavulina coralloides">
Clavulina coralloides



</doc>
<doc id="1794637" url="https://pl.wikipedia.org/wiki?curid=1794637" title="Ogólnopolski Studencki Przegląd Piosenki Turystycznej YAPA">
Ogólnopolski Studencki Przegląd Piosenki Turystycznej YAPA



</doc>
<doc id="1794638" url="https://pl.wikipedia.org/wiki?curid=1794638" title="Il Pordenone">
Il Pordenone

Il Pordenone, właściwie Giovanni Antonio de' Sacchis (ur. 1483, zm. 1539), był włoskim malarzem szkoły weneckiej, tworzącym w czasach Renesansu. Jego główny biograf Giorgio Vasari, podpisuje go jako Giovanni Antonio Licinio. Jego najważniejszymi uczniami byli Bernardino Licinio, nazywany "Il Sacchiense", jego zięć Pomponio Amalteo, oraz Giovanni Maria Calderari.
Życiorys.
Powszechnie nazywany był "Il Pordenone", które to nazwisko przylgnęło do niego od miejsca urodzenia, gdyż urodził się w 1483 w małej wsi Corticelli, położonej w pobliżu Pordenone w regionie Friuli.
Ostatecznie, po kłótni ze swoimi braćmi, z których jeden zranił go w rękę, porzucił on imię Licino i przyjął nazwisko Regillo lub De Regillo. Inne źródła podają, iż przejął nazwisko po swojej matce "Cuticelli" Podpisywał się jednak jako Antonius Portunaensis lub De Portunaonis. Otrzymał tytuł szlachecki "kawalera" od Karola V Habsburga.
Jako malarz, Pordenone był uczniem Pellegrino da San Daniele, jednak wiodący wpływ na styl jego twórczości miał Giorgione, a popularna opinia że był kolegą-uczniem wraz z Tycjanem u Giovanni Belliniego jest nieprawdziwa.

</doc>
<doc id="1794639" url="https://pl.wikipedia.org/wiki?curid=1794639" title="Hyakko">
Hyakko

 – manga stworzona przez Haruaki Katō. Wydawanie rozpoczęto w darmowym "FlexComix Blood" udostępnianym w internecie, 16 stycznia 2007 roku. Anime wyprodukowane przez Nippon Animation miało swoją premierową emisję 1 października 2008 roku.
Fabuła.
"Hyakko" ma miejsce w fikcyjnej , ogromnej, prywatnej instytucji zlokalizowanej na wyspie Kiusiu w Japonii. Fabuła koncentruje się na codziennych przygodach czterech głównych bohaterek: Torako Kageyamy, Ayumi Nonomury, Tatsuki Iizuki oraz Suzume Saotome. W miarę rozwoju akcji Torako i jej przyjaciółki poznają bliżej swoją klasę 1-6, w której to każdy uczeń zdaje się absolutnie wyjątkową postacią.
Bohaterowie.
Klasa 1-6.
Następujące postaci są koleżankami z klasy głównych bohaterek:
Anime.
Animowana adaptacja napisana przez Yoshihiko Tomizawę i wyreżyserowana przez Michio Fukudę została wyprodukowana przez Nippon Animation. Anime to 13 epizodów wyemitowanych w Japonii między 1 października a 24 grudnia 2008 roku. Program nadawany był na następujących stacjach: TV Aichi, TV Osaka oraz TV Tokyo.

</doc>
<doc id="1794642" url="https://pl.wikipedia.org/wiki?curid=1794642" title="Sierpiński">
Sierpiński



</doc>
<doc id="1794646" url="https://pl.wikipedia.org/wiki?curid=1794646" title="Okręg Szkolny Krakowski">
Okręg Szkolny Krakowski

Okręg Szkolny Krakowski (OSK) – jeden z okręgów szkolnych II RP, utworzony rozporządzeniem Ministra Wyznań Religijnych i Oświecenia Publicznego z 18 września 1921 r. w przedmiocie zmiany granic Okręgu Szkolnego Lwowskiego i utworzenie Okręgu Szkolnego Krakowskiego.
Historia.
14 października 1921 roku, weszło w życie rozporządzenie o utworzeniu okręgu. Kurator OSK początkowo urzędował we Lwowie, a 1 stycznia 1922 roku rozpoczął normalną pracę w Krakowie.
Na mocy rozporządzenia Ministra W. R. i O. P. z 19 marca 1926 roku o zmianie granic okręgów Warszawskiego i Krakowskiego, do Okręgu Szkolnego Krakowskiego, włączono województwo kieleckie.
Obwody szkolne.
W 1933 roku rozporządzeniem Prezydenta Rzeczypospolitej Polskiej z dnia 4 lipca 1933 r. "o organizacji obwodowych władz szkolnych", dla celów administracji w zakresie szkolnictwa, okręgi szkolne zostały podzielone na obwody, zawierające jeden lub więcej powiatów i były zarządzane przez inspektorów szkolnych.
Okręg Szkolny Krakowski, został podzielony na obwody:
W 1939 roku rozporządzeniem Ministra W. R. i O. P. z dnia 31 grudnia 1938 r. "o zmianie podziału okręgów szkolnych na obwody". Okręg Szkolny Krakowski został podzielony na 17 obwodów, dostosowanych do podziału na powiaty:
Rozporządzenie weszło w życie 1 kwietnia 1939 roku.
Okręg w PRL.
Po wojnie, na podstawie ustawy o tymczasowym ustroju szkolnym, wyszło rozporządzenie Rady Ministrów z 5 września 1946 r. o okręgach szkolnych. Rozporządzenie to weszło w życie 9 października 1946 roku, a w jego myśl na nowo utworzono Okręg Szkolny Krakowski, obejmujący swoim zasięgiem powojenne województwo krakowskie. 
W 1950 roku Kuratorium Okręgu Szkolnego Krakowskiego zostało zlikwidowane na mocy ustawy z dnia 20 marca 1950 roku "o terenowych organach jednolitej władzy państwowej", a jego kompetencje przejął Wydział Oświaty Prezydium Wojewódzkiej Rady Narodowej w Krakowie. W 1958 roku na mocy ustawy z dnia 18 kwietnia 1958 roku "w sprawie kuratoriów okręgów szkolnych i inspektorów oświaty", kuratorium zostało przywrócone jako terenowy organ administracji państwowej podległy Prezydium Wojewódzkiej Rady Narodowej. W latach 1973-1975 Kuratorium Okręgu Szkolnego Krakowskiego, działało jako wydział Urzędu Wojewódzkiego w Krakowie. W latach 1975-1990 kuratorium działało jako Kuratorium Oświaty i Wychowania w Krakowie, wchodzące w skład Urzędu Miasta Krakowa. .
W 1975 roku po reformie podziału administracyjnego Okręg Szkolny Krakowski został zlikwidowany, a na jego miejscu utworzono wojewódzkie Kuratoria Oświaty i Wychowania w Krakowie, Tarnowie i Nowym Sączu, które działały do 31 grudnia 1998 roku.
Kuratorium w III RP.
Od 26 maja 1990 roku na podstawie ustawy z dnia 17 maja 1990 r. "o zmianie ustawy o rozwoju systemu oświaty i wychowania oraz ustawy - Karta Nauczyciela", Kuratorium Oświaty stało się terenowym organem rządowej administracji specjalnej do spraw oświaty, na terenie województwa krakowskiego i podlegało bezpośrednio MEN. Od 1 stycznia 1992 roku na podstawie ustawy z dnia 7 września 1991 r. "o systemie oświaty" urząd funkcjonuje jako Kuratorium Oświaty w Krakowie. W latach 1990-1998 Kuratorem Oświaty w Krakowie był dr Jerzy Lackowski.
Po kolejnej reformie podziału administracyjnego, gdy utworzono województwo małopolskie, od 1 stycznia 1999 roku zmieniono nazwę na Małopolskie Kuratorium Oświaty.

</doc>
<doc id="1794647" url="https://pl.wikipedia.org/wiki?curid=1794647" title="Jean Carmet">
Jean Carmet

Jean Carmet (ur. 25 kwietnia 1920 w Bourgueil, zm. 20 kwietnia 1994 w Sèvres) – francuski aktor. Dwukrotnie (w 1983 i 1992) zdobył nagrodę Césara za najlepsze role drugoplanowe w filmach: "Nędznicy" (1982; reż. Robert Hossein) i "Dziękuje ci życie" (1991; reż. Bertrand Blier). W 1994 otrzymał trzecią statuetkę Césara za całokształt twórczości.
W Polsce znany jest głównie z popularnej komedii "Kapuśniaczek" (1981; reż. Jean Girault), gdzie stworzył pamiętną rolę u boku Louisa de Funèsa.
Aktor zmarł w 1994 roku, na 5 dni przed 74. urodzinami. Pochowany w Paryżu na Cmentarzu Montparnasse.

</doc>
<doc id="1794652" url="https://pl.wikipedia.org/wiki?curid=1794652" title="Tenis ziemny na Letnich Igrzyskach Olimpijskich 1924">
Tenis ziemny na Letnich Igrzyskach Olimpijskich 1924

Tenis ziemny na Letnich Igrzyskach Olimpijskich 1924 – turniej tenisowy, który rozgrywany był podczas Letnich Igrzysk Olimpijskich 1924 w Paryżu. Udział w zawodach wzięło 124 zawodników (89 mężczyzn i 35 kobiet) z 27 państw świata. Tabelę medalową zdominowali tenisiści reprezentujący Stany Zjednoczone, którzy sięgnęli po pięć złotych medali. Zawody odbyły się na obiekcie Stade Olympique Yves-du-Manoir w Colombes w dniach 13 – 21 lipca.

</doc>
<doc id="1794657" url="https://pl.wikipedia.org/wiki?curid=1794657" title="Dorei">
Dorei

 – japoński dzwonek ceramiczny, znany również jako "dosuzu" lub "tsuchi-no-suzu".
W przeszłości służył do ochrony przed złymi duchami, demonami. Był traktowany jako talizman, ale także jako przedmiot pogrzebowy w okresie Kofun (250–562) i prymitywny instrument muzyczny. Z czasem stał się zabawką dla dzieci, pamiątką, amuletem. Jako zabawki ("gangu") po raz pierwszy dzwonki pojawiły się w Kioto we wczesnym okresie Edo (1603–1868). Były też sprzedawane jako pamiątki związane z kultem bóstwa rolnictwa Inari. Zawieszano je np. na gałęziach drzew owocowych w intencji dobrych zbiorów lub umieszczano w miejscach, gdzie pojawiały się szkodniki. 
"Dorei" mogą być w różnych kształtach, np. w postaci zwierząt chińskiego zodiaku, darumy. W pustym wnętrzu znajduje się mała kulka z wypalonej gliny. Dzwonek może mieć mały otwór na spodniej stronie lub wnętrze może być zamknięte hermetycznie. 

</doc>
<doc id="1794660" url="https://pl.wikipedia.org/wiki?curid=1794660" title="Turniej „Mistrz świata Jerzy Szczakiel zaprasza”">
Turniej „Mistrz świata Jerzy Szczakiel zaprasza”

Mistrz Świata Jerzy Szczakiel zaprasza – towarzyski turniej żużlowy rozgrywany od 2002 w Opolu. W 2009 r. rozegrany jako mecz pomiędzy drużynami miejscowego „Kolejarza”, a zespołem „Speedway Europa”, natomiast w 2010 r. w turniej rozegrano z udziałem 6 par.

</doc>
<doc id="1794661" url="https://pl.wikipedia.org/wiki?curid=1794661" title="Boroszów (przystanek kolejowy)">
Boroszów (przystanek kolejowy)

Boroszów – nieczynny przystanek osobowy w miejscowości Boroszów, w województwie opolskim, w powiecie oleskim, w gminie Olesno, w Polsce.

</doc>
<doc id="1794663" url="https://pl.wikipedia.org/wiki?curid=1794663" title="Mistrz Świata Jerzy Szczakiel zaprasza (turniej żużlowy)">
Mistrz Świata Jerzy Szczakiel zaprasza (turniej żużlowy)



</doc>
<doc id="1794666" url="https://pl.wikipedia.org/wiki?curid=1794666" title="Muzeum Historii Miasta Łodzi">
Muzeum Historii Miasta Łodzi



</doc>
<doc id="1794674" url="https://pl.wikipedia.org/wiki?curid=1794674" title="Herodot z Halikarnasu">
Herodot z Halikarnasu



</doc>
<doc id="1794675" url="https://pl.wikipedia.org/wiki?curid=1794675" title="Próba Flacka">
Próba Flacka

Próba Flacka – zwana także próbą bezdechu dowolnego, próba stosowana w diagnostyce wydolności układu krążeniu u człowieka, obecnie o znaczeniu historycznym.
W warunkach prawidłowej fizjologii, u człowieka, czas dowolnego bezdechu wynosi około 20 sekund po wydechu oraz około 40–45 sekund po dokonanym wdechu. Wartości te ulegają znacznemu skróceniu w przypadkach niewydolności krążenia. Należy jednak podkreślić, że próba jest subiektywna i zależy od stopnia wytrenowania czy stanu psychicznego badanej osoby.

</doc>
<doc id="1794676" url="https://pl.wikipedia.org/wiki?curid=1794676" title="Zenon Kazimierz Wysłouch">
Zenon Kazimierz Wysłouch

Zenon Kazimierz Wysłouch (ur. 1727, zm. 1805) – podkomorzy brzeski i poseł na Sejm Czteroletni.
Życiorys.
Zenon Kazimierz Wysłouch urodził się w rodzinnej posiadłości Leżajka (Polesie) jako pierwszy syn Antoniego Stanisława i Joanny z domu Kościa-Zbirohowskiej; kształcił się w kolegiach jezuickim i pijarskim, a następnie w elitarnym Collegium Nobilium w Warszawie.
W 1750 roku powrócił do województwa brzeskiego, by przyjąć nominację na sekretarza pieczęci mniejszej. W 1758 mianowany został miecznikiem województwa, deputatem Trybunału Głównego oraz pisarzem Trybunału Skarbowego w Mińsku. Jako poseł województwa brzeskolitewskiego na sejmie konwokacyjnym 1764 roku wyznaczony do Komisji Skarbowej Wielkiego Księstwa Litewskiego. Był elektorem Stanisława Augusta Poniatowskiego w 1764 roku z województwa brzeskolitewskiego. W 1781 roku został podkomorzym województwa brzeskiego.
W latach 1790-1792 Wysłouch był posłem na Sejm Czteroletni z województwa brzeskolitewskiego i współautorem Konstytucji 3 Maja, drugiej najstarszej konstytucji na świecie. Podczas obrad związany był ze Stronnictwem Demokratycznym Adama Kazimierza Czartoryskiego, ruchem politycznym popierającym reformy konieczne do zagwarantowania niepodległości Rzeczypospolitej od Imperium Rosyjskiego.
W 1766 poślubił Honoratę Orzeszko i otrzymał w posagu posiadłość Pirkowicze. W miejscu zrujnowanego, drewnianego dworu zbudowanego w XVI wieku przez biskupa Cyryla Terleckiego, współtwórcy unii brzeskiej postawił nowy dwór murowany otoczony eleganckim parkiem. Wysłouch ufundował również unicką cerkiew w Pirkowiczach, w której został następnie pochowany.
O jego żonie, Honoracie, wiadomo jedynie z pamiętników Juliana Ursyna Niemcewicza, że pod jej rządami „był to prawdziwie dom staropolski, z obyczajami i zwyczajami XVI jeszcze wieku”.

</doc>
<doc id="1794677" url="https://pl.wikipedia.org/wiki?curid=1794677" title="Próba bezdechu dowolnego">
Próba bezdechu dowolnego



</doc>
<doc id="1794678" url="https://pl.wikipedia.org/wiki?curid=1794678" title="Krzysztof Meissner">
Krzysztof Meissner

Krzysztof Antoni Meissner (ur. 1 września 1961 w Warszawie) – polski fizyk teoretyk i popularyzator nauki, profesor Uniwersytetu Warszawskiego, doktor habilitowany nauk fizycznych. Zajmował się teorią cząstek elementarnych – w tym teorią strun – oraz kosmologią. Popularyzował fizykę głównie jako mówca – przez wywiady i publiczne wystąpienia jak wykłady i dyskusje.
Życiorys.
Kariera badawcza.
Uczęszczał do XXX Liceum Ogólnokształcącego im. Jana Śniadeckiego w Warszawie. Jako jego uczeń, w 1980 roku, został jednym z laureatów XXIX Olimpiady Fizycznej. W 1985 roku ukończył studia na Wydziale Fizyki Uniwersytetu Warszawskiego. Został wtedy zatrudniony w Katedrze Teorii Cząstek i Oddziaływań Elementarnych Instytutu Fizyki Teoretycznej. W 1997 roku, również na Wydziale Fizyki Uniwersytetu Warszawskiego, napisał rozprawę habilitacyjną pod tytułem "Rola symetrii teorii strun niekrytycznych i kosmologii strunowej". Tytuł profesora uzyskał w czerwcu 2006 roku.
W latach 2009–2011 był dyrektorem naukowym Instytutu Problemów Jądrowych im. Andrzeja Sołtana. Od września 2008 roku do maja 2011 roku zasiadał w Radzie Nadzorczej KGHM Ecoren. W 2011 roku rozpoczął pracę w nowo powstałym Narodowym Centrum Badań Jądrowych. Uczestniczył w badaniach w CERN. Członek Komisji Nazewnictwa Fizycznego przy Polskim Towarzystwie Fizycznym.
Zajmował się m.in. wykorzystaniem struktur konforemnych w fizyce – m.in. pracował nad konforemną odmianą modelu standardowego cząstek elementarnych. Współpracował też z noblistą Rogerem Penrose’em nad jego konforemną kosmologią cykliczną (ang. "CCC") i był wspomniany przez Penrose’a w jego wykładzie noblowskim.
Popularyzacja.
Krzysztof Meissner wygłosił wykłady popularnonaukowe dla polskich uczelni i innych instytucji jak:
Brał udział w debatach i dyskusjach organizowanych przez:
Udzielał też wywiadów różnym mediom i innym instytucjom jak:
Współpracował też z Krajowym Funduszem na rzecz Dzieci.
Inna działalność.
Według Katolickiej Agencji Informacyjnej Krzysztof Meissner w 2020 roku podpisał list otwarty w obronie dobrego imienia papieża Jana Pawła II.
Odznaczenia.
11 listopada 2013 roku został odznaczony przez prezydenta Rzeczypospolitej Polskiej Bronisława Komorowskiego Krzyżem Oficerskim Orderu Odrodzenia Polski "za wybitne zasługi w pracy naukowo-badawczej w dziedzinie fizyki, za osiągnięcia w działalności na rzecz popularyzacji nauki".
Życie prywatne.
Jego ciotką – siostrą jego matki – była polonistka i językoznawczyni, prof. dr hab. n. hum. Felicja Wysocka.
Publikacje.
Artykuły.
Krzysztof Meissner opublikował ponad 60 prac w czasopismach naukowych, takich jak:
Jest też autorem hasła o renormalizacji w Encyklopedii PWN.
Linki zewnętrzne.
Polskojęzyczne
Anglojęzyczne

</doc>
<doc id="1794679" url="https://pl.wikipedia.org/wiki?curid=1794679" title="Gerlachowska Turniczka">
Gerlachowska Turniczka

Gerlachowska Turniczka, także Gierlachowska Turniczka (słow. "Gerlachovská vežička") – mała turniczka znajdująca się w północnej grani Zadniego Gerlacha w głównej grani słowackich Tatr Wysokich. Od Wyżniej Wysokiej Gerlachowskiej oddziela ją Niżnia Gerlachowska Przełączka, a od Niżniej Wysokiej Gerlachowskiej odgraniczona jest Wyżnią Łuczywniańską Szczerbiną. Na wierzchołek Gerlachowskiej Turniczki nie prowadzą żadne znakowane szlaki turystyczne, mają na nią dostęp jedynie taternicy.
W kierunku Doliny Wielickiej Gerlachowska Turniczka opada wyraźnie wyodrębnioną od innych ścianą. Ku Dolinie Kaczej natomiast wysyła ona wybitne skalne żebro.
Historia.
Pierwsze wejścia turystyczne:

</doc>
<doc id="1794680" url="https://pl.wikipedia.org/wiki?curid=1794680" title="Okręg Szkolny Warszawski">
Okręg Szkolny Warszawski

Okręg Szkolny Warszawski (OSW; 1922-1932), Okręg Szkolny Warszawsko-Łódzki (1932-1939) – jeden z okręgów szkolnych II RP, utworzony rozporządzeniem Ministra Wyznań Religijnych i Oświecenia Publicznego z dnia 3 maja 1922 roku "o utworzeniu Okręgu Szkolnego Warszawskiego", w granicach miasta stołecznego oraz województw: warszawskiego, kieleckiego i lubelskiego z siedzibą kuratora w Warszawie.
Rozporządzenie weszło w życie 16 maja 1922 roku.
Historia.
1 września 1925 z właściwości Okręgu Szkolnego Warszawskiego wyłączono województwo lubelskie, zaś 1 września 1927 roku także białostockie i kieleckie.
Rozporządzeniem MWRiOP z dnia 7 lipca 1932 roku, a także rozporządzeniem RM z dnia 15 maja 1937 roku "o okręgach szkolnych", Okręg Szkolny Warszawski obejmował województwa warszawskie i łódzkie i stąd zmiana nazwy na Okręg Szkolny Warszawsko-Łódzki.
W latach 1931-1939 wizytatorem okręgowym w Kuratorium - w randze kuratora - był rodzony brat F. Dzierżyńskiego - Ignacy Dzierżyński (1879 – 1953). 
Z początkiem 1938 roku podjęto decyzję o restytucji Okręgu Szkolnego Łódzkiego, co miało nastąpić z nowym rokiem szkolnym 1939/1940. Na przełomie lutego i marca 1938 roku powstała w Łodzi Delegatura Kuratorium Warszawskiego, jako instytucja przejściowa. Do realizacji tego zamysłu nie doszło z powodu wybuchu II wojny światowej. 
Obwody szkolne.
W 1933 roku Rozporządzeniem Prezydenta Rzeczypospolitej Polskiej, z dnia 4 lipca 1933 r. "o organizacji obwodowych władz szkolnych", dla celów administracji w zakresie szkolnictwa, okręgi szkolne zostały podzielone na obwody, zawierające jeden lub więcej powiatów i były zarządzane przez inspektorów szkolnych.
Okręg Szkolny Warszawski został podzielony na obwody:
W 1939 roku utworzono nowe obwody szkolne: błoński, działdowski, garwoliński, gostyniński, grójecki, łomżyński, makowski, miński, mławski, ostrołęcki, ostrowski, płoński, przasnyski, radzymiński, sochaczewski, sokołowski, węgrowski, brzeziński, kutnowski, łaski, łęczycki, łowicki, opoczyński, radomszczański, rawski, sieradzki, skierniewicki. Rozporządzenie weszło w życie 1 kwietnia 1939 roku.
Okręg w PRL.
Po wojnie, na podstawie ustawy z 4 czerwca 1920 r. o tymczasowym ustroju szkolnym, wyszło rozporządzenie Rady Ministrów z 5 września 1946 roku o okręgach szkolnych. Rozporządzenie to weszło w życie 9 października 1946 roku, i na nowo utworzono Okręg Szkolny Warszawski, obejmujący swoim zasięgiem powojenne województwo warszawskie.

</doc>
<doc id="1794682" url="https://pl.wikipedia.org/wiki?curid=1794682" title="Jamy (przystanek kolejowy)">
Jamy (przystanek kolejowy)

Jamy - nieczynny przystanek osobowy w miejscowości Jamy, w województwie opolskim, w powiecie oleskim, w gminie Gorzów Śląski, w Polsce.

</doc>
<doc id="1794685" url="https://pl.wikipedia.org/wiki?curid=1794685" title="Warren Barton">
Warren Barton

Warren Dean Barton (ur. 19 marca 1969 roku w Islington) – były angielski piłkarz. Grał na pozycji obrońcy. Obecnie pracuje dla telewizji Fox Soccer Channel..
Swą seniorską karierę Barton zaczynał w 1989 roku w klubie Maidstone United. Wystąpił tam w 42 meczach nie strzelając żadnej bramki. Rok później przeniósł się do klubu Wimbledon F.C., gdzie grał przez 6 lat od 1990 roku do 1995 roku. Wystąpił w 180 meczach i strzelił 10 goli. W 1995 roku zawodnik przeniósł się do Newcastle United za rekordową wówczas, jak na obrońcę, kwotę 4 mln funtów. Grał tam w latach 1995-2001, zaliczając występy łącznie w 164 meczach, w których zdobył 4 bramki. Następnie w latach 2001-2003 Barton grał w Derby County. Zagrał tam w 54 meczach nie zdobywając gola ani razu. W latach 2003-2004 grał w Queens Park Rangers, następnie w 2004 znów zagrał w Wimbledon F.C., a jego ostatnim klubem był Dagenham &amp; Redbridge, w którym zagrał tylko w dwóch spotkaniach. Ponadto w swojej karierze rozegrał 3 mecze w reprezentacji narodowej.

</doc>
<doc id="1794686" url="https://pl.wikipedia.org/wiki?curid=1794686" title="Kozłowice (przystanek kolejowy)">
Kozłowice (przystanek kolejowy)

Kozłowice - nieczynny przystanek osobowy w miejscowości Kozłowice, w województwie opolskim, w powiecie oleskim, w gminie Gorzów Śląski, w Polsce.

</doc>
<doc id="1794689" url="https://pl.wikipedia.org/wiki?curid=1794689" title="Okręg Szkolny Wołyński">
Okręg Szkolny Wołyński

Okręg Szkolny Wołyński (OSW) – jeden z okręgów szkolnych II RP, utworzony rozporządzeniem Ministra Wyznań Religijnych i Oświecenia Publicznego z 3 maja 1922 roku o utworzeniu Okręgu Szkolnego Wołyńskiego z siedzibą kuratora w Łucku, a następnie w Równem.
Historia.
W latach 1919-1920 inspektorem szkolnym okręgu Wołyńskiego w Kowlu był Bolesław Zajączkowski, a w 1920 roku p.o. tymcz. inspektora był Stanisław Rytel. W latach 1921-1922 delegatem ministra W. O. i R. P. i kierownik kuratorium Kazimierz Juszczakowski.
16 maja 1922 roku weszło w życie rozporządzenie o utworzeniu Okręgu Szkolnego Wołyńskiego. Od 1 września 1932 do 31 sierpnia 1937 roku, okręg nazywał się Okręg Szkolny Łucki. Okręg Szkolny Wołyński obejmował teren wołyńskiego.
Obwody szkolne.
W 1933 roku Rozporządzeniem Prezydenta Rzeczypospolitej z dnia 4 lipca 1933 r. "o organizacji obwodowych władz szkolnych", dla celów administracji w zakresie szkolnictwa, okręgi szkolne zostały podzielone na obwody, zawierające jeden lub więcej powiatów i były zarządzane przez inspektorów szkolnych.
Okręg Szkolny Łucki został podzielony na obwody:
W 1938 roku rozporządzeniem Ministra W. R. i O. P. z dnia 8 lutego 1938 roku "w sprawie zmiany rozporządzenia z dnia 14 lipca 1933 r. o podziale okręgów szkolnych na obwody", utworzono Obwód zdołbunowski, obejmujący powiat zdołbunowski.

</doc>
<doc id="1794692" url="https://pl.wikipedia.org/wiki?curid=1794692" title="Okręg Szkolny Wileński">
Okręg Szkolny Wileński

Okręg Szkolny Wileński (OSW) – jeden z okręgów szkolnych II RP, utworzony rozporządzeniem Ministra Wyznań Religijnych i Oświecenia Publicznego z dnia 3 maja 1922 r. "o utworzeniu Okręgu Szkolnego Wileńskiego" z siedzibą kuratora w Wilnie. 
Historia okręgu.
W czasie okupacji niemieckiej, do 19 kwietnia 1919 roku, Kierownikiem Komitetu Edukacyjnego i do czasu utworzenia Sekcji Oświecenia Publicznego, a następnie Inspektorem Wileńskiego Okręgu Szkolnego od 1 sierpnia 1919 do 30 listopada 1919 roku był dr. Witold Węsławski. 
19 lutego 1919 roku na Kresach Wschodnich utworzono Zarząd Cywilny Ziem Wschodnich, pod którego zarządem 7 czerwca 1919 roku utworzono Okręg Wileński. Następnie powstała Sekcja Oświecenia Publicznego, której szefem od lipca 1919 do 14 lipca 1920 roku był Lucjan Zarzecki. Od 24 (30) listopada 1919 do 15 marca 1920 roku inspektorem był dr. Henryk Orliński. Od 21 maja 1920 do czasu najazdu bolszewików inspektorem był Marian Adamowicz. 
Od 14 lipca 1920 do połowy listopada 1920 roku, Kierownikiem Komitetu Edukacyjnego, a podczas okupacji litewskiej kierownikiem polskiego wydziału szkolnego był Stanisław Kościałkowski. Po opanowaniu Wileńszczyzny przez Polaków utworzono Departament Oświaty Litwy Środkowej, którym do 31 grudnia 1920 roku zarządzał inż. Teofil Szopa. Od 1 stycznia 1921 do 15 maja 1922 roku szefem Departamentu Oświaty Litwy Środkowej był Władysław Lichtarowicz. 
16 maja 1922 roku weszło w życie rozporządzenie o utworzeniu Okręgu Szkolnego Wileńskiego. W 1927 roku na mocy Rozporządzenia M. W. R. i O. P. z dnia 24 lutego 1927 "o zmianie granic okręgów szkolnych białostockiego, poleskiego i wileńskiego" z Okręgu Szkolnego Białostockiego i Okręgu Szkolnego Poleskiego wydzielono obszar województwa nowogródzkiego i włączono go do kompetencji Okręgu Szkolnego Wileńskiego.
W roku szkolnym 1929/1930 OSW obejmował województwa wileńskie i nowogródzkie. Nadzorował 55 szkół średnich (w tym 38 prywatnych):
Wilno – 33 (w tym prywatnych 26), Baranowicze – 3 (2), Brasław – 1 (1), Głębokie – 3 (2), Lida – 2 (1), Mołodeczno – 1 (1)Nieśwież – 2 (1), Nowogródek – 2 (1), Oszmiana – 1 (0), Słonim – 2 (1), Stołpce – 0 (1), Święciany – 2 (1), Troki – 1 (0), Wilejka – 1 (0). W roku szkolnym 1936/1937 województwo wileńskie nadzorowało 33 szkoły (w tym 13 państwowych), w których naukę pobierało 7260 uczniów. W województwie nowogródzkim było 12 szkół (w tym 8 państwowych), w których naukę pobierało 3088 uczniów. 
Obwody szkolne.
W 1933 roku Rozporządzeniem Prezydenta Rzeczypospolitej Polskiej z dnia 4 lipca 1933 r. "o organizacji obwodowych władz szkolnych", dla celów administracji w zakresie szkolnictwa, okręgi szkolne zostały podzielone na obwody, zwierające jeden lub więcej powiatów i były zarządzane przez inspektorów szkolnych.
W 1933 roku Okręg Szkolny Wileński, został podzielony na obwody: 
W 1937 roku nastąpiła zmiana granic okręgu. Rozporządzeniem Rady Ministrów z dnia 15 maja 1937 r. "o okręgach szkolnych", Okręg Szkolny Wileński poszerzono o 4 powiaty z województwa białostockiego: augustowski, grodzieński, suwalski i wołkowyski. Powiększenie to nawiązywało do zasięgu terytorialnego szkół podlegających nadzorowi Uniwersytetu Wileńskiego na początku XIX wieku (z pominięciem wschodnich obszarów, które nie wchodziły już w granice Rzeczypospolitej, tylko ZSRR).

</doc>
<doc id="1794693" url="https://pl.wikipedia.org/wiki?curid=1794693" title="Okręg Szkolny Białostocki">
Okręg Szkolny Białostocki

Okręg Szkolny Białostocki (OSB) - jeden z okręgów szkolnych II RP, utworzony 3 maja 1922 roku rozporządzeniem Ministra Wyznań Religijnych i Oświecenia Publicznego z dnia 3 maja 1922 roku, o utworzeniu okręgu szkolnego białostockiego z siedzibą kuratora w Białymstoku.
Rozporządzenie weszło w życie 16 maja 1922 roku.
W 1927 roku z Okręgów Szkolnych Białostockiego i Poleskiego wydzielono obszar województwa nowogródzkiego i włączono go do kompetencji Okręgu Szkolnego Wileńskiego, rozporządzeniem Ministra Wyznań Religijnych i Oświecenia Publicznego z dnia 24 lutego 1927 roku, "o zmianie granic okręgów szkolnych białostockiego, poleskiego i wileńskiego", (Dz.U. 1927, Nr 20, poz. 155-157).
Okręg Szkolny Białostocki został zniesiony w 1927 roku, rozporządzeniem Ministra Wyznań Religijnych i Oświecenia Publicznego z dnia 24 sierpnia 1927 roku "o zniesieniu okręgu szkolnego białostockiego", a jego kompetencje przejął Okręg Szkolny Warszawski.
Okręg w PRL.
Po wojnie, na podstawie ustawy z 4 czerwca 1920 r. o tymczasowym ustroju szkolnym, wyszło rozporządzenie Rady Ministrów z 5 września 1946 roku, o okręgach szkolnych. Rozporządzenie to weszło w życie 9 października 1946 roku, i na nowo utworzono Okręg Szkolny Białostocki, obejmujący swoim zasięgiem powojenne województwo białostockie.

</doc>
<doc id="1794698" url="https://pl.wikipedia.org/wiki?curid=1794698" title="Pawłowice Gorzowskie (przystanek kolejowy)">
Pawłowice Gorzowskie (przystanek kolejowy)

Pawłowice Gorzowskie - nieczynny przystanek osobowy w miejscowości Pawłowice, w województwie opolskim, w powiecie oleskim, w gminie Gorzów Śląski, w Polsce.

</doc>
<doc id="1794700" url="https://pl.wikipedia.org/wiki?curid=1794700" title="Okręg Szkolny Poleski">
Okręg Szkolny Poleski

Okręg Szkolny Poleski (OSP) - jeden z okręgów szkolnych II RP, utworzony rozporządzeniem Ministra Wyznań Religijnych i Oświecenia Publicznego z 3 maja 1922 roku o utworzeniu Okręgu Szkolnego Poleskiego z siedzibą kuratora w Brześciu nad Bugiem.
Historia.
19 lutego 1919 roku na ziemiach wschodnich, został utworzony Zarząd Cywilny Ziem Wschodnich, pod zwierzchnictwem Komisarza Generalnego. Ziemie wschodnie były podzielone na okręgi: brzeski, miński, wileński i wołyński.
Od sierpnia 1919 do lipca 1920 roku, szkolnym Inspektorem Okręgowym był Kazimierz Wolbek. Po inwazji bolszewickiej działalność władz szkolnych została przerwana. Od 1 marca 1921 do 16 maja 1922 roku Delegatem Ministra W. R. i O. P. był Kazimierz Wolbek. 
16 maja 1922 roku weszło w życie rozporządzenie o utworzeniu Okręgu Szkolnego Poleskiego, na terenie województw: poleskiego i części Nowogródzkiego (powiaty: nieświeski, baranowicki i stołpecki). 
W 1927 roku z Okręgów Szkolnych Białostockiego i Poleskiego wydzielono obszar województwa nowogródzkiego i włączono go do kompetencji Okręgu Szkolnego Wileńskiego (Rozporządzenie Ministra Wyznań Religijnych i Oświecenia Publicznego z dnia 24 lutego 1927 r. o zmianie granic okręgów szkolnych białostockiego, poleskiego i wileńskiego, (Dz.U. 1927, Nr 20, poz. 155-157).
Rozporządzeniem z 7 lipca 1932 roku utworzono Okręg Szkolny Brzeski, na terenie województw: poleskiego i białostockiego (z wyłączeniem powiatów: suwalskiego, augustowskiego, grodzieńskiego i wołkowyskiego).

</doc>
<doc id="1794701" url="https://pl.wikipedia.org/wiki?curid=1794701" title="Delta Virginis">
Delta Virginis

Delta Virginis ("Minelauva", "δ Vir") – gwiazda w gwiazdozbiorze Panny. Jest odległa o około 198 lat świetlnych od Słońca.
Nazwa.
Gwiazda nosi tradycyjną nazwę Minelauva, wywodzącą się z arabskiego. Słowo oznacza „szczekający (pies)”; termin ten dawniej odnosił się łącznie do gwiazd Beta Virginis, Eta, Gamma, Delta i Epsilon Virginis. Międzynarodowa Unia Astronomiczna w 2017 roku formalnie zatwierdziła użycie nazwy Minelauva dla określenia tej gwiazdy.
Charakterystyka.
Jest to czerwony olbrzym należący do typu widmowego M3 o jasności obserwowanej 3,38, a więc jest to gwiazda widoczna gołym okiem. Jest to także gwiazda zmienna półregularna, o jasności wahającej się pomiędzy 3,32m a 3,40m. Minelauva jest chłodniejsza od Słońca, ma temperaturę 3720 K, ale jej jasność (bolometryczna, z uwzględnieniem znacznej emisji w podczerwieni) jest 630 razy większa niż jasność Słońca. Jej promień został zmierzony z wykorzystaniem interferometrii i okazał się 65 razy większy niż promień Słońca. Jej masa to 1,5–2 masy Słońca. Będąc na czubku tzw. gałęzi olbrzymów na diagramie HR jest w trudnym do określenia stanie ewolucyjnym: może ona mieć nieaktywne helowe jądro, mogła rozpocząć syntezę helu w węgiel lub zakończyć już ją.
Delta Virginis jest prawdopodobnie gwiazdą podwójną. W odległości kątowej 192,1″ od olbrzyma widoczna jest gwiazda o wielkości 11,79 (pomiar z 2014 roku). Jeżeli jest z nim związana, to jest to karzeł typu widmowego K, oddalony o co najmniej 5000 au od głównej gwiazdy. Jeżeli rzeczywiście te dwie gwiazdy tworzą jeden układ, oblicza się, że karzeł okrąża olbrzyma w czasie ponad 200 000 lat.

</doc>
<doc id="1794704" url="https://pl.wikipedia.org/wiki?curid=1794704" title="Minelauva">
Minelauva



</doc>
<doc id="1794705" url="https://pl.wikipedia.org/wiki?curid=1794705" title="Próba fentolaminowa">
Próba fentolaminowa



</doc>
<doc id="1794706" url="https://pl.wikipedia.org/wiki?curid=1794706" title="Konferencja Episkopatu Skandynawii">
Konferencja Episkopatu Skandynawii

Konferencja Episkopatu Skandynawii (szw. "Nordiska biskopskonferensen", , KES) - instytucja zrzeszająca biskupów Kościoła katolickiego z krajów skandynawskich: Islandii, Norwegii, Szwecji, Danii i Finlandii, posiadająca osobowość prawną. Nie jest dużą organizacją, gdyż we wszystkich diecezjach do niej należących mieszka ok. 250 tys. katolików.
Historia.
Początki.
Za początek skandynawskiej konferencji biskupów można uznać rok 1923, kiedy doszło do spotkania wikariusz apostolskiego diecezji sztokholmskiej bpa dra Johannesa Erika Müllera z wikariuszem apostolskim Danii bp. Josefem Bremsem oraz wikariuszem apostolskim Norwegii bp dr Johannesem Olavem Smitem, podczas którego rozmawiali na temat sytuacji zakonów żeńskich w Skandynawii oraz mieli zająć się wspólnie przygotowaniem wizyty kardynała Wilhelma Marinusa von Rossum, prefekta Kongregacji Krzewienia Wiary, która była pierwszą od czasów reformacji wizytą w tej części Europy tak wysokiego hierarchy katolickiego.
Kolejny synod biskupów odbył się w dwóch etapach. Najpierw 12 sierpnia 1923 w Sztokholmie. Na tym spotkaniu bp Müller zaproponował ściślejszą współpracę duchowieństwa z krajów skandynawskich, którzy mieli działać w ramach katolickiego kongresu z siedzibą w Kopenhadze. Do drugiego zebrania doszło 15 sierpnia 1923 w Helsinkach, na którym debatowano o potrzebie utworzenia seminarium duchownego dla krajów nordyckich, na co zwrócił uwagę kard. van Rossum.
W lutym następnego roku doszło do kolejnego spotkania hierarchów, tym razem zebrali się bez konkretnego zadania, a w celu czysto informacyjnym. Do zebrania dołączył prefekt apostolski Islandii bp Martin Meulenberg.
W sierpniu 1932 miała miejsce kolejna konferencja biskupów w Sztokholmie, która odbywała się pod nazwą "Nordyckiego Kongresu Eucharystycznego", w którym gościnnie udział wzięli: kard. van Rossum i kard. August Hlond, prymas Polski i arcybiskup gnieźnieńsko-poznański. Nie podjęto na niej żadnych konkretnych decyzji. 
Powstanie konferencji.
W czasie II wojny światowej (1939-1945) spotkania biskupów były znacznie utrudnione. W międzyczasie biskupi skandynawscy uzyskali zgodę Watykanu na utworzenie wspólnej konferencji biskupów. Do jej utworzenia doszło między 11 a 14 czerwca 1946, kiedy to miało miejsce zebranie wszystkich biskupów nordyckich. Ustalono wtedy ramy organizacyjne współpracy, fundusze oraz zajęto się sprawą zakonów i kształcenia przyszłych księży. 
Działalność konferencji.
Kolejne konferencje odbywały się m.in. w: Oslo (wrzesień 1951), Bergen (maj 1960) i Helsinkach (27 września 1984), gdzie ustalono, że biskupi będą się stale spotykać w stałym, określonym czasie, a na miejsce obrad wyznaczono Sztokholm. W 2009 przeniesiono ją do Kopenhagi.
Skład KES.
W skład Konferencji Episkopatu Skandynawii wchodzi obecnie 7 biskupów, reprezentujących 7 diecezji i niezależnych prefektur apostolskich.

</doc>
<doc id="1794707" url="https://pl.wikipedia.org/wiki?curid=1794707" title="Związek Parlamentarny Polskich Socjalistów">
Związek Parlamentarny Polskich Socjalistów

Związek Parlamentarny Polskich Socjalistów – oficjalna nazwa reprezentacji parlamentarnej Polskiej Partii Socjalistycznej w latach 1922–1935 oraz 1944–1948. W okresie 1919–1922 w Sejmie Ustawodawczym reprezentacja nosiła nazwę Związku Polskich Posłów Socjalistycznych.
Sejm Ustawodawczy (1919–1922).
W wyborach do Sejmu Ustawodawczego listy PPS i PPSD zdobyły (wraz z osobami powołanymi) łącznie 35 mandatów.
W okręgach Królestwa Polskiego PPS zdobył 15 mandatów. W zachodniej części Galicji PPSD wprowadziła do Sejmu Ustawodawczego 14 posłów (na ogólną liczbę 69 wybranych). Ponadto na mocy Dekretu Tymczasowego Naczelnika Państwa z 29 listopada 1918 do Sejmu weszli z Galicji wschodniej byli członkowie Rady Państwa, w tym 3 członków PPSD, oraz zgodnie z dekretem z 14 marca 1919, 3 posłów PPSD w okręgu cieszyńskim (wyłonionych jako uzgodniona lista 6 posłów).
Tomasz Arciszewski, Norbert Barlicki, Emil Bobrowski, Antoni Chudy, Kazimierz Czapiński, Tadeusz Dymowski (mandat unieważniony na mocy wyroku Sądu Najwyższego z 31 maja 1919 r., ponownie wybrany), Ignacy Daszyński, Herman Diamand, Kazimierz Dobrowolski, Zygmunt Dreszer (zrzekł się mandatu), w grudniu 1921 zastąpił go Stanisław Kozyrski – w lipcu 1922 wystąpił z Klubu, Jan Durczak, Władysław Gęborek, Artur Hausner, Jerzy Kantor – usunięty z Klubu w 1920, Zygmunt Klemensiewicz, Maciej Kułakowski, Ryszard Kunicki, Herman Lieberman, Franciszek Loeffler – zm. 24 lutego 1919, na jego miejsce od 7 marca 1919 wszedł Antoni Pączek, Stanisław Łańcucki – wystąpił z klubu w 1921 wstępując do frakcji komunistycznej, Marian Malinowski, Zygmunt Marek, Leon Misiołek, Zofia Moraczewska, Jędrzej Moraczewski, Aleksander Napiórkowski – zg. 18 sierpnia 1920, w jego miejsce wszedł Franciszek Pudlarz, Mieczysław Niedziałkowski, Feliks Perl, Kazimierz Pużak, Tadeusz Reger, Franciszek Rejdych, Julian Smulikowski, Antoni Szczerkowski, Bronisław Ziemięcki, Zygmunt Żuławski.
Sejm I kadencji (1922–1927).
W Sejmie I kadencji ZPPS liczył 41 posłów i 6 senatorów.
Józef Adamek, Tomasz Arciszewski, Norbert Barlicki, Wieńczysław Badzian, Józef Biniszkiewicz, Emil Bobrowski, Piotr Chałupka „Jan Kwapiński”, Jan Cupiał, Kazimierz Czapiński, Ignacy Daszyński, Herman Diamand, Kazimierz Dobrowolski, Józef Dzięgielewski, Zygmunt Gardecki, Artur Hausner, Rajmund Jaworowski, Adam Kuryłowicz, Herman Lieberman, Marian Malinowski, Zygmunt Marek, Jędrzej Moraczewski – zrzekł się mandatu poselskiego 25 stycznia 1927, wszedł za niego 1 marca 1927 Józef Oktawiec, Mieczysław Niedziałkowski, Józef Niski, Antoni Pączek, Feliks Perl – zm. 15 kwietnia 1927, Adam Pragier, Zygmunt Piotrowski, Stanisław Pławski, Zofia Praussowa, Franciszek Pudlarz, Kazimierz Pużak, Tadeusz Reger, Ludwik Śledziński, Julian Smulikowski, Jan Stańczyk, Antoni Szczerkowski, Stanisław Wolicki, Władysław Uziembło, Zygmunt Zaremba, Bronisław Ziemięcki, Zygmunt Żuławski.
Jan Englisch, Stefan Kopciński, Bolesław Limanowski, Leon Misiołek – zm. 25 grudnia 1926, zastąpił go Romuald Jarmułowicz, Stanisław Posner, Ksawery Prauss – zm. 14 grudnia 1925, zastąpiła go 22 grudnia 1925 Dorota Kłuszyńska, Stanisław Siedlecki.
Sejm II kadencji (1928–1930).
W Sejmie II kadencji ZPPS liczył na początku 63 posłów i 10 senatorów. W trakcie kadencji, w wyniku rozłamu w PPS, z klubu odeszło 10 posłów.
Tomasz Arciszewski, Władysław Baranowski, Norbert Barlicki, Edward Bettmann, Aleksy Bień, Emil Bobrowski – 22 marca 1929 zrzekł się mandatu, zaś 25 marca 1929 r. zastąpił go Mieczysław Mastek, Piotr Chałupka „Jan Kwapiński”, Edmund Chodyński, Antoni Chudy, Adam Ciołkosz, Kazimierz Czapiński, Mieczysław Czarnecki, Ignacy Daszyński, Herman Diamand, Kazimierz Dobrowolski, Medard Downarowicz, Stanisław Dubois, Józef Dzięgielewski, Zygmunt Gardecki, Stanisław Grylowski, Józef Grzecznarowski, Artur Hausner, Jan Janiak, Rajmund Jaworowski, Kazimierz Kaczanowski, Stanisław Karpiński, Józef Kaźmierczak, Wincenty Kępczyński, Feliks Kotarski, Stanisław Kowalski, Adam Kuryłowicz, Herman Lieberman, Wacław Łopacki (mandat w okręgu Pińczów – Sandomierz został unieważniony wyrokiem SN z 16 grudnia 1929), Marian Malinowski, Zygmunt Marek, Jadwiga Markowska, Tadeusz Matuszewski, Bronisław Mikołajewski, Stanisław Nehring, Mieczysław Niedziałkowski, Józef Niski, Jan Nosal, Marian Nowicki, Antoni Pająk, Zygmunt Piotrowski Stanisław Pławski, Adam Pragier, Zofia Praussowa, Adam Próchnik, Kazimierz Pużak, Tadeusz Reger, Ludwik Śledziński, Julian Smulikowski, Jan Stańczyk, Antoni Szczerkowski, Adam Szczypiorski, Henryk Świątkowski, Wilhelm Topinek, Stanisław Włosiński (mandat w okręgu Pińczów – Sandomierz został unieważniony wyrokiem SN z 16 grudnia 1929), Zygmunt Zaremba, Bronisław Ziemięcki, Zygmunt Żuławski.
Józef Danielewicz, Jan Englisch – zm. 13 kwietnia 1929, zastąpił go 30 grudnia 1929 Daniel Bernard Gross, Tadeusz Gałecki – „Andrzej Strug”, Stanisław Gruszczyński, Stanisław Kelles-Krauz, Dorota Kłuszyńska, Stefan Kopciński, Bolesław Limanowski, Stanisław Posner – zm. 8 maja 1930, na jego miejsce wszedł w maju 1930 Stanisław Andrzej Radek, Michał Sokołowski.
W październiku 1928 Związek opuścili posłowie: Rajmund Jaworowski, Zygmunt Gardecki, Medard Downarowicz, Józef Niski, Julian Smulikowski, Adam Szczypiorski, Antoni Pączek, Marian Malinowski, Antoni Chudy, Zofia Praussowa tworząc Klub Parlamentarny PPS dawna Frakcja Rewolucyjna, którego kierownictwo stanowili: prezes – Julian Smulikowski, wiceprezes – Marian Malinowski, sekretarz – Antoni Chudy, skarbnik – Medard Downarowicz.
Sejm III kadencji (1930–1935).
PPS w ramach Listy nr 7 uzyskała 24 mandaty w Sejmie i 5 w Senacie. Z uwagi na unieważnienie wyborów w okręgach Płock i Przemyśl we wrześniu 1931 r. przeprowadzono wybory uzupełniające, wyniku przeliczeń pomimo zysku dla listy, PPS stracił mandat w Płocku (Wincenty Kępczyński). Tym samym ZPPS liczył 23 posłów i 5 senatorów.
Tomasz Arciszewski, Norbert Barlicki (po utracie mandatu zastąpił go w lutym 1934 Jan Feller, Aleksy Bień, Adam Ciołkosz – mandat wygasł 5 października 1933 r., po uprawomocnieniu się wyroku, Kazimierz Czapiński, Ignacy Daszyński, Kazimierz Dobrowolski, Stanisław Dubois – mandat wygasł 5 października 1933 r.po uprawomocnieniu się wyroku), 5 lutego 1934 r. zastąpił go Roman Janowski (bezpartyjny), Józef Grzecznarowski, Stanisław Karpiński, Herman Lieberman – mandat wygasł 10 grudnia 1933, zaś 19 stycznia 1934 zastąpił go Adam Kuryłowicz, Bronisław Mikołajewski, Tadeusz Matuszewski, Mieczysław Niedziałkowski, Zygmunt Piotrowski, Kazimierz Pużak, Tadeusz Reger, Antoni Szczerkowski, Zygmunt Żuławski.
Po śmierci Franciszka Rogowskiego z PSL, 28 czerwca 1934, na jego miejsce wszedł Jan Janiak z PPS, który objął mandat 11 grudnia 1934.
Bolesław Limanowski – zmarł 1 lutego 1935, zaś 18 marca 1935 zastąpił go Stanisław Osiecki (Stronnictwo Ludowe), Daniel Bernard Gross, Dorota Kłuszyńska, Stefan Kopciński – zmarł 10 czerwca 1934, zastąpił go Józef Danielewicz, Aleksander Dębski – zmarł 6 marca 1935, zaś 26 marca 1935 zastąpił go Jan Cupiał.
Krajowa Rada Narodowa (1944–1947).
Wszyscy członkowie PPS niezależnie od sposobu wejścia do KRN i delegującej ich instytucji tworzyli klub pod nazwą Związek Parlamentarny Polskich Socjalistów (ZPPS). Istnienie klubów w KRN nie wynikało z normy prawnej – nie wspominała o ich powołaniu ustawa o radach narodowych z 11 września 1944 r., ani też regulamin obrad – ale z przepisów wewnątrzpartyjnych. Statut PPS uchwalony na XXVI Kongresie nakładał na jej posłów obowiązek zorganizowania się w klub. Dopuszczał także możliwość przynależności do ZPPS posłów z innych ugrupowań. Na tej podstawie członkiem klubu PPS był Michał Szuldenfrei z Żydowskiej Partii Socjalistycznej Bund. Pozycja klubu w systemie władz partyjnych została ukształtowana na zasadzie pełnej podległości klubu centralnym organom partii. Realizację linii politycznej przez członków klubu zabezpieczała z jednej strony dyscyplina partyjna, z drugiej norma prawna, która umożliwiała odwołanie posła przez partię, która go delegowała.
Sejm Ustawodawczy (1947–1952).
W wyborach do Sejmu Ustawodawczego PPS uzyskała 116 mandatów a przewodniczącym klubu poselskiego PPS został Julian Hochfeld. Wynik ten dawał partii pozycję równorzędną z pozycją PPR. Premierem rządu został Józef Cyrankiewicz, a 7 innych członków partii otrzymało ministerialne teki. Stanisław Szwalbe pełnił funkcję wicemarszałka Sejmu.

</doc>
<doc id="1794712" url="https://pl.wikipedia.org/wiki?curid=1794712" title="Ommadawn">
Ommadawn

Ommadawn – trzeci studyjny album Mike’a Oldfielda wydany w 1975 roku.
Podobnie jak poprzednie albumy Oldfielda, składa się z dwóch suit, jednak tym razem, na końcu płyty, została również dołączona krótka folkowa piosenka, napisana wspólnie przez Oldfielda i Williama Murraya pt. „On Horseback” (w większości edycji nie wyróżniona w spisie utworów). Poza wspomnianą piosenką, album stylistycznie stanowi kontynuację poprzednich płyt. Jednak technicznie jest bardziej dopracowany i aranżacyjnie rozwinięty. Ujawniają się tu wpływy, jak wcześniej muzyki celtyckiej, ale także np. afrykańskiej (zespół bębniarzy pod przewodnictwem Juliana Bahuli).
Utwory.
Album zawiera:
Wersja 2:
Twórcy.
Twórcami albumu są

</doc>
<doc id="1794713" url="https://pl.wikipedia.org/wiki?curid=1794713" title="Więckowice (przystanek kolejowy)">
Więckowice (przystanek kolejowy)

Więckowice - nieczynny przystanek osobowy w miejscowości Więckowice (obecnie części Gorzowa Śląskiego), w województwie opolskim, w powiecie oleskim, w gminie Gorzów Śląski, w Polsce.

</doc>
<doc id="1794714" url="https://pl.wikipedia.org/wiki?curid=1794714" title="Matti Hietanen">
Matti Hietanen

 
Matti Hietanen (ur. 3 stycznia 1983 w Vilppula) – fiński siatkarz, reprezentant kraju, występujący na pozycji przyjmującego. W latach 2011–2013 bronił barw LOTOSU Trefla Gdańsk, z którym w ostatnim sezonie spędzonym w Polsce wywalczył historyczny awans do fazy play-off. Swoje debiutanckie spotkanie w barwach Finlandii rozegrał w 2004 roku, w meczu przeciwko Turkom. W 2007 roku wraz z reprezentacją zajął 4. miejsce w Mistrzostwach Europy, które były rozgrywane w Rosji. Karierę klubową zapoczątkował grając dla klubu pod nazwą Vilppula Tähti. Rok później wyjechał do Tampere i rozpoczął studia na Varala Sport High School, grając w tym samym czasie dla reprezentacji Finlandii kadetów. W kwalifikacjach do Mistrzostwach Europy U-19 wybrano go najlepszym zawodnikiem, jednak drużynie narodowej nie udało się zakwalifikować na tę prestiżową imprezę sportową. Hietanen rozegrał swoje pierwsze mecze w Mestaruusliidze (liga fińska) broniąc barw klubu z południa Finlandii-Tampeeren Isku-Volley. Następne dwa lata spędził w męskim klubie siatkarskim z Salo- Salon Piivolley, jednak po dwóch sezonach postanowił powrócić do Tampere. W sezonie 2004/2005 Hietanen zdobył brązowy medal najwyższej ligi fińskiej siatkówki razem z Isku-Volley. Po udanych sezonach w Tampere Hietanen postanowił podpisać trzyletni kontrakt z włoskim zespołem Sempre Volley Padova. Jego pierwszy sezon w tym klubie okazał się być bardzo trudny, ponieważ pierwszym przyjmującym został niemiecki lider zespołu z Włoch-Christian Pampel czyniąc tym samym Mattiego drugim przyjmującym. Po sezonie Padova wypożyczyła fińskiego gracza do francuskiej Pro-A league, do klubu Avignon Volley,w którym spędził sezon 2006/2007. Po słabym sezonie zespół spadł do Pro-B league. Hietanen postanowił wrócić do włoskiej ligi i podpisał kontrakt z Mantova Volley, jednak znajdował się tam tylko na wypożyczeniu, bo jego kontrakt poprzednim klubem nie został rozwiązany. Podczas sezonu 2008/2009 grał we Framasil Cucine Pineto, we włoskiej Serie A1.
W 2004 roku rozpoczął swoją przygodę z męską reprezentacją seniorów. Podczas sezony w 2005 roku zastąpił innego przyjmującego, mimo iż wtedy był atakującym. Zmienił jednak pozycję i od tamtej pory występuje jako przyjmujący reprezentacji Finlandii.
Sukcesy klubowe.
Mistrzostwo Finlandii:
Puchar Finlandii:
Puchar Czech:
Mistrzostwo Czech:

</doc>
<doc id="1794720" url="https://pl.wikipedia.org/wiki?curid=1794720" title="Nowa Wieś Oleska (przystanek kolejowy)">
Nowa Wieś Oleska (przystanek kolejowy)

Nowa Wieś Oleska – nieczynny przystanek osobowy w miejscowości Gorzów Śląski, w województwie opolskim, w powiecie oleskim, w gminie Gorzów Śląski, w Polsce.

</doc>
<doc id="1794721" url="https://pl.wikipedia.org/wiki?curid=1794721" title="Gwary chełmińsko-dobrzyńskie">
Gwary chełmińsko-dobrzyńskie

Gwary chełmińsko-dobrzyńskie – gwary dialektu wielkopolskiego używane na ziemi chełmińskiej i dobrzyńskiej. W systemach wyróżniających dialekt chełmińsko-kociewsko-warmiński uznawane są za jego część. Powstały one w wyniku polskiego osadnictwa z obszaru Wielkopolski i Kujaw na tereny zamieszkane przez Prusów. Z powodu administracyjnej przynależności terenu do Mazowsza gwary te ulegały naturalnym wpływom dialektu mazowieckiego.

</doc>
<doc id="1794724" url="https://pl.wikipedia.org/wiki?curid=1794724" title="Sołtan (ujednoznacznienie)">
Sołtan (ujednoznacznienie)



</doc>
<doc id="1794726" url="https://pl.wikipedia.org/wiki?curid=1794726" title="Wielka Brytania na Letnich Igrzyskach Olimpijskich 2008">
Wielka Brytania na Letnich Igrzyskach Olimpijskich 2008

Wielką Brytanię na Letnich Igrzyskach Olimpijskich 2008 reprezentowało 311 sportowców – 168 mężczyzn i 143 kobiety w 20 dyscyplinach.
Był to 26. start reprezentacji Wielkiej Brytanii na letnich igrzyskach olimpijskich. 47 zdobytych medali było najlepszym wynikiem Wielkiej Brytanii na letnich igrzyskach olimpijskich od 1908 roku.

</doc>
<doc id="1794728" url="https://pl.wikipedia.org/wiki?curid=1794728" title="Bedłkowate">
Bedłkowate



</doc>
<doc id="1794729" url="https://pl.wikipedia.org/wiki?curid=1794729" title="Ulica Kopernika w Krakowie">
Ulica Kopernika w Krakowie



</doc>
<doc id="1794735" url="https://pl.wikipedia.org/wiki?curid=1794735" title="Bruno Monsaingeon">
Bruno Monsaingeon

Bruno Monsaingeon [bʀünɔ mɔ̃sɛ̃ɳʒɔ̃] (ur. 5 grudnia 1943 w Paryżu) – francuski reżyser i skrzypek. Jest znany z filmów dokumentalnych o sławnych muzykach XX wieku. Współpracował z Glennem Gouldem, Swiatosławem Richterem, Dawidem Ojstrachem. Obecnie współpracuje z polskim pianistą Piotrem Anderszewskim.

</doc>
<doc id="1794736" url="https://pl.wikipedia.org/wiki?curid=1794736" title="Flitwick">
Flitwick

Flitwick – miasto i civil parish w Wielkiej Brytanii, Anglii, w hrabstwie Bedfordshire, w dystrykcie (unitary authority) Central Bedfordshire. W 2011 roku civil parish liczyła 12 998 mieszkańców. Flitwick jest wspomniana w Domesday Book (1086) jako "Flicteuuiche".

</doc>
<doc id="1794737" url="https://pl.wikipedia.org/wiki?curid=1794737" title="Towarzystwo Popierania Budowy Publicznych Szkół Powszechnych">
Towarzystwo Popierania Budowy Publicznych Szkół Powszechnych

Towarzystwo Popierania Budowy Publicznych Szkół Powszechnych (TPBPSP) − stowarzyszenie powołane w pierwszej połowie 1933 w celu gromadzenia z różnych źródeł funduszy, które następnie miały zostać obrócone w nieoprocentowane 20-letnie pożyczki, udzielane gminom na budownictwo szkolne w wysokości 25% kosztów budowy.
Przewodniczenie towarzystwu objął Władysław Raczkiewicz, ówczesny marszałek Senatu i późniejszy Prezydent RP na emigracji.
W 1935 TPBPSP zostało wpisane do rejestru stowarzyszeń wyższej użyteczności.
W lipcu 1939 akces do Towarzystwa zgłosili premier Felicjan Sławoj Składkowski i wicepremier Eugeniusz Kwiatkowski, którzy zostali członkami dożywotnimi organizacji.

</doc>
<doc id="1794742" url="https://pl.wikipedia.org/wiki?curid=1794742" title="TPBPSP">
TPBPSP



</doc>
<doc id="1794743" url="https://pl.wikipedia.org/wiki?curid=1794743" title="Blech">
Blech



</doc>
<doc id="1794744" url="https://pl.wikipedia.org/wiki?curid=1794744" title="Hongcheon Idu FC">
Hongcheon Idu FC

Hongcheon Idu FC (kor. 홍천 이두 FC), klub piłkarski z Korei Południowej, z powiatu Hongch'ŏn-gun w prowincji Kangwŏn, występujący w N-League (2. liga).
Klub zaczął życie pod nazwą "INGNEX FC". W 2007 wstąpił do N-League, ale spór z władzami miasta Yeosu spowodował, że drużyna nie zagrała ani jednego meczu na własnym boisku.
W 2008 firma Idu Construction kupiła klub i przeniosła go do Hongcheon, gdzie klub zagrał swój drugi sezon w N-League pod nazwą "Hongcheon Idu FC".
W 2009 z powodu problemów finansowych Hongcheon musiał się wycofać z N-League po trzynastu meczach.

</doc>
<doc id="1794746" url="https://pl.wikipedia.org/wiki?curid=1794746" title="Liczby półpierwsze">
Liczby półpierwsze



</doc>
<doc id="1794750" url="https://pl.wikipedia.org/wiki?curid=1794750" title="Faktoryzacja">
Faktoryzacja



</doc>
<doc id="1794752" url="https://pl.wikipedia.org/wiki?curid=1794752" title="Godin">
Godin



</doc>
<doc id="1794757" url="https://pl.wikipedia.org/wiki?curid=1794757" title="Wołodymyr Musolitin">
Wołodymyr Musolitin

Wołodymyr Mykołajowycz Musolitin (, , "Władimir Nikołajewicz Musolitin"; ur. 11 marca 1973 w Odessie) – ukraiński piłkarz występujący na pozycji napastnika, trzykrotny reprezentant Ukrainy.
Kariera klubowa.
Wychowanek szkoły piłkarskiej Czornomorca Odessa. W latach 1991–1992 odbywał służbę wojskową w SKA Odessa. Potem występował w klubie ZS Orijana Kijów, który później zmienił nazwę na CSK ZSU Kijów. Latem 1993 roku przeszedł do Naftowyka Ochtyrka, a w następnym roku powrócił do Odessy, gdzie bronił barw najpierw SK Odessa, a potem Czornomorca. W 1998 został piłkarzem Worskły Połtawa. Po występach w CSKA Kijów w 2001 roku ponownie wrócił do Worskły. Następnie występował w klubach Krywbas Krzywy Róg i Metałurh Zaporoże. Karierę piłkarską zakończył w 2004 roku w zespole Dnister Owidiopol.
Kariera reprezentacyjna.
17 maja 2002 zadebiutował w reprezentacji Ukrainy w wygranym 2:0 meczu towarzyskim z Jugosławią, w którym strzelił gola. Łącznie rozegrał w drużynie narodowej 3 spotkania i strzelił 1 gola.
Życie prywatne.
Ojciec Mykoły Musolitina.

</doc>
<doc id="1794759" url="https://pl.wikipedia.org/wiki?curid=1794759" title="Apion (rodzaj)">
Apion (rodzaj)

Apion – rodzaj chrząszczy z rodziny pędrusiowatych, podrodziny Apioninae i plemienia Apionini. Należą tu drobne chrząszcze o zwykle jednolitym ubarwieniu. Larwy i imagines żerują na różnych gatunkach roślin.
Takson ten opisany został w 1797 roku przez Johanna F.W. Herbsta. Dawniej traktowany był jako jedyny rodzaj monotypowej rodziny pędrusiowatych i obejmował ponad 1300 gatunków skupionych w licznych podrodzajach. Później podrodzaje te wyniesiono do rangi osobnych rodzajów i przemieszczano między nimi gatunki, a rodzinę dzielono na podrodziny, plemiona, podplemiona lub obniżano jej rangę do podrodziny i wprowadzano kategorię nadplemienia.
Współcześnie do rodzaju "Apion" zalicza się gatunki:
W Polsce występują: "A. cruentatum", "A. frumentarium", "A. haematodes", "A. rubens" i "A. rubiginosum".

</doc>
<doc id="1794760" url="https://pl.wikipedia.org/wiki?curid=1794760" title="Alpy Cowal i Arrochar">
Alpy Cowal i Arrochar

Alpy Cowal i Arrochar – pasmo w Grampianach Zachodnich, w Szkocji. Pasmo to leży na północ i zachód od Loch Long. Na północy graniczy z pasmem Tyndrum, na wschodzie pasmem Crianlarich/Balquhidder i Ben Lomond, Luss i The Trossachs. Najwyższym szczytem pasma jest Beinn Ìme, który osiąga wysokość 1011 m.
Najważniejsze szczyty:

</doc>
<doc id="1794761" url="https://pl.wikipedia.org/wiki?curid=1794761" title="Jiří Nigrin">
Jiří Nigrin

Jiří Nigrin (zm. 1606) – wydawca praski doby kontrreformacji w Czechach.
Jego drukarnia działała w Pradze pomiędzy 1572 a 1606 rokiem. Do najznakomitszych publikacji Nigrina należą wydania kompozycji słoweńskiego kompozytora cystersa Jakuba Gallusa.

</doc>
<doc id="1794766" url="https://pl.wikipedia.org/wiki?curid=1794766" title="Helsinki 2005">
Helsinki 2005



</doc>
<doc id="1794768" url="https://pl.wikipedia.org/wiki?curid=1794768" title="Tremellales">
Tremellales



</doc>
<doc id="1794769" url="https://pl.wikipedia.org/wiki?curid=1794769" title="Taegu 2011">
Taegu 2011



</doc>
<doc id="1794770" url="https://pl.wikipedia.org/wiki?curid=1794770" title="Moskwa 2013">
Moskwa 2013



</doc>
<doc id="1794775" url="https://pl.wikipedia.org/wiki?curid=1794775" title="London Bridge is falling down">
London Bridge is falling down

London Bridge is falling down (z ang. „Most londyński wali się”) – powszechnie znana piosenka-rymowanka, posiadająca wiele wersji na całym świecie, najczęściej śpiewana przez dzieci przy zabawie. Po raz pierwszy spisana została w 1744 roku.
Tekst.
Jedna z wersji:
&lt;poem&gt;London Bridge is falling down,
Falling down, falling down.
London Bridge is falling down,
My fair lady.
Build it up with wood and clay,
Wood and clay, wood and clay,
Build it up with wood and clay,
My fair lady.
Wood and clay will wash away,
Wash away, wash away,
Wood and clay will wash away,
My fair lady.
Build it up with bricks and mortar,
Bricks and mortar, bricks and mortar,
Build it up with bricks and mortar,
My fair lady.
Bricks and mortar will not stay,
Will not stay, will not stay,
Bricks and mortar will not stay,
My fair lady.
Build it up with iron and steel,
Iron and steel, iron and steel,
Build it up with iron and steel,
My fair lady.
Iron and steel will bend and bow,
Bend and bow, bend and bow,
Iron and steel will bend and bow,
My fair lady.
Build it up with silver and gold,
Silver and gold, silver and gold,
Build it up with silver and gold,
My fair lady.
Silver and gold will be stolen away,
Stolen away, stolen away,
Silver and gold will be stolen away,
My fair lady.
Set a man to watch all night,
Watch all night, watch all night,
Set a man to watch all night,
My fair lady.
Suppose the man should fall asleep,
Fall asleep, fall asleep,
Suppose the man should fall asleep?
My fair lady.
Give him a pipe to smoke all night,
Smoke all night, smoke all night,
Give him a pipe to smoke all night,
My fair lady.&lt;/poem&gt;

</doc>
<doc id="1794777" url="https://pl.wikipedia.org/wiki?curid=1794777" title="Lepidogalaxias">
Lepidogalaxias



</doc>
<doc id="1794778" url="https://pl.wikipedia.org/wiki?curid=1794778" title="Zygmunt Marszewski">
Zygmunt Marszewski

Zygmunt Marszewski, ps. „Kazimierz” (ur. 10 kwietnia 1897 w Orle, zm. 19 października 1982 w Warszawie) – pułkownik kawalerii Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 10 kwietnia 1897 w Orle, w rodzinie Emanuela, nauczyciela i Elżbiety z Hryniewskich. Był wnukiem malarza Józefa Marszewskiego. W latach 1906–1913 uczył się w gimnazjum w Orle, a po uzyskaniu świadectwa dojrzałości rozpoczął studia na Wydziale Medycznym Uniwersytetu w Moskwie.
1 lutego 1915 roku wstąpił Aleksandrowskiej Szkoły Piechoty w Moskwie. 1 czerwca tego roku ukończył szkołę w stopniu chorążego i został wcielony do 39 pułku strzelców syberyjskich. Następnie służył w 8 batalionie marszowym i 33 pułku piechoty, w którym był dowódcą kompanii. 2 stycznia 1917 został przeniesiony do 673 pułku piechoty na stanowisko dowódcy kompanii. Oficer łączności w sztabie 169 Dywizji Piechoty.
W lipcu 1917 roku wstąpił do I Korpusu Polskiego w stopniu porucznika. W sierpniu został dowódcą oddziału automobilowego w 1 Dywizji Strzelców Polskich, od października oficer do zleceń dowódcy dywizji, od lutego 1918 roku oficer w oddziale konnej eskorty sztabu dywizji a następnie w Legii Oficerskiej. Po demobilizacji korpusu internowany przez Niemców w Kijowie. W sierpniu 1918 roku wstąpił do 4 Dywizji Piechoty gen. Żeligowskiego, gdzie kolejno pełnił służbę w I dywizjonie ułanów, a od stycznia był dowódcą plutonu w 1 pułku ułanów 4 Dywizji Piechoty. Po rozwiązaniu dywizji w lipcu 1919 roku wrócił do Polski.
W sierpniu 1919 roku wstąpił do Wojska Polskiego i został dowódcą plutonu w 14 pułku ułanów. W kwietniu 1920 roku ukończył Oficerską Szkołę Jazdy w Przemyślu i został oficerem łączności w sztabie Dywizji Jazdy gen. Romera, a następnie dowódca plutonu i p.o. dowódcy szwadronu w 14 pułku ułanów, brał udział w wojnie polsko-bolszewickiej. Szczególnie wyróżnił się w dniu 30 sierpnia 1920 r. pod Niewirkowem k. Zamościa, kiedy to na czele 2. szwadronu powstrzymał napór wroga, umożliwiając tym samym wycofanie się całego pułku. Za wykazane w tej bitwie męstwo został odznaczony Krzyżem Srebrnym Orderu Virtuti Militari. Ranny we wrześniu 1920 roku i do listopada przebywał w szpitalu w Warszawie. W styczniu 1921 roku został dowódcą szwadronu w 26 pułku ułanów.
W latach 1924–1925 ukończył kurs doszkolenia młodszych oficerów w Centralnej Szkole Kawalerii w Grudziądzu. W lipcu 1927 roku został instruktorem w Obozie Szkolnym Kawalerii, a w lipcu 1928 roku instruktorem w Szkole Podchorążych Rezerwy Kawalerii w Grudziądzu. We wrześniu 1930 roku został przesunięty w Centrum Wyszkolenia Kawalerii w Grudziądzu ze stanowiska dowódcy 1 szwadronu szkolnego podchorążych rezerwy kawalerii na stanowisko kwatermistrza. W kwietniu 1934 roku został zastępcą dowódcy 7 pułk ułanów w Mińsku Mazowieckim. Na podpułkownika został awansowany ze starszeństwem z 1 stycznia 1936 i 6. lokatą w korpusie oficerów kawalerii. W kwietniu 1937 roku został Inspektorem Południowej Grupy Szwadronów Kawalerii KOP.
18 lipca 1939 roku został dowódcą 4 pułku strzelców konnych w Płocku. Pułkiem tym dowodził w czasie kampanii wrześniowej w składzie Nowogródzkiej Brygadzie Kawalerii. 25 września 1939 roku został dwukrotnie rany i umieszczony w szpitalu polowym w miejscowości Podklasztor. Po zakończeniu działań bojowych i wyleczeniu ran uznany za inwalidę wojennego.
W konspiracji od czerwca 1940 roku. Od kwietnia 1941 roku organizator odtworzonej w ramach Armii Krajowej Mazowieckiej Brygady Kawalerii. Od sierpnia 1941 roku pracuje pod własnym nazwiskiem jako urzędnik w Towarzystwie Kredytowym Ziemskim w Warszawie.
W lipcu 1943 roku został inspektorem do zleceń komendanta Obszaru Warszawskiego AK gen. Skroczyńskiego. W lipcu 1944 roku w związku z planowanym wybuchem powstania przeniósł się wraz ze sztabem Podokręgu Zachód Obszaru Warszawskiego AK do Milanówka i 14 sierpnia został wyznaczony komendantem tego podokręgu, choć faktycznie podokręgiem nadal dowodził ppłk. Franciszek Jachieć.
Po upadku Powstania Warszawskiego i pójściu do niewoli gen. A. Skroczyńskiego w dniu 4 października 1944 roku został wyznaczony pełniącym obowiązki komendanta Obszaru Warszawskiego AK. Funkcję tę pełnił do momentu rozwiązania Armii Krajowej. 1 stycznia 1945 roku został awansowany na pułkownika. Dopiero w 1950 roku stopień został zweryfikowany przez Ministerstwo Obrony Narodowej.
26 lutego 1945 został w Milanówku aresztowany przez NKWD. Do listopada tego samego roku był więziony w Warszawie. Następnie wypuszczony. Wówczas poświęcił się całkowicie pracy zawodowej. Od lutego 1946 pracował jako kierownik samodzielnego referatu warszawskiej Centrali Aprowizacji Przemysłu Ciężkiego. W grudniu 1946 zatrudniony jako kierownik składnicy Państwowej Komunikacji Samochodowej w Grodzisku Mazowieckim. Od listopada 1947 był zastępcą naczelnika Wydziału Organizacji Obrotu w Biurze Komisarza Rządowego ds. Organizacji Gospodarki Mięsnej. Od sierpnia 1948 był inspektorem technicznym w dziale inwestycji Centrali Mięsnej. Od kwietnia 1952 pracował jako kierownik magazynu Elektromedycznej Spółdzielni Pracy. Od września tego samego roku urzędnik Spółdzielni Pracy „Hydrochemia”. Od maja 1953 pracował jako magazynier, później kierownik, w Mazowieckich Zakładach Chemicznych Zjednoczonych Zespołów Gospodarczych w Pruszkowie. Jednocześnie od 1954 do 1956 był przewodniczącym komisji socjalno-bytowej w Radzie Oddziału. W 1964 przeszedł na rentę starczą. Potem pracował jako księgowy na pół etatu. Od sierpnia 1975 do czerwca 1976 był jeszcze zatrudniony jako referent administracyjny na ćwierć etatu.
Zmarł 19 października 1982 roku w szpitalu w Warszawie. Został pochowany na cmentarzu Powązkowskim w Warszawie (kwatera 99-2-29/30).
Był żonaty, miał dwóch synów: Andrzeja (ur. 4 lutego 1926) i Witolda (ur. 16 stycznia 1928).

</doc>
<doc id="1794785" url="https://pl.wikipedia.org/wiki?curid=1794785" title="Niemiecka Partia Rodzin">
Niemiecka Partia Rodzin

Niemiecka Partia Rodzin (niem. "Familien-Partei Deutschlands", "FAMILIE") – jest niemiecką partią polityczną założoną w 1981.
W latach 1986–2006 na czele partii stał doktor pediatrii Franz-Josef Breyer. W latach 2006–2010 i 2016–2017 partią kierował Arne Gericke, który podjął próby wyjścia z grona ściśle rodzinnego, na którym partia dotychczas bazowała. W wyborach do lokalnego parlamentu w Kraju Saary na partię oddano 3% ważnych głosów. 27 września 2009 w wyborach federalnych do niemieckiego Bundestagu osiągnęła wynik 0,3%. Przed wyborami F-PD odrzuciło propozycję wspólnego startu z Ekologiczną Partią Demokratyczną ("ÖDP").

</doc>
<doc id="1794786" url="https://pl.wikipedia.org/wiki?curid=1794786" title="Paryż 2003">
Paryż 2003



</doc>
<doc id="1794788" url="https://pl.wikipedia.org/wiki?curid=1794788" title="Chungju Hummel FC">
Chungju Hummel FC

Chungju Hummel FC (kor. 충주 험멜 FC), klub piłkarski z Korei Południowej, z północno-wschodniego Seulu, występujący w N-League (2. liga).
W latach 2006-2007, baza klubu znajdowała się w Icheon, a wcześniej w Uijeongbu.

</doc>
<doc id="1794798" url="https://pl.wikipedia.org/wiki?curid=1794798" title="Hiroshima mon amour">
Hiroshima mon amour

Hiroshima mon amour – dramatyczna pieśń Violetty Villas, skomponowana przez Zbigniewa Ciechana do wiersza Macieja Zenona Bordowicza. Pieśń śpiewana jest w języku polskim oraz francuskim. Po raz pierwszy Violetta Villas wykonała ją w 1966 roku podczas premiery widowiska "Grand Music Hall de Varsovie" w paryskiej Olympii.
Również piosenkę wykonywała Anna German.

</doc>
<doc id="1794799" url="https://pl.wikipedia.org/wiki?curid=1794799" title="Franke von Kerskorff">
Franke von Kerskorff

Franke von Kerskorff, "Frank Kirskof" (zm. 1 września 1435 pod Wiłkomierzem) – mistrz inflanckiej gałęzi zakonu krzyżackiego.
Życiorys.
Do roku 1427 był komturem Leal (Lihula), później prawdopodobnie został wybrany wójtem miasta Karkus (Karksi) i marszałkiem krajowym (1432–1434).
Aktywne uczestnictwo inflanckiej gałęzi zakonu w konflikcie polsko-litewsko-krzyżackim w latach 1431-1435 wynikało z zainteresowania rozbiciem unii polsko-litewskiej.
Zginął w bitwie nad rzeką Świętą pod Wiłkomierzem.

</doc>
<doc id="1794802" url="https://pl.wikipedia.org/wiki?curid=1794802" title="Yesan FC">
Yesan FC

Yesan FC (kor. 예산 FC), klub piłkarski z Korei Południowej, z miasta Yesan, występujący w N-League (2. liga).
Klub zaczął życie pod nazwą Seosan Citizen w Sŏsan. W 2007 wystąpił w N-League jako Seosan Omega. W 2008 przeniesiono klub do Yesan.

</doc>
<doc id="1794803" url="https://pl.wikipedia.org/wiki?curid=1794803" title="Palringo">
Palringo

Palringo – komunikator internetowy działający na platformach mobilnych i stacjonarnych: Windows, OS X, iOS oraz Android. Istnieją też wersje na inne systemy, aczkolwiek nie posiadają one już wsparcia producenta. Palringo oferuje możliwość rozmawiania w grupach, możliwość wczytania lub wykonania zdjęcia, funkcje lokalizacji oraz wiadomości głosowych. Do 14 maja 2012 r. komunikator ten obsługiwał inne protokoły, ale ze względu na niską popularność zostały one usunięte.

</doc>
<doc id="1794804" url="https://pl.wikipedia.org/wiki?curid=1794804" title="Piasek (album)">
Piasek (album)

Piasek – pierwszy album studyjny polskiego wokalisty popowego Andrzeja Piasecznego tworzącego pod pseudonimem Piasek. Wydawnictwo ukazało się 14 stycznia 1998 roku nakładem wytwórni muzycznej BMG Poland. 10 marca 1998 roku płyta uzyskała certyfikat złotej.
Wokalista na płycie zaśpiewał do tekstów własnych i Andrzeja Mogielnickiego. Muzykę napisali: Kayah, Jan Borysewicz, M. Bracichowicz, T. Warsztocki, T. Banaś, W. Wójcicki i M. Przytuła. W maju 1998 roku wydano także edycję specjalną krążka zawierająca bonusowy singiel z 5 tanecznymi remiksami utworów z głównego krążka pt. "Piasek na lato". 
Lista utworów.
Opracowano na podstawie materiału źródłowego.

</doc>
<doc id="1794805" url="https://pl.wikipedia.org/wiki?curid=1794805" title="Wenzel Lorenz Reiner">
Wenzel Lorenz Reiner

Wenzel Lorenz Reiner (cz. Václav Vavřinec Reiner; ur. 8 sierpnia 1689 w Pradze, zm. 9 października 1743 tamże) – czeski malarz, rysownik i twórca fresków, uznawany za jednego z najwybitniejszych przedstawicieli czeskiego baroku.
Był uczniem Petera Brandla, Michaela Wenzla Halbaxa i Johanna Christopha Lischki. Był twórcą portretów, obrazów bitewnych i krajobrazów oraz fresków. Jego wczesne prace charakteryzowały się dyskretnym światłocieniem, później zyskały na świetle i monumentalizmie. 
Do najwybitniejszych dzieł Reinera zaliczają się freski: "Gigantomachia" nad schodami pałacu Czernina w Pradze oraz "Sąd Ostateczny" na podniebieniu kopuły praskiego kościoła św. Franciszka z Asyżu. Freski Reinera stały się inspiracją dla całego pokolenia czeskich twórców, takich jak Ignác Raab, Jan Petr Molitor, Jan Lukáš Kracker, Josef Kramolín. Jego dzieła znajdują się w Pradze, Oseku, Duchcowie, Dobrej Wodzie koło Czeskich Budziejowic oraz we Wrocławiu w kaplicy Hochberga. 
Wenzel Lorenz Reiner jest pochowany w kościele św. Idziego na Starym Mieście w Pradze.

</doc>
<doc id="1794807" url="https://pl.wikipedia.org/wiki?curid=1794807" title="Wyżyna Kolumbii">
Wyżyna Kolumbii

Wyżyna Kolumbii (ang. "Columbia Plateau") – wyżyna na północnym zachodzie Stanów Zjednoczonych, zajmuje powierzchnię około 167 tys. km². 
Ludność na wyżynie zajmuje się uprawą zbóż, buraków cukrowych i owoców oraz wydobyciem rud cynku i ołowiu.
Położenie.
Obejmuje południową część stanu Waszyngton, północną i wschodnią część stanu Oregon, wschodnie fragmenty Idaho oraz północną część Nevady. W obrębie wyżyny znajdują się dorzecza rzek Kolorado, Snake i Salmon. Największym ośrodkiem miejskim jest Yakima. Najwyższym punktem jest szczyt Sacajawea Peak o wysokości 2999 m n.p.m., położony w Górach Wallowa. Średnia wysokość Wyżyny Kolumbii to 1050 m. 
Geologia.
Wyżyna pod względem geologicznym jest to stosunkowo młodym tworem, gdyż powstała w okresie od 16,7 do 5,5 mln lat temu. Zbudowana jest ze skał bazaltowych, które powstały w wyniku erupcji w co najmniej 350 miejscach. Większość (93%) objętości skał bazaltowych pochodzi z okresu przedziału czasowego około 1,1 miliona lat (16,7 do 15,6 mln lat temu). Wpływy w tym okresie były bardzo obfite, często przekraczające 1000 km³. W wielu miejscach, szczególnie wzdłuż uskoków oraz wzdłuż rzek można spotkać charakterystyczne kolumny bazaltowe, o średnicy od 0,5 do 3 m powstałe w wyniku ochłodzenia gorącej lawy, których regularność jest tym większa im znajdują się dalej od innych skał. Roślinność pustynna i półpustynna.

</doc>
<doc id="1794809" url="https://pl.wikipedia.org/wiki?curid=1794809" title="Edmonton 2001">
Edmonton 2001



</doc>
<doc id="1794813" url="https://pl.wikipedia.org/wiki?curid=1794813" title="Ateny 1997">
Ateny 1997



</doc>
<doc id="1794814" url="https://pl.wikipedia.org/wiki?curid=1794814" title="Żwaczowe">
Żwaczowe

Żwaczowe ("Neocallimastigomycota" M.J. Powell) – typ grzybów.
Charakterystyka.
Organizmy uwicione, anaerobiczne, żyjące w układzie pokarmowym roślinożernych ssaków i (prawdopodobnie) także w innych beztlenowych warunkach. Komórki tych grzybów pozbawione są centriol i mitochondriów, lecz posiadają hydrogenosomy pochodzenia mitochondrialnego.
Systematyka.
Jest to takson monotypowy – należy do niego tylko jedna klasa, również monotypowa:
Nazwy polskie na podstawie rekomendacji Komisji ds. Polskiego Nazewnictwa Grzybów przy Polskim Towarzystwie Mykologicznym.

</doc>
<doc id="1794818" url="https://pl.wikipedia.org/wiki?curid=1794818" title="Kamienica Johna w Warszawie">
Kamienica Johna w Warszawie

Kamienica Aleksandra Johna, także kamienica Ignacego Nowickiego – rokokowa narożna kamienica w Warszawie przy placu Zamkowym pod adresem ul. Krakowskie Przedmieście 89.
Historia.
Pierwsza kamienica powstała tu w 1654 dla muzyka Adameckiego. Po 1669 odbudowana ze zniszczeń dla Matiasza Barankiewicza. W 1743 należała do A. Rojkiewicza. Została przebudowana gruntownie około 1754 według projektu Jana Z. Deybla przez metrykanta koronnego Ignacego Ludwika Nowickiego. Od 1784 własność Henryka Münchenbecka, mieściła m.in. jego skład towarów żelaznych. W latach 1790-1796 znajdowała się tu księgarnia i wypożyczalnia książek Fryderyka Chrystiana Netty, a w XIX w. popularny zakład krawiecki Jana Willera oraz sklep fabryki Skiba i Ulkan. Na przełomie XIX i XX w. mieścił się tu magazyn wyrobów jubilerskich Aleksandra Rotherta. W 1909 kupił ją adwokat Aleksander John, ojciec grafika Edmunda Johna.
Spłonęła w 1939, a w 1944 została całkowicie zniszczona. 
W 1947 kamienica została rozebrana z powodu budowy tunelu Trasy W-Z. Odbudowana w 1949 według projektu Włodzimierza Wapińskiego i Kazimierza Thora. Fasadę z 1768 odtworzono na podstawie obrazu Canaletta. Ze względu na umieszczenie w parterze maszynowni i wylotu schodów ruchomych łączących Trasę W-Z z placem Zamkowym konieczne było powiększenie kamienicy o 80 cm w kierunku placu. Wewnętrznie została połączona z sąsiednią kamienicą Prażmowskich. Została oddana do użytku w czerwcu 1950.
Kamienica jest siedzibą Stowarzyszenia Pisarzy Polskich, PEN Clubu i Związku Literatów Polskich.
Architektura.
Została zbudowana przed 1743 na miejscu poprzedniej pochodzącej z XVII w. Gruntownie przebudowana w 1754 jako dwupiętrowa z poddaszem krytym czterospadowym dachem mansardowym z lukarnami, o rokokowej ornamentacji. Dwutraktowy układ wnętrza dostosowany był do funkcji ówczesnego domu czynszowego. W latach 1862-1863 dobudowano czwartą kondygnację i zmieniono jej elewację na styl eklektyczny (1868). Kolejny właściciel Aleksander John rozpisał w 1910 konkurs na projekt fasady. Wygrał go architekt Konrad Kłos. W 1911 po zabiegach Towarzystwa Opieki nad Zabytkami Przeszłości przywrócono kamienicy rokokowy charakter, zachowując jednak 3. piętro. 

</doc>
<doc id="1794819" url="https://pl.wikipedia.org/wiki?curid=1794819" title="Civitas Renaissance">
Civitas Renaissance

Civitas Renaissance – projekt międzynarodowej współpracy między miastami w ramach europejskiej inicjatywy CIVITAS. Projekt zrzesza miasta promujące alternatywne formy transportu miejskiego, mając na celu zmniejszenie uciążliwości ruchu drogowego w turystycznych i historycznych miejscowościach, a także ze względu na ochronę środowiska.
Projekt Civitas Renaissance ma na celu m.in. promocję rozwoju transportu wodnego w tym integrację floty tramwajów wodnych i taksówek wodnych z innymi publicznymi środkami transportu, rozbudowę istniejących dróg rowerowych itd.
Realizacja projektu została rozłożona na cztery lata, kończy się 15 września 2012 roku.
Miastami uczestniczącymi w projekcie Civitas Renaissance są:

</doc>
<doc id="1794820" url="https://pl.wikipedia.org/wiki?curid=1794820" title="Aleksandar Petkovic">
Aleksandar Petkovic



</doc>
<doc id="1794823" url="https://pl.wikipedia.org/wiki?curid=1794823" title="Open-Xchange">
Open-Xchange

Open-Xchange Server – oprogramowanie do pracy grupowej sponsorowane przez Open-Xchange, Inc., integrujące różne rozwiązania, m.in. e-mail, kalendarze, książki adresowe.
Informacje ogólne.
Open-Xchange Server jest oprogramowaniem typu open source, które integruje w sobie klienta e-mail, kalendarz, książkę kontaktów i funkcjonalność zarządzania zadaniami.Oferuje także prosty mechanizm obiegu i udostępniania dokumentów.
Open-Xchange Server wspiera darmowe rozwiązania oraz zamknięte środowiska takie jak Apple iSync i Microsoft Outlook poprzez komercyjne dodatki.

</doc>
<doc id="1794824" url="https://pl.wikipedia.org/wiki?curid=1794824" title="Odbicie (fizyka)">
Odbicie (fizyka)



</doc>
<doc id="1794828" url="https://pl.wikipedia.org/wiki?curid=1794828" title="Parafia Matki Boskiej Nieustającej Pomocy w Pyskowicach">
Parafia Matki Boskiej Nieustającej Pomocy w Pyskowicach

Parafia Matki Boskiej Nieustającej Pomocy – rzymskokatolicka parafia znajdująca się w Pyskowicach. Parafia należy do diecezji gliwickiej i dekanatu Pyskowice. Erygowana 5 września 1993 r.

</doc>
<doc id="1794832" url="https://pl.wikipedia.org/wiki?curid=1794832" title="Vance Packard">
Vance Packard

Vance Packard (ur. 22 maja 1914 w Granville Summit w Pensylwanii, zm. 12 grudnia 1996 w Martha’s Vineyard, Massachusetts) – amerykański dziennikarz, krytyk społeczeństwa, autor szeregu publikacji.
Życie i kariera.
Packard w latach 1920–1932 uczęszczał do miejscowej szkoły publicznej w State College w Pensylwanii, gdzie jego ojciec zarządzał farmą, będącą własnością Pennsylvania State College (później Penn State University). Od 1932 do 1936 studiował anglistykę w Penn State University. Po ukończeniu studiów pracował krótko w lokalnym dzienniku "Centre Daily Times". Magisterium uzyskał w 1937 roku w szkole dziennikarskiej na Columbia University.
W tym roku rozpoczął pracę reportera w Boston Daily Record a rok później ożenił się z Virginią Matthews. Od 1940 roku pracował jako reporter dla "Associated Press" – od 1942 do 1956 jako redaktor sekcji magazynu "American". Po zamknięciu magazynu "American" przeniósł się do "Collier", który też został zamknięty w 1956 roku. Packard poświęcił się wówczas pisaniu książek i w 1957 roku opublikował "The Hidden Persuaders" ("Ukryci doradcy"). Książka ta, uznawana za zwiastun publikacji utrzymanych w nurcie tzw. socjologii popularnej, osiągnęła olbrzymi sukces wydawniczy (w sumie sprzedano ponad million egzemplarzy tej pozycji), co pomogło Packardowi w rozwoju jego kariery jako krytyka życia społecznego, pełnoetatowego wykładowcy i autora książek. Packard zmarł w swoim domu letnim w Massachusetts w 1996 roku.
Poglądy i publikacje.
Książka "The Hidden Persuaders" zwróciła uwagę na manipulacje występujące w mediach w Ameryce w okresie powojennym (lata 50.) – na wykorzystywanie przez reklamodawców wyników badań nad motywacjami konsumentów i innych technik i efektów psychologicznych takich jak psychologia głębi i percepcja podprogowa. Manipulacje te zdaniem Packarda wpływać miały na oczekiwania i wzbudzać pożądanie nabycia produktów. Packard opisuje też techniki manipulacji stosowane wobec elektoratu w celu wypromowania polityków. Publikacja ta stawia pod znakiem zapytania moralność takich technik.
W następnych latach Packard opublikował kolejne książki krytykujące życie społeczne.
W roku 1959 ukazała się publikacja "The Status Seekers" ("Goniący za statusem") opisująca zachowania i stratyfikację społeczeństwa amerykańskiego. W roku 1960 wydano "The Waste Makers" ("Marnotrawcy"). Książka ta krytykuje rozmyślne „wpisywanie” przestarzałości w cykl życia produktów, a także wpływ produktywności na charakter narodowy amerykanów. "The Pyramid Climbers" ("Zdobywcy piramid") z 1962 roku to pozycja opisująca wpływ amerykańskich przedsiębiorstw na kadrę kierowniczą – zamknięte w sztywnych strukturach życie dyrektorów korporacji i konieczność zachowania konformizmu przez osoby chcące awansować w firmowej hierarchii. Wydana w 1964 roku praca "The Naked Society" ("Nagie społeczeństwo") omawia zagrożenia dla prywatności jakie niosą za sobą skomputeryzowane bazy danych, nowoczesne techniki nadzoru i metody wpływu na zachowania ludzi. "The Sexual Wilderness" ("Zdziczenie seksualne") opisuje rewolucję seksualną lat 60. i zmiany w relacjach pomiędzy mężczyznami i kobietami.
"A Nation of Strangers" ("Naród obcych", 1972) krytykuje rozbijanie przez korporacje lokalnych struktur społecznych przez transfery kadry kierowniczej do innych lokalizacji geograficznych. "The People Shapers" ("Modelatorzy ludzi") z 1977 roku krytykuje manipulowanie ludźmi poprzez psychologiczne i biologiczne testy i eksperymenty. "Our Endangered Children" ("Nasze zagrożone dzieci") z 1983 roku – dyskutuje kwestie dorostania w zmieniającym się świecie i przestrzega, że amerykańskie zabieganie za pieniędzmi, władzą, statusem i seksem wiąże się z ignorancją potrzeb przyszłych populacji. "The Ultra Rich. How Much Is Too Much?" ("Ultrabogaci. Jak wiele to zbyt wiele?", 1989) opisuje ekstrawagncję życia amerykańskich multimilionerów.

</doc>
<doc id="1794833" url="https://pl.wikipedia.org/wiki?curid=1794833" title="Herb Bukaresztu">
Herb Bukaresztu

Herb Bukaresztu – jeden z heraldycznych symbol stolicy Rumunii – Bukaresztu. Obecny herb powstały za panowania księcia Aleksandra Jana Cuzy, został przywrócony w 1994 r.
Opis.
Tarcza herbowa jest koloru niebieskiego. Na niej znajduje się złoty orzeł z krzyżem łacińskm w dziobie, trzymający w szponach: po prawej stronie miecz, zaś w lewej berło. Poniżej na trójkolorowej (czerwono-żółto-niebieskiej) wstędze odwołującej się do barw Rumunii, zawieszonej na ogonie znajduje się motto: "PATRIA ŞI DREPTUL MEU" ("Moja Ojczyzna i Prawo").
Na jego piersiach znajduje się mniejsza tarcza herbowa koloru czerwonego, którą zdobi wizerunek św. Dymitr – patron miasta, trzymający w rękach włócznię i krzyż łaciński.
Całość zwieńczona jest klejnotem w formie korony, stylizowanej na mury obronne.
Historia.
Najstarszy zachowany herb miasta pochodzi z XVI w. i przedstawia Najświętszą Maryję Pannę z Dzieciątkiem w chwili Zwiastowania i opleciony jest wstęgą z napisem: "To jest pieczęć Bukaresztu".
herb ten został zmieniony przez Pawła Kiselyova "Statutem Organicznym" wydanym w 1862 r. dla Mołdawii i Wołoszczyzny, które w tym czasie znajdowały się pod okupacją rosyjską. Nowy herb przedstawiał kobietę w pozycji siedzącej, trzymającej wagę – symbol sprawiedliwości w lewej ręce oraz pszenicę i kwiaty w prawej dłoni.
Herb został ponownie zmieniony za panowania księcia Cuzy i przedstawiać miał św. Dymitra z Salonik, patrona stolicy. Według Constantina Giurescu postać stylizowana była na Bucurze – mitycznym założycielu miasta. Po I wojnie światowej do herbu dodano współczesne elementy w nim występujące takie jak: orzeł.
Herb ten utrzymał się do 1970 r., kiedy dekretem prezydenta Nicolae Ceauşescu został zastąpiony przez nowy, który miał oddawać "najbardziej charakterystyczne elementy tradycji historycznej, politycznej, ekonomicznej i społecznej" państwa. Przedstawiał on dwupolową tarczę dzieloną w poziom. Na górnym niebieskim polu znajdował się biały wizerunek gmachu Komunistyczne Partii Rumunii. Dolne pole, koloru czerwonego koło zębate i otwartą księgę z łacińskim mottem "Civitas Nostra" ("Nasze Miasto"). Obie części łączy mała tarcza herbowa, w której dominuje godło Rumunii, a w tle znajdują się flaga rumuńska i radziecka.
W 1994 r. przywrócono herb z okresu sprzed 1970 roku.

</doc>
<doc id="1794835" url="https://pl.wikipedia.org/wiki?curid=1794835" title="Pączkorostowe">
Pączkorostowe

Pączkorostowe ("Blastocladiomycota" T.Y. James) – typ organizmów zaliczany do królestwa grzybów. Został zaproponowany w 2007 r. na podstawie danych filogenetycznych zebranych podczas badań molekularnych. We wcześniejszych systemach znany jako rząd "Blastocladiales" (blastokladiowce, różnogametowce) zaliczany do klasy "Chytridiomycetes".
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do "Blastocladiomycota" należą taksony:
Nazwy polskie na podstawie rekomendacji Komisji ds. Polskiego Nazewnictwa Grzybów przy Polskim Towarzystwie Mykologicznym.
Charakterystyka.
Grzyby mikroskopijne o bardzo zróżnicowanej budowie. Liczne gatunki, na przykład przedstawiciele "Coelomycetaceae" tworzą plazmodialne komórki bez ściany komórkowej. Niektóre gatunki są monocentryczne, inne policentryczne. Rozmnażają się bezpłciowo i płciowo przez anizogamię. U niektórych występuje przemiana pokoleń. U "Allomyces" na końcach gałęzi tworzą się organy rozrodcze. Podczas fazy haploidalnej powstają męskie i żeńskie gametangia, które uwalniają zoospory z jedną wicią. Gamety przyciągają się za pomocą feromonów i łączą, tworząc zygotę. Kiełkująca zygota tworzy diploidalną plechę z dwoma rodzajami zarodni: cienkościennymi zoosporangiami i grubościennymi zarodnikami przetrwalnikowymi. Cienkościenne zarodniki uwalniają diploidalne zoospory. Zarodniki przetrwalnikowe służą do przetrwania niekorzystnych warunków. Kiedy warunki znów są sprzyjające, pojawia się mejoza i uwalniają się haploidalne zoospory. Kiełkują i rosną w haploidalne plechy, które będą produkować „męskie” i „żeńskie” gamety. U niektórych gatunków zaobserwowano dziwne zjawisko: od czasu do czasu bezpłciowe zoospory łączą się w pary i wymieniają cytoplazmę, ale nie jądra komórkowe.
Znaczenie.
Niektóre gatunki "Blastocladiomycota" rozwijają się na pyłkach roślin, keratynie, celulozie i chitynie, jednak najbardziej znanymi gatunkami są pasożyty. Przedstawiciele rodzaju "Catenaria" są pasożytami nicieni, muszek, skorupiaków, a nawet innych gatunków "Blastocladiomycota" ("Coelomyces"). Gatunki należące do rodzajów "Urophlyctis" i "Physoderma" są obligatoryjnymi pasożytami roślin. Gospodarcze znaczenie ma "Physoderma maydis" powodująca brązową plamistość liści kukurydzy. Gatunki "Urophlyctis" pasożytują na lucernie, a "Physoderma" są ważnymi pasożytami wielu roślin wodnych i bagiennych. Przedstawiciele rodzaju "Coelomomyces" są pasożytami komarów. Ich cykl rozwojowy wymaga dwóch żywicieli; drugim żywicielem są niektóre gatunki skorupiaków. Niektóre gatunki "Blastocladiomycota" są pasożytami planktonu. m.in. rozwielitek ("Daphnia").

</doc>
<doc id="1794838" url="https://pl.wikipedia.org/wiki?curid=1794838" title="Ulica Juliana Fałata w Koszalinie">
Ulica Juliana Fałata w Koszalinie

Ulica Juliana Fałata – ulica w północno-wschodniej części Koszalina, położona pomiędzy al. Monte Cassino i ul. Orląt Lwowskich. W całości leży w ciągu drogi krajowej nr 6.

</doc>
<doc id="1794840" url="https://pl.wikipedia.org/wiki?curid=1794840" title="Sewilla 1999">
Sewilla 1999



</doc>
<doc id="1794841" url="https://pl.wikipedia.org/wiki?curid=1794841" title="Liczby pierwsze">
Liczby pierwsze



</doc>
<doc id="1794843" url="https://pl.wikipedia.org/wiki?curid=1794843" title="Allomycota">
Allomycota



</doc>
<doc id="1794844" url="https://pl.wikipedia.org/wiki?curid=1794844" title="Czynniki pierwsze">
Czynniki pierwsze



</doc>
<doc id="1794846" url="https://pl.wikipedia.org/wiki?curid=1794846" title="Liczby złożone">
Liczby złożone



</doc>
<doc id="1794848" url="https://pl.wikipedia.org/wiki?curid=1794848" title="Biyan lu">
Biyan lu



</doc>
<doc id="1794849" url="https://pl.wikipedia.org/wiki?curid=1794849" title="Popers (album)">
Popers (album)

Popers – drugi album studyjny polskiego wokalisty popowego Andrzeja Piasecznego tworzącego pod pseudonimem Piasek. Wydawnictwo ukazało się 16 lutego 2000 roku nakładem wytwórni muzycznej BMG Poland. Nagrania zostały zarejestrowane wraz z zespołem QQ Flowers.
Gościnnie na płycie wystąpili: Ewa Bem ("Pół mnie ciebie pół"), Wojciech Karolak, basista Vaila Johnsna i saksofonista Eric Marienthal.
Lista utworów.
Opracowano na podstawie materiału źródłowego.

</doc>
<doc id="1794851" url="https://pl.wikipedia.org/wiki?curid=1794851" title="Osobowość borderline">
Osobowość borderline



</doc>
<doc id="1794853" url="https://pl.wikipedia.org/wiki?curid=1794853" title="Parafia Nawrócenia św. Pawła w Pyskowicach">
Parafia Nawrócenia św. Pawła w Pyskowicach

Parafia Nawrócenia św. Pawła – erygowana 1 września 1991 roku rzymskokatolicka parafia w Pyskowicach, należąca do diecezji gliwickiej i dekanatu Pyskowice.
Starania o budowę nowej świątyni w Pyskowicach podjął ksiądz prałat August Duffek (ówczesny proboszcz parafii św. Mikołaja w centrum Pyskowic), gdyż jedna parafia nie była zdolna spełnić potrzeb duchowych wiernych tak licznego miasta (parafian było ponad 24 tysiące). Po wielu zmaganiach z formalnościami i władzami PRL udało się doprowadzić do budowy (1985). Budowniczym kościoła i zarazem pierwszym proboszczem parafii został ksiądz Leonard Stroka (zm. 4 maja 2016). Nadanie kościołowi tytułu Nawrócenia św. Pawła nawiązywało do dawnej tradycji, gdyż w XIII wieku jedyny kościół w Pyskowicach został poświęcony św. Pawłowi. Kamień węgielny, wmurowany w prezbiterium kościoła, został poświęcony przez papieża Jana Pawła II podczas jego pobytu na Górze św. Anny. 21 września 2003 ówczesny biskup ordynariusz diecezji gliwickiej, Jan Wieczorek, i biskup pomocniczy diecezji opolskiej, Paweł Stobrawa, dokonali aktu konsekracji kościoła.
Na przestrzeni lat wstawiono witraże i zakupiono organy. Powstały także dwie kaplice boczne: Matki Bożej Nieustającej Pomocy (2011) i św. Jana Pawła II (2014, z jego relikwiami). Przy parafii jest jeszcze kaplica pw. Matki Bożej Fatimskiej (poświęcona w sierpniu 1991).

</doc>
<doc id="1794856" url="https://pl.wikipedia.org/wiki?curid=1794856" title="Galidictis grandidiensis">
Galidictis grandidiensis



</doc>
<doc id="1794858" url="https://pl.wikipedia.org/wiki?curid=1794858" title="Andrzej Piaseczny (album)">
Andrzej Piaseczny (album)

Andrzej Piaseczny – trzeci album studyjny polskiego wokalisty popowego Andrzeja Piasecznego, wydany 10 listopada 2003 nakładem wytwórni muzycznej BMG Poland. Pierwszy wydany pod imieniem i nazwiskiem, poprzednie dwa solowe firmowane były pseudonimem Piasek. Album dotarł do 13. miejsca listy OLiS.
Lista utworów.
Opracowano na podstawie materiału źródłowego.

</doc>
<doc id="1794859" url="https://pl.wikipedia.org/wiki?curid=1794859" title="United International Pictures">
United International Pictures

United International Pictures (skr. UIP) – amerykańska spółka joint venture, która powstała w 1981. Obecnie należy do korporacji Paramount Global (National Amusements) (50%) i NBCUniversal (Comcast) (50%).
Przedsiębiorstwo zajmuje się głównie dystrybucją filmów wytwórni Paramount Pictures (Paramount Global) oraz Universal Pictures i DreamWorks (NBCUniversal). Firma zajmuje się również dystrybucją produkcji innych wytwórni filmowych, m.in. MGM, United Artists, 20th Century Fox oraz Walt Disney Pictures.
Poprzednikiem spółki było Cinema International Corporation, które połączyło się z zagranicznym ramieniem United Artists, doprowadzającac tym samym do reorganizacji CIC.
Siedziba przedsiębiorstwa znajduje się w Londynie. United International Pictures ma filię w Warszawie, w Polsce.

</doc>
<doc id="1794861" url="https://pl.wikipedia.org/wiki?curid=1794861" title="Ulica Gdańska w Koszalinie">
Ulica Gdańska w Koszalinie

Ulica Gdańska – ulica w północno-wschodniej części Koszalina, przedłużenie ul. Fałata, wyprowadza ruch z miasta w stronę Trójmiasta. W całości leży w ciągu drogi krajowej nr 6.

</doc>
<doc id="1794862" url="https://pl.wikipedia.org/wiki?curid=1794862" title="Mistrzostwa Europy w piłce siatkowej kobiet 2009">
Mistrzostwa Europy w piłce siatkowej kobiet 2009



</doc>
<doc id="1794863" url="https://pl.wikipedia.org/wiki?curid=1794863" title="Parafia św. Mikołaja w Pyskowicach">
Parafia św. Mikołaja w Pyskowicach

Parafia św. Mikołaja – rzymskokatolicka parafia znajdująca się w Pyskowicach. Parafia należy do diecezji gliwickiej i dekanatu Pyskowice. Erygowana w 1256 r.

</doc>
<doc id="1794865" url="https://pl.wikipedia.org/wiki?curid=1794865" title="Ignotus">
Ignotus



</doc>
<doc id="1794866" url="https://pl.wikipedia.org/wiki?curid=1794866" title="Chondryty enstatytowe">
Chondryty enstatytowe

Chondryty enstatytowe – grupa meteorytów kamiennych. Jest to najrzadziej spotykany typ meteorytów kamiennych oznaczonych symbolem E. W chondrytach enstatytowych występuje żelazo w postaci metalicznej (kamacyt) i w połączeniu z siarką tworząc troilit (FeS, siarczek żelaza). W meteorytach tych występuje: enstatyt, minerał krzemianowy z magnezowej grupy piroksenów MgSiO3 (Mg2[Si2O6]). Może on tworzyć wyraźnie zarysowane struktury chondr enstatytowych. Poza tym w meteorytach tych występują: kwarc, trydymit, krystobalit. Brak w nim natomiast oliwinu oraz krzemianowych minerałów zawierających żelazo.
Pierwszym meteorytem opisanym z tej grupy, był meteoryt spadły w 1901 roku w południowo-zachodniej Finlandii. Jak dotąd największym chondrytem enstatytowym jest kanadyjski meteoryt Abee.

</doc>
<doc id="1794867" url="https://pl.wikipedia.org/wiki?curid=1794867" title="Pograniczne zaburzenie osobowości">
Pograniczne zaburzenie osobowości



</doc>
<doc id="1794869" url="https://pl.wikipedia.org/wiki?curid=1794869" title="Mateusz Bronowicki">
Mateusz Bronowicki

Mateusz Bronowicki (ur. 9 marca 1989 w Gorzowie Wielkopolskim) – polski szachista.
Kariera szachowa.
W latach 1998–2007 wielokrotnie uczestniczył w finałach mistrzostw Polski juniorów w różnych kategoriach wiekowych, największy sukces odnosząc w 2003 r. w Brodach, gdzie zdobył brązowy medal MP do 14 lat. W tym samym roku reprezentował narodowe barwy na rozegranych w Budvie mistrzostwach Europy w tej samej kategorii wiekowej. W barwach Stilonu Gorzów Wlkp. trzykrotnie zdobył medale drużynowych mistrzostw Polski juniorów: złoty (Szklarska Poręba 2006), srebrny (Szklarska Poręba 2007) oraz brązowy (Koszalin 2004).
Do jego sukcesów w turniejach międzynarodowych należą m.in. dz. II m. w Mariańskich Łaźniach (2005, za Maciejem Rutkowskim, wspólnie z Josefem Pribylem), dz. I m. w Obrze (2006, wspólnie z Rafałem Lubczyńskim), V m. w Guben (2006), dz. III m. w Ostródzie (2007, za Aleksandrem Miśtą i Maciejem Rutkowskim, wspólnie z Olga Sikorovą), dz. IV m. w Gorzowie Wielkopolskim (2008, za Wojciechem Morandą, Wołodymyrem Małaniukiem i Aleksandrem Czerwońskim, wspólnie z m.in. Mirosławem Grabarczykiem) oraz dz. III m. w Ołomuńcu (2009, za Giennadijem Agejczenko i Robertem Tibenskym). W 2010 r. zwyciężył (wspólnie ze Zbigniewem Strzemieckim) w V Międzynarodowym Pucharze ZG AZS, rozegranym we Wrocławiu (jednocześnie wypełniając normę na tytuł mistrza międzynarodowego).
Posiada tytuł mistrza FIDE, który otrzymał w 2007 roku. Najwyższy ranking w dotychczasowej karierze osiągnął 1 kwietnia 2009 r., z wynikiem 2370 punktów zajmował wówczas 74. miejsce wśród polskich szachistów.

</doc>
<doc id="1794871" url="https://pl.wikipedia.org/wiki?curid=1794871" title="Serhij Husiew">
Serhij Husiew

Serhij Jewhenijowycz Husiew, ukr. Сергій Євгенійович Гусєв, ros. Сергей Евгеньевич Гусев, "Siergiej Jewgienjewicz Gusiew" (ur. 1 lipca 1967 w Odessie, Ukraińska SRR) – ukraiński piłkarz, grający na pozycji napastnika, reprezentant Ukrainy.
Kariera piłkarska.
Kariera klubowa.
Wychowanek SDJuSzOR (szkoły piłkarskiej) Czornomoreć Odessa, w 1984 rozpoczął karierę piłkarską w jej drużynie rezerwowej. W latach 1985–1987 odbywał służbę wojskową w SKA Odessa. Potem powrócił do Czornomorca. W 1989 ponownie występował w klubie SKA, aby wrócić ponownie do Czornomorca. W 1991 bronił barw drugoligowego klubu Tiligul Tyraspol, z którym został królem strzelców ligi, po czym po raz trzeci wrócił do Czornomorca. Latem 1993 wyjechał za granicę, gdzie bronił barw klubów Trabzonspor, Altay S.K., Hapoel Beer Szewa, Sojuz-Gazprom Iżewsk i Zimbru Kiszyniów. W 1998 powrócił do SK Odessa, a w następnym roku został piłkarzem Zirki Kirowohrad. Karierę piłkarską zakończył w amatorskim zespole Syhnał Odessa, w międzyczasie próbując swoich sił w klubie Dnister Owidiopol.
Kariera reprezentacyjna.
29 kwietnia 1992 debiutował w drużynie narodowej Ukrainy w przegranym 1:3 meczu towarzyskim z Węgrami. Łącznie rozegrał 5 spotkań reprezentacyjnych.

</doc>
<doc id="1794872" url="https://pl.wikipedia.org/wiki?curid=1794872" title="Mathurin Jacques Brisson">
Mathurin Jacques Brisson

Mathurin Jacques Brisson (ur. 30 kwietnia 1723, zm. 23 czerwca 1806) – francuski zoolog i filozof przyrody. Specjalizował się głównie w ornitologii i entomologii.
Życiorys.
Brisson urodził się w Fontenay-le-Comte. We wczesnych latach życia zajmował się historią naturalną. Pierwsze prace naukowe opublikował w 1756 ("Le Règne animal") i 1760 ("Ornithologie") roku. W 1759 roku został członkiem Francuskiej Akademii Nauk (fr. "Académie des sciences"). Po śmierci Réaumura (1683–1757), którego był asystentem, porzucił historię naturalną i został profesorem filozofii przyrody w Kolegium Nawarry w Paryżu. W tym czasie napisał kilka prac naukowych i książek, w tym "Pesanteur Spécifique des Corps" z 1787 roku. Zmarł w Croissy koło Paryża.

</doc>
<doc id="1794876" url="https://pl.wikipedia.org/wiki?curid=1794876" title="Mungotictis">
Mungotictis



</doc>
<doc id="1794877" url="https://pl.wikipedia.org/wiki?curid=1794877" title="Mungotictis substriatus">
Mungotictis substriatus



</doc>
<doc id="1794878" url="https://pl.wikipedia.org/wiki?curid=1794878" title="Ataksyt">
Ataksyt



</doc>
<doc id="1794879" url="https://pl.wikipedia.org/wiki?curid=1794879" title="Mungotictis vittatus">
Mungotictis vittatus



</doc>
<doc id="1794880" url="https://pl.wikipedia.org/wiki?curid=1794880" title="Chondryty">
Chondryty



</doc>
<doc id="1794881" url="https://pl.wikipedia.org/wiki?curid=1794881" title="Achondryty">
Achondryty



</doc>
<doc id="1794884" url="https://pl.wikipedia.org/wiki?curid=1794884" title="Mecze reprezentacji Polski w piłce nożnej mężczyzn prowadzonej przez Stefana Majewskiego">
Mecze reprezentacji Polski w piłce nożnej mężczyzn prowadzonej przez Stefana Majewskiego

Szczegóły.
Czechy: Petr Čech – Zdeněk Pospěch, Tomáš Sivok, Roman Hubník, Marek Jankulovski – Jaroslav Plašil, Tomáš Hübschman, Tomáš Rosický (79. David Jarolím), Daniel Pudil (86. Jiří Štajner) – Milan Baroš, Michal Papadopulos (46. Tomáš Necid).
Polska: Wojciech Kowalewski – Jakub Rzeźniczak, Arkadiusz Głowacki, Piotr Polczak, Seweryn Gancarczyk – Jakub Błaszczykowski (68. Sławomir Peszko), Mariusz Lewandowski, Maciej Iwański, Ludovic Obraniak – Kamil Grosicki (81. Dawid Janczyk), Ireneusz Jeleń (63. Robert Lewandowski).
Polska: Jerzy Dudek – Seweryn Gancarczyk, Arkadiusz Głowacki, Jarosław Bieniuk, Jakub Rzeźniczak – Ludovic Obraniak, Mariusz Lewandowski, Roger Guerreiro (60. Sławomir Peszko), Jakub Błaszczykowski – Paweł Brożek (86. Dawid Janczyk), Ireneusz Jeleń (68. Robert Lewandowski).
Słowacja: Ján Mucha – Peter Pekarík, Zdeno Štrba, Kornel Saláta, Martin Petráš – Vladimír Weiss (67. Ján Novák), Ján Kozák (85. Miroslav Karhan), Kamil Kopúnek, Marek Hamšík – Stanislav Šesták (75. Dušan Švento), Erik Jendrišek.

</doc>
<doc id="1794885" url="https://pl.wikipedia.org/wiki?curid=1794885" title="Cabeus (krater księżycowy)">
Cabeus (krater księżycowy)

Cabeus – krater uderzeniowy położony około 100 km od południowego bieguna Księżyca. Z tego względu z Ziemi jest widoczny ukośnie pod znacznym kątem oraz nieustannie w głębokim cieniu z powodu braku światła słonecznego. Niewiele szczegółów powierzchni krateru można zauważyć nawet z orbity. Znajduje się na zachód od krateru Malapert, i na południowy zachód od Newtona.
W okolicach południowego koła podbiegunowego w trakcie badań sondy Lunar Prospector zostały wykryte ślady wodoru. Potencjalnym jego źródłem może być woda pochodząca z komet lub meteorytów. Krater Cabeus jest na tyle duży, że temperatura w cieniu jest niższa niż 100K. Z tego też względu na powierzchni krateru może znajdować się lód wodny.
Nazwa krateru pochodzi od Niccolò Cabeo (1586-1650), włoskiego jezuity i filozofa. Znajduje się na współrzędnych selenograficznych .
Uderzenie sondy LCROSS.
Uderzenie sondy LCROSS w powierzchnię krateru nastąpiło 9 października 2009 roku. Celem uderzenia było wyrzucenie pyłu pochodzącego z księżycowego gruntu oraz zbadanie powstałej w ten sposób chmury. Aby to umożliwić przed uderzeniem w powierzchnię Księżyca sonda LCROSS rozdzieliła się na dwie części. Pierwsza uderzyła w powierzchnię Księżyca a druga przeleciała przez chmurę powstałego pyłu badając jego właściwości i przesyłając dane na Ziemię. Następnie kilka minut później sama sonda również uległa zniszczeniu rozbijając się o powierzchnię Księżyca kilka kilometrów dalej.
Początkowo na miejsce uderzenia sondy LCROSS został wybrany krater Cabeus A. Ze względu na dane pochodzące z japońskiej sondy Kaguya zmieniono miejsce impaktu na większy krater Cabeus. Zmiana była podyktowana większą koncentracją wodoru w okolicach gdzie znajduje się krater Cabeus. Krater ten jest stale zacieniony, wobec czego naukowcy sądzą, że może w nim znajdować się lód. Dodatkowo dane wysokościomierza laserowego (Lunar Orbiter Laser Altimeter) sondy Lunar Reconnaissance Orbiter ujawniły małą dolinkę w pobliżu wysokiego wzniesienia centralnego, co miało wpłynąć na lepsze warunki oświetlenia chmury wyrzuconego gazu i pyłu wskutek uderzenia impaktora oraz miało ułatwić obserwacje prowadzone z Ziemi. Nie udało się jednak dostrzec widzialnych oznak uderzenia w Księżyc, lecz spektrometr pracujący w podczerwieni wykrył miejsce uderzenia.
Impakt ostatniego członu rakiety nośnej LCROSS wzbił z dna krateru dwuczęściowy obłok pyłu. Pierwszy, uniesiony wyżej zawierał drobny pył oraz parę, drugi niższy, zawierał cięższą materię, pierwszy raz od miliardów lat poddaną działaniu światła słonecznego. Dane zebrane przez spektrometry sondy pozwoliły wykazać bez wątpliwości obecność wody w kraterze Cabeus. Dodatkowym potwierdzeniem jest emisja zaobserwowana w paśmie ultrafioletowym, którą przypisano hydroksylowi, produktowi procesu rozpadu wody pod wpływem światła słonecznego.

</doc>
<doc id="1794886" url="https://pl.wikipedia.org/wiki?curid=1794886" title="Ulica Gnieźnieńska w Koszalinie">
Ulica Gnieźnieńska w Koszalinie

Ulica Gnieźnieńska – ulica w południowej części Koszalina, wyprowadza ruch z miasta w stronę Szczecinka i Piły. W całości leży w ciągu drogi krajowej nr 11.

</doc>
<doc id="1794888" url="https://pl.wikipedia.org/wiki?curid=1794888" title="1. deild karla">
1. deild karla



</doc>
<doc id="1794891" url="https://pl.wikipedia.org/wiki?curid=1794891" title="Eutrachelus temminckii">
Eutrachelus temminckii

Eutrachelus temminckii – gatunek chrząszcza z rodziny Brentidae. Jest największym przedstawicielem rodziny, samce osiągają 75 mm długości. Samice są mniejsze, mają węższą głowę i ryjek. Zasięg występowania obejmuje Borneo, Indonezję (Jawę, Sumatrę) i Malezję. Nazwa gatunkowa honoruje Coenraada Jacoba Temmincka.

</doc>
<doc id="1794896" url="https://pl.wikipedia.org/wiki?curid=1794896" title="Salanoia concolor">
Salanoia concolor



</doc>
<doc id="1794897" url="https://pl.wikipedia.org/wiki?curid=1794897" title="Salanoia">
Salanoia



</doc>
<doc id="1794899" url="https://pl.wikipedia.org/wiki?curid=1794899" title="Salanoia olivacea">
Salanoia olivacea



</doc>
<doc id="1794901" url="https://pl.wikipedia.org/wiki?curid=1794901" title="Metacerocoma">
Metacerocoma



</doc>
<doc id="1794902" url="https://pl.wikipedia.org/wiki?curid=1794902" title="Salanoia unicolor">
Salanoia unicolor



</doc>
<doc id="1794903" url="https://pl.wikipedia.org/wiki?curid=1794903" title="Flunaryzyna">
Flunaryzyna

Flunaryzyna (łac. "Flunarizinum") – antagonista kanału wapniowego, pochodna cynaryzyny. Blokuje działanie histaminy, silnie i długotrwale znosi skurcz i zwężenie drobnych naczyń.
Dawkowanie.
Doustnie. Dawkę i częstotliwość przyjmowania leku ustala lekarz. Zwykle u osób dorosłych z migreną lub zawrotami głowy 10 mg na dobę w jednej dawce.
Uwagi.
Nie zaleca się stosowania leku u kobiet karmiących piersią. W czasie przyjmowania flunaryzyny nie należy prowadzić pojazdów mechanicznych oraz obsługiwać maszyn.

</doc>
<doc id="1794907" url="https://pl.wikipedia.org/wiki?curid=1794907" title="Parafia św. Leonarda w Słupcy">
Parafia św. Leonarda w Słupcy

Parafia Świętego Leonarda w Slupcy – jedna z 9 parafii leżącą w granicach dekanatu słupeckiego. Erygowana w 1990. Kościół parafialny drewniany z XVI wieku, na planie krzyża łacińskiego z wieżą z 1765, jeden z najcenniejszych tego rodzaju zabytków w Wielkopolsce, zwłaszcza dzięki wyposażeniu wnętrza. W parafii organizowane są kursy ceremoniarskie Archidiecezji gnieźnieńskiej.
Rys historyczny.
Parafia powstała w 1990 dekretem księdza biskupa Henryka Muszyńskiego.
W 2011 mocą dekretu Prymasa Polski kościół parafialny otrzymał statut Sanktuarium.
Dokumenty.
Księgi metrykalne:

</doc>
<doc id="1794909" url="https://pl.wikipedia.org/wiki?curid=1794909" title="Go!Go!7188">
Go!Go!7188

GO!GO!7188 – japońska grupa muzyczna założona w 1998 roku.

</doc>
<doc id="1794912" url="https://pl.wikipedia.org/wiki?curid=1794912" title="Chondryty węgliste">
Chondryty węgliste

Chondryty węgliste – grupa meteorytów kamiennych o symbolu ogólnym C. Charakteryzują się bardzo kruchą budową i dlatego przeważnie rozpadają się w trakcie przelotu przez ziemską atmosferę. Dotyczy to głównie grupy C1 i C2. Chondryty węgliste zawierają dużo węgla, do ok. 4% oraz dużo wody, do ok. 20%. Poza tym zawierają krzemiany z grupą wodorotlenową OH i magnetyt (do 25%).
Po raz pierwszy analizie chemicznej poddano chondryt węglisty w 1834 roku. Według wcześniejszej klasyfikacji chondryty węgliste dzielono na trzy typy. Od 1962 roku, według nowej klasyfikacji zaproponowanej przez W. R. van Schmusa i J. A. Wooda, chondryty węgliste dzielimy na: C1, C2, C3, C4.W Chondrytach grupy C1 jest najwyższa zawartość węgla i wody. Stwierdzono też występowanie w nich pewnych grup aminokwasów. W grupie C2 zaczynają się pojawiać już chondry. Zbudowane są głównie z oliwinu i piroksenu. Grupa C3 budową i składem chemicznym przypomina chondryty zwyczajne. Grupa C4 to tak zwane zrekrystalizowane w wysokim stopniu chondryty niewęgliste. Najbardziej znanym chondrytem węglistym jest meksykański meteoryt Allende.

</doc>
<doc id="1794915" url="https://pl.wikipedia.org/wiki?curid=1794915" title="Mistrzostwa Europy w Piłce Siatkowej Mężczyzn 1950">
Mistrzostwa Europy w Piłce Siatkowej Mężczyzn 1950

II Mistrzostwa Europy w piłce siatkowej mężczyzn 1950 odbyły się w Bułgarii w dniach 14-22 października. Mecze rozgrywane były w Sofii. Udział wzięło 6 reprezentacji, spośród których najlepsza okazała się Związku Radzieckiego, przed obrońcą tytułu - Czechosłowacją.

</doc>
<doc id="1794916" url="https://pl.wikipedia.org/wiki?curid=1794916" title="Chondryt węglisty">
Chondryt węglisty



</doc>
<doc id="1794917" url="https://pl.wikipedia.org/wiki?curid=1794917" title="Sydor">
Sydor



</doc>
<doc id="1794918" url="https://pl.wikipedia.org/wiki?curid=1794918" title="Parafia św. Wawrzyńca w Słupcy">
Parafia św. Wawrzyńca w Słupcy

Parafia Świętego Wawrzyńca w Słupcy jest jedną z 9 parafii leżącą w granicach dekanatu słupeckiego. Erygowana w 1190. Kościół parafialny gotycki z połowy XV wieku, kilkakrotnie przebudowywany, regotyzowany 1949–1958, oszkarpowany przyporami dwuuskokowymi o narożnikach profilowanych.
Historia.
Parafia powstała w 1190 roku i do 1818 roku należała do archidiecezji gnieźnieńskiej. Po erygowaniu parafii zbudowano drewniany kościół, który został spalony w 1331 roku. Na jego miejsce zbudowano nowy kościół, ale jeszcze przed 1400 rokiem zaczęto budować murowany. Fundatorem był biskup poznańskiego Andrzej z Bnina.
Proboszczowie i administratorzy.
Dokumenty.
Księgi metrykalne: 

</doc>
<doc id="1794920" url="https://pl.wikipedia.org/wiki?curid=1794920" title="Sidor">
Sidor



</doc>
<doc id="1794926" url="https://pl.wikipedia.org/wiki?curid=1794926" title="Flumetazon">
Flumetazon

Flumetazon – syntetyczny, steroidowy lek o działaniu przeciwzapalnym, przeciwuczuleniowym i przeciwświądowym.
Dawkowanie.
Zewnętrzne, zgodnie z zaleceniami lekarza. Zwykle początkowo 2-3 razy na dobę. Stosować na chorobowo zmienione miejsca.

</doc>
<doc id="1794928" url="https://pl.wikipedia.org/wiki?curid=1794928" title="Kamienica Prażmowskich w Warszawie">
Kamienica Prażmowskich w Warszawie

Kamienica Prażmowskich, także kamienica Pastoriusa, Leszczyńskich, Rautenstrauchów lub Dobrycza – rokokowo-klasycystyczna kamienica znajdująca się w Warszawie przy ul. Krakowskie Przedmieście 87.
Historia.
Zbudowana ok. 1660 dla Joachima Pastoriusa, lekarza i historiografa królewskiego, jako dwupiętrowa z czteroosiową fasadą. Od połowy XVII wieku była własnością ławnika warszawskiego K. Waltera, od 1666 Mikołaja Prażmowskiego kanclerza wielkiego koronnego i prymasa Polski.
W 1754, po przejęciu przez rodzinę Leszczyńskich, przebudowana na rokokowy pałacyk z pięcioosiową fasadą według projektu Jakuba Fontany. Od strony ul. Senatorskiej znajduje się drugi dom frontowy w stylu klasycystycznym. W miejscu południowej części kamienicy przed 1795 dobudowano nowy segment.
Następnie przeszła w ręce rodu Rautenstrauchów. W 1804 została kupiona przez kupca Stefana Dobrycza.
Spalona podczas obrony Warszawy we wrześniu 1939. Wnętrza zniszczone w 1944, jednak fasada przetrwała wojnę z niewielkimi uszkodzeniami. Fragmentarycznie rozebrana przy budowie tunelu Trasy W–Z, została odbudowana w latach 1948–1949 według wyglądu z końca XVIII wieku na podstawie projektu Zygmunta Stępińskiego. W latach 2002–2003 została odrestaurowana. Nad wejściem do kamienicy znajduje się jedna z dwóch odtworzonych po wojnie w Warszawie tablic libertacyjnych.
Kamienica jest połączona z sąsiednią kamienicą Johna. Jest siedzibą Domu Literatury.
Wygląd.
Kamienica rokokowo-klasycystyczna, czterokondygnacyjna, pięcioosiowa. Fasada główna ozdobiona portalem, balkony z ażurowymi balustradami. W portalu znajduje się krata z herbem Leszczyńskich. 
Mariusz Karpowicz zaliczył ją do najpiękniejszych kamienic rokokowych w Polsce.

</doc>
<doc id="1794931" url="https://pl.wikipedia.org/wiki?curid=1794931" title="Parafia bł. Michała Kozala Biskupa Męczennika w Słupcy">
Parafia bł. Michała Kozala Biskupa Męczennika w Słupcy

Parafia błogosławionego Michała Kozala Biskupa Męczennika w Słupcy jest jedną z 9 parafii leżącą w granicach dekanatu słupeckiego. Erygowana w 1996. Kościół parafialny został zbudowany na przełomie XX i XXI wieku.
Dokumenty.
Księgi metrykalne: 

</doc>
<doc id="1794932" url="https://pl.wikipedia.org/wiki?curid=1794932" title="Uzbrojenie policji">
Uzbrojenie policji

Uzbrojenie Policji - Dzięki "Programowi modernizacji uzbrojenia funkcjonariuszy Policji i Straży Granicznej w latach 2001-2004" Policja uzbrojona jest w nowoczesną broń, głównie produkcji niemieckiej (firmy Walther oraz Heckler &amp; Koch) oraz austriackiej (Glock GmbH). 88% broni przybocznych stanowią samopowtarzalne pistolety Walther P99, zasilane amunicją 9x19mm Parabellum oraz Glocki model 17, 19 oraz 26. Wypierają one przestarzałą broń P-64 oraz ich młodszą wersję P-83 - oba zasilane nabojem 9x18 mm Makarow. Wśród pistoletów maszynowych prym wiedzie polski Glauberyt PM-98 oraz jego starszy brat model PM-84 (oba używające amunicji 9x19mm Parabellum).
Od 2003 roku prowadzona jest intensywna aktualizacja uzbrojenia oddziałów antyterrorystycznych oraz CBŚ - do wyposażenia należą niemieckie MP5 (wersje A3 oraz KA4), HK UMP, karabiny szturmowe G36 (wersje C oraz V), karabiny wyborowe TRG 21 oraz granatnik HK 69.
Poza wymienionymi wzorami uzbrojenia na stanie jednostek znajdują się także strzelby gładkolufowe kal. 12, w których stosowana jest amunicja penetracyjna (W8MP - breneka, LFT-6.8 - loftka, PR-PIK, SAK) i obezwładniająca (BĄK, CHRABĄSZCZ, CS, ONS-2000). Strzelby te wykorzystywane są przez Oddziały Prewencji Policji, służbę ruchu drogowego, pododdziały antyterrorystyczne Policji oraz Centralne Biuro Śledcze KGP.
W 2018 roku zakupiono pistolety Arex Rex Zero 1CP, a w 2019 pistolety Beretta APX, pistolety maszynowe MP5K, MP5A5 i MP5SD6, karabinki Haenel MK556 i karabiny HK417A2

</doc>
<doc id="1794936" url="https://pl.wikipedia.org/wiki?curid=1794936" title="Anton Kokalj">
Anton Kokalj

Anton Kokalj, ps. „Tonči” (ur. 7 lipca 1892 w Lublanie, zm. 7 maja 1945 w rejonie Grgaru) – jugosłowiański wojskowy (pułkownik), szef sztabu, a następnie dowódca oddziału zbrojnego Słoweńskiego Narodowego Komitetu Bezpieczeństwa w Trieście podczas II wojny światowej.
Życiorys.
Krótko przed wybuchem I wojny światowej ukończył korpus kadetów. Brał udział w wojnie w szeregach armii austro-węgierskiej, dochodząc do stopnia majora. Następnie służył w armii jugosłowiańskiej w Zagrzebiu, Belgradzie, Niszu i ponownie w Belgradzie. 6 września 1935 r. został awansowany do stopnia pułkownika. Później pełnił m.in. funkcję adiutanta regenta księcia Pawła. Podczas ataku wojsk niemieckich na Jugosławię w kwietniu 1941 r. dowodził 66 pułkiem kawalerii. Po zakończeniu wojny został internowany przez Włochów. Na początku grudnia 1942 r. wyszedł na wolność. Na początku listopada 1943 r. zorganizował w Trieście we współpracy z Niemcami filię Słoweńskiego Narodowego Komitetu Bezpieczeństwa. Następnie pełnił funkcję szefa sztabu, a od lutego 1945 r. dowódcy miejscowego oddziału zbrojnego. Pod koniec wojny ewakuował się z pozostałymi kolaborantami słoweńskimi do austriackiej Karyntii, ale 7 maja 1945 r. zginął po drodze zastrzelony przez jugosłowiańskich partyzantów komunistycznych.

</doc>
<doc id="1794938" url="https://pl.wikipedia.org/wiki?curid=1794938" title="Abraham Essenfeld">
Abraham Essenfeld

Abraham Essenfeld (ur. 31 października 1919 w Jagielnicy, zm. 16 sierpnia 1986 w Warszawie) – polski działacz kombatancki żydowskiego pochodzenia.
Życiorys.
Urodził się w Jagielnicy w rodzinie żydowskiej, jako syn Szulima i Sabiny. Z zawodu był buchalterem. Podczas II wojny światowej walczył w stopniu kapitana w szeregach Armii Czerwonej pod Moskwą, Stalingradem i Warszawą. Został ciężko ranny w nogi.
Od 1946 mieszkał we Wrocławiu, gdzie sierpnia tego samego roku był kierownikiem referatu inwalidzkiego Wojewódzkiego Komitetu Żydowskiego i wiceprzewodniczącym Związku Inwalidów Wojennych. Przez wiele lat zasiadał w Zarządzie Wojewódzkim we Wrocławiu i Zarządzie Głównym Związku Żydów byłych Uczestników Walki Zbrojnej z Faszyzmem. Od 1949 członek Związku Bojowników o Wolność i Demokrację. W latach 50. przeprowadził się do Warszawy, gdzie pracował jako urzędnik w Najwyższej Izbie Kontroli. Był członkiem PPR i PZPR.
Odznaczony m.in. Krzyżem Kawalerskim Orderu Odrodzenia Polski. Pochowany jest na cmentarzu żydowskim przy ulicy Okopowej w Warszawie (kwatera 2).

</doc>
<doc id="1794939" url="https://pl.wikipedia.org/wiki?curid=1794939" title="Republika Austriacka">
Republika Austriacka

Republika Austriacka () – państwo na terenie obecnej Austrii, które istniało od 21 października 1919 roku do 12 lutego 1934 roku.
Republika istniała od ratyfikacji przez austriacki parlament traktatu z Saint Germain, który wymusił zmianę dotychczasowej nazwy (Republika Niemieckiej Austrii), doprowadził do istotnej korekty granic oraz zabronił podejmowania prób zjednoczenia z Niemcami.
Jej schyłkiem było przejęcie władzy przez kanclerza Engelberta Dollfußa w 1932 roku, który w rok później rozwiązał parlament i rozpoczął rządy za pomocą dekretów. Dollfuß zbliżył się w swojej polityce do Mussoliniego, broniąc Austrii przed ekspansją III Rzeszy. 12 lutego 1934 roku zmieniono nazwę na Federalne Państwo Austriackie. Pół roku później, 25 lipca 1934, Dollfuß został zamordowany w zamachu zorganizowanym przez austriackich nazistów.

</doc>
<doc id="1794941" url="https://pl.wikipedia.org/wiki?curid=1794941" title="Simphiwe Nongqayi">
Simphiwe Nongqayi

Simphiwe Nongqayi (ur. 18 lutego 1972 w Południowej Afryce) – południowoafrykański bokser, były zawodowy mistrz świata organizacji IBF w kategorii junior koguciej (do 115 funtów).
Zawodową karierę rozpoczął we wrześniu 2002 roku. 28 lutego 2009 roku, w swojej piętnastej walce, pokonał jednogłośnie na punkty w pojedynku eliminacyjnym IBF Meksykanina Francisco Arce. 15 września 2009 roku, w pojedynku o wakujący tytuł mistrzowski federacji IBF nieoczekiwanie pokonał na punkty brata Francisco – Jorge Arce i zdobył pas mistrzowski.

</doc>
<doc id="1794942" url="https://pl.wikipedia.org/wiki?curid=1794942" title="Jiří Havel">
Jiří Havel

Jiří Havel (ur. 20 sierpnia 1957 w Pradze, zm. 8 lipca 2012 w Wiedniu) – czeski polityk, ekonomista i nauczyciel akademicki, w 2006 wicepremier, poseł do Parlamentu Europejskiego.
Życiorys.
Ukończył studia w wyższej szkole ekonomicznej VŠE w Pradze. Na Uniwersytecie Karola uzyskał stopień kandydata nauk, a następnie habilitację. W 1997 objął stanowisko docenta w katedrze finansów. Po 1993 związany z organami zarządczymi i nadzorczymi różnych przedsiębiorstw (takich jak Unipetrol, Česká spořitelna i ČEZ).
Do rozwiązania był członkiem Komunistycznej Partii Czechosłowacji. W 1990 zakładał Niezależną Lewicę, ostatecznie w 1997 dołączył do Czeskiej Partii Socjaldemokratycznej. W latach 1999–2001 był pierwszym zastępcą, następnie przewodniczącym komitetu wykonawczego funduszu zarządzającego majątkiem państwowym. Od 2003 pełnił funkcję doradcy ministra finansów i premiera Czech. Od stycznia do sierpnia 2006 sprawował urząd wicepremiera do spraw gospodarczych w rządzie rządzie Jiříego Paroubka. W tym samym roku bez powodzenia kandydował do Senatu.
W wyborach europejskich w 2009 z listy ČSSD uzyskał mandat deputowanego do Parlamentu Europejskiego. Przystąpił do grupy Postępowego Sojuszu Socjalistów i Demokratów, został też członkiem Komisji Budżetowej. Zmarł w trakcie kadencji.

</doc>
<doc id="1794944" url="https://pl.wikipedia.org/wiki?curid=1794944" title="Bohdan Gadomski">
Bohdan Gadomski

Bohdan Gadomski (ur. 7 października 1949 w Łodzi, zm. 24 marca 2020 tamże) – polski dziennikarz i publicysta.
Życiorys.
Wczesne lata.
Urodził się w Łodzi jako syn Eweliny Gadomskiej, śpiewaczki, i Jerzego Gadomskiego, który występował publicznie grając na harmonijce ustnej. We wczesnych latach brał wielokrotnie udział w łódzkich „Spotkaniach z polską piosenką”, zwyciężając kilkanaście razy. W klasie piątej szkoły podstawowej należał do teatrzyku dziecięcego w Pałacu Młodzieży w Łodzi, gdzie wystąpił w operetce dziecięcej "Drewniaczek" na motywach baśni "Pinokio". W filmie dokumentalnym Wytwórni Filmów Oświatowych z Łodzi pod tytułem "Komu dwójkę?" (1963) pojawił się w głównej roli Janka. Jako uczeń czwartej klasy licealnej pisał na łamach miesięcznika pracy twórczej „Radar”. Będąc w klasie maturalnej wygrał konkurs radiowy dla młodych piosenkarzy amatorów „Bez protekcji” Włodzimierza Korcza zorganizowany przez Radio Łódź, śpiewając piosenkę „Nikt nie pomoże” z repertuaru Teresy Tutinas.
Początkowo zdawał konkursowy egzamin na wydział wokalno-aktorski Państwowej Wyższej Szkoły Muzycznej w Łodzi; jednak choć jego występ spodobał się komisji egzaminacyjnej, której przewodniczyła Olga Olgina, w ocenie końcowej stwierdzono, że jego głos bardziej nadaje się do piosenki aniżeli opery. Studiował filologię polską w dwóch uczelniach pedagogicznych, bo chciał zostać nauczycielem języka polskiego. Ukończył Studium Dziennikarstwa i Wiedzy o Prasie w Łodzi oraz Państwowe Studium Kultury i Oświaty w Warszawie (reżyseria teatralna teatrów niezawodowych).
Kariera.
Na początkowym etapie swojej działalności dziennikarskiej, pisał w wielu tytułach prasowych: „Film”, „Ekran”, „Scena”, „Teatr”, „itd”, „TIM”, „Panorama”, „Tygodnik Kulturalny”, „Kultura”, „Wprost”, „Walka Młodych”, „Non Stop”, „TV Sat Magazyn”, „Synkopa”, „Śpiewamy i Tańczymy”, „Do Rzeczy”, „Kalejdoskop” (miesięcznik, regionalny informator kulturalny wydawany przez Łódzki Dom Kultury), „Zwierciadło”, „Znane i nieznane”, „Kurier Szczeciński” i „Wieczór Wybrzeża”, ale przede wszystkim w łódzkim tygodniku „Odgłosy”, gdzie specjalizował się w dużych formach dziennikarstwa prasowego i uczył warsztatu. Był autorem licznych publikacji na temat życia i działalności Violetty Villas, Michaela Balla, Shirley Bassey i Ymy Sumac oraz wielu programów radiowych i telewizyjnych o gwiazdach piosenki z Polski i zagranicy. Laureat „Złotego Pióra”, „Złotego Taboru”, „Złotego Prometeusza”, „Diamentowej Nuty”, „Diamentowego Liścia Medialnego” oraz medalu „Serce za serce”.
Wystąpił w filmowej etiudzie fabularnej Bronisławy Nowickiej "Mantra" (2004) z Gabrielą Muskałą. W komedii kryminalnej "Lawstorant" (2005) zagrał postać sąsiada tytułowego bohatera (w tej roli Michał Wiśniewski). Wystąpił także w czterech teledyskach.
Nagrał piosenki takie jak „Duch, dusza i ciało” (2015) z muzyką i słowami Agnieszki Chrzanowskiej, „Czy pani tańczy twista” (2016) w duecie z Aldoną Orłowską, „Wszystko przeminie, wszystko przepadnie” (6 grudnia 2016) z repertuaru płytowego Zdzisławy Sośnickiej (1977) oraz świąteczny utwór „Ten wyjątkowy czas” (grudzień 2018).
Redagował autorskie rubryki w tygodniku „Angora” oraz gazecie „Express Ilustrowany”. Występował jako recenzent muzyczny i gość programów na antenach TVP1, TVP2, Polsatu, TVN i Superstacji. Współpracował z TVP3 Katowice. Przez kilkanaście lat był redaktorem muzycznym trzech łódzkich stacji radiowych: Radio Łódź, Radio Classic i Radio Parada. Przez trzy lata prowadził nocne programy telewizyjne "Noc z telewizją Katowice" i przez rok program telewizyjny "Poznajmy ich prywatnie" w TV Toya. Był recenzentem muzycznym festiwali piosenki i gal telewizyjnych.
Nakręcono o nim pięć programów telewizyjnych i film "Diamentowo Złoty Redaktor" (2013) w reżyserii Moniki Jeznach-Nowickiej (praca dyplomowa), który był prezentowany na Międzynarodowym Festiwalu Filmów Dokumentalnych we Wrocławiu w 2015.
W maju 2019 wydał książkę "Andrzej z piekła Rodan – portret pisarza", będąca dalszym ciągiem opublikowanej przed 10 laty biografii współczesnego pisarza Andrzeja Rodana, "Andrzej Rodan – pisarz zakazany".
Życie prywatne.
Utrzymywał, że przez krótki czas był w związku z Violettą Villas. Oprócz muzyki jego największą pasją było przygotowywanie swoich psów rasy bichon frise, których był miłośnikiem, do różnego rodzaju konkursów i wystaw. Jego psy wielokrotnie były nagradzane na pokazach krajowych i międzynarodowych.
Śmierć.
W 2019 przebył zawał serca. Od końca lutego do 6 marca 2020 przebywał w jednym z łódzkich szpitali, po czym znalazł się pod opieką zaprzyjaźnionych mu osób. 8 marca 2020 został ponownie hospitalizowany w związku z utratą przytomności. Zmarł w szpitalu 24 marca 2020, w wieku 70 lat, nie odzyskawszy przytomności. Śmierć dziennikarza została podana do wiadomości publicznej na początku kwietnia, za pośrednictwem mediów społecznościowych. Jak poinformowano w programie "Alarm!", przyczyną zgonu dziennikarza było uszkodzenie ośrodkowego układu nerwowego, będącego konsekwencją zaaplikowania zbyt dużej dawki insuliny, która nie była podawana specjalistycznym sprzętem. Został pochowany 27 kwietnia 2020 na Cmentarzu Doły w Łodzi (część komunalna).
Prokuratura Łódź-Górna skierowała w styczniu 2022 do sądu akt oskarżenia przeciwko Borysowi Ł. i jego żonie, którzy opiekowali się Bohdanem Gadomskim w ostatnich tygodniach przed śmiercią. Sekcja zwłok wykazała, że miał otrzymać zastrzyk z insuliny, który dziesięciokrotnie przewyższał zalecaną dawkę.

</doc>
<doc id="1794945" url="https://pl.wikipedia.org/wiki?curid=1794945" title="Invicta Ground">
Invicta Ground

Invicta Ground – były piłkarski stadion w Plumstead w południowo-wschodnim Londynie, występował na nim klub Royal Arsenal (dzisiaj znany jako Arsenal) między 1890 i 1893 rokiem.
Nazwa "Invicta", wywodzi się z motta hrabstwa Kent (gdzie wówczas znajdowało się Plumstead). Był to pierwszy prawdziwy, wyposażony w trybuny i szatnie stadion Arsenalu. Znajdował się w południowej części Plumstead High Street.

</doc>
<doc id="1794953" url="https://pl.wikipedia.org/wiki?curid=1794953" title="Port lotniczy Waziani">
Port lotniczy Waziani

Port lotniczy Waziani – port lotniczy zlokalizowany w mieście Tbilisi (Gruzja). Używany jest obecnie do celów wojskowych.

</doc>
<doc id="1794954" url="https://pl.wikipedia.org/wiki?curid=1794954" title="The Cavern Club">
The Cavern Club

The Cavern Club (grota, jaskinia) – klub muzyczny w Liverpoolu, w Anglii. Otwarty w środę 16 stycznia 1957 r. To w tym klubie Brian Epstein po raz pierwszy zobaczył występ The Beatles, 9 listopada 1961 r.
Występy The Beatles w The Cavern.
Beatlesi, jeszcze jako The Quarry Men, pierwszy raz wystąpili w klubie 7 sierpnia 1957 r. Przed występem kłócili się między sobą, co zagrać, gdyż zabroniono im grać rock and rolla, dozwolony był za to skiffle. Po pierwszej piosence John Lennon zaczął grać „Don't Be Cruel”, zachęcając innych członków zespołu do grania wraz z nim. Właściciel, Alan Sytner, w połowie piosenki podał Lennonowi kartkę z napisem „Cut out the bloody rock 'n roll” (przestańcie grać tego cholernego rock and rolla).
Kolejny ich występ w The Cavern miał miejsce 24 stycznia 1958 r., kiedy to po raz pierwszy pojawił się tam Paul McCartney. George Harrison zagrał tam w przerwie na lunch 9 lutego 1961&lt;ref name="http://www.cavernclub.org/venue_history.php"&gt;&lt;/ref&gt;.

</doc>
<doc id="1794961" url="https://pl.wikipedia.org/wiki?curid=1794961" title="Port lotniczy Barisal">
Port lotniczy Barisal

Port lotniczy Barisal (IATA: BZL, ICAO: VGBR) – port lotniczy położony w Barisalu, w Bangladeszu.

</doc>
<doc id="1794962" url="https://pl.wikipedia.org/wiki?curid=1794962" title="Federalne Państwo Austriackie">
Federalne Państwo Austriackie

Federalne Państwo Austriackie () – nazwa państwa austriackiego od 12 lutego 1934 roku do 12 marca 1938 roku. 
Podstawy państwa zostały zbudowane przez Engelberta Dollfußa, który uzyskał władzę w 1932 roku. W roku 1933 rozwiązany został parlament, a kanclerz rozpoczął rządy za pomocą dekretów, partie polityczne zostały zlikwidowane, zaś podporą rządów stał się stworzony przez Dollfußa Front Ojczyźniany. 12 lutego 1934 roku Dollfuß zmienił nazwę państwa na "Federalne Państwo Austriackie", jednak już 25 lipca został zamordowany w zamachu zorganizowanym przez austriackich narodowych socjalistów. Jego następcą został współpracownik z rządu, Kurt Schuschnigg. Austria budowała ustrój autorytarny, jednak odmienny od niemieckiego, politycznie była zbliżona do faszystowskich Włoch Mussoliniego, który deklarował się jako gwarant niepodległości Austrii (w 1934 przy próbie zamachu stanu przez austriackie NSDAP dywizje włoskie zostały postawione w stan gotowości na przełęczy Brenner, a Mussolini zadeklarował gotowość obrony suwerenności Austrii). 12 marca 1938 roku, po ultimatum Hitlera, grożącego wkroczeniem Wehrmachtu do Austrii prezydent Wilhelm Miklas powierzył kierowanie rządem austriackiemu naziście, Arthurowi Seyss-Inquartowi, a sam ustąpił ze stanowiska. Pomimo ustępstwa Miklasa wojska niemieckie wkroczyły do Austrii i 12 marca został proklamowany Anschluss (inkorporacja) Austrii do III Rzeszy, któremu nie sprzeciwił się tym razem Mussolini.

</doc>
<doc id="1794963" url="https://pl.wikipedia.org/wiki?curid=1794963" title="Open Sabadell Atlántico 2007">
Open Sabadell Atlántico 2007

Open Sabadell Atlántico 2007 – tenisowy turniej ATP rangi ATP International Series Gold z cyklu Open Sabadell Atlántico rozgrywany w dniach 23–29 kwietnia 2007 roku w Barcelonie na kortach ziemnych o puli nagród 850 000 euro.

</doc>
<doc id="1794965" url="https://pl.wikipedia.org/wiki?curid=1794965" title="Kochajmy syrenki">
Kochajmy syrenki

Kochajmy syrenki – polska komedia muzyczna z 1966 roku w reżyserii Jana Rutkiewicza. W filmie wystąpił zespół Tajfuny oraz zespół Janusza Senta.
Plenery: Warszawa, Mrągowo, Biskupiec, Sopot, Arturówek (część Łodzi), Olsztyn (Targ Rybny, plaża miejska, Gutkowo).
Premiera odbyła się w podwójnym pokazie z reportażem "2,5 kilograma siły" Andrzeja Trzos-Rastawieckiego.
Fabuła.
Akcja toczy się na Mazurach. Dwaj przyjaciele - Marek i Aleksander - kupują używaną, dwucylindrową syrenkę. Ponieważ do spłaty wozu brakuje im trochę pieniędzy, podejmują pracę akwizytorów. Wkrótce popadają w konflikt z muzykami Pimonowem i Łaputem.

</doc>
<doc id="1794967" url="https://pl.wikipedia.org/wiki?curid=1794967" title="Zimnowodzka Grań">
Zimnowodzka Grań

Zimnowodzka Grań (słow. "Prostredný hrebeň", niem. "Mittelriegel", węg. "Középgerinc") – długa tatrzańska grań boczna odchodząca na południowy wschód od wierzchołka Pośredniej Grani w słowackich Tatrach Wysokich. Oddziela ona Dolinę Małej Zimnej Wody od dolnych partii Doliny Staroleśnej i opada w kierunku Doliny Zimnej Wody. Można wyróżnić jej trzy części: masyw Ciemniastej Turni, Kościoły i Rywociny. Na żaden z obiektów w tejże grani nie prowadzą szlaki turystyczne. Najwyższym jej wierzchołkiem jest Ciemniasta Turnia, która osiąga wysokość 2255 m n.p.m.
Obiekty w Zimnowodzkiej Grani począwszy od wierzchołka Pośredniej Grani:

</doc>
<doc id="1794972" url="https://pl.wikipedia.org/wiki?curid=1794972" title="VR">
VR



</doc>
<doc id="1794973" url="https://pl.wikipedia.org/wiki?curid=1794973" title="Port lotniczy Dongola">
Port lotniczy Dongola

Port lotniczy Dongola (IATA: DOG, ICAO: HSDN) – port lotniczy położony w Dongoli, w Sudanie.

</doc>
<doc id="1794975" url="https://pl.wikipedia.org/wiki?curid=1794975" title="Intermission (album)">
Intermission (album)

Intermission – pierwszy album koncertowy heavy metalowego zespołu Dio, wydany w 1986 roku. Album zawiera zapis koncertu z San Diego, nagranego podczas pierwszej części tournée promującego album Sacred Heart.

</doc>
<doc id="1794976" url="https://pl.wikipedia.org/wiki?curid=1794976" title="MLK">
MLK



</doc>
<doc id="1794977" url="https://pl.wikipedia.org/wiki?curid=1794977" title="Lactarius bertillonii">
Lactarius bertillonii



</doc>
<doc id="1794979" url="https://pl.wikipedia.org/wiki?curid=1794979" title="Port lotniczy Arlit">
Port lotniczy Arlit

Port lotniczy Arlit – port lotniczy położony w Arlit. Jest szóstym co do wielkości portem lotniczym w Nigrze.

</doc>
<doc id="1794980" url="https://pl.wikipedia.org/wiki?curid=1794980" title="Mati Laur">
Mati Laur

Mati Laur (ur. 17 czerwca 1955 w Abja-Paluoja) – estoński historyk, kierownik Katedry Historii Powszechnej Uniwersytetu Tartuskiego. Specjalizuje się w dziejach Liwonii w okresie nowożytnym.

</doc>
<doc id="1794983" url="https://pl.wikipedia.org/wiki?curid=1794983" title="Piekielna głębia">
Piekielna głębia

Piekielna głębia (ang. "Deep Blue Sea") – amerykańsko-australijski thriller fantastycznonaukowy z 1999 roku, wyreżyserowany przez Renny’ego Harlina, dystrybuowany na świecie przez wytwórnię Warner Bros. Serwis Rotten Tomatoes przyznał mu wynik 60%.
Fabuła.
Film opowiada o kobiecie, doktor Susan McCallister, która za wszelką cenę pragnie wynaleźć lekarstwo na chorobę Alzheimera. W tym celu udaje się na podwodną stację badawczą, by rekinowi Mako wszczepić ludzką tkankę do mózgu. Początkowo wszystko układa się po myśli bohaterki, jednakże po chwili inteligencja rekinów drastycznie wzrasta. Pragną śmierci członków ekipy badawczej, a na ich nieszczęście – udaje im się wydostać na wolność.

</doc>
<doc id="1794985" url="https://pl.wikipedia.org/wiki?curid=1794985" title="Martin Ehrenhauser">
Martin Ehrenhauser

Martin Ehrenhauser (ur. 18 września 1978 w Linzu) – austriacki polityk, poseł do Parlamentu Europejskiego VII kadencji.
Życiorys.
Kształcił się na Uniwersytecie w Linzu, następnie na uczelniach wyższych w Innsbrucku i brytyjskim Loughborough. Odbył staże zawodowe w Berlinie i Bejrucie. Pracował w Brukseli jako dyrektor biura europosła Hansa-Petera Martina. Publikował artykuły dotyczące Europejskiej Polityki Bezpieczeństwa i Obrony.
W wyborach w 2009 z Listy Hansa Petera Martina uzyskał mandat eurodeputowanego VII kadencji. Pozostał posłem niezrzeszonym, przystąpił do Komisji Kontroli Budżetowej.

</doc>
<doc id="1794989" url="https://pl.wikipedia.org/wiki?curid=1794989" title="Port lotniczy Jaime Gonzalez">
Port lotniczy Jaime Gonzalez

Port lotniczy Jaime Gonzalez – międzynarodowe lotnisko na Kubie, zlokalizowane w mieście Cienfuegos.

</doc>
<doc id="1794994" url="https://pl.wikipedia.org/wiki?curid=1794994" title="Maksymilian Fiszgrund">
Maksymilian Fiszgrund

Maksymilian Fiszgrund, także Fischgrund (ur. 6 sierpnia 1887 w Sułkowicach, zm. 23 maja 1978 w Krakowie) – polski dziennikarz, tłumacz i działacz społeczności żydowskiej.
Życiorys.
Urodził się w Sułkowicach w rodzinie żydowskiej, jako syn Szymona i Bronisławy. Jego bratem był Salo Fiszgrund (1893–1971), czołowy działacz Bundu, uczestnik powstania w Getcie Warszawskim, po 1949 roku członek PZPR.
Maksymilian uczęszczał do szkoły elementarnej w Sułkowicach, a za sprawą historyka literatury Wilhelma Feldmana trafił do gimnazjum. W późniejszym czasie przetłumaczył na jidysz książkę Feldmana pt. „Cudotwórca”. Po skończeniu gimnazjum udał się na rok do Berlina, gdzie studiował w dziedzinie handlu międzynarodowego. Po powrocie do Polski zostaje dziennikarzem krakowskiego Naprzodu, organu prasowego Polskiej Partii Socjalno-Demokratycznej Galicji i Śląska Cieszyńskiego, a następnie Polskiej Partii Socjalistycznej. Od czasu wybuchu Rewolucji 1905 roku jest członkiem PPS.
Przez pierwsze 2 lata II wojny światowej przebywał w Buczaczu, gdzie udzielał się w społeczności żydowskiej. Po ataku Niemiec na ZSRR został aresztowany. Za sprawą nieznanego działacza PPS wydostał się z więzienia i trafił pod opiekę do Czesława Bobrowskiego. W Krakowie ukrywał się korzystając z aryjskich papierów na nazwisko "Feliks Musiołek". Do końca wojny przebywał w Lednicy Górnej u działacza PPS i żołnierza Batalionów Chłopskich Leona Palonki. Od 1942 był członkiem Gwardii Ludowej WRN w okręgu krakowskim. Od 1945 był PPR, a następnie w PZPR.
Po zakończeniu II wojny światowej osiadł w Krakowie, gdzie był członkiem prezydium Wojewódzkiego Komitetu Żydowskiego oraz aktywistą oddziału Towarzystwa Społeczno-Kulturalnego Żydów w Polsce. Był członkiem Związku Żydów byłych Uczestników Walki Zbrojnej z Faszyzmem, a od 1949 Związku Bojowników o Wolność i Demokrację. Był wieloletnim redaktorem "Fołks Sztyme".
Zmarł w Krakowie. Jest pochowany na nowym cmentarzu żydowskim przy ulicy Miodowej. Jego pierwszą żoną była Janina z domu Kunstlinger, z którą ożenił się w Sułkowicach. Miał z nią dwie córki: Rozię i Bronię. Jego drugą żoną została Alina z domu Birnbaum (1921–2006), dla której również było to drugie małżeństwo. Jego pasierbica Wanda Gołębiowska (1948–2006) była wieloletnią przewodniczącą krakowskiego oddziału TSKŻ.

</doc>
<doc id="1795004" url="https://pl.wikipedia.org/wiki?curid=1795004" title="Port lotniczy Tinson Pen">
Port lotniczy Tinson Pen

Port lotniczy Tinson Pen (IATA: KTP, ICAO: MKTP) – port lotniczy zlokalizowany w mieście Kingston, na Jamajce.

</doc>
<doc id="1795005" url="https://pl.wikipedia.org/wiki?curid=1795005" title="Bernardino Licinio">
Bernardino Licinio

Bernardino Licinio, nazywany także "Il Sacchiense" (ur. 1489, zm. 1565) – włoski malarz okresu renesansu, malował głównie w Wenecji i Lombardii.
Urodził się w Poscante (Bergamo). Był uczniem Il Pordenone, malował głównie portrety i motywy religijne.

</doc>
<doc id="1795011" url="https://pl.wikipedia.org/wiki?curid=1795011" title="START I">
START I



</doc>
<doc id="1795014" url="https://pl.wikipedia.org/wiki?curid=1795014" title="Port lotniczy Paysandu">
Port lotniczy Paysandu

Port lotniczy Paysandu (hiszp. Aeropuerto Paysandú Tydeo Larre Borges) – jeden z urugwajskich portów lotniczych. Mieści się w mieście Paysandú.

</doc>
<doc id="1795016" url="https://pl.wikipedia.org/wiki?curid=1795016" title="Alan Kelly (polityk)">
Alan Kelly (polityk)

Alan Kelly, irl. Alan Ó Ceallaigh (ur. 13 lipca 1975 w Limerick) – irlandzki polityk, poseł do Parlamentu Europejskiego VII kadencji, deputowany i minister, od 2020 do 2022 lider Partii Pracy.
Życiorys.
Kształcił się kolejno w University College Cork, Boston College i University College w Dublinie. W drugiej połowie lat 90. wszedł w skład władz organizacji młodzieżowej przy Partii Pracy, w 1999 został jej współprzewodniczącym, a rok później przewodniczącym. Działa w różnych klubach i zrzeszeniach sportowych, w tym w Gaelic Players Association. Od 2007 do 2009 zasiadał w Seanad Éireann 23. kadencji.
W wyborach w 2009 z ramienia laburzystów uzyskał mandat posła do Parlamentu Europejskiego. Przystąpił do grupy Postępowego Sojuszu Socjalistów i Demokratów, a także do Komisji Rynku Wewnętrznego i Ochrony Konsumentów. W 2011 wybrany został do Dáil Éireann 31. kadencji, na skutek czego odszedł z Europarlamentu. W marcu tego samego roku objął urząd ministra stanu ds. transportu publicznego (poza składem gabinetu) w rządzie Endy Kenny’ego.
5 lipca 2014 został wiceprzewodniczącym laburzystów, a 11 lipca tegoż roku dołączył do składu gabinetu jako minister środowiska i wspólnot lokalnych. 6 maja 2016 zakończył urzędowanie na stanowisku ministra, w tym samym miesiącu odszedł też z funkcji partyjnej. W wyborach w 2016 i 2020 uzyskiwał reelekcję do niższej izby irlandzkiego parlamentu.
W kwietniu 2020 został nowym liderem Partii Pracy, zastępując na czele partii Brendana Howlina. W marcu 2022 na te funkcji zastąpiła go Ivana Bacik.

</doc>
<doc id="1795017" url="https://pl.wikipedia.org/wiki?curid=1795017" title="Mistrzostwa Europy w Piłce Siatkowej Mężczyzn 1995">
Mistrzostwa Europy w Piłce Siatkowej Mężczyzn 1995

XIX Mistrzostwa Europy w piłce siatkowej mężczyzn 1995 odbyły się w Grecji między 8 a 16 września 1995 roku. Mecze rozgrywane były w hali w Atenach oraz w Patras.
Tytułu sprzed dwóch lat broniła reprezentacja Włoch, która ponownie zdobyła mistrzostwo, pokonując w 5-setowym finale reprezentacje Holandii (13:15 15:10 11:15 15:12 15:11 ). Był to trzeci złoty medal mistrzostw Europy w historii włoskiej siatkówki.
System rozgrywek.
W turnieju wzięło udział 12 drużyn które zostały podzielone na 2 grupy. Do półfinałów awansowały dwa pierwsze zespoły z obu grup, zaś zespoły z obu grup z miejsc 3 i 4 walczyły obsadzając miejsca od 5 do 8.
Faza kwalifikacyjna.
Grupa I.
Tabela
Wyniki
Grupa II.
Tabela
Wyniki

</doc>
<doc id="1795021" url="https://pl.wikipedia.org/wiki?curid=1795021" title="Góry Nadbrzeżne">
Góry Nadbrzeżne

Góry Nadbrzeżne ("Pacific Coast Ranges" w Kanadzie, "Pacific Mountain System" w Stanach Zjednoczonych, "Peninsular Ranges" na Półwyspie Kalifornijskim i Sierra Madre Zachodnia w Meksyku) – zachodnia część Kordylierów w Ameryce Północnej, ciągnąca się wzdłuż wybrzeża Oceanu Spokojnego od Alaski do środkowego Meksyku. Składa się z wielu pasm górskich. Podążając z północy na południe, są to:
Największe lodowce:
Góry Nadbrzeżne zostały wypiętrzone w czasie orogenezy alpejskiej. Zbudowane są ze skał osadowych, magmowych (zarówno głębinowych jak i wylewnych) oraz metamorficznych powstałych w mezozoiku i kenozoiku.
W Górach Nadbrzeżnych znajdują się złoża wielu kopalin, m.in. złota, srebra, rtęci, miedzi, ołowiu i żelaza, skał budowlanych (granitów, bazaltów i in.).

</doc>
<doc id="1795022" url="https://pl.wikipedia.org/wiki?curid=1795022" title="Port lotniczy New Amsterdam">
Port lotniczy New Amsterdam

Port lotniczy New Amsterdam (IATA: QSX, ICAO: SYNA) – port lotniczy zlokalizowany w mieście New Amsterdam, w Gujanie.

</doc>
<doc id="1795023" url="https://pl.wikipedia.org/wiki?curid=1795023" title="I liga białoruska w piłce nożnej">
I liga białoruska w piłce nożnej



</doc>
<doc id="1795028" url="https://pl.wikipedia.org/wiki?curid=1795028" title="Epicauta">
Epicauta

Epicauta – rodzaj chrząszcza z rodziny oleicowatych. Należą tu średniej wielkości chrząszcze, spotykane w półpustynnych i pustynnych biotopach Azji, Afryki, Europy i Ameryki Północnej. 
Gatunki:

</doc>
<doc id="1795029" url="https://pl.wikipedia.org/wiki?curid=1795029" title="Parada oszustów">
Parada oszustów

Parada oszustów – polski cykl telewizyjny, składający się z czterech filmów, których wspólnym mianownikiem jest wyrafinowane oszustwo.
Opis fabuły.
Trzy pierwsze filmy rozgrywają się w latach międzywojennych. Pierwszy opowiada o sprytnym francuskim aptekarzu, który prowadzi korespondencyjne partie szachów z dwoma arcymistrzami i wygrywa, znacznie zyskując finansowo; w rzeczywistości tylko przekazuje ich wzajemne ruchy, zarabiając na różnicach w stawkach. W drugim filmie, którego akcja rozgrywa się w Wiedniu, poznajemy historię oszusta, który wyłudza wysokie odszkodowanie, podejrzanie tracąc na transakcji sprzedaży samochodu, przez co doprowadza do swojego aresztowania. Kolejny film to historia krakowskiego złodzieja, który okrada sklep jubilerski, udając detektywa, po czym znika... w więzieniu. Ostatnia historia to lata 70. XX wieku i opowieść o amerykańskim taksówkarzu wykorzystującym gips (stanowiący opatrunek złamanej kończyny) do przemytu diamentów.
We wszystkich filmach główne role gra stała grupa aktorów, narratorem zaś jest Piotr Fronczewski.

</doc>
<doc id="1795032" url="https://pl.wikipedia.org/wiki?curid=1795032" title="II liga białoruska w piłce nożnej">
II liga białoruska w piłce nożnej



</doc>
<doc id="1795033" url="https://pl.wikipedia.org/wiki?curid=1795033" title="Reprezentacja Francji w piłce siatkowej kobiet">
Reprezentacja Francji w piłce siatkowej kobiet

Reprezentacja Francji w piłce siatkowej kobiet – narodowa reprezentacja tego kraju, reprezentująca go na arenie międzynarodowej.
Osiągnięcia.
Igrzyska Śródziemnomorskie:
Liga Europejska:
Zobacz też.
Reprezentacja Francji w piłce siatkowej mężczyzn

</doc>
<doc id="1795035" url="https://pl.wikipedia.org/wiki?curid=1795035" title="Port lotniczy Szkodra">
Port lotniczy Szkodra

Port lotniczy Szkodra – port lotniczy zlokalizowany w albańskiej Szkodrze.

</doc>
<doc id="1795038" url="https://pl.wikipedia.org/wiki?curid=1795038" title="Less Is More">
Less Is More

Less Is More – album grupy Marillion wydany 2 października 2009 roku. Album zawiera akustyczne wersje utworów znanych z poprzednich płyt, oraz nową – również akustyczną – kompozycję.

</doc>
<doc id="1795040" url="https://pl.wikipedia.org/wiki?curid=1795040" title="Port lotniczy Bendery">
Port lotniczy Bendery

Port lotniczy Bendery ("Aeroportul Internaţional Tighina") – międzynarodowy port lotniczy położony w Benderach, w Naddniestrzu (Mołdawia). Jest szóstym co do wielkości portem lotniczym Mołdawii.

</doc>
<doc id="1795049" url="https://pl.wikipedia.org/wiki?curid=1795049" title="Port lotniczy Kamionka">
Port lotniczy Kamionka

Port lotniczy Kamionka (rum. Aeroportul İnternatıonal Camenca, kod ICAO:LUCM) – port lotniczy zlokalizowany w mieście Kamionka, w Mołdawii (Naddniestrze).

</doc>
<doc id="1795052" url="https://pl.wikipedia.org/wiki?curid=1795052" title="Nietoperz (heraldyka)">
Nietoperz (heraldyka)

Nietoperz – nietoperz pojawia się głównie w herbach miast należących do Korony Aragonii, zazwyczaj znajduje się klejnocie herbu i jest jednym z najbardziej charakterystycznych elementów heraldyki katalońskiej.
Symbolika nietoperza nawiązuje do uskrzydlonego smoka, kat. "víbria" lub "vibra" (mając odniesienie w ang. "wyvern", pol. wiwern), który zdobił hełm królów Aragonii.
Nietoperza w herbach posiadają m.in. Walencja, Palma de Mallorca, Fraga, ale także mniejsze miejscowości, takie jak Atzeneta d'Albaida, Catarroja i Novallas.
Nietoperz w herbie Teruel symbolizuje rolę jaką odegrało miasto w podboju Walencji, natomiast nietoperz z herbu Barcelony został usunięty w XX wieku z nieznanych bliżej powodów.
Nietoperz występuje także w herbach poza obszarem Korony Aragonii, pojawia się on m.in. w herbach Albacete (Hiszpania), Montchauvet (Francja), Fiefbergen (Niemcy). Ponadto osiem nietoperzy pojawia się w bordiurze herbu miasta Pácora oraz sześć w bordiurze herbu miasta Santa Fe de Antioquia (Kolumbia).

</doc>
<doc id="1795061" url="https://pl.wikipedia.org/wiki?curid=1795061" title="Port lotniczy Wełes">
Port lotniczy Wełes

Port lotniczy Veles – port lotniczy położony w Wełesie. Jest to szósty co do wielkości port lotniczy Macedonii Północnej.

</doc>
<doc id="1795064" url="https://pl.wikipedia.org/wiki?curid=1795064" title="Anti Selart">
Anti Selart

Anti Selart (ur. 11 sierpnia 1973) – estoński historyk-mediewista. W 1995 roku został licencjatem historii na Uniwersytecie Tartuskim. W 1997 uzyskał tytuł magistra na tej samej uczelni. Pracę doktorską obronił w 2002. Obecnie jest wykładowcą na Uniwersytecie w Tartu.

</doc>
<doc id="1795067" url="https://pl.wikipedia.org/wiki?curid=1795067" title="Grzyby kłębiakowe">
Grzyby kłębiakowe

Grzyby kłębiakowe "Glomeromycota" C. Walker &amp; A. Schüßler – typ grzybów. Rodzajem typowym dla "Glomeromycota" jest "Glomus" Tul. &amp; C. Tul. Znanych jest ok. 200 gatunków zaliczanych do tej gromady, przy czym liczba ta może być wyższa.
Biologia i ekologia.
"Glomeromycota" są szeroko rozpowszechnionymi glebowymi grzybami mikoryzowymi. Szacuje się, że tworzą symbiotyczne układy z co najmniej 80% gatunków roślin lądowych. Jest to specyficzny, obligatoryjny dla grzyba typ relacji zwany mikoryzą arbuskularną. Prawdopodobnie jest to najstarszy typ mikoryzy, a koewolucja "Glomeromycota" i roślin trwa od 450 mln lat. Świadczą o tym skamieniałości arbuskularnych struktur związanych z aglaofitonem, jedną z najstarszych znanych roślin lądowych. W związku z rozpowszechnieniem i długą historią układy symbiotyczne grzybów z tej grupy w znacznej mierze odpowiadają za produktywność gleby. Wchodzenie w układ mikoryzowy z grzybami arbuskularnymi jest dla roślin kosztowne, gdyż szacuje się, że grzyby mogą pozyskać do 20% asymilowanego przez nie węgla. Jednocześnie jednak grzyby ułatwiając przyswajanie biogenów (zwłaszcza fosforu) i zmniejszając obciążenie metalami ciężkimi lub atakami patogenów i pasożytów, zwiększają wzrost roślin i przewagę konkurencyjną.
Grzyby z gromady "Glomeromycota" rozmnażają się przez różnego typu zarodniki, np. chlamydospory.
Systematyka.
Według "CABI databases" do typu "Glomeromycota" należą:

</doc>
<doc id="1795068" url="https://pl.wikipedia.org/wiki?curid=1795068" title="Bundesstaat Österreich">
Bundesstaat Österreich



</doc>
<doc id="1795069" url="https://pl.wikipedia.org/wiki?curid=1795069" title="Hokej na lodzie na Zimowej Uniwersjadzie 1987">
Hokej na lodzie na Zimowej Uniwersjadzie 1987

Turniej hokeja na lodzie na Zimowej Uniwersjadzie 1987 odbył się w dniach 20 – 27 lutego w Popradzie, Liptowskim Mikulaszu oraz w Spiskiej Nowej Wsi.

</doc>
<doc id="1795073" url="https://pl.wikipedia.org/wiki?curid=1795073" title="Język lisu">
Język lisu

Język lisu – język używany w północno-zachodnim Junnanie (około 600 tys. użytkowników), północno-wschodniej Mjanmie (niecałe 300 tys.), północnej Tajlandii i w północno-wschodnich Indiach. Pełni funkcję lingua franca pośród kilku grup etnicznych w północno-zachodnim Junnanie i na północnym krańcu Mjanmy, wypierając m.in. języki nùng i laemae. Część osób z ludu Lipo w północno-środkowym Junnanie mówi blisko spokrewnionym język lipo, klasyfikowanym przez Chińczyków jako wariant lisu (stąd inna nazwa języka lipo to lisu wschodni).
Pismo.
Ma dwa zlatynizowane systemy pisma:

</doc>
<doc id="1795075" url="https://pl.wikipedia.org/wiki?curid=1795075" title="Port lotniczy Hajdarabad (Pakistan)">
Port lotniczy Hajdarabad (Pakistan)

Port lotniczy Hajdarabad (IATA: HDD, ICAO: OPKD) – międzynarodowy port lotniczy położony w Hajdarabadzie. Jest szóstym co do wielkości portem lotniczym Pakistanu.

</doc>
<doc id="1795077" url="https://pl.wikipedia.org/wiki?curid=1795077" title="Karl Seitz">
Karl Seitz

Karl Seitz (; ur. 4 września 1869 w Wiedniu, zm. 3 lutego 1950 tamże) – austriacki polityk, który pełnił urząd pierwszego prezydenta tego kraju przez 21 miesięcy od 5 marca 1919 do 9 grudnia 1920.
Był jednym z siedmiorga dzieci Karola Boromeusza Seitza i Barbary z domu Kaiser. Karl Seitz urodził się w Wiedniu, wówczas stolicy Cesarstwa Austriackiego. W 1888 roku został nauczycielem w szkole podstawowej w Wiedniu, w tym samym czasie wstąpił do partii socjaldemokratycznej. W 1902 roku Seitz został wybrany do parlamentu prowincji Dolnej Austrii. Po wybuchu I wojny światowej znalazł się w nielicznej grupie pacyfistów.
21 października 1918, w obliczu rozkładu Austro-Węgier posłowie narodowości niemieckiej ogłosili się przedstawicielami ziem niemieckojęzycznych. Seitz został jednym z trzech jego przewodniczących. 30 października Seitz został głową państwa. 11 listopada cesarz Karol zrzekł się udziału w rządach (nie składając oficjalnej abdykacji), ogłoszono powstanie Republiki Niemieckiej Austrii został jej prezydentem.
Po uchwaleniu nowej konstytucji, 1 października, Seitz ponownie został wybrany na prezydenta, jednak ustąpił 9 grudnia. Po ustąpieniu nie wycofał się z polityki, pozostał w niej jako poseł do austriackiego parlamentu oraz członek władz partii socjaldemokratycznej.
13 listopada 1923 został wybrany drugim w okresie republiki burmistrzem Wiednia. Po wprowadzeniu dyktatury w 1934 roku został pozbawiony urzędu i aresztowany na kilka tygodni.
W 1944 roku został ponownie aresztowany, zwolniono go po kapitulacji III Rzeszy w maju 1945 roku. Pochowany na Cmentarzu Centralnym w Wiedniu. 

</doc>
<doc id="1795080" url="https://pl.wikipedia.org/wiki?curid=1795080" title="Port lotniczy Bulgan">
Port lotniczy Bulgan

Port Lotniczy Bulgan (IATA: UGA, ICAO: ZMBN) – port lotniczy w Bulganie, stolicy ajmaku bulgańskiego, w Mongolii.

</doc>
<doc id="1795082" url="https://pl.wikipedia.org/wiki?curid=1795082" title="Paweł Grzybek">
Paweł Grzybek

Grzybek Paweł (ur. 15 stycznia 1924, zm. 14 marca 2007 w Gliwicach) – pułkownik ludowego Wojska Polskiego.
Życiorys.
W marcu 1944 roku, jako ochotnik został wcielony do 7 pułku piechoty i przydzielony do kompanii rusznic przeciwpancernych. Po przeszkoleniu i złożeniu przysięgi wziął udział w walkach na froncie. W październiku 1944 roku został skierowany do Szkoły Oficerskiej w Mińsku Mazowieckim, którą ukończył w lutym 1945 roku. Został przydzielony do 9 pułku piechoty i wyznaczony na stanowisko dowódcy plutonu. Wziął udział w walkach o przełamanie Wału Pomorskiego. 17 marca 1945 roku został ciężko ranny i przebywał na 5-miesięcznym leczeniu w szpitalu w Bydgoszczy.
W lutym 1946 roku został skierowany do dalszej służby w Wojskach Ochrony Pogranicza. Otrzymał przydział do 10 Oddziału Ochrony Pogranicza w Rybniku. Objął obowiązki kontrolera na przejściu granicznym w Pliszczu, a następnie w latach 1947–1950 jako kontroler GPK: Głuchołazy, Zebrzydowice i Cieszyn. W styczniu 1951 roku objął obowiązki dowódcy strażnicy w Wiśle, a po 1,5 roku na własną prośbę z uwagi na kontuzję frontową został przeniesiony do sztabu batalionu w Ustroniu na stanowisko pomocnika szefa sztabu. W październiku 1954 roku został skierowany na roczny kurs do Rembertowa, a po jego ukończeniu objął obowiązki komendanta Szkoły Podoficerskiej w sztabie (Górnośląska Brygada WOP) w Gliwicach. Po rozformowaniu szkoły w 1967 roku, objął obowiązki kierownika sekcji szkolenia, później zastępcy szefa wydziału operacyjno-szkoleniowego i ponownie, po reorganizacji, kierownika sekcji szkolenia, które wykonywał do czasu zwolnienia ze służby 14 sierpnia 1986 roku. W międzyczasie ukończył Wojskowy Kurs Doskonalenia Oficerów w Rembertowie.
Zmarł 14 marca 2007 roku w Gliwicach i został pochowany na Cmentarzu Lipowym w Gliwicach.
Odznaczenia.
i wiele innych.

</doc>
<doc id="1795083" url="https://pl.wikipedia.org/wiki?curid=1795083" title="Język lipo">
Język lipo

Język lipo (lisu wschodni) – język używany przez ok. 200 tys. użytkowników z ludu Lipo w północno-centralnym Junnanie. Jest blisko spokrewniony z językiem lisu. Do zapisu służy alfabet łaciński z systemem ortograficznym stworzonym przez misjonarzy.

</doc>
<doc id="1795084" url="https://pl.wikipedia.org/wiki?curid=1795084" title="Mo’ezzi">
Mo’ezzi

Mo'ezzi (albo Mu'izzi), pers. معزی (właściwie: Abu Abd Allah Mohammad-e Abd al-Malek Niszapuri) (ur. ok. 1048–1049 w Niszapurze, zm. ok. 1125–1127) – perski poeta liryczny działający na dworze Wielkich Seldżuków.
Życiorys.
Mo'ezzi odziedziczył stanowisko poety-laureata ("amir asz-szo'ara") po swoim ojcu, Abd al-Maleku Borhanim (ok. 1018–1073), który był panegirystą Alp Arslana (pan. 1063–1072). Według znanej anegdoty przez rok miał komponować panegiryki nie otrzymując od Malekszaha (pan. 1072–1092) żadnej nagrody i popadając w coraz większe długi, zanim nie został przedstawiony sułtanowi przez księcia z rodu Kakujidów, Ala ad-Daulę Ali-e Faramarza. Zaprezentowany wówczas przez poetę fragment jego wiersza miał wywrzeć na Malekszahu takie wrażenie, że nadał mu on tytuł "Amir Mo'ezzi", nawiązujący do tytułu samego sułtana, "Mo'ezz ad-Donja wa-ad-Din" (pol. "Ozdoba Świata i Wiary"). Pod imieniem Mo'ezzi poeta przeszedł do historii.
Aż do śmierci Malekszaha w roku 1092 Mo'ezzi pozostał na jego dworze. Następnie przez kilka lat wędrował pomiędzy różnymi miastami, by w roku 1097 osiąść na dworze obejmującego wówczas władzę nad Chorasanem Ahmada Sandżara (pan. 1118–1157), w którego służbie pozostał do końca życia. Na przełomie lat 1117–1118 Mo'ezzi w niejasnych okolicznościach został raniony przez Sandżara strzałą, i leczył się potem przez długi czas, będąc wyłączonym z życia dworskiego. Ostatnią osobą, o której Mo'ezzi napisał panegiryk był minister Sandżara Mo'in ad-Din Mochtas al-Molk Ahmad, który został zamordowany w roku 1127. Wydaje się zatem, że poeta zmarł przed tą datą. Jednak pisząc o nim w roku 1157 Nezami Aruzi (XI–XII w.) nie używa zwyczajowych formuł modlitewnych używanych w stosunku do osoby zmarłej, co mogłoby wskazywać, że poeta jeszcze wtedy żył.
Twórczość.
Mo'ezzi pisał kasydy na cześć czterech seldżuckich sułtanów: Malekszaha, Berk-Jaruka (pan. 1092–1104), Mohammada Tapara (pan. 1105–1118) i Ahmada Sandżara, a także ghaznawidzkiego sułtana Bahramszaha (pan. 1117–1157), Chorezmszahów Mohammada (pan. 1097–1127) i Atsyza (pan. 1127–1156) oraz wezyra Nezama-al-Molka (1018–1092), jak również wielu innych osobistości. Za życia cieszył się ogromnym powodzeniem. W swojej twórczości nawiązywał do liryki wcześniejszych ghaznawidzkich poetów dworskich, takich jak Onsuri (zm. ok. 1039), Farrochi (zm. ok. 1037/1038) i Manuczehri (zm. 1041), często cytował także Rudakiego (zm. 941). W klarownych wierszach, używając prostych słów, potrafił przywołać bogatą paletę obrazów. Spośród XII-wiecznych poetów, z wyłączeniem Anwariego, w największym stopniu widać u niego wpływ języka codziennego. Umiejętnie stosował także szereg metafor, które na stałe weszły do języka perskiej poezji. W niektórych wierszach antycypował "panegiryki erotyczne", które stały się popularne na ghaznawidzkim dworze niedługo później, i muszą być uważane za prekursorskie w stosunku do gazeli Hafeza (ok. 1325 – ok. 1390). Jego twórczość wywarła wielki wpływ na późniejszych poetów i jest on uważany za "jednego z największych mistrzów poezji lirycznej jakich Persja kiedykolwiek urodziła".

</doc>
<doc id="1795088" url="https://pl.wikipedia.org/wiki?curid=1795088" title="Jurij Bukel">
Jurij Bukel

Jurij Ołeksandrowycz Bukel, ukr. Юрій Олександрович Букель (ur. 28 czerwca 1971 w Odessie, Ukraińska SRR) – ukraiński piłkarz, grający na pozycji obrońcy, reprezentant Ukrainy, trener piłkarski.
Kariera piłkarska.
Kariera klubowa.
Wychowanek SDJuSzOR (szkoły piłkarskiej) Czornomoreć Odessa, w drużynie której rozpoczął karierę piłkarską w 1992. W 1998 występował w klubach Metałurh Mariupol i Szachtar Makiejewka, a w następnym roku powrócił do Czornomorca. W 2001 został piłkarzem klubu Sheriff Tyraspol. Następnie bronił barw amatorskich drużyn Syhnał Odessa i Iwan Odessa. W 2003 podpisał kontrakt z Palmirą Odessa. Karierę piłkarską zakończył w zespole Hirnyk Krzywy Róg.
Kariera reprezentacyjna.
16 października 1993 debiutował w drużynie narodowej Ukrainy w wygranym 2:1 meczu towarzyskim z USA. Łącznie rozegrał 7 spotkań reprezentacyjnych.
Kariera trenerska.
Jeszcze będąc piłkarzem Palmiry Odessa od 2004 łączył również funkcje trenerskie, a potem kontynuował je w Hirnyku Krzywy Róg. Od sezonu 2006/07 pomaga trenować FK Ołeksandrija.

</doc>
<doc id="1795089" url="https://pl.wikipedia.org/wiki?curid=1795089" title="Port lotniczy Sikasso">
Port lotniczy Sikasso

Port lotniczy Sikasso (IATA: KSS, ICAO: GASK) – port lotniczy, położony w Sikasso, w Mali.

</doc>
<doc id="1795091" url="https://pl.wikipedia.org/wiki?curid=1795091" title="Linia M2 metra w Bukareszcie">
Linia M2 metra w Bukareszcie

Linia M2 (niebieska) w Bukareszcie – linia metra w stolicy Rumunii, Bukareszcie, licząca 18,6 km i 14 stacji.
Historia.
W 1986 r. oddano do użytku pierwszy odcinek linii M2, liczący 7 stacji:
W kolejnym roku (1987) uroczyście otwartą drugą część linii. Łączna liczba stacji wzrosła do 13:
W 1990 r. dobudowano stację Pieptănari pomiędzy Tineretului a Constantin Brâncoveanu.

</doc>
<doc id="1795093" url="https://pl.wikipedia.org/wiki?curid=1795093" title="Stenopterygii">
Stenopterygii



</doc>
<doc id="1795094" url="https://pl.wikipedia.org/wiki?curid=1795094" title="Burmistrzowie Wiednia">
Burmistrzowie Wiednia



</doc>
<doc id="1795099" url="https://pl.wikipedia.org/wiki?curid=1795099" title="Port lotniczy Mouila">
Port lotniczy Mouila

Port lotniczy Mouila (ICAO: FOGM, IATA: MJL) – międzynarodowy port lotniczy położony w Mouila. Jest to szóstym co do wielkości port lotniczy Gabonu.

</doc>
<doc id="1795106" url="https://pl.wikipedia.org/wiki?curid=1795106" title="Podział administracyjny Łotwy">
Podział administracyjny Łotwy

Łotwa jest państwem unitarnym, w skład którego wchodzą 4 krainy historyczne: Liwonia, Łatgalia, Kurlandia i Semigalia (art. 3 Konstytucji Łotewskiej).
Do 30 czerwca 2009 Łotwa podzielona była na 26 okręgów (rejonów — "rajons") i 7 miast wydzielonych ("republikas pilsēta"). 1 lipca 2009 weszła w życie reforma administracyjna uchwalona 18 grudnia 2008. Reformę tę wprowadzono ustawą "Administratīvo teritoriju un apdzīvoto vietu likums". Zgodnie z artykułem 4 ustawy, podział administracyjny kraju ma się składać z trzech rodzajów jednostek: regionów ("apriņķis"), miast wydzielonych ("republikas pilsēta") i powiatów ("novads"). Zgodnie z art. 5 region jest jednostką nadrzędną grupującą miasta wydzielone i powiaty. Artykuł 8 precyzuje, że novados dzielą się na gminy miejskie ("novada pilsēta") i gminy wiejskie ("novada pagasts"). 
Zaplanowano dwustopniowe wprowadzenie reformy — 1 lipca 2009 roku wprowadzono podział na 9 miast wydzielonych i 109 powiatów (od 2011 r. jest ich 110), w tym dniu rząd miał przygotować i przekazać do parlamentu projekt podziału kraju na regiony ("apriņķis"). Termin przekazania parlamentowi projektu podziału Łotwy na regiony był przesuwany w kolejnych nowelizacjach ustawy — po nowelizacji z 2012 r. jest on określony na 31 grudnia 2013 roku.
Powiaty.
Siedziby powiatów znajdujące się poza obszarem powiatu oznaczono gwiazdką (*).
Dane statystyczne na 1 lipca 2009 za GeoHive.
Dane o ludności Mērsraga novads i Rojas novads przytoczone na 1 lipca 2010.

</doc>
<doc id="1795110" url="https://pl.wikipedia.org/wiki?curid=1795110" title="Port lotniczy Jérémie">
Port lotniczy Jérémie

Port lotniczy Jérémie (ang. Jérémie Airport, IATA: JEE, ICAO: MTJE) – piąty co do wielkości port lotniczy Haiti położony w mieście Jérémie.

</doc>
<doc id="1795112" url="https://pl.wikipedia.org/wiki?curid=1795112" title="Linia M3 metra w Bukareszcie">
Linia M3 metra w Bukareszcie

Linia M3 metra w Bukareszcie – linia metra w stolicy Rumunii - Bukareszcie, licząca 15 stacji. Została oddana do użytku w 1983 roku. Linia oznaczona jest kolorem czerwonym.
Historia.
W czasach komunistycznych oznaczenie „M3” nosił niezwiązany fragment obecnej linii M1, od stacji Gara de Nord do Dristor.
Pierwszy odcinek obecnej linii M3 oddano do użytku w 1983 roku jako odgałęzienie linii M1. Był to fragment obejmujący stacje:
Pociągi jeździły dalej tunelem linii M1 przez stacje:
I dalej do stacji końcowej Republica.
W 1994 i 1996 etapami oddano do użytku stację Gorjului usytuowaną między Păcii a Armata Poporului. W połowie pierwszej dekady XXI wieku linię skrócono do odcinka Industriilor-Eroilor.
W 2008 roku otwarto wschodni odcinek linii, od stacji Nicolae Grigorescu:
A następnie istniejące odcinki połączono w jedną linię, używając wspólnego tunelu z linią M1.

</doc>
<doc id="1795113" url="https://pl.wikipedia.org/wiki?curid=1795113" title="Muzyka (rzeźba)">
Muzyka (rzeźba)

Muzyka – jedna z trzech, obok "Sztuk Pięknych" i "Teatru", realizacji rzeźbiarskich zdobiących warszawski MDM od 1952 roku. Znajduje się na budynku przy Koszykowej 34/50. Projekt został wybrany w wyniku konkursu. Autorem dzieła jest Józef Gosławski, jednak ze względu na krótki termin realizacji w pracy pomagał mu brat - Stanisław - oraz żona - Wanda. Pierwszym etapem powstawania rzeźby był niewielki model konkursowy. Następnie utworzona została kompozycja wielkością zbliżona do naturalnej. Brak rusztowań, problemy z pozyskaniem funduszy oraz krótki termin skłoniły artystów zaangażowanych w prace rzeźbiarskie do zredagowania stosownego pisma skierowanego do ówczesnego naczelnego architekta Warszawy - Józefa Sigalina - z opisem problemów stojących na przeszkodzie, co wkrótce przyczyniło się do poprawy warunków i umożliwiło terminową realizację pracy.
Grupa "Muzyka" znalazła się na jednej z pocztówek wydawanych w 1952 roku. Kosztowała ona 1,30 zł, z czego 0,08 zł przeznaczano na Społeczny Fundusz Odbudowy Stolicy.
O grupach alegorycznych na MDM pisano m.in. w "Stolicy" z 1954, gdzie oceniono jest pozytywnie na tle ówcześnie powstających w Warszawie rzeźb, krytykując jedynie narzucone przez architektów wymiary:

</doc>
<doc id="1795114" url="https://pl.wikipedia.org/wiki?curid=1795114" title="Złudzenie (psychologia)">
Złudzenie (psychologia)

Złudzenie (iluzja) – zniekształcona interpretacja istniejących bodźców zewnętrznych; występują one również u ludzi zdrowych i nie jest objawem psychopatologicznym. W przypadku ludzi zdrowych, osoba doświadczająca złudzenia jest w stanie skorygować je z rzeczywistością (np. widząc z daleka jakiegoś człowieka, który wydaje jej się być osobą, która wyjechała z miasta rozumie, że nie może to być ta osoba - w przypadku psychopatologii wiedza o tym, że dana osoba nie może znajdować się w tym miejscu nie wystarcza).
Przykładem złudzenia jest interpretowanie ubrania położonego na krześle w ciemnym pomieszczeniu jako człowieka, itp. Główną przyczyną iluzji jest pobudzenie emocjonalne oraz niedostateczna uwaga.
Poszczególne złudzenia są zwykle podobnie postrzegane przez większość ludzi. Mogą one dotyczyć każdego ze zmysłów, jednak złudzenia wzrokowe są najlepiej poznane i zrozumiane. Popularność złudzeń wzrokowych wynika z faktu, że wzrok dominuje nad innymi zmysłami. Jako przykład można podać brzuchomówcę, poruszającego ustami lalki – tak długo jak publiczność będzie widziała poruszające się usta lalki, będzie przekonana, że to lalka wypowiada słowa. Złudzenia możemy podzielić ze względu na rodzaj zmysłu na: wzrokowe, słuchowe, dotykowe, smakowe i węchowe.
Złudzenia należy odróżnić od halucynacji, które powstają bez udziału bodźców zewnętrznych.

</doc>
<doc id="1795118" url="https://pl.wikipedia.org/wiki?curid=1795118" title="Yahya Berrabah">
Yahya Berrabah

Yahya Berrabah (ur. 13 października 1981 w Wadżdzie) – marokański lekkoatleta specjalizujący się w skoku w dal oraz trójskoku.
Kontrola antydopingowa przeprowadzona (poza zawodami) 23 listopada 2011 wykazała stosowanie przez Marokańczyka niedozwolonych środków (pochodne EPO), za co otrzymał karę 2 lat dyskwalifikacji (do 5 stycznia 2014)

</doc>
<doc id="1795119" url="https://pl.wikipedia.org/wiki?curid=1795119" title="Załamanie nerwowe">
Załamanie nerwowe



</doc>
<doc id="1795120" url="https://pl.wikipedia.org/wiki?curid=1795120" title="Vieuxtemps">
Vieuxtemps



</doc>
<doc id="1795121" url="https://pl.wikipedia.org/wiki?curid=1795121" title="Sarasate">
Sarasate



</doc>
<doc id="1795124" url="https://pl.wikipedia.org/wiki?curid=1795124" title="Drużyny">
Drużyny

2 miejscowości w Polsce:

</doc>
<doc id="1795127" url="https://pl.wikipedia.org/wiki?curid=1795127" title="Drużyny (gmina Brodnica)">
Drużyny (gmina Brodnica)

Drużyny – osada w Polsce położona w województwie kujawsko-pomorskim, w powiecie brodnickim, w gminie Brodnica.
W latach 1975–1998 miejscowość położona była w województwie toruńskim.
Zobacz też: Drużyny

</doc>
<doc id="1795128" url="https://pl.wikipedia.org/wiki?curid=1795128" title="Operacja lwowsko-sandomierska">
Operacja lwowsko-sandomierska

Operacja lwowsko-sandomierska – operacja zaczepna wojsk radzieckich przeciwko wojskom niemieckim i węgierskim, przeprowadzona w dniach od 13 lipca do 29 sierpnia 1944 roku. Skutkiem operacji było zajęcie przez wojska radzieckie południowo-wschodniej Polski.
Przygotowania do operacji.
Przed 13 lipca linia frontu na zachodniej Ukrainie zatrzymała się wzdłuż linii Kowel-Tarnopol-Kołomyja. Po stronie niemieckiej zbudowano 2 linie obrony. W okresie od kwietnia do czerwca 1944 strona radziecka na swoim zapleczu remontowała drogi i linie kolejowe, budowała mosty, podciągała zaopatrzenie, uzupełniano braki w ludziach i sprzęcie.
Plan operacji przewidywał dwa uderzenia: 13 Armia i 3 Gwardyjska Armia Pancerna miała uderzyć z południowego Wołynia w kierunku południowym na Rawę Ruską, natomiast 38 i 60 Armia z kierunku Tarnopola na Lwów. Po przerwaniu frontu, w wyłom miały uderzyć dywizje pancerne i zmechanizowane, okrążając wojska niemieckie w rejonie Brodów. Plan ten został zatwierdzony przez dowództwo 1 Frontu Ukraińskiego w dniu 10 lipca.
Przebieg operacji.
Zgodnie z planem wojska 1 Frontu Ukraińskiego rozpoczęły operację po przygotowaniu artyleryjskim w dniu 13 lipca. Na odcinku północnym 13 Armia i 3 Gwardyjska Armia Pancerna przesunęły linię frontu o 20 km, natomiast na kierunku wschodnim wojska radzieckie napotkały na kontruderzenie niemieckie.
16 lipca marszałek Koniew wprowadził do walki 3 Dywizję Gwardyjską, a następnie 4 Armię Pancerną. 17 i 18 lipca kontratakowali Niemcy wraz z ukraińskimi ochotnikami z 14 Dywizji Grenadierów SS, jednak 19 lipca ponieśli klęskę pod Brodami, utraciwszy 38 tysięcy zabitych i 17 tysięcy wziętych do niewoli.
Po zwycięstwie pod Brodami natarcie skierowało się w kierunku Lwowa i Przemyśla. 24 lipca wojska radzieckie sforsowały San koło Leżajska. 1 Dywizja Gwardyjska skierowała się na północ, pomagając wojskom 1 Frontu Białoruskiego zdobyć 22 lipca Lublin.
W Małopolsce wschodniej 24 lipca został zdobyty Halicz, a 27 lipca - Lwów, Stanisławów i Przemyśl.
W związku z ofensywą Niemcy rozpoczęli umacnianie linii Wisły, w odpowiedzi na to dowództwo radzieckie utworzyło 4 Front Ukraiński (w składzie 18 Armii, 1 Armii Gwardyjskiej i 8 Armii Lotniczej), w celu jej przełamania.
29 lipca 1 Armia Gwardyjska rozbiła zgrupowanie niemieckie w rejonie Annopola, ale wskutek kontrataku zmuszona była się wycofać. Natomiast 1 Armii Pancernej i 13 Armii udało się uchwycić przyczółki za Wisłą. 31 lipca niemiecka 17 Armia kontratakowała w kierunku Majdanu, ale natarcie udało się zatrzymać. 3 sierpnia Niemcy podjęli kolejne natarcie, w kierunku Baranowa. Zostało ono rozbite przez pozostającą w rezerwie radziecką 5 Armię Gwardyjską. 11 sierpnia z kolei Niemcy atakowali w kierunku Staszowa, dokonując wyłomu głębokości 8-10 km. 13 sierpnia Niemcy zaatakowali w kierunku Stopnicy. Właśnie tutaj pierwszy raz zostały użyte czołgi Panzerkampfwagen VI B Königstiger, jednak użycie nowego rodzaju broni nie było udane - Niemcy stracili 12 czołgów, w tym 3 zostały zdobyte przez żołnierzy radzieckich.
14 sierpnia wojska radzieckie otoczyły i zdobyły Sandomierz. 
Dowództwo niemieckie przygotowało nowy plan - otoczenie i zniszczenie wojsk radzieckich w rejonie Łagowa. Po ciężkich walkach jednostkom niemieckim udało się uchwycić pasmo wzgórz na północny zachód od Opatowa, i przerwać obronę radzieckiej 13 Armii na odcinku 6-7 km. W wyniku kontrataku trzech radzieckich armii większość sił niemieckich została otoczona i zniszczona. Na tym zakończyły się niemieckie próby wypchnięcia wojsk radzieckich z przyczółka zwanego baranowsko-sandomierskim.
Wojska radzieckiego lewego skrzydła w składzie 60 i 38 Armii próbowały rozwinąć natarcie na zachód, ale nie osiągnęły większych sukcesów. 23 sierpnia wojska 60 Armii i 5 Armii Gwardyjskiej zdobyły Dębicę.
29 sierpnia wojska 1 Frontu Ukraińskiego przeszły do obrony.
Drugim kierunkiem operacji był atak na południe, w kierunku Karpat, wojsk 4 Frontu Ukraińskiego. Z powodu trudnego terenu oraz silnych umocnień tempo radzieckiego ataku było tutaj dość wolne: 5 sierpnia wojska 1 Armii Gwardyjskiej zdobyły Stryj, a 6 sierpnia Drohobycz. 15 sierpnia wstrzymano natarcie. Kolejną operacją na tym froncie miała być operacja wschodniokarpacka.

</doc>
<doc id="1795132" url="https://pl.wikipedia.org/wiki?curid=1795132" title="David Chisum">
David Chisum

David Chisum (ur. 5 lutego 1971 w Livonia) – amerykański aktor telewizyjny i filmowy. Najbardziej znany z serialu "Tylko jedno życie", w którym od 9 lutego 2007 do 22 kwietnia 2008 grał Milesa Laurence’a. 
Życiorys.
Urodził się w Livonia w Michigan jako syn Lindy i Raya Chisumów. Wychowywał się z siostrą Carol. W wieku 13 lat wraz z kolegami kręcił filmy kamerą wideo. W liceum grał w piłkę nożną, koszykówkę i baseball. Brał lekcje dramatu i aktorstwa w liceum i na studiach. Uczęszczał do Fullerton College w Fullerton w Kalifornii. W 1992 ukończył studia na wydziale dziennikarstwa transmisyjnego na stypendium piłkarskim na Uniwersytecie Stanu Nowy Meksyk w Las Cruces w stanie Nowy Meksyk. 
Zaangażował się w Fundację Walcząc ze Ślepotą z powodów osobistych: zarówno jego ojciec, jak i siostra cierpią na zwyrodnienie plamki żółtej siatkówki.
Ożenił się z Aishah Naderą Bailer. Mają dwoje dzieci - córkę Zoie i syna Aidena.

</doc>
<doc id="1795133" url="https://pl.wikipedia.org/wiki?curid=1795133" title="Bartniki (województwo kujawsko-pomorskie)">
Bartniki (województwo kujawsko-pomorskie)

Bartniki – wieś w Polsce położona w województwie kujawsko-pomorskim, w powiecie brodnickim, w gminie Brodnica.
W latach 1975–1998 miejscowość położona była w województwie toruńskim.

</doc>
<doc id="1795136" url="https://pl.wikipedia.org/wiki?curid=1795136" title="Linia M4 metra w Bukareszcie">
Linia M4 metra w Bukareszcie

Linia M4 metra w Bukareszcie – najmłodsza linia metra w stolicy Rumunii, Bukareszcie, licząca 7,64 km i 8 stacji. Linia oznaczona jest kolorem zielonym.
Historia.
Prace nad jej budową rozpoczęto w grudniu 1989 r., jednak przerwano je w wyniku niestabilnej sytuacji politycznej po obaleniu Nicolae Ceaușescu. Wznowiono je na początku 1990 r. Budowa przeciągała się w czasie z powodu kryzysu finansowego w państwie i niedostatecznej ilości środków przyznanych na tę inwestycję.
W połowie lat 90. XX w. wstrzymano dalszą budowę po tym, jak do nowo powstałych tuneli wdarła się woda zalewając je. W 1997 r. pieniądze na ten cel przekazał Europejski Bank Inwestycyjny. Prace ruszyły pełną parą i udało się wypompować wodę z części zalanych korytarzy. 1 marca 2000 r. dokonano uroczystego otwarcia pierwszego fragmentu linii, z Dworca Północnego przez stacje Basarab, Grivița do 1 Mai.
W 2011 r. oddano do użytku kolejny odcinek ze stacjami Jiului i Parc Bazilescu. W 2017 roku przedłużono go o stacje Laminorului i Străulești.

</doc>
<doc id="1795137" url="https://pl.wikipedia.org/wiki?curid=1795137" title="Bobrowiska">
Bobrowiska

Bobrowiska – osada w Polsce położona w województwie kujawsko-pomorskim, w powiecie brodnickim, w gminie Brodnica.
W latach 1975–1998 miejscowość położona była w województwie toruńskim.

</doc>
<doc id="1795139" url="https://pl.wikipedia.org/wiki?curid=1795139" title="Kurlaga">
Kurlaga

Kurlaga – kolonia w Polsce położona w województwie kujawsko-pomorskim, w powiecie brodnickim, w gminie Brodnica.
W latach 1975–1998 miejscowość położona była w województwie toruńskim.

</doc>
<doc id="1795141" url="https://pl.wikipedia.org/wiki?curid=1795141" title="Göteborg 1995">
Göteborg 1995



</doc>
<doc id="1795143" url="https://pl.wikipedia.org/wiki?curid=1795143" title="Małgorzatka">
Małgorzatka

Małgorzatka – dawna osada w Polsce położona w województwie kujawsko-pomorskim, w powiecie brodnickim, w gminie Brodnica, w sołectwie Karbowo 2.
W latach 1975–1998 miejscowość położona była w województwie toruńskim.
Nazwę zniesiono z 2023 r.

</doc>
<doc id="1795146" url="https://pl.wikipedia.org/wiki?curid=1795146" title="Rosja na Letnich Igrzyskach Olimpijskich 2008">
Rosja na Letnich Igrzyskach Olimpijskich 2008

Rosję na Letnich Igrzyskach Olimpijskich 2008 reprezentowało 455 sportowców w 26 dyscyplinach. Był to czwarty start Rosjan na letnich igrzyskach olimpijskich od rozpadu ZSRR. 

</doc>
<doc id="1795147" url="https://pl.wikipedia.org/wiki?curid=1795147" title="Nowe Moczadła">
Nowe Moczadła

Nowe Moczadła – kolonia wsi Moczadła w Polsce położona w województwie kujawsko-pomorskim, w powiecie brodnickim, w gminie Brodnica.
W latach 1975–1998 miejscowość położona była w województwie toruńskim.
Przed 2023 r. miejscowość była miejscowością podstawową typu kolonia.

</doc>
<doc id="1795149" url="https://pl.wikipedia.org/wiki?curid=1795149" title="Ruch Izbica">
Ruch Izbica

Ruch Izbica – "Gminny Klub Sportowy Ruch Izbica" – klub sportowy z Izbicy, założony w 1928 roku, początkowo jako Robotniczy Klub Sportowy (RKS Ruch Izbica).
Od sezonu 1963/64 do 1965/66 występował w lubelskiej III lidze, zaś najlepszy wynik osiągnął w sezonie 1964/65 zajmując 9. miejsce.

</doc>
<doc id="1795150" url="https://pl.wikipedia.org/wiki?curid=1795150" title="Kostiantyn Bałabanow">
Kostiantyn Bałabanow

Kostiantyn Ołeksijowycz Bałabanow, ukr. Костянтин Олексійович Балабанов (ur. 13 sierpnia 1982 w Kilii, w obwodzie odeskim, Ukraińska SRR) – ukraiński piłkarz, grający na pozycji napastnika, reprezentant Ukrainy.
Kariera piłkarska.
Kariera klubowa.
Wychowanek DJuSSz (szkoły piłkarskiej) w Kilii. W 2000 rozpoczął karierę piłkarską w Czornomorcu Odessa. W 2005 zaproszony do Dnipra Dniepropetrowsk. W 2008 został wypożyczony najpierw do Naftowyk-Ukrnafty Ochtyrka, a potem do Krywbasa Krzywy Róg. W lipcu 2010 ponownie wrócił do Czornomorca. 29 sierpnia 2011 podpisał kontrakt z FK Odessa. W lutym 2012 przeszedł do FK Ołeksandrija, ale już w kwietniu kontrakt został anulowany i piłkarz powrócił do FK Odessa.
Kariera reprezentacyjna.
18 lutego 2004 debiutował w drużynie narodowej Ukrainy w zremisowanym 1:1 meczu towarzyskim z Libią. Wcześniej występował w młodzieżówce.

</doc>
<doc id="1795152" url="https://pl.wikipedia.org/wiki?curid=1795152" title="Galeria fotografii systemu Windows">
Galeria fotografii systemu Windows

Galeria fotografii systemu Windows to oprogramowanie do zarządzania zdjęciami, tagowania zdjęć oraz narzędzia do edycji obrazów opracowane przez firmę Microsoft i dostępne we wszystkich wersjach systemu Windows Vista. Pokazy slajdów z gładkimi przejściami w różnym stylu są dostępne tylko w wersjach systemów Windows Vista Home Premium i Windows Vista Ultimate.
Ulepszona wersja Galerii wydana pod marką Windows Live znana jako Galeria fotografii usługi Windows Live, którą można zainstalować przy użyciu Instalatora Windows Live, zawiera nowe funkcje, takie jak histogram kolorów wyświetlanego obrazu, zdjęcia łączone panoramiczne, automatyczne tagowanie podczas importowania oraz możliwość udostępniania zdjęć, przesyłając je do Windows Live Spaces albo Flickr. 
Galeria fotografii systemu Windows została usunięta z systemu Windows 7 i zastąpiona przeglądarką fotografii systemu Windows Windows Photo Viewer.
Funkcje.
Galeria fotografii systemu Windows umożliwia organizowanie cyfrowych zdjęć w albumy, poprzez dodawanie do zdjęć tytułów, ocen, podpisów i znaczników (tagów). Dostępny również jest tryb edycji, który pozwala na prostą edycję obrazu przez: dopasowanie naświetlenia, dopasowanie kolorów, przycinanie i redukcję efektu czerwonych oczu. Pozwala także drukować zdjęcia za pośrednictwem Kreatora drukowania fotografii.
Umożliwia też w pewnym zakresie tagowanie i zarządzanie plikami wideo, ale nie daje możliwości ich edycji. Integruje się z programem Windows DVD Maker, aby zapewnić zintegrowane funkcje nagrywania DVD. Galeria fotografii systemu Windows może być również wykorzystywana do importowania zdjęć i filmów z aparatów cyfrowych, skanerów i innych źródeł.
Obsługiwane formaty.
Galeria fotografii systemu Windows używa systemu Windows Imaging Component do przetwarzania obrazów, które są obsługiwane przez dowolne kodeki zawarte w funkcjach obsługi obrazów systemu operacyjnego i innych aplikacji, które używają WIC. Windows Vista dostarczana jest z kodekami popularnych formatów, takich jak BMP, JPG, PNG, TIFF i HD Photo. 
Jednakże w Galerii nie jest obsługiwany format GIF (sposób obejścia problemu: zmiana w nazwie pliku rozszerzenia .gif na .jpg).
Poprzez WIC (Windows Imaging Component), który jest dołączony do systemu Windows Vista oraz dostępny dla systemu Windows XP, deweloperzy mogą zapewnić wsparcie dla dowolnego formatu obrazu na poziomie systemu operacyjnego. Niektórzy producenci kamer udostępniają kodeki WIC obsługujące pliki graficzne w formacie RAW w wersji zapisywanej przez sprzęt ich produkcji. Galeria fotografii systemu Windows wykrywa, kiedy kodek jest potrzebny, i zawiera linki do pobrania kodeka z odpowiednich lokalizacji. Jeśli są zainstalowane odpowiednie kodeki, można obejrzeć zdjęcia w formacie RAW, klikając je dwukrotnie. Jednakże Galeria fotografii systemu Windows nie będzie automatycznie kojarzona z formatem RAW lub innymi rozszerzeniami plików graficznych, dla których zostały zainstalowane kodeki. Ponadto dla obrazów w formacie RAW wyłączone są wspomniane wcześniej możliwości edycyjne. W listopadzie 2007 r. firmy Canon, Nikon, Sony, Olympus i Pentax opublikowały kodeki WIC. Komercyjne kodeki formatu DNG udostępniła również firma Ardfry Imaging.
Tagowanie.
Galeria fotografii systemu Windows używa pojęcia hierarchicznego tagowania (np. osoby/Jim, Miejsca/Paryż). Nie ma możliwości grupowania tagów w taki sam sposób, jak w oprogramowaniu Photoshop. Ponadto usunięcie znacznika z Galerii fotografii systemu Windows spowoduje także usunięcie go ze wszystkich zdjęć, gdzie był zastosowany. 
Wspierany jest również standard metadanych Extensible Metadata Adobe Systems Platform (XMP), następca wszechobecnego standardu Exif, który obsługują w tej chwili prawie wszystkie aparaty cyfrowe. Pozwala to na o wiele skuteczniejsze redagowanie danych, takich jak znaczniki, niż ma to miejsce w standardach Exif i IPTC. Jednak zmiany w danych EXIF w obrazach JPEG nie będą widoczne na zdjęciach, jeżeli są one przekazywane do systemu Windows XP. Na przykład tag Data, powróci do stanu pierwotnej informacji Exif, nawet jeśli w XMP z nim związanym zostały wprowadzone zmiany.

</doc>
<doc id="1795153" url="https://pl.wikipedia.org/wiki?curid=1795153" title="Przydatki">
Przydatki



</doc>
<doc id="1795157" url="https://pl.wikipedia.org/wiki?curid=1795157" title="Przydatki (Moczadła)">
Przydatki (Moczadła)

Przydatki – osada wsi Moczadła w Polsce położona w województwie kujawsko-pomorskim, w powiecie brodnickim, w gminie Brodnica.
W latach 1975–1998 miejscowość położona była w województwie toruńskim.
Przed 2023 r. miejscowość była miejscowością podstawową typu osada.
Zabytki.
Według rejestru zabytków NID na listę zabytków wpisany jest zespół pałacowy, nr rej.: 594 z 14.12.1989:

</doc>
<doc id="1795158" url="https://pl.wikipedia.org/wiki?curid=1795158" title="Gustav Böß">
Gustav Böß

Gustav Böß (ur. 11 kwietnia 1873, zm. 6 lutego 1946) – niemiecki polityk samorządowy, burmistrz Berlina w latach 1921–1929.

</doc>
<doc id="1795166" url="https://pl.wikipedia.org/wiki?curid=1795166" title="Rybaki (Szczuka)">
Rybaki (Szczuka)

Rybaki – kolonia wsi Szczuka w Polsce położona w województwie kujawsko-pomorskim, w powiecie brodnickim, w gminie Brodnica.
W latach 1975–1998 miejscowość położona była w województwie toruńskim.

</doc>
<doc id="1795167" url="https://pl.wikipedia.org/wiki?curid=1795167" title="Linia M5 metra w Bukareszcie">
Linia M5 metra w Bukareszcie



</doc>
<doc id="1795170" url="https://pl.wikipedia.org/wiki?curid=1795170" title="Pomoc finansowa">
Pomoc finansowa

Pomoc finansowa – wsparcie dla kogoś poprzez udzielenie środków pieniężnych. Inne rodzaje pomocy oprócz finansowej to np. pomoc rzeczowa, pomoc techniczna.

</doc>
<doc id="1795175" url="https://pl.wikipedia.org/wiki?curid=1795175" title="Szymkówko">
Szymkówko

Szymkówko – kolonia w Polsce położona w województwie kujawsko-pomorskim, w powiecie brodnickim, w gminie Brodnica.
W latach 1975–1998 miejscowość położona była w województwie toruńskim.

</doc>
<doc id="1795176" url="https://pl.wikipedia.org/wiki?curid=1795176" title="Mistrzostwa Europy w Piłce Siatkowej Mężczyzn 1993">
Mistrzostwa Europy w Piłce Siatkowej Mężczyzn 1993

XVIII Mistrzostwa Europy w piłce siatkowej mężczyzn 1993 odbyły się w Finlandii między 8 a 12 września 1993 roku. Mecze rozgrywane były w hali w Turku oraz w Oulu.
Tytuł przed dwoma laty wywalczyła reprezentacja Związku Radzieckiego. Mistrzostwo po raz drugi wywalczyła reprezentacja Włoch pokonując w 5-setowym finale reprezentację Holandii (15:6, 15:5, 13:15, 8:15, 15:9). Był to drugi złoty medal mistrzostw Europy w historii włoskiej siatkówki.
System rozgrywek.
W turnieju wzięło udział 12 drużyn które zostały podzielone na 2 grupy. Do półfinałów awansowały dwa pierwsze zespoły z obu grup, zaś zespoły z obu grup z miejsc 3 i 4 walczyły obsadzając miejsca od 5 do 8.
Faza kwalifikacyjna.
Grupa I.
Tabela
Wyniki
Grupa II.
Tabela
Wyniki

</doc>
<doc id="1795177" url="https://pl.wikipedia.org/wiki?curid=1795177" title="Twierdzenie Birkhoffa">
Twierdzenie Birkhoffa

Twierdzenie Birkhoffa – twierdzenie ogólnej teorii względności, opisujące własności rozwiązania równań Einsteina w próżni,
przy założeniu symetrii sferycznej: rozwiązanie to jest "stacjonarne" i "asymptotycznie płaskie".
Opublikowane w 1923 przez amerykańskiego matematyka George’a D. Birkhoffa (znanego przede wszystkim z fundamentalnego wkładu do teorii układów dynamicznych), zostało w rzeczywistości po raz pierwszy, niezależnie, sformułowane dwa lata wcześniej przez Norwega, Jørga Tofte Jebsena.
Wnioski.
Czasoprzestrzeń na zewnątrz sferycznie symetrycznego, ale niekoniecznie stacjonarnego obiektu (np. pulsującej radialnie gwiazdy bądź czarnej dziury) opisywana jest zawsze metryką Schwarzschilda; oznacza to przy okazji, że sferycznie symetryczne pulsacje nie powodują emisji fal grawitacyjnych.
Kolejnym wnioskiem jest fakt, że metryka wewnątrz sferycznie symetrycznej warstwy materii (powłoki) jest metryką Minkowskiego; innymi słowy, pole grawitacyjne znika wewnątrz, co jest zgodne z wynikiem dla Newtonowskiej grawitacji.
Twierdzenie Birkhoffa można uogólnić: każde sferycznie symetryczne rozwiązanie równań pola Einsteina-Maxwella musi być stacjonarne i asymptotycznie płaskie, tak by geometria na zewnątrz sferycznie symetrycznej gwiazdy obdarzonej ładunkiem elektrycznym opisywana była metryką Reissnera-Nordströma.

</doc>
<doc id="1795178" url="https://pl.wikipedia.org/wiki?curid=1795178" title="Tywola">
Tywola

Tywola – osada w Polsce położona w województwie kujawsko-pomorskim, w powiecie brodnickim, w gminie Brodnica. We wsi kończy się droga wojewódzka nr 543.
W latach 1975–1998 miejscowość położona była w województwie toruńskim.
Miejscowość (letnisko) Tywola na przestrzeni wieków znana była także pod nazwą Tivoli, Tivola lub Tiwola.

</doc>
<doc id="1795179" url="https://pl.wikipedia.org/wiki?curid=1795179" title="Iwan Rembalowicz">
Iwan Rembalowicz



</doc>
<doc id="1795181" url="https://pl.wikipedia.org/wiki?curid=1795181" title="Käthe Loewenthal">
Käthe Loewenthal

Käthe Loewenthal (ur. 27 marca 1878 w Berlinie, zm. 1942 w Izbicy) - niemiecka malarka pochodzenia żydowskiego.
Życiorys.
Käthe Loewenthal była najstarszą z pięciu córek prof. Williama Loewenthala i Clary Loewenthal. Urodziła się Berlinie, lecz rodzina zmieniała często miejsce zamieszkania, gdyż ojciec, profesor uniwersytecki, wykładał na wielu uczelniach (w Genewie, Lozannie, Paryżu, Belgrano, Bernie). W roku 1890 wraz z rodziną przeniosła się do Berna. Tam zaprzyjaźniła się z rodziną ewangelickiego pastora, zamieszkała u niej, przyjęła chrzest i konfirmację.
Käthe Loewenthal ukończyła szkołę w Berlinie w 1895 i studiowała przez dwa lata malarstwo u Ferdinanda Hodlera. Wyjeżdżała za granicę, w Paryżu poznała Leona von König, znanego z malowania portretów. Wróciła z nim do Berlina i kontynuowała naukę w prywatnej szkole artystycznej założonej przez niego. 
W latach 1904 i 1905 działała jako niezależna artystka w Monachium, została członkiem nadzwyczajnym monachijskiego Stowarzyszenia Artystek. W roku 1909 wyjechała do Tybingi, potem do Stuttgartu, gdzie została członkinią Wirtemberskiego Stowarzyszenia Malarek.
Brała udział w wielu wystawach, jak Stuttgarter Sezession czy w monachijskim Glaspalast.
Po roku 1933 sytuacja Żydów w Niemczech pogorszyła się. Z trudem zdołała zarobić na swoje utrzymanie. W 1941 musiała opuścić mieszkanie w Stuttgarcie i została umieszczona w obozie w Göppingen, skąd Niemcy przewieźli ją do Izbicy, gdzie ją zamordowali w 1942.
Wiele jej obrazów uległo zniszczeniu podczas bombardowania Stuttgartu w 1943. Wojnę przetrwało ok. 250 prac.

</doc>
<doc id="1795182" url="https://pl.wikipedia.org/wiki?curid=1795182" title="Wyszejszaja liha (2009)">
Wyszejszaja liha (2009)

W sezonie 2009 rozegrano 19. edycję najwyższej klasy rozgrywkowej piłki nożnej na Białorusi – Wyszejszej lihi. Tytułu mistrzowskiego bronił . Rozgrywki rozpoczęły się 4 kwietnia, a zakończyły po 26 kolejkach – 8 listopada 2009.
Zasady rozgrywek.
W rozgrywkach brało udział 14 drużyn, walczących o tytuł mistrza Białorusi w piłce nożnej. Po sezonie 2008 liczba uczestników została zmniejszona z 16, przez co 3 spadające z ligi drużyny ( – 14, – 15 i – 16) zastąpił jedynie mistrz Pierszej lihi ().
Każda z drużyn rozegrała po 2 mecze z wszystkimi przeciwnikami (razem 26 spotkań). Trzy ostatnie zespoły w tabeli (12 – , 13 – , 14 – ) spadły do Pierszej lihi. Mistrz kraju () otrzymał prawo gry w II rundzie kwalifikacyjnej Ligi Mistrzów UEFA, wicemistrz () będzie mógł wystąpić w II rundzie kwalifikacyjnej Ligi Europy UEFA, podobnie jak zdobywca Pucharu Białorusi 2009/2010, a 3. drużyna () – w I rundzie kwalifikacyjnej tych rozgrywek.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1795186" url="https://pl.wikipedia.org/wiki?curid=1795186" title="Linia M6 metra w Bukareszcie">
Linia M6 metra w Bukareszcie



</doc>
<doc id="1795191" url="https://pl.wikipedia.org/wiki?curid=1795191" title="Kelenken guillermoi">
Kelenken guillermoi



</doc>
<doc id="1795193" url="https://pl.wikipedia.org/wiki?curid=1795193" title="Defence Imagery and Geospatial Organisation">
Defence Imagery and Geospatial Organisation

Australian Geospatial-Intelligence Organisation (AGO) w okresie 1982-2013 zwana Defence Imagery and Geospatial Organisation (DIGO) – australijska wojskowa służba specjalna zajmująca się pozyskiwaniem i analizą zdjęć szpiegowskich (IMINT, GEOINT).
Powstała w listopadzie 2000 roku z połączenia istniejących wcześniej niezależnie organizacji zbierających zdjęcia oraz przetwarzających je. AGO pozyskuje zdjęcia z dwóch głównych źródeł. Pierwszym są loty zwiadowcze wykonywane przez australijskie lotnictwo przy pomocy samolotów załogowych i bezzałogowych. Drugie źródło stanowią satelity szpiegowskie, przy czym Australia nie posiada własnych urządzeń tego typu, dlatego zdana jest tu na bardzo bliską współpracę ze Stanami Zjednoczonymi Ameryki.
Siedzibą AGO jest Canberra. Służba zatrudnia ok. 200 osób – zarówno żołnierzy służby czynnej, jak i pracowników cywilnych.

</doc>
<doc id="1795197" url="https://pl.wikipedia.org/wiki?curid=1795197" title="Port lotniczy Gregorio Luperón">
Port lotniczy Gregorio Luperón

Port lotniczy Gregorio Luperón (IATA: POP, ICAO: MDPP) – międzynarodowy port lotniczy położony w mieście Sosúa koło miasta Puerto Plata (Dominikana).

</doc>
<doc id="1795199" url="https://pl.wikipedia.org/wiki?curid=1795199" title="Węgierski Potok">
Węgierski Potok

Węgierski Potok - potok w Beskidzie Śląskim, pierwszy większy, lewobrzeżny dopływ Brennicy. Długość ok. 3,2 km. Cały tok w granicach administracyjnych wsi Brenna.
Źródła na wysokości ok. 880 m n.p.m. na północnych stokach góry Kotarz. Spływa generalnie w kierunku północnym i na wysokości ok. 495 m n.p.m. uchodzi do Brennicy w rejonie końcowego przystanku autobusowego Brenna Bukowa.
Nazwa potoku pochodzi od istniejącego dawniej na stokach doliny szałasu "węgierskiego", założonego w końcu XVII w. przez osadników przybyłych tu z ówczesnych Górnych Węgier (dziś tereny Słowacji).

</doc>
<doc id="1795201" url="https://pl.wikipedia.org/wiki?curid=1795201" title="Helsinki 1983">
Helsinki 1983



</doc>
<doc id="1795202" url="https://pl.wikipedia.org/wiki?curid=1795202" title="Rzym 1987">
Rzym 1987



</doc>
<doc id="1795203" url="https://pl.wikipedia.org/wiki?curid=1795203" title="Tokio 1991">
Tokio 1991



</doc>
<doc id="1795204" url="https://pl.wikipedia.org/wiki?curid=1795204" title="Stuttgart 1993">
Stuttgart 1993



</doc>
<doc id="1795205" url="https://pl.wikipedia.org/wiki?curid=1795205" title="Dolina Siedmiu Młynów">
Dolina Siedmiu Młynów

Dolina Siedmiu Młynów (niem. "Siebenbachmühlental") – dolina strugi Osówka w jej górnym biegu, jeden z najatrakcyjniejszych rejonów Parku Leśnego Arkońskiego w Szczecinie. Jej nazwa pochodzi od siedmiu nieczynnych obecnie młynów (zob. też młyn zbożowy), których pozostałością są stawy młyńskie. W lasach pokrywających obszar doliny, które zachowały wiele cech naturalnych, znajdują się stanowiska zagrożonych i rzadko spotykanych roślin. Dolina wchodzi w skład zespołu przyrodniczo-krajobrazowego „Dolina Siedmiu Młynów i źródła strumienia Osówka”. Przez dolinę przebiega Polsko-Niemiecki Szlak Turystyczny „Siedem Młynów – Gubałówka” i kilka innych szlaków turystycznych i ścieżek edukacyjno-przyrodniczych.
Położenie doliny i stawów.
Dolina, przez którą przepływa Osówka – w jej górnym biegu – jest częścią szczecińskiego Parku Leśnego Arkońskiego (należącego do kompleksu Puszcze Szczecińskie), leżącego w północnej i północno-zachodniej części miasta, na obszarze Wzgórz Warszewskich. Jej nazwa pochodzi od siedmiu nieczynnych obecnie młynów wodnych, których pozostałością są stawy młyńskie.
Dolina obejmuje fragment górnego biegu Osówki, położony między willową dzielnicą Głębokie i osiedlem Osów. W tej części swojego biegu struga zasila (przepływając częściowo kanałami podziemnymi) co najmniej 9 małych zbiorników wodnych, w tym sześć byłych stawów młyńskich: Zazulin, Ustronie, Zacisze, Uroczysko, Nagórnik i Łomot).
Staw Wyszyna – pozostałość po siódmym z młynów, od których pochodzi nazwa doliny – jest położony w stosunkowo dużej odległości od sześciu wymienionych powyżej. Jego odległość od stawu Łomot wynosi ok. 0,7 km w linii prostej – jest niewiele mniejsza od odległości między stawami Zazulin i Łomot (ok. 1 km w linii prostej). Wyszyna leży w obszarze źródliskowym Osówki i jej dopływu, Bystrego Potoku, w pobliżu zespołu obiektów sportowych szczecińskiej „Gubałówki” (zob. Osiedle Gubałówka).
Historia.
W kronikach opisujących przeszłość Szczecina i jego okolic można znaleźć informacje sięgające czasów średniowiecznych, które wskazują na to, że już wówczas wykorzystywano bystry prąd Osówki do celów przemysłowych, np. młyn Ustronie powstał przed rokiem 1277, ponieważ w tymże roku został sprzedany miastu przez księcia Barnima I za pomoc finansową w wojnie z Marchią Brandenburską. W 1643 roku na własność miasta przeszły też wszystkie pozostałe z siedmiu młynów, wymienionych powyżej.
Od XIX wieku młyny wodne były wypierane przez młyny z napędem parowym, a następnie spalinowym i elektrycznym. Dolina Siedmiu Młynów została na przełomie XIX i XX wieku przekształcona w teren turystyczno-wypoczynkowy. W młynach Zazulin, Uroczysko i Zacisze utworzono restauracje, a w zabudowaniach młynów Wyszyna, Łomot i Nagórnik – domy kolonijne. Ekskluzywny lokal rozrywkowy powstał w roku 1925 w dawnym młynie Ustronie (m.in. cukiernia i kawiarnia, garaże, stajnie dla wierzchowców). Obiekt nie został zniszczony w czasie II wojny światowej i po jej zakończeniu (długotrwały brak nadzoru doprowadził pozostałe do dewastacji – podjęto decyzje o ich rozbiórce). Współcześnie jest wykorzystywany jako dom wypoczynkowy Szczecińskich Zakładów Zieleni Miejskiej.
Walory przyrodnicze.
Teren jest uważany za jeden z najbardziej atrakcyjnych rejonów Parku Leśnego Arkońskiego. Część terenów leśnych ma charakter naturalny lub niemal naturalny. Obszar – dolinę i obszar źródliskowy (użytek ekologiczny „Źródła strumienia Osówka”) – objęto ochroną jako zespół przyrodniczo-krajobrazowy dla zachowania i odtwarzania naturalnego stanu przyrody w górnej części doliny i ochrony walorów kulturowych z elementami naturalnymi w części dolnej.
Obszar jest porośnięty lasem mieszanym (częściowo borem i lasem wilgotnym), w którym występuje sosna zwyczajna, buk zwyczajny, dąb, brzoza brodawkowata, topola, olsza czarna oraz modrzew europejski i daglezja zielona, w runie m.in. przytulia wonna i bluszcz pospolity, a w podszycie m.in. kruszyna, czeremcha, bez czarny, trzmielina, olsza szara, grab. Z siedlisk korzysta kilkadziesiąt gatunków zwierząt objętych ochroną gatunkową, m.in. szczególnie licznie płazy oraz takie gady, jak zaskroniec zwyczajny i jaszczurka żyworodna. Spośród ptaków wymienia się jastrzębia zwyczajnego i dzięcioła czarnego.
Szlaki turystyczne.
W Dolinie Siedmiu Młynów, częściowo wzdłuż Osówki, został wytyczony Polsko-Niemiecki Szlak Turystyczny „Siedem Młynów – Gubałówka”. Jednym z celów jego utworzenia było m.in. zachowanie walorów przyrodniczych terenu. Szlak przygotowano dla mało wytrawnych turystów pieszych i rowerzystów.
Na trasie, o długości 4 km, znajdują się m.in.: Park Leśny Arkoński, Polana Sportowa, Polana Harcerska, Szczecińska Gubałówka (minigolf, lodowisko, tor saneczkowy, stok narciarski).
Trasa „Siedem Młynów – Gubałówka” krzyżuje się ze:

</doc>
<doc id="1795206" url="https://pl.wikipedia.org/wiki?curid=1795206" title="Port lotniczy Manuel Carlos Piar Guayana">
Port lotniczy Manuel Carlos Piar Guayana

Aeropuerto Manuel Carlos Piar Guayana – port lotniczy obsługujący miasto Ciudad Guayana w Wenezueli.

</doc>
<doc id="1795212" url="https://pl.wikipedia.org/wiki?curid=1795212" title="Potok Wysoki">
Potok Wysoki

Potok Wysoki ("Farzyna") – potok, prawostronny dopływ Szerokiego Potoku. Ma długość 6,12 km i powierzchnię zlewni 7,66 km².
Potok płynie w Beskidzie Śląskim, w pasemku Błatniej. Początek bierze na północnym stoku Wysokiego, w głębokiej dolince między grzbietami Borowiny i Palenicy. Spływa w kierunku północnym przez centrum Jaworza i w Jasienicy uchodzi do Szerokiego Potoku.

</doc>
<doc id="1795213" url="https://pl.wikipedia.org/wiki?curid=1795213" title="Port lotniczy Albina">
Port lotniczy Albina

Port lotniczy Albina (IATA: ABN, ICAO: SMBN) – port lotniczy położony w mieście Albina w Surinamie.

</doc>
<doc id="1795214" url="https://pl.wikipedia.org/wiki?curid=1795214" title="(4897) Tomhamilton">
(4897) Tomhamilton

(4897) Tomhamilton – planetoida z pasa głównego asteroid okrążająca Słońce w ciągu 5 lat i 120 dni w średniej odległości 3,05 j.a. Została odkryta 22 sierpnia 1987 roku w Obserwatorium Palomar przez Eleanor Helin. Nazwa planetoidy pochodzi od "Thomasa Williama Hamiltona" (ur. 1939), pracującego przy Programie Apollo. Przed nadaniem nazwy planetoida nosiła oznaczenie tymczasowe (4897) 1987 QD6.

</doc>
<doc id="1795215" url="https://pl.wikipedia.org/wiki?curid=1795215" title="Lew Schnirelman">
Lew Schnirelman



</doc>
<doc id="1795216" url="https://pl.wikipedia.org/wiki?curid=1795216" title="Pomponio Amalteo">
Pomponio Amalteo

Pomponio Amalteo (ur. 1505 w Motta di Livenza, zm. 1588 w San Vito al Tagliamento) – włoski malarz szkoły weneckiej, tworzący w czasach Renesansu.
Urodził się w Motta di Livenza w regionie Veneto. Był uczniem i zięciem Il Pordenone, którego styl wiernie powielał; odziedziczył pracownię Pordenone's w Friuli, gdzie głównie wiódł swoją karierę.
Cienie w jego dziełach, w porównaniu do obrazów Il Pordenone, którego był ulubionym uczniem, były mniej intensywne, kolory jaśniejsze a także proporcje postaci mniej eleganckie.
Malował głównie freski oraz obrazy ołtarzowe, z których bardzo wiele (np. w kościele Santa Maria de' Battisti, czy obraz ołtarzowy "Święty Sebastian" (1533) w katedrze San Vito al Tagliamento) uległo wraz z upływem czasu znacznemu zniszczeniu. Amalteo namalował pięć obrazów o tematyce starożytnego Rzymu w "Sali Notariuszy" w Belluno. Także przyozdobił serią fresków "Sędziowie" budynek sądu w Ceneda.
Jego brat Girolamo Amalteo najprawdopodobniej pomagał mu w wielu pracach. Jego córka Quintilia Amalteo miała opinię wspaniałej portrecistki. Girolamo, oprócz pomocy bratu, tworzył małe obrazy oraz freski oraz ozdobił kościół w San Vito al Tagliamento. Innym uczniem był Sebastiano Seccante.
Członkowie rodziny Amalteo z Oderzo byli pisarzami. Zmarł w San Vito al Tagliamento w 1588.

</doc>
<doc id="1795217" url="https://pl.wikipedia.org/wiki?curid=1795217" title="Linia M7 metra w Bukareszcie">
Linia M7 metra w Bukareszcie



</doc>
<doc id="1795220" url="https://pl.wikipedia.org/wiki?curid=1795220" title="Bolesław Szlązak">
Bolesław Szlązak

Bolesław Szlązak (ur. 1906 w Strzemieszycach Wielkich, zm. 16 listopada 1995) – polski prawnik, poseł na Sejm PRL II kadencji (1957–1961), wiceprezes Najwyższej Izby Kontroli (1958–1977), członek Trybunału Stanu (1982–1985).
Życiorys.
Kształcił się w gimnazjum w Olkuszu, później na Wydziale Architektury Politechniki Lwowskiej (studiów nie ukończył) oraz Wydziale Prawa Uniwersytetu Poznańskiego (studia ukończył w 1945). W latach 30. zatrudniony w Urzędach Skarbowych w Poznaniu i Bydgoszczy oraz Prokuratorii Generalnej RP. Podczas II wojny światowej pracował w spółdzielni rolniczej w Piaskach koło Lublina. W 1945 podjął ponownie pracę w Prokuratorii Generalnej RP w Poznaniu, cztery lata później objął funkcję radcy w Prokuratorii Generalnej w Gdańsku. W 1957 rozpoczął pracę jako adwokat, a rok później został mianowany wiceprezesem Najwyższej Izby Kontroli (funkcję pełnił do czasu przejścia na emeryturę w 1977). Od 1980 do 1991 był członkiem Kolegium NIK. 
Od maja 1945 w szeregach Stronnictwa Demokratycznego. Był zastępcą sekretarza generalnego (na przełomie lat 50. i 60.), zasiadał również w Centralnym Komitecie. W 1957 z ramienia SD objął mandat posła na Sejm PRL II kadencji w okręgu Leszno. Pracował w Komisji Spraw Wewnętrznych oraz Nadzwyczajnej do opracowania projektu ustawy o Najwyższej Izbie Kontroli. Z nominacji SD był również członkiem rad narodowych w Gdyni (miejskiej), Gdańsku i Poznaniu (wojewódzkich).
W latach 1982–1985 zasiadał w Trybunale Stanu.
Działał społecznie w organizacjach lokalnych. Był m.in. prezesem Towarzystwa Przyjaciół Ziemi Olkuskiej (1960–1967) oraz w latach 80. XX wieku honorowym prezesem Towarzystwa Miłośników Sławkowa, gdzie spędził wiele lat swego życia i znany był jako lokalny społecznik. Od 1986 zasiadał w Radzie Społecznej Uniwersytetu Warszawskiego. Jest pochowany na Powązkach-Cmentarzu Wojskowym w Warszawie II A 12 17.
Odznaczenia.
Odznaczony m.in. Orderem Sztandaru Pracy I i II klasy, Krzyżem Komandorskim i Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej, a także Medalami 10- i 30-lecia Polski Ludowej.

</doc>
<doc id="1795222" url="https://pl.wikipedia.org/wiki?curid=1795222" title="Maria Negoiță">
Maria Negoiță

Maria Negoiță (ur. 6 grudnia 1986) – rumuńska lekkoatletka specjalizująca się w rzucie oszczepem.
Dziesiąta zawodniczka mistrzostw świata, które w 2009 roku odbyły się w Berlinie. W tym samym sezonie zdobyła brąz igrzysk frankofońskich. Wielokrotna reprezentantka Rumunii. 
Rekord życiowy: 62,20 (9 maja 2009, Onești).

</doc>
<doc id="1795224" url="https://pl.wikipedia.org/wiki?curid=1795224" title="Maria Nicoleta Negoita">
Maria Nicoleta Negoita



</doc>
<doc id="1795226" url="https://pl.wikipedia.org/wiki?curid=1795226" title="Metryka Schwarzschilda">
Metryka Schwarzschilda

Rozwiązanie Schwarzschilda – rozwiązanie równań Einsteina ogólnej teorii względności, opisujące pole grawitacyjne (ściślej: metrykę czasoprzestrzeni) na zewnątrz i wewnątrz sferycznie symetrycznego, nie rotującego ciała, jak gwiazda, planeta czy czarna dziura. Daje ono również dobre przybliżenie dla pola grawitacyjnego w pobliżu wolno obracających się ciał, takich jak Ziemia czy Słońce.
Zgodnie z twierdzeniem Birkhoffa, rozwiązanie Schwarzschilda jest najbardziej ogólnym sferycznie symetrycznym rozwiązaniem próżniowym równań pola Einsteina. Zostało ono znalezione przez Karla Schwarzschilda w 1915 roku, zaledwie miesiąc po ogłoszeniu ogólnej teorii względności przez Einsteina. Było to pierwsze ścisłe rozwiązanie równań pola Einsteina, nie licząc trywialnego rozwiązania dla czasoprzestrzeni bez materii i energii.
Czarna dziura Schwarzschilda jest scharakteryzowana wyłącznie przez swoją masę – nie posiada ładunku elektrycznego ani momentu pędu. Taka czarna dziura zwana jest statyczną czarną dziurą. Jest ona otoczona przez sferyczną powierzchnię, zwaną horyzontem zdarzeń, o promieniu wprost proporcjonalnym do masy czarnej dziury (zwanym promieniem Schwarzschilda). Dowolne zapadające się ciało obdarzone masą, nieposiadające momentu pędu i ładunku, po osiągnięciu promienia grawitacyjnego staje się czarną dziurą Schwarzschilda. W ogólnej teorii względności nie ma ograniczeń na masę czarnej dziury tego typu, przy czym spodziewane jest istnienie dolnej granicy ze względu na efekty kwantowe.
Opis matematyczny.
Rozwiązanie Schwarzschilda przedstawia metrykę czasoprzestrzeni wokół symetrycznego obiektu, która dla przestrzennych współrzędnych sferycznych ma postać:
gdzie:
Rozwiązanie Schwarzschilda jest relatywistycznym odpowiednikiem pola grawitacyjnego wokół masywnej cząstki punktowej w klasycznej newtonowskiej teorii grawitacji.
W praktyce stosunek formula_8 jest właściwie zawsze bardzo mały, stosunek ten jest znaczący jedynie dla supergęstych obiektów zwartych, takich jak czarne dziury czy gwiazdy neutronowe.
Metryka Schwarzschilda jest rozwiązaniem równań pola Einsteina w pustej przestrzeni, co oznacza, że dotyczy ono wyłącznie obszaru „na zewnątrz” ciała obdarzonego masą. Innymi słowy, dla obiektu o promieniu formula_13 rozwiązanie Schwarzschilda dotyczy tylko obszaru o formula_14 W celu opisania pola grawitacyjnego również wewnątrz danego ciała, rozwiązanie to należy połączyć (zszyć) w formula_15 z odpowiednim rozwiązaniem dla części wewnętrznej.
Rozwiązanie wewnętrzne.
Metryka Schwarzschilda wewnątrz sferyczno-symetrycznej nierotującej masy o stałej gęstości formula_16 i promieniu formula_17 przedstawia się następująco:
gdzie stała formula_19 jest dana przez:

</doc>
<doc id="1795228" url="https://pl.wikipedia.org/wiki?curid=1795228" title="Viktor Bryzgin">
Viktor Bryzgin



</doc>
<doc id="1795229" url="https://pl.wikipedia.org/wiki?curid=1795229" title="Vladimir Muravyov">
Vladimir Muravyov



</doc>
<doc id="1795230" url="https://pl.wikipedia.org/wiki?curid=1795230" title="Vladimir Krylov">
Vladimir Krylov



</doc>
<doc id="1795232" url="https://pl.wikipedia.org/wiki?curid=1795232" title="Hristo Markov">
Hristo Markov



</doc>
<doc id="1795233" url="https://pl.wikipedia.org/wiki?curid=1795233" title="Silke Gladisch">
Silke Gladisch



</doc>
<doc id="1795234" url="https://pl.wikipedia.org/wiki?curid=1795234" title="Ginka Zagorcheva">
Ginka Zagorcheva



</doc>
<doc id="1795235" url="https://pl.wikipedia.org/wiki?curid=1795235" title="Windows Live Spaces">
Windows Live Spaces

Windows Live Spaces (znany również dla jego użytkowników pod nazwą MSN Spaces) – platforma blogów i serwis społecznościowy Microsoft. Strona została utworzona na początku 2004 roku pod nazwą Spaces MSN jako konkurencyjna dla innych serwisów społecznościowych. Windows Live Spaces uzyskał wynik około 27 milionów (27 000 000) unikalnych odwiedzin miesięcznie (dane z sierpnia 2007 r.). Z uwagi na dynamiczny rozwój konkurencyjnych serwisów społecznościowych, Microsoft planuje zamknięcie usługi z końcem marca 2011 roku, proponując użytkownikom przejście na platformę WordPress.
Podstawowe funkcje.
Podstawowe funkcje Windows Live Spaces obejmują:
Gadżety.
Dla użytkowników Windows Live Spaces dostępne jest kilka „gadżetów”, które pozwalają na dostosowanie strony serwisu do osobistych upodobań. Gadżet „Windows Media Player” daje użytkownikom możliwość odtwarzania plików muzycznych i wyświetlania materiałów wideo. „Tweak UI” gadżet, daje użytkownikom możliwość zmienić styl, kolor i przejrzystość pewnych elementów Windows Live Space. Natomiast gadżet „Custom HTML” zapewnia użytkownikowi możliwość dołączenia ręcznie napisanego kodu HTML niewielkich rozmiarów (funkcja, która jest często wykorzystywana do wyświetlania banerów i innych grafik).
Powiadomienia.
Powiadomienia, które informują o ostatnich zmianach u konkretnego użytkownika Windows Live Space, są zintegrowane z usługami Windows Live Messenger, MSN Web Messenger i pocztą elektroniczną Hotmail. Klikając na ikony użytkowników na liście znajomych, pojawiają się ich Karty kontaktowe, które pokazują miniatury ich ostatnich zdjęć, przegląd ich ostatnich wpisów i krótką listę ostatnich utworów z listy odtwarzania. Karty kontaktowe nie zostały jeszcze uaktualnione do nowej wersji, używanej w Messenger 8.1.
MSN Spaces a Windows Live Spaces.
MSN Spaces był otwartym serwisem społecznościowym na platformie Microsoft. Strona została uruchomiona na początku grudnia 2004 r. w celu umożliwienia użytkownikom dotarcia w prosty sposób do innymi, dzięki publikacji swych przemyśleń, zdjęć i informacji o zainteresowaniach. Mając to na celu, MSN Spaces zaczęła konkurować z podobnymi usługami, takimi jak MySpace i Yahoo! 360°.
W celu umożliwienia użytkownikom, by mogli dzielić się swoimi myślami, zdjęciami i zainteresowaniami, użytkownicy MSN Spaces otrzymali ponad 100 różnych szablonów tematycznych i kilka różnych układów stron do wyboru. Istniała możliwość, aby ustawić prawa dostępu dla innych odwiedzających ich MSN Space, oparte na kryteriach występowania odpowiednich relacji między nimi (np. przyjaciół, rodziny itp.). W dniu 1 sierpnia 2006 r. MSN Spaces stał się częścią platformy usług Windows Live, gdzie obecnie funkcjonuje pod nazwą Windows Live Spaces.
Ograniczenia.
Administratorzy usługi Windows Live Spaces wprowadzili cenzurę wulgarnych słów. Ponadto firma Microsoft została skrytykowana za cenzurowanie słów „demokracja” i „wolność” w chińskiej wersji swojego portalu.
Mimo przydatności jako narzędzie komunikacji, Windows Live Spaces jest krytykowane jako nie posiadające tylu możliwości, co usługi konkurencyjne. Pewne czasopismo informatyczne zaleca korzystanie z programu Windows SharePoint Services, czy Wiki zamiast Windows Live Spaces.

</doc>
<doc id="1795237" url="https://pl.wikipedia.org/wiki?curid=1795237" title="Mariya Pingina">
Mariya Pingina



</doc>
<doc id="1795238" url="https://pl.wikipedia.org/wiki?curid=1795238" title="Manor Ground">
Manor Ground

Manor Ground – nieistniejący stadion piłkarski w Plumstead w południowo-wschodnim Londynie, który w latach 1888–1890 i 1893–1913 był stadionem domowym klubu początkowo znanego jako Royal Arsenal, zaś w 1891 przemianowanego na Woolwich Arsenal. Po opuszczeniu Manor Ground klub przeniósł się w inną część Londynu, na Arsenal Stadium w Highbury i wkrótce zmienił swą nazwę na Arsenal Football Club.

</doc>
<doc id="1795240" url="https://pl.wikipedia.org/wiki?curid=1795240" title="Jan Garlicki">
Jan Garlicki

Jan Michał Garlicki (ur. 23 maja 1914 w Kocmyrzowie, zm. 22 kwietnia 1989 w Krakowie) – polski prawnik i archiwista, wiceprezydent Krakowa (1951–1971), poseł na Sejm PRL VI kadencji (1972–1976).
Życiorys.
Syn Michała i Jadwigi. Uzyskał stopień doktora praw na Uniwersytecie Jagiellońskim, ukończył też w 1956 Wieczorowy Uniwersytet Marksizmu-Leninizmu w Krakowie. Pracował w administracji miejskiej i powiatowej w Chrzanowie (jako sekretarz Powiatowej Rady Narodowej). Na przełomie lat 40. i 50. pełnił obowiązki naczelnika Wydziału Samorządowego oraz kierownika Wydziału Organizacyjnego Wojewódzkiej Rady Narodowej w Krakowie. W latach 1951–1971 zasiadał w prezydium Rady Narodowej miasta Krakowa. Po odejściu z pracy w administracji terenowej objął funkcję dyrektora Państwowego Archiwum dla miasta Krakowa i województwa krakowskiego (do 1977). W 1975 został członkiem prezydium Krakowskiego Komitetu Frontu Jedności Narodu.
Działał w Stronnictwie Demokratycznym (od 1948), m.in. przewodnicząc Wojewódzkiemu Komitetowi w Krakowie (1959–1972) oraz zasiadając w Centralnym Komitecie (1961–1973) i Centralnej Komisji Rewizyjnej w Warszawie. W 1972 uzyskał mandat posła na Sejm PRL VI kadencji z okręgu Kraków, który pełnił do 1976. Zasiadał w Komisjach Budownictwa i Gospodarki Komunalnej (jako wiceprzewodniczący) oraz Spraw Zagranicznych.
Odznaczony Medalem 10-lecia Polski Ludowej (1955), Złotym Krzyżem Zasługi (1954), Krzyżem Kawalerskim, Oficerskim i Komandorskim Orderu Odrodzenia Polski. 
Został pochowany na cmentarzu Rakowickim.

</doc>
<doc id="1795242" url="https://pl.wikipedia.org/wiki?curid=1795242" title="Język o’odham">
Język o’odham

Język o’odham – język należący do grupy uto-azteckiej, używany w południowej Arizonie w USA i w Sonorze w Meksyku przez 12 tysięcy użytkowników. Jest spokrewniony z językami Komanczów, Szoszonów i Hopi oraz z językiem nahuatl. 
Gramatyka.
Liczba mnoga jest tworzona przez podwojenie wrostka, np. 

</doc>
<doc id="1795246" url="https://pl.wikipedia.org/wiki?curid=1795246" title="Franciszek Burian">
Franciszek Burian

Franciszek Burian (ur. 2 grudnia 1919 we Wrześni, zm. 26 grudnia 1987) – polski lekarz ginekolog i działacz społeczny, poseł na Sejm PRL VI kadencji (1972–1976). 
Życiorys.
W Polsce międzywojennej ukończył szkołę średnią w Jarocinie. Walczył w wojnie obronnej Polski w 1939, w wyniku czego został wywieziony do obozu w Rzeszy. Przebywał w Stalagu VII-A, nr jeńca 3051. W 1945 powrócił do rodzinnej Wielkopolski, studiując na Wydziale Lekarskim Uniwersytetu Poznańskiego (uzyskał tam magisterium, a w 1965 doktorat). Po ukończeniu studiów pracował w zawodzie, był m.in. ordynatorem Szpitala Miejskiego oraz inspektorem położnictwa i ginekologii w Gnieźnie. 
W 1951 przystąpił do Związku Młodzieży Polskiej. Z ramienia Stronnictwa Demokratycznego, którego członkiem pozostawał od 1961, zasiadał w Miejskiej Radzie Narodowej Gniezna. Był również członkiem Komisji Zdrowia Powiatowej Rady Narodowej w Gnieźnie oraz wiceprzewodniczącym analogicznego gremium przy Wojewódzkiej Radzie Narodowej w Poznaniu. W 1972 uzyskał mandat posła na Sejm PRL VI kadencji w okręgu Gniezno. Pracował w Komisjach Zdrowia i Kultury Fizycznej (jako wiceprzewodniczący) oraz Rolnictwa i Przemysłu Spożywczego.
Otrzymał odznaki „Za Zasługi w Rozwoju Województwa Poznańskiego” i „Za wzorową pracę w służbie zdrowia” oraz Srebrną Odznakę Związku Zawodowego Pracowników Służby Zdrowia.
Pochowany na cmentarzu św. Krzyża w Gnieźnie.

</doc>
<doc id="1795250" url="https://pl.wikipedia.org/wiki?curid=1795250" title="Mieczysław Trętowski">
Mieczysław Trętowski

Mieczysław Franciszek Trętowski (ur. 9 lutego 1919 w Grabowie) – polski rzemieślnik, mistrz stolarstwa, poseł na Sejm PRL V kadencji (1969–1972). 
Życiorys.
Zawodu stolarza uczył się w Przasnyszu, po czym podjął pracę w Warszawie. W 1940 wywieziony na roboty przymusowe w głąb Niemiec. Po zakończeniu II wojny światowej uzyskał tytuł mistrza stolarstwa. Prowadził własny zakład w Nowym Dworze Mazowieckim. W 1956 został starszym cechu. Od 1960 w szeregach Stronnictwa Demokratycznego (był m.in. wiceprzewodniczącym Powiatowego Komitetu). W 1969 uzyskał mandat posła na Sejm PRL V kadencji z okręgu Ciechanów. Pracował w Komisji Przemysłu Lekkiego, Rzemiosła i Spółdzielczości Pracy. 
Odznaczony Srebrnym Krzyżem Zasługi.

</doc>
<doc id="1795251" url="https://pl.wikipedia.org/wiki?curid=1795251" title="Cerkiew św. Ducha we Lwowie">
Cerkiew św. Ducha we Lwowie

Cerkiew św. Ducha we Lwowie – cerkiew położona przy ul. Kopernika 36 we Lwowie, na Ukrainie. Pierwotnie był to kościół św. Katarzyny ze Sieny.
Historia kościoła św. Katarzyny Sieneńskiej i cerkwi św. Ducha.
Informacje o początkach zakonu dominikanek we Lwowie są skąpe i niepewne. Według tradycji dominikańskiej pierwszy lwowski klasztor miał powstać już w XIII w. za życia św. Kingi. Prawdopodobnie nastąpiło to dopiero w czasach jagiellońskich.
W 1619 roku przeprowadzono reformę zakonu pod nadzorem ojców dominikanów z kościoła Bożego Ciała. Klasztor sióstr dominikanek został przy tej okazji uposażony posagiem Konstancji Mądrowiczówny. W roku 1627, po pożarze, siostry przeniosły się na przedmieście Halickie. Po kolejnym pożarze został zbudowany w latach 1722–1729 nowy kościół. Nosił on wezwanie św. Katarzyny Sieneńskiej. Był niewielką budowlą barokową, jednonawową z półokrągłą absydą.
W chwili I rozbioru Polski w 1772 w klasztorze żyło 25 dominikanek. W sierpniu 1782 klasztor uległ kasacie w wyniku reform józefińskich przeprowadzonych przez cesarza Józefa II. Siostry rozproszyły się. W 1783 klasztor i kościół zostały przekazane Rusinom (ob. Ukraińcy) z przeznaczeniem na cerkiew greckokatolicką. Kościół przebudowano i zmieniono jednocześnie wezwanie na Ducha Świętego. Ikonostas i ołtarze udekorował lwowski malarz Łukasz Doliński. W budynkach klasztoru zorganizowano seminarium duchowne. Jego uczniem był m.in. poeta romantyczny i działacz społeczny Markijan Szaszkewycz, a także liczni rusińscy pisarze i działacze społeczni XIX w. W 1890 Sylwestr Hawryszkewycz zbudował nowy gmach seminarium.
W 1941 w rezultacie nalotów i bombardowań niemieckich budynki cerkwi i seminarium uległy zniszczeniu. Za całego kompleksu pozostała tylko przykościelna wieża nazywana odtąd Dzwonnicą Cerkwi św. Ducha.
Dzwonnica, przykład lwowskiego baroku z XVIII w., została wzniesiona z kamienia ciosanego na planie kwadratu. Składa się z trzech kondygnacji oddzielonych od siebie gzymsami i jest zwieńczona smukłym hełmem i czterema kamiennymi wazami w narożach. Każda kondygnacja jest flankowana pilastrami i półkolumnami. Zegar na wieży (1786) pochodzi ze Skitu Maniawskiego.
W roku 1987 zegar został poddany renowacji. W tym samym roku od strony zachodniej wybudowano pomieszczenia dla muzeum „Rusałki Dniestrowej”, poświęconego pierwszej książce, jaka została wydana w 1836 roku w Galicji w języku ukraińskim przez działaczy Ruskiej Trójcy.

</doc>
<doc id="1795253" url="https://pl.wikipedia.org/wiki?curid=1795253" title="Romuald Stopiński">
Romuald Stopiński

Romuald Stopiński (ur. 7 lutego 1917 w Sierpcu, zm. 16 kwietnia 2011 tamże) – polski rzemieślnik, zegarmistrz, poseł na Sejm PRL VI kadencji (1972–1976). 
Życiorys.
Syn Romualda i Stefanii. Po uzyskaniu tytułu mistrza zegarmistrzostwa (1938, uzyskał uprawnienia czeladnicze) od 1939 prowadził własny warsztat w Sierpcu. Od 1946 do 1948 wykładał rysunek zawodowy w tamtejszej szkole rzemieślniczej. W 1957 został starszym cechu, przewodził również Radzie Rzemiosła Spółdzielczego w Sierpcu.
W latach 1945–1948 należał do Polskiej Partii Socjalistycznej, a w 1957 przystąpił do Stronnictwa Demokratycznego. W SD był członkiem (od 1959) i wiceprzewodniczącym (od 1962) Powiatowego Komitetu w Sierpcu, a także przewodniczącym Koła Rzemieślniczego SD w Sierpcu (od 1968). Był Miejskiej Rady Narodowej w Sierpcu w latach 1957–1963. Należał do Frontu Jedności Narodu. W 1972 uzyskał z ramienia SD mandat posła na Sejm w okręgu Płock. Pracował w Komisjach Leśnictwa i Przemysłu Drzewnego, Planu Gospodarczego, Budżetu i Finansów oraz Drobnej Wytwórczości, Spółdzielczości Pracy i Rzemiosła. 
Odznaczony Srebrnym Krzyżem Zasługi (1969), Odznaką 1000-lecia Państwa Polskiego (1966) i Honorową Odznaką Rzemiosła (1958). Był jednym z twórców zegara w odbudowanym Zamku Królewskim. 
Został pochowany na cmentarzu parafialnym w Sierpcu.

</doc>
<doc id="1795256" url="https://pl.wikipedia.org/wiki?curid=1795256" title="Austriackie Koleje Państwowe (na terenie Galicji)">
Austriackie Koleje Państwowe (na terenie Galicji)

Austriackie Koleje Państwowe (na terenie Galicji) (niem. "Oesterreichische Staatsbahn (im Gebiet Galiziens)", "OSGG") – wybudowane, w latach 1850-1857 i 1875-1906, w granicach Cesarstwa Austriackiego koleje państwowe o łącznej długości 2 884,6 km.
Składały się z 38, połączonych ze sobą, linii i odcinków o bardzo zróżnicowanej długości (od 1,2 do 266,7 km). Pierwszą z nich, 65 km otwarto w końcu kwietnia 1850. Ostatnią, 59 km uruchomiono ponad pół wieku później (1906).
Ogólna długość linii kolei państwowych na terenie Galicji ulegała dużym zmianom. Początkowo, w 1857 były to 4 odcinki o łącznej długości 182,9 km. W styczniu 1858 zostały wykupione przez Kolej Północną (2 odcinki, dł. 66,7 km) i Kolej galicyjską im. Karola Ludwika (2 odcinki, dł. 116,2 km). Przez prawie 18 lat koleje państwowe nie eksploatowały żadnych linii kolejowych na terenie Galicji. Później nastąpił okres burzliwego rozwoju sieci kolejowej w Galicji. W latach 1875-1876 otwarto 3 linie (dł. 257,9 km). Rok 1884 zaowocował oddaniem do użytku 8 nowych linii o łącznej długości 722,3 km. Trzy lata później łączna długości linii kolei państwowych w Galicji przekroczyła 1,5 tys. km (1 546,4 km), a w 1892 przekroczyła 2,2 tys. km (2 293,9 km). W październiku 1906 istniało wszystkie 38 linii o długości 2 884,6 km.

</doc>
<doc id="1795257" url="https://pl.wikipedia.org/wiki?curid=1795257" title="Czesław Błasikiewicz">
Czesław Błasikiewicz

Czesław Błasikiewicz (ur. 30 czerwca 1917 w Radomiu, zm. 1 marca 1972 tamże) – polski rzemieślnik związany z Radomiem, mistrz malarski, poseł na Sejm PRL IV kadencji (1965–1969). 
Życiorys.
Ukończył szkołę powszechną i rzemieślniczą w Radomiu, po czym pracował m.in. w „Wytwórni Broni Radom” oraz warsztacie rzemieślniczym ojca. W 1931 uzyskał tytuł mistrza malarskiego. Otworzył własny zakład, który prowadził do 1948. Od 1949 do 1960 był kierownikiem robót Rzemieślniczej Spółdzielni Zaopatrzenia i Zbytu „Budowlana”. W 1960 ponownie otworzył warsztat prywatny. Działał w licznych organizacjach rzemieślniczych, sprawował m.in. funkcję wiceprzewodniczącego Izby Rzemieślniczej w Kielcach. 
W 1946 rozpoczął działalność polityczną w Stronnictwie Demokratycznym, był m.in. członkiem prezydium Wojewódzkiego Komitetu SD w Kielcach. Z rekomendacji partii był m.in. członkiem rad narodowych. W 1965 Stronnictwo zgłosiło jego kandydaturę w wyborach do Sejmu PRL IV kadencji w okręgu Radom. Był członkiem Komisji Przemysłu Lekkiego, Rzemiosła i Spółdzielczości Pracy. 
Odznaczony m.in. Złotym Krzyżem Zasługi i Medalem 10-lecia Polski Ludowej (1955). 
Zmarł w 1972, został pochowany na cmentarzu rzymskokatolickim w Radomiu.

</doc>
<doc id="1795258" url="https://pl.wikipedia.org/wiki?curid=1795258" title="Reprezentacja Litwy w koszykówce mężczyzn">
Reprezentacja Litwy w koszykówce mężczyzn

Reprezentacja Litwy w koszykówce mężczyzn – drużyna, która reprezentuje Litwę w koszykówce mężczyzn. Za jej funkcjonowanie odpowiedzialny jest Litewski Związek Koszykówki - Lietuvos Krepšinio Federacija. Litwa została członkiem FIBA w 1992. Zdobyła 3 medale i 2 razy zajęła czwarte miejsce podczas 5 występów na Igrzyskach Olimpijskich. Brała udział w dwóch przedwojennych Mistrzostwach Europy - na obu zdobyła złoty medal. Litwini stanowili podstawę drużyny Związku Radzieckiego, szczególnie podczas Olimpiady w 1988, gdzie zwycięska drużyna ZSRR składała się z czterech Litwinów. Byli to: Valdemaras Chomičius, Rimas Kurtinaitis, Šarūnas Marčiulionis i Arvydas Sabonis.

</doc>
<doc id="1795259" url="https://pl.wikipedia.org/wiki?curid=1795259" title="Paul-Pierre Meouchi">
Paul-Pierre Meouchi



</doc>
<doc id="1795260" url="https://pl.wikipedia.org/wiki?curid=1795260" title="Erft">
Erft

Erft – rzeka w kraju związkowym Nadrenia Północna-Westfalia w Niemczech o długości 106,6 km, lewy dopływ Renu. Rzeka płynie pogórzami Eifel, po czym wpływa do Renu. Oryginalny bieg Erft został zmieniony w związku z funkcjonowaniem w jej pobliżu odkrywkowej kopalni węgla brunatnego. Od nazwy rzeki pochodzi nazwa miasta: Erftstadt, przez który przepływa, a także nazwa powiatu Rhein-Erft. 

</doc>
<doc id="1795261" url="https://pl.wikipedia.org/wiki?curid=1795261" title="Bacamarte">
Bacamarte

Bacamarte – brazylijski zespół muzyczny założony przez Mario Neto w 1974 roku.
Linki zewnętrzne.
Prog Archives.com

</doc>
<doc id="1795263" url="https://pl.wikipedia.org/wiki?curid=1795263" title="Herb gminy Grabica">
Herb gminy Grabica

Herb gminy Grabica przedstawia w polu złotym stylizowany grab o pniu wkorzenionym o pięciu korzeniach, szarym, trzech liściach zielonych i dwóch takichż owocach, rosnący na takiejż murawie.
Symbolika.
Herb nawiązuje do nazwy siedziby gminy (herb mówiący).
Historia herbu.
Zatwierdzony uchwałą z dnia 15 maja 2008.

</doc>
<doc id="1795264" url="https://pl.wikipedia.org/wiki?curid=1795264" title="Dwór w Sędławkach">
Dwór w Sędławkach

Dwór w Sędławkach (niem. "Gutshaus Sandlack") – dwór znajdujący się we wsi Sędławki w gminie Bartoszyce w województwie warmińsko-mazurskim. Wybudowany został w 2. poł. XIX jako siedziba lokalnego gospodarstwa w stylu klasycystycznym.
Położenie.
Dwór położony jest we wsi Sędławki około 3 km na południowy wschód od Bartoszyc. Znajduje się przy lokalnej drodze do wsi, około 1 km od drogi wojewódzkiej nr 592 na odcinku Bartoszyce - Kętrzyn. Nieopodal znajduje się jezioro Kinkajmskie.
Historia.
Historia wsi Sędławki, (niem. "Sandlack") nie jest dobrze znana i nie zachowało się wiele informacji na jej temat. Wiadomo, iż dwór, jako siedzibę lokalnego gospodarstwa wzniesiono już w II poł. XIX wieku. Wzniesiona budowla, wraz z podwórzem gospodarczym, znajdowała się w rozległym parku, który je otaczał z każdej strony. W końcu XIX wieku dobra należały do rodziny Puttlich i obejmowały terytorium gospodarstwa uprawnego o powierzchni 300 ha.
Następnie, wiadomo, iż w latach 20. XX wieku, majątek był własnością rodziny Jahn.
Po II wojnie światowej majątek wraz z dworem upaństwowiono, a od lat 2000. przechodzą gruntowną odbudowę i rewitalizację. 
Architektura.
Zespół dworsko- parkowy Sędławki składa się z budynku samego dworu oraz założenia parkowego. 
Dwór, wybudowany w stylu klasycystycznym, założony został na planie klasycznego prostokąta. Jest budowlą jednokondygnacyjną, podpiwniczoną, z wysokim, częściowo mieszkalnym poddaszem. Na osi elewacji frontowej posiada dwukondygnacyjny, zwieńczony naczółkiem ryzalit, w którego wbudowany jest, podparty czterema kolumnami, obszerny taras. Nad symetrycznie rozmieszczonymi oknami (w ryzalicie) występują gzymsy uskowowe. Dach dworu jest dwuspadowy.
Budynek rezydencjalny otacza park krajobrazowy z zachowanym dawnym układem i licznym starodrzewem. Ponadto, przez teren założenia parkowego przepływa strumień wychodzący z jeziora kinkajmskiego, a uchodzący dalej do jeziorka miejskiego, tzw. mleczarskiego w Bartoszycach.
Zabytek.
Dwór w Sędławkach wraz z parkiem tworzą zespół dworski wpisany do rejestru zabytków nieruchomych (nr rej.: 3519 z 18.03.1981 i z 26.01.2004).

</doc>
<doc id="1795265" url="https://pl.wikipedia.org/wiki?curid=1795265" title="Przytulisko w Warszawie">
Przytulisko w Warszawie

Przytulisko, Warszawski Dom Schronienia, Towarzystwo Pielęgnowania Chorych św. Józefa - Przytulisko – nieistniejący warszawski zakład dobroczynny świadczący pomoc ubogim kobietom, zlokalizowany przy ul. Wilczej 7, a powstały w 1850 r.
Historia.
Przytulisko założyło Warszawskie Towarzystwo Dobroczynności. Inicjatorkami były członkinie Żywego Różańca działające również w Towarzystwie św. Wincentego a Paulo. Były to głównie zamożne kobiety i arystokratki. W 1864 r. na cele przytułku zakupiono jednopiętrową oficynę przy ul. Wilczej 7. Wcześniejsze siedziby zakładu znajdowały się:
Jako pierwsza przytułkiem zarządzała Feliksa Robaczewska. W 1880 r. Przytulisko zyskało własny statut i miało funkcjonować pod nazwą "Warszawski Dom Schronienia" jednak nazwa nie przyjęła się. Od 1881 r. nadzór nad zakładem pełniła Rada Miejska Dobroczynności Publicznej.
Od 1882 r. przytułkiem kierowała Kazimiera Gruszczyńska (zajmowała się administracją, całością zarządzały władze świeckie). Powołał ją na to stanowisko o. Honorat Koźmiński. Gruszczyńska była także współzałożycielką Zgromadzenia Sióstr Franciszkanek od Cierpiących, w skład którego weszły osoby zatrudnione w przytułku. Z jej inicjatywy w 1907 r. powstało Towarzystwo Opieki nad Pielęgniarkami. W 1909 r. przekształcono je w Towarzystwo Pielęgnowania Chorych św. Józefa.
W latach 1911-1913 do oficyny dobudowano dwa piętra. W okresie pomiędzy 1913 a 1915 r. powstała kaplica.
W 1920 r. Towarzystwo Pielęgnowania Chorych św. Józefa połączyło się z przytułkiem Przytulisko. Powstały zakład nazwano: Towarzystwo Pielęgnowania Chorych św. Józefa - Przytulisko. Przestały też istnieć świeckie władze Przytuliska. W latach 1931-1944 znajdowało się tam ok. 32-38 starszych kobiet.
2 października 1944 r. władze okupacyjne nakazały opuścić zakład. Członkinie Towarzystwa Pielęgnowania Chorych św. Józefa - Przytulisko (Siostry Franciszkanki od Cierpiących) wróciły po wojnie do niezniszczonego budynku. Uruchomiono w nim wówczas kuchnię dla pracowników Zarządu Miejskiego, która działała przez rok. Schronienie otrzymywali tu wojskowi wracający z obozów. Zaczęto również wydawać ubogim obiady i udzielać pomocy pielęgniarskiej.
Obecnie w budynku znajduje się Dom generalny Zgromadzenia Sióstr Franciszkanek od Cierpiących (ma w nim swoją siedzibę Zarząd Generalny).

</doc>
<doc id="1795267" url="https://pl.wikipedia.org/wiki?curid=1795267" title="Courtney B. Vance">
Courtney B. Vance

Courtney Bernard Vance (ur. 12 marca 1960 w Detroit) – amerykański aktor i producent filmowy i telewizyjny. 
Życiorys.
Wczesne lata.
Urodził się w Detroit w stanie Michigan jako syn Leslie Anity (z domu Daniels), bibliotekarki, i Conroya Vance’a, kierownika sklepu spożywczego i administratora zasiłków. Wychowywał się z siostrą Cecilie. Uczęszczał do Detroit Country Day School (absolwent 1982), gdzie był kapitanem swoich drużyn piłki nożnej i koszykówki. W 1986 ukończył studia na Uniwersytecie Harvarda z tytułem bakalaureat. 
Podczas studiów pracował już jako aktor w Boston Shakespeare Company. Uzyskał tytuł magistra sztuk pięknych w Yale School of Drama przy Uniwersytecie Yale, gdzie grał w przedstawieniu Augusta Wilsona "Płoty" ("Fences") i jako student poznał przyszłą żonę Angelę Bassett.
Kariera.
Po raz pierwszy wystąpił na szklanym ekranie jako student w telewizyjnym melodramacie CBS "Pierwszy romans" ("First Affair", 1983) z Melissą Sue Anderson, Lorettą Swit i Amandą Bearse. Potem John Irvin powierzył mu rolę Abrahama „Doca” Johnsona w dramacie wojennym "Hamburger Hill" (1987) u boku Stevena Webera i Dylana McDermotta. W 1987 otrzymał Clarence Derwent Award i zdobył nominację do Tony Award jako Cory Maxson w sztuce Augusta Wilsona "Płoty" ("Fences") na Broadwayu. 
W ekranizacji powieści sensacyjnej Toma Clancy’ego "Polowanie na Czerwony Październik" ("The Hunt for Red October", 1990) z Seanem Connery i Alekiem Baldwinem pojawił się jako techniczny hydrolokatora ze stopniem oficerskim mata drugiej klasy Ronald „Jonesey” Jones. W 1991 był nominowany do Tony Award za rolę drobnego oszusta Paula z Bostonu w inscenizacji "Szósty stopień oddalenia" ("Six Degrees of Separation") ze Stockard Channing. Użyczył głosu uczonemu w piśmie w telewizyjnej animowanej baśni Andersena "Nowe szaty króla" (1991). W dramacie sensacyjnym NBC "Uliczna wojna" ("In the Line of Duty: Street War", 1992) zagrał bandytę Justice’a Butlera u boku Petera Boyle’a i Mario Van Peeblesa. Za rolę szanowanego prawnika Johna Williamsa, młodszego brata czarnoskórego policjanta (Charles S. Dutton) z New York City Police Department i obrońcy swojego 18-letniego bratanka, który zostaje aresztowany za zabójstwo irlandzkiej młodzieży w parku Van Cortland w dramacie "Ślepa wiara" (1998) był nominowany do Independent Spirit Awards.
Po gościnnym udziale w telewizyjnych serialach takich jak "Prawo i porządek", "Gdzie diabeł mówi dobranoc", "Dzika rodzinka" i "Boston Public", przyjął rolę prawnika Rona Carvera w serialu policyjnym NBC ' (2001–06), za którą był nominowany do NAACP Image Awards. Można go było również dostrzec w serialach: "Ostry dyżur" (2008–2009) w roli Russella Banfielda, ' (2009–2010) jako Stanford Wedeck, "Podkomisarz Brenda Johnson" (2010–2011) jako dyrektor Tommy Delk czy "Zemsta" (2012) jako Benjamin Brooks. Użyczył głosu postaci Rodericka Kingsleya w serialu animowanym "The Spectacular Spider-Man" (2009). 
W 2013 jego sceniczna rola Hapa Hairstona w spektaklu Nory Ephron "Szczęściarz" została uhonorowana Tony Award. Za kreację słynnego adwokata Johnnie’go Cochrana, który wybronił O.J. Simpsona, w serialu 20th Century Fox Television "American Crime Story" ("The People v. O. J. Simpson: American Crime Story", 2016) otrzymał nagrodę Emmy, Czarną Szpulę i Critics Choice Television Award, a także był nominowany do Złotego Globu.
Życie prywatne.
12 października 1997 poślubił Angelę Bassett. 27 stycznia 2006 zostali rodzicami bliźniaków: Bronwyn Golden i Slatera Josiaha, urodzonymi w Kalifornii przez surogatkę.
Ambasador dobrej woli UNICEF. Zwolennik Boys &amp; Girls Clubs of America (BGCA).

</doc>
<doc id="1795268" url="https://pl.wikipedia.org/wiki?curid=1795268" title="Fushan Fayuan">
Fushan Fayuan

Fushan Fayuan (chiń. 浮山法遠, pinyin "Fúshān Fǎyuǎn"; kor. 부산법원 "Pusan Pŏpwŏn"; jap. "Fuzan Hōen"; wiet. "Phù Sơn Pháp Viễn"; ur. 991, zm. 1067) – chiński mistrz chan szkoły linji. Uratował szkołę caodong przed zniknięciem.
Życiorys.
Fushan Fayuan, znany także jako Yuanjian, pochodził z Dengzhou w dzisiejszej prowincji Henan.
Jako młody chłopiec opuścił dom i został nowicjuszem w klasztorze prowadzonym przez Sanjiao Songa.
Później w towarzystwie przyszłego mistrza chan Tianyiego Yihuaia odbywał wędrówki od klasztoru do klasztoru. Dotarli m.in. do mistrza chan Shexiana Guixinga, który miał opinię niezwykle surowego, wywołującego strach u mnichów. Było to w połowie niezwykle srogiej zimy. Guishan oblał ich zimną wodą i stosował dalsze szykany. Wreszcie Tianyi powiedział "My dwaj przebyliśmy tysiąc mil tylko po to, aby studiować u ciebie; jak moglibyśmy odejść tylko po jednym wiaderku wody wylanej na nas? Nawet jak pobijesz nas na śmierć, nie odejdziemy". Guixing wybuchnął śmiechem i przyjął ich do klasztoru. Później Fushan ukradł klasztorną mąkę i przyrządził z niej jedzenie. Po 30 uderzeniach został wyrzucony z klasztoru. Jednak przebywał w pobliżu w końcu jego determinacja spowodowała, że mistrz przyjął go do klasztoru. Ostatecznie został uczniem, a potem spadkobiercą Dharmy tego mistrza.
Oświecenie osiągnął, gdy usłyszał mnicha pytającego o słynne huatou mistrza Zhaozhou Congshena „cyprys na dziedzińcu”. Praktykował także u mistrza Fenyanga Shanzhao (947–1024) (brata dharmicznego Shexiana) i także otrzymał od niego przekaz Dharmy. Jednak tradycyjnie uważany jest za spadkobiercę mistrza Shexiana.
Według tekstu "Chanlin sengbao zhuan" (Kronika skarbu sanghi w lasach chan Fayuan odwiedził mistrza szkoły caodong Dayanga Jingxuana w okresie pomiędzy 1017 a 1022 r. Obaj mistrzowie natychmiast zaprzyjaźnili. Mistrz Jingxuan powiedział "Jestem już stary i po mnie już nikt nie pozostanie w tradycji caodong!" Następnie pokazał Fushanowi szatę i buty, które miały być symbolem przekazu Dharmy. Fushan zaproponował, że on może znaleźć odpowiedniego ucznia i przekazać mu nauki szkoły caodong i następnie Dharmę. Jingxuan zgodził się i zmarł w 1027 r.
Tym uczniem został Touzi Yiqing (1032–1083). Nie wiadomo dokładnie, kiedy został uczniem mistrza Fushana, ale sądząc z jego wieku, stało się to raczej po 1050 r. Mistrz przekazał Yiqingowi tradycyjne nauki cadong razem z systemem „pięciu rang”.
Pod koniec swojego życia mistrz odszedł do Hui Shengyan. Tam wyjaśniał najgłębsze zasady buddów i przodków. Pewnego dnia nauczał o „dziewięciu naukach”. Wymienił każdą z nich mówiąc "Nauka prawdziwego oka Dharmy Buddy, nauka skarbu Dharmy Buddy, nauka o przenikaniu zasady, nauka o przenikaniu rzeczy, nauka o przeciwieństwie zasady i rzeczy, nauka o wznoszącej się drodze bodhisattwy, nauka o zjednoczeniu z cudownym czasem, nauka o złotej igle i dwóch zamkach [pójściu poza opozycję zasady i rzeczy], i nauka o natychmiastowości rzeczywistości".
Mnisi powtórzyli tych „dziewięć nauk” za mistrzem.
Następnie mistrz powiedział "Ale doskonała i ostateczna brama Dharmy jest stworzona z dziesięciu rzeczy. Wszyscy recytowaliście właśnie dziewięć nauk, ale jest jeszcze jedna. Czy widzicie ją? Jeśli ją jasno rozumiecie i jeśli jesteście z nią w zażyłości, to zapraszam was, abyście wyszli i przemówili do zgromadzenia, tak abyśmy mogli być świadkami waszego zrozumienia. Jeśli możecie jasno ją wyjaśnić, wtedy potwierdzę, że przeniknęliście dziewięć uprzednich nauk i posiedliście doskonale czyste oko Drogi. Ale jeśli zobaczymy, że nie jesteście naprawdę zażyli z tą nauką, że to, co powiecie nie styka się z tym, co jest wymagane, i że wasze zrozumienie jest tylko oparte na tym, co powiedziałem, będziemy wiedzieli, że to, co macie, to tylko fałszywa Dharma. Czy osiągnęliście ją?”"
Mnisi milczeli.
Mistrz chan Fushan westchnął i zmarł.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Jego miejsce w linii przekazu szkoły caodong – zobacz np. Touzi Yiqing

</doc>
<doc id="1795274" url="https://pl.wikipedia.org/wiki?curid=1795274" title="Eparchia melbourneńska">
Eparchia melbourneńska



</doc>
<doc id="1795282" url="https://pl.wikipedia.org/wiki?curid=1795282" title="Rok eucharystyczny">
Rok eucharystyczny

Rok eucharystyczny to nazwa roku liturgicznego trwającego od października 2004 do października 2005, obchodzony przez katolików na całym świecie. Ogłoszony 10 czerwca 2004 przez Papieża Jana Pawła II, aby zachęcić do refleksji nad znaczeniem Eucharystii.

</doc>
<doc id="1795283" url="https://pl.wikipedia.org/wiki?curid=1795283" title="Akcja Góral">
Akcja Góral

Akcja Góral (nazywana także akcją na 100 milionów) – jedna z najważniejszych akcji zbrojnych polskiego podziemia w czasie okupacji niemieckiej. Została przeprowadzona 12 sierpnia 1943 roku w centrum Warszawy przy ulicy Senatorskiej przez oddział dyspozycyjny Kedywu KG AK – „Motor”, który uprowadził samochód bankowy z pieniędzmi o wartości prawie 105 milionów okupacyjnych złotych.
Uchodzi za jedną z najlepiej przeprowadzonych akcji podziemia w okupowanej Polsce. Historyk Tomasz Strzembosz uznał ją nawet za jedną z najlepiej przeprowadzonych akcji zbrojnych ruchu oporu w całej okupowanej Europie. Przygotowania do Akcji Góral trwały 14 miesięcy, a samo jej wykonanie jedynie 2,5 minuty. Jej kryptonim wywodzi się od potocznego określenia banknotów o nominale 500 zł emitowanych podczas okupacji w Generalnym Gubernatorstwie – tzw. „górali”.
Geneza.
Polskiemu ruchowi oporu brakowało pieniędzy na bieżącą działalność konspiracyjną oraz broń. Odłożone na ten cel przedwojenne środki finansowe wyczerpywały się, a dostawy pieniędzy (głównie dolarów) przekazywane przez emisariuszy rządu londyńskiego trafiały do Polski nieregularnie. Ponadto zawsze istniało duże ryzyko przechwycenia ich przez Niemców. Dlatego też wiosną 1942 roku, podczas rozmów kpt. Emila Kumora „Krzysia” z gen. „Grotem” narodził się plan zdobycia w walce dużej sumy pieniędzy w celu zasilenia nimi kasy KG AK. Zakładał on przechwycenie transportującej pieniądze ciężarówki Banku Emisyjnego mieszczącego się przy ulicy Bielańskiej w Warszawie. Realizacja zadania została powierzona niedawno utworzonemu Oddziałowi Specjalnemu KG AK „Osa”, przemianowanemu wkrótce na „Kosa”. Jednak w czerwcu 1943 roku, w wyniku aresztowania przez Gestapo kilkunastu żołnierzy podczas ślubu ppor. „Marynarza” (Mieczysława Uniejewskiego), oddział praktycznie przestał istnieć.
Z dotychczasowych pięćdziesięciu pięciu członków „Kosy”, którzy przez blisko rok prowadzili przygotowania do „Akcji Góral”, na wolności pozostało jedynie trzynastu. Wśród aresztowanych nie było dowódcy warszawskiego zespołu „Kosy”, ppor. „Jurka” Jerzego Kleczkowskiego, co pozwalało kontynuować przygotowania. Wkrótce aresztowany został także komendant główny AK gen. „Grot”. Wypadki te nie przekreśliły jednak dalszych losów akcji. Nowy komendant AK, gen. „Bór”, utrzymał bowiem dotychczasowy rozkaz w mocy, nie dokonując żadnych zmian w planie akcji. Dowódca Kedywu, płk „Nil”, wyznaczył do wykonania zadania resztki „Kosy” wzmocnionej żołnierzami oddziału „Pola” (ze składu oddziału wydzielonego Kedywu „Motor”), dowodzonego przez por. „Polę” Romana Kiźnego. Akcją dowodzić miał jednak „Jurek”.
Dla wykonania zadania niezbędne było zdobycie dokładnych informacji o dacie wyjazdu ciężarówki. W tym celu wciągnięto do współpracy urzędników banku „Michała I” (Ferdynand Żyła) i „Michała II” (Jan Wołoszyn). Trudnością było ustalenie trasy przejazdu z Bielańskiej na Dworzec Wschodni, bo Niemcy, wobec nasilającej się walki zbrojnej w stolicy, bardzo dbali o tajemnicę, jednak nie obejmowała ona „Michała II”, który dowiadywał się o terminie co najmniej dzień wcześniej. W związku z tym, że Niemcy uznali Dworzec Zachodni za zbyt odległy od banku i niebezpieczny, liczba wariantów trasy zmalała do dwóch: Senatorską i Miodową do Krakowskiego Przedmieścia i Placu Zamkowego, a dalej przez Nowy Zjazd na most Kierbedzia, albo Senatorską wprost na Plac Zamkowy i dalej jak w wariancie pierwszym. Należało więc urządzić zasadzkę w dwóch miejscach, albo wyeliminować jedno z nich. Poradzono sobie z tym fingując roboty drogowe na Miodowej.
Akcja.
Do akcji „Motor” przystąpił w sile 43 żołnierzy i 2 łączniczek. Pierwsza próba miała miejsce 5 sierpnia. W chwilę po otrzymaniu telefonicznej informacji „ciocia wyjechała” żołnierze „Poli” obsadzili stanowiska, a wydzielony zespół przeciął w studzienkach ulicznych kable łączące bank z posterunkiem policji i Gestapo. Akcję trzeba było jednak odwołać, bo nie stawili się trzej „steniści”. Przecięcie kabli wywołało gwałtowną reakcję Niemców: zarządzono ostre pogotowie straży bankowej, pięć minut później w Banku Emisyjnym zjawili się policjanci z bronią maszynową, a po kolejnych dwóch minutach zajechało "Überfallkommando" (jednostka alarmowa żandarmerii). Transport, pod silną eskortą, opuścił bank i dotarł do miejsca przeznaczenia.
Po tym nieudanym „wystawieniu” akcji dokonano pewnych zmian planu, rezygnując z przecinania kabli. Na polecenie mjr. „Kalinowskiego” (Jana Kiwerskiego) dowódcą akcji został por. „Pola”, a ppor. „Jurek” miał pełnić rolę zastępcy. 11 sierpnia „Michał II” powiadomił, że następnego dnia ma odejść do Krakowa następny duży transport pieniędzy. Cały oddział „Poli” postawiono w stan gotowości, a on sam 12 sierpnia o godz. 8 objechał samochodem miejsce akcji i trasy odskoku. O godz. 9 telefon z banku zapowiedział, że transport odejdzie po godz. 10. Pozycje obsadzono o 9.45, po ponownej zakonspirowanej informacji. Główny element akcji, czyli atak na transport i zdobycie pieniędzy, miał nastąpić przy Senatorskiej, między Miodową a Placem Zamkowym. Na wąskiej, brukowanej „kocimi łbami” jezdni, stał zaparkowany duży, odkryty samochód ciężarowy, tzw. „kitajec”. Na przednich błotnikach siedzieli dowodzący, „Pola” i „Jurek”, a na skrzyni uzbrojeni w steny „Jawor”, „Doman” i „Andrzej”. Naprzeciw (Senatorska 3), na schodkach sklepu elektrotechnicznego, siedzieli „Strażak”, „Andrzejek” i „Sacharyniarz”, a nieco dalej, w sklepie warzywnym, „Lotnik”, „Balon” i „Nowicjusz” (wszystkich sześciu z „Kosy”, ich zadaniem było opanowanie ciężarówki z pieniędzmi). W korytarzu domu Senatorska 7 znajdowała się grupa, która miała zaatakować eskortę w samochodzie osobowym. Byli to pchor. „Biały”, „Podkowa”, „Zając” i „Jim”. Druga część tej grupy („Tadeusz”, „Szyb” i „Czarny”) siedziała w kawiarence kilka domów dalej. Cały teren był obstawiony patrolami osłony. Jej dowódca, pchor. „Maciek” (Sławomir Bittner) miał stanowisko pod Kolumną Zygmunta. W akcji uczestniczył także cichociemny, wówczas por. (później kapitan) Bronisław Grun.
Oczekiwane samochody przybyły na miejsce akcji o 10.17. Miały zapewne jechać Miodową do Krakowskiego Przedmieścia, bo zatrzymały się na skrzyżowaniu, lecz – widząc barierki oznaczające roboty drogowe – skręciły w Senatorską. Jadący jako pierwszy samochód ciężarowy ZOM zwolnił, by minąć tarasującego przejazd „kitajca”, a wówczas na jezdnię wytoczył się dwukołowy wózek z pustymi skrzynkami, tarasując całkowicie przejazd (wózkiem kierował pchor. „Jarko”, Zbigniew Skoworotko). Samochód ZOM gwałtownie zahamował znajdując się na równi ze skrzynią „kitajca”. W tym momencie por. „Pola” dał strzałem w dach szoferki sygnał do ataku, a „steniści” skutecznie ostrzelali znajdujących się w ciężarówce niemieckich policjantów. W chwilę później wskoczyli tam bojowcy z grupy rewindykacyjnej i wyrzucili na bruk zabitych i rannych Niemców (tylko jeden z nich zdołał oddać niecelną serię z peemu). W ten sam sposób wybito załogę osłony w samochodzie osobowym. W czasie ataku ranny w pachwinę został „Balon”. Niespodziewanie pojawił się, przejeżdżający samochodem przez Plac Zamkowy, oficer Wehrmachtu, który zdołał oddać jedną serię, nim został zabity przez polskich żołnierzy osłony. Zginęło także dwóch policjantów niemieckich nadbiegających od strony pałacu Brühla.
Cała akcja trwała – od strzału „Poli” do odjazdu samochodu ZOM z pieniędzmi – 2,5 minuty. Straty po stronie polskiej to ranny (oprócz „Balona”) w udo „Doman”; poległo też trzech pracowników Banku Emisyjnego, zaś czterech innych odniosło rany. Straty strony niemieckiej to sześciu ludzi eskorty, dwóch policjantów zastrzelonych na Senatorskiej i oficer Wehrmachtu (według policji zginęło sześciu Niemców i tylu samo zostało rannych). Uprowadzono samochód z łączną sumą ponad 106 mln złotych, co w przeliczeniu według ówczesnego czarnorynkowego kursu wynosiło ponad milion USD. Samochód z pieniędzmi, w eskorcie dwóch własnych ciężarówek, żołnierze „Kosy” uprowadzili do zakonspirowanego punktu w małym domku ogrodnika przy ulicy Sowińskiego 47 na Woli, gdzie czekał „Bratek”. Tam worki z pieniędzmi ukryto w specjalnie wykopanym rowie w szklarni i zasypano ziemią, w której „Bratek” nasadził flance begonii. 14 sierpnia przewieziono „skrzynki z warzywami” i „kosze z pomidorami” do „meliny nr 2” na Śliskiej, gdzie podczas liczenia pieniędzy wyszło na jaw, że brakuje około 1,5 miliona złotych. Wszczęto nawet śledztwo w tej sprawie, ale okazało się, że wstępnie liczono tylko worki, co mogło być przyczyną błędu.
Po akcji.
Niemcy zareagowali błyskawicznie. W kilka minut po akcji cały teren został zamknięty kordonem policji, zaczęto też przesłuchiwać pracowników banku. W związku z tym jednak, że niemiecki komisarz Banku Emisyjnego podlegał bezpośrednio generalnemu gubernatorowi, śledztwo przejęło Gestapo z Krakowa, co skomplikowało sprawę, bo warszawski oddział policji bezpieczeństwa, znacznie lepiej znający miejscowe warunki, stracił zainteresowanie w wykryciu sprawców i odzyskaniu pieniędzy.
Okupanci opublikowali w codziennej prasie ogłoszenia, w których zachęcali do przekazywania wszelkich informacji mogących się przyczynić do złapania uczestników napadu. Za ich wskazanie obiecywano nagrodę w wysokości 5 mln złotych. 26 sierpnia na murach Warszawy pojawiły się także wielkie czerwone plakaty podpisane przez komendanta SD o podobnej treści. W odpowiedzi polski ruch oporu zarządził akcję wysyłania setek anonimów od rzekomych świadków podających mylne informacje. Jeden z zabawniejszych donosów jakie wtedy wpłynęły do Gestapo pochodził od naocznego rzekomo świadka obiecującego zdać szczegółową relację z wydarzenia. Kiedy agenci udali się na wskazany przez świadka adres „Warszawa, plac Zamkowy 1" ujrzeli króla Zygmunta III spoglądającego na nich ze swojej kolumny. Wkrótce potem na niemieckich obwieszczeniach pojawiły się także dolepione paski papieru, które przebijały niemiecką ofertę: „Dajemy 10 milionów złotych za wskazanie następnego, podobnego transportu”. „Góral” był jednak jedyną akcją tego typu. Niemcy, wyciągnąwszy wnioski z porażki, obstawiali trasy kolejnych transportów bankowych pieniędzy patrolami żandarmerii. Wszystkie konwoje były ponadto osłaniane przez wozy pancerne, a nawet czołgi.
Puszczenie w obieg zdobytych na Senatorskiej pieniędzy nie było trudne, bo komórka konspiracyjna w banku od dawna prowadziła w skarbcu akcję podmiany pieniędzy, dzięki czemu w zdobytym transporcie znajdowały się banknoty z różnych emisji, a więc nie można było wskazać serii tych, które w całości znalazły się w rękach AK.
Sukces Armii Krajowej oraz nieudolność Niemców stała się obiektem żartów warszawiaków. Akcji Góral oraz Akowskiej dezinformacji funkcjonariuszy Gestapo satyryczny wiersz pt. „Świadek naoczny” poświęcił Aleksander Maliszewski. Ukazał się on w wydawanym podczas okupacji dzienniku „Demokrata” w 1943 roku.
Upamiętnienie.
W latach 50. na budynku przy ulicy Senatorskiej 3 odsłonięto tablicę pamiątkową z piaskowca o treści:
Akcja „Góral” została przedstawiona w grudniu 2009 roku w 26. odcinku serialu telewizyjnego „Czas honoru”. Odcinek nosił tytuł „Reichsbank”.

</doc>
<doc id="1795285" url="https://pl.wikipedia.org/wiki?curid=1795285" title="Rok Różańca">
Rok Różańca

Rok Różańca – w Kościele katolickim okres ustanowiony od października 2002 do października 2003. Ogłoszony został przez Papieża Jana Pawła II, aby zachęcić do refleksji nad znaczeniem Różańca Świętego.
Oficjalne ogłoszenie roku znalazło się w tekście listu apostolskiego Rosarium Virginis Mariae (wstęp, punkt 3).

</doc>
<doc id="1795288" url="https://pl.wikipedia.org/wiki?curid=1795288" title="Dwór obronny w Zebrzydowicach">
Dwór obronny w Zebrzydowicach

Dwór obronny w Zebrzydowicach – dawny dwór obronny w Zebrzydowicach w województwie małopolskim; stanowi on część klasztoru i szpitala bonifratrów w Zebrzydowicach.
Dwór, wzniesiony w połowie XVI wieku przez Zebrzydowskich herbu Radwan, miał kształt zbliżony do kwadratu; od strony północnej broniły go dwie wieże ze strzelnicami. W 1611 roku marszałek wielki koronny Mikołaj Zebrzydowski przekazał dwór bonifratrom z przeznaczeniem na szpital; dobudowano wówczas drugi budynek, usytuowany od strony południowej, po czym na początku XVIII wieku powstał budynek klasztorny.
Obecnie całość kompleksu ma kształt litery T; jedna z części budowli to dawny dwór obronny.

</doc>
<doc id="1795292" url="https://pl.wikipedia.org/wiki?curid=1795292" title="Robert Fleck">
Robert Fleck

Robert William Fleck (ur. 11 sierpnia 1965 w Glasgow) – szkocki piłkarz grający na pozycji napastnika.
Kariera klubowa.
Karierę piłkarską Fleck rozpoczął w klubie Rangers F.C. W 1983 roku przeszedł do kadry pierwszej drużyny i 7 kwietnia 1984 zadebiutował w jego barwach w Scottish Premier League, w zremisowanym 0:0 domowym spotkaniu z Heart of Midlothian F.C. Międzyczasie w trakcie sezonu był wypożyczony do Partick Thistle F.C. W Rangersach przez trzy sezony pełnił rolę rezerwowego. Dopiero w sezonie 1986/1987 grał w pierwszym składzie. W nim też wywalczył swoje jedyne mistrzostwo Szkocji. W latach 1984, 1985, 1987 i 1988 zdobył Puchar Ligi Szkockiej.
Na początku 1988 roku Fleck opuścił Rangers i przeszedł za 580 tysięcy funtów do angielskiego Norwich City. W Norwich przez 4,5 roku występował w rozgrywkach Division One. W 1992 roku po utworzeniu Premier League przeszedł do londyńskiej Chelsea. Kosztował wówczas 2,1 miliona funtów i stał się najdroższym sprzedanym piłkarzem przez Norwich. W Chelsea nie wykazywał się skutecznością przez dwa lata strzelając 2 gole w lidze. W 1993 roku był wypożyczony do Boltonu Wanderers, a w 1995 do Bristolu City.
W 1995 roku Fleck wrócił do Norwich (suma transferu wyniosła 650 tysięcy funtów), w którym grał na szczeblu Division One. Pod koniec sezonu 1997/1998 odszedł do Reading F.C. W 1999 roku zakończył w jego barwach karierę piłkarską. W 2002 roku został wybrany do Galerii Sław Norwich City.
Kariera reprezentacyjna.
W reprezentacji Szkocji Fleck zadebiutował 28 marca 1990 roku w wygranym 1:0 towarzyskim spotkaniu z Argentyną. W 1990 roku został powołany do kadry na Mistrzostwa Świata we Włoszech. Tam wystąpił we dwóch spotkaniach: ze Szwecją (2:1) i z Brazylią (0:1). Od 1990 roku do 1991 roku rozegrał w kadrze narodowej 4 mecze.

</doc>
<doc id="1795294" url="https://pl.wikipedia.org/wiki?curid=1795294" title="Rywociny (Tatry)">
Rywociny (Tatry)

Rywociny (słow. "Oštepy", niem. "Gantgruppe", węg. "Gántcsoport") – grupa turni stanowiąca dolną część Zimnowodzkiej Grani w słowackich Tatrach Wysokich. Najwyższym wzniesieniem tej grupy jest Wielka Rywocińska Turnia, która osiąga wysokość 1888 m n.p.m. Od północnego zachodu grupa ta przez Rywocińską Przełęcz sąsiaduje z Kościołami. Nazwa "Rywociny" stosowana była do określenia Wielkiej Rywocińskiej Turni, lecz pierwotnie oznacza ona całą ich grupę. Rywociny mają skalne urwiska, ale w większości porośnięte są kosodrzewiną lub drzewami w niższych partiach. Na żaden z obiektów w tej grupie nie prowadzą szlaki turystyczne.
Obiekty w grupie Rywocin (od północnego zachodu):
Pierwszego wejścia na najwyższy punkt grani Rywocin – Wielką Rywocińską Turnię – dokonali żołnierze i oficerowie dokonujący pomiarów kartograficznych w 1895 lub 1896 r. Pierwszym turystą na tej turni był Alfred Martin 21 lipca 1907 r. Zimą powtórzył to osiągnięcie Gyula Komarnicki 1 lutego 1912 r.

</doc>
<doc id="1795295" url="https://pl.wikipedia.org/wiki?curid=1795295" title="Skośnik">
Skośnik



</doc>
<doc id="1795297" url="https://pl.wikipedia.org/wiki?curid=1795297" title="Godło Armenii">
Godło Armenii



</doc>
<doc id="1795300" url="https://pl.wikipedia.org/wiki?curid=1795300" title="Maria Negoita">
Maria Negoita



</doc>
<doc id="1795309" url="https://pl.wikipedia.org/wiki?curid=1795309" title="Jim Bett">
Jim Bett

James "Jim" Bett (ur. 25 listopada 1959 w Hamilton) - piłkarz szkocki grający na pozycji środkowego pomocnika. Jego synowie: Baldur Bett i Calum Bett są byłymi reprezentantami Islandii U-19.
Kariera klubowa.
Karierę piłkarską Bett rozpoczął w Gartcosh Boys Club. Następnie przeszedł do Airdrieonians F.C. i w latach 1976-1978 występował w jego barwach w szkockiej First Division. Następnie na krótko trafił do islandzkiego Valuru Reykjavík, z którym wywalczył mistrzostwo Islandii. W 1979 roku przeszedł do belgijskiego KSC Lokeren, w którym spędził cały sezon 1979/1980.
W 1980 roku Bett wrócił do Szkocji i za 150 tysięcy funtów przeszedł do Rangers F.C. Przez trzy lata był podstawowym zawodnikiem tego zespołu. Rozegrał w nim 104 mecze w Premier League i strzelił 21 goli. W 1981 roku zdobył Puchar Szkocji (4:1 w finale z Dundee United), a w 1982 roku - Puchar Ligi Szkockiej (2:1 z Dundee United).
W 1983 roku Bett ponownie został piłkarzem KSC Lokeren, a w 1985 roku przeszedł za 300 tysięcy funtów do Aberdeen F.C. W 1986 i 1990 roku dwukrotnie zdobył z Aberdeen Puchar Ligi oraz Puchar Szkocji. Do 1994 roku rozegrał w Aberdeen 257 spotkań i strzelił 33 gole. W 2003 roku został wybrany do Galerii Sław Aberdeen.
Następnie Szkot trafił na Islandię, gdzie grał w Reykjavíkur, z którym wywalczył Puchar Islandii. Pod koniec roku 1994 odszedł do Heart of Midlothian F.C. z Edynburga. Po roku gry w Hearts przeszedł do Dundee United, a w 1996 zakończył karierę piłkarską.
Kariera reprezentacyjna.
W reprezentacji Szkocji Bett zadebiutował 23 marca 1982 roku w wygranym 2:1 towarzyskim spotkaniu z Holandią. W 1986 roku był w kadrze Szkocji na Mundialu w Meksyku, jednak nie rozegrał na nim żadnego spotkania. Z kolei w 1990 roku został powołany do kadry na Mistrzostwa Świata we Włoszech. Tam wystąpił jednym meczu, przegranym 0:1 z Kostaryką. Od 1982 roku do 1990 roku rozegrał w kadrze narodowej 26 meczów i strzelił jednego gola.

</doc>
<doc id="1795311" url="https://pl.wikipedia.org/wiki?curid=1795311" title="Moldova">
Moldova



</doc>
<doc id="1795315" url="https://pl.wikipedia.org/wiki?curid=1795315" title="Moriyuki Kato">
Moriyuki Kato

 – gubernator prefektury Ehime w Japonii od 1999. Urodził się w Dalian w 1934, kiedy to miasto należało do Japonii. Potem zamieszkał w
Yawatahama. Skończył studia na . W 1957 wstąpił do Ministerstwa Edukacji Narodowej.

</doc>
<doc id="1795316" url="https://pl.wikipedia.org/wiki?curid=1795316" title="David Mulligan">
David Mulligan

David Mulligan (ur. 24 marca 1982 r. w Liverpoolu w Wielkiej Brytanii) – nowozelandzki piłkarz, reprezentant kraju grający na pozycji obrońcy.
Kariera piłkarska.
Przygodę z futbolem rozpoczął w 2000 w klubie Barnsley. W 2004 przeszedł do Doncaster Rovers. W 2006 grał w Scunthorpe United. W 2007 został wypożyczony do Grimsby Town. W 2008 zaliczył krótki epizod w klubie Port Vale. Od 2008 do 2010 był piłkarzem Wellington Phoenix. Od 2010 do 2012 grał w Auckland City FC. Sezon 2012/2013 spędził w Waitakere United, a następny rozegrał jako piłkarz Hawke's Bay United FC. Od 2014 ponownie zawodnik Waitakere United.
Kariera reprezentacyjna.
Karierę reprezentacyjną rozpoczął w 2002. Uczestnik Pucharu Konfederacji 2003. W 2009 został powołany przez trenera Rickiego Herberta na Pucharze Konfederacji 2009, gdzie reprezentacja Nowej Zelandii odpadła w fazie grupowej. 10 maja 2010 został powołany przez trenera Rickiego Herberta na MŚ 2010. W sumie w reprezentacji wystąpił w 28 spotkaniach i strzelił 3 bramki.

</doc>
<doc id="1795321" url="https://pl.wikipedia.org/wiki?curid=1795321" title="Port lotniczy Niuatoputapu">
Port lotniczy Niuatoputapu

Port lotniczy Niuatoputapu (IATA: NTT, ICAO: NFTP) – port lotniczy zlokalizowany na wyspie Niuatoputapu w Królestwie Tonga. Zniszczony przez trzęsienie ziemi na Wyspach Samoa (2009).

</doc>
<doc id="1795323" url="https://pl.wikipedia.org/wiki?curid=1795323" title="Choroby somatyczne">
Choroby somatyczne



</doc>
<doc id="1795325" url="https://pl.wikipedia.org/wiki?curid=1795325" title="Chris Wood">
Chris Wood

Christopher Grant Wood (ur. 7 grudnia 1991 w Auckland) – nowozelandzki piłkarz, reprezentant kraju grający na pozycji napastnika.
Kariera klubowa.
Wood urodził się w Auckland, a swoją przygodę z futbolem rozpoczął w młodzieżowych drużynach Onehunga Sports, Cambridge FC oraz Hamilton Wanderers, z którego w 2007 przeniósł się do Waitako FC. 
W 2009 opuścił Nową Zelandię i przeprowadził się do Anglii, gdzie został zawodnikiem West Bromwich Albion. Wood został polecony Akademii West Bromwich Albion przez trenera Rogera Wilkinsona. Wood strzelał bardzo dużo bramek dla drużyny z akademii młodzieżowej West Brom, co doprowadziło do powołania do drużyny rezerw, gdzie był równie skuteczny. W kwietniu 2009 roku kontuzje kilku graczy West Brom sprawiły, że Wood niespodziewanie został powołany do pierwszego zespołu na mecz Premier League z Portsmouth na Fratton Park. Podczas spotkania wszedł na boisko z ławki rezerwowych, stając się piątym Nowozelandczykiem, który grał w Premier League.
Pod koniec sezonu 2008/09, Wood podpisał swój pierwszy profesjonalny kontrakt. Następnie w grudniu 2009 roku podpisano nową trzyipółletnią umowę z West Brom, w której zawarta była opcja przedłużenia jej o kolejny rok. Swojego pierwszego profesjonalnego gola dla West Brom strzelił 15 września 2009, w wygranym 3:1 meczu z Doncaster Rovers.
Wood został wysłany na awaryjne wypożyczenie do Barnsley 24 września 2010. Wypożyczenie zostało przedwcześnie zakończone za obopólną zgodą po siedmiu ligowych występach dla klubu bez zdobycia bramki. 19 listopada Wood został wypożyczony do Brighton &amp; Hove Albion. Strzelił gola w swoim debiucie przeciwko Bristol Rovers.
Na dzień przed pierwszym meczem sezonu Championship, Wood dołączył do Birmingham City. Zadebiutował w przegranym 1:2 meczu z Derby County. Wood, grając jako środkowy napastnik w pierwszym meczu Birmingham w najważniejszych europejskich rozgrywkach od prawie 50 lat, zadebiutował w pucharach w pierwszym meczu rundy play-off Ligi Europy z portugalskim klubem Nacional. Pierwszego gola dla Birmingham strzelił w rewanżu z Nacionalem. 11 września Wood strzelił hat-tricka, który poprowadził Birmingham do zwycięstwa nad Millwall, a następnie strzelił dwa gole przeciwko Nottingham Forest. Jego wypożyczenie zakończyło się 5 stycznia 2012 roku, po 29 meczach we wszystkich rozgrywkach, w których strzelił 11 bramek.
Następnie Wood dołączył do klubu Championship Bristol City na wypożyczenie do końca sezonu 2011/12. Następnie związał się kolejnym wypożyczeniem z Millwall. 
West Bromwich Albion zakończyło wypożyczenie Wooda do Millwall 27 grudnia 2012 i następnego dnia ogłosili, że dołącza on do Leicester City. Wood strzelił dwa gole po zaledwie 24 minutach w debiucie Leicester 1 stycznia 2013 roku przeciwko Huddersfield Town.
12 stycznia 2013 Wood strzelił hat-tricka w pierwszej połowie przeciwko Bristol City. Sezon zakończył z 11 golami w 24 występach, pomagając Leicester zakwalifikować się do baraży o awans. 12 maja 2013 Wood grał w półfinałowym meczu z Watford, ale "Lisy" poległy ostatecznie w dwumeczu 2:3. Sezon 2013/14 Wood zakończył sezon z 8 bramkami we wszystkich rozgrywkach, a Leicester awansował do Premier League jako mistrz. 
27 lutego 2015 roku Wood dołączył do Ipswich Town na wypożyczenie do końca sezonu. Zadebiutował w Ipswich przeciwko Norwich City 1 marca. Łącznie w Ipswich 8 razy pojawiał się na boisku, nie notując żadnej bramki. 
1 lipca 2015 Wood dołączył do klubu Championship Leeds United, podpisując z klubem czteroletni kontrakt. Wood otrzymał koszulkę z numerem 9. 8 sierpnia, w dzień otwarcia sezonu, Wood zadebiutował w Leeds w Championship w zremisowanym 1:1 meczu z Burnley. Strzelił swojego pierwszego gola dla Leeds 19 sierpnia w zremisowanym 2:2 spotkaniu z Bristol City. Sezon 2015/16 zakończył z 13 bramkami na koncie.
Wood strzelił swojego pierwszego gola w następnym sezonie w dniu 10 sierpnia 2016, w meczu Pucharu Ligi przeciwko Fleetwood Town. W całym sezonie 2016/17 strzelił 30 bramek, z czego 27 w lidze, co pozwoliło mu zostać królem strzelców rozgrywek. Wood wygrał nagrodę EFL Championship Player of the Month w styczniu 2017 i został wybrany Mistrzem Miesiąca PFA Fans' w styczniu i marcu. W dniu 6 sierpnia 2017 r. Wood strzelił swojego pierwszego gola w sezonie w wygranym 3:2 meczu z Boltonem Wanderers. 18 sierpnia, po tym jak klub odrzucił ofertę 12 milionów funtów od klubu Premier League Burnley, Leeds zaoferowało Woodowi nowy trzyletni kontrakt, próbując utrzymać go w klubie.
21 sierpnia 2017 Wood podpisał czteroletni kontrakt z Burnley za kwotę około 15 milionów funtów. Wood zadebiutował w Burnley 27 sierpnia przeciwko Tottenhamowi na stadionie Wembley i strzelił wyrównującą bramkę w drugiej minucie doliczonego czasu gry w meczu, który zakończył się wynikiem 1:1.
19 września, w trzeciej rundzie Pucharu Ligi, Wood strzelił swojemu byłemu klubowi Leeds United na Turf Moor w 89. minucie z rzutu karnego. Mecz zakończył się w regulaminowym czasie gry wynikiem 2:2 po dogrywce, a Leeds wygrało mecz 5:3 w rzutach karnych. 8 listopada 2019 Wood podpisał nowy kontrakt z Burnley łączący go z klubem do czerwca 2023. 
6 marca 2021 Wood strzelił swojego 40. gola w Premier League w zremisowanym 1:1 meczu z Arsenalem, a także został ósmym graczem w historii klubu, który zagrał 100 meczów w Premier League dla Burnley. 25 kwietnia strzelił swojego pierwszego hat-tricka dla Burnley w wygranym 4:0 wyjazdowym meczu z Wolverhampton Wanderers, stając się pierwszym Nowozelandczykiem, który tego dokonał.
13 stycznia 2022 Wood podpisał dwuipółletni kontrakt z Newcastle United za kwotę wynoszącą 25 milionów funtów, po tym jak uruchomiono zapisaną w umowie klauzulę odejścia. Zadebiutował w Newcastle zaledwie dwa dni po podpisaniu kontraktu z klubem, w zremisowanym 1:1 meczu z Watfordem.
Wood strzelił swojego pierwszego gola dla Newcastle 10 marca 2022, strzelając wyrównującą bramkę w wygranym 2:1 ligowym meczu z Southampton.
Statystyki.
"(aktualne na dzień 26 października)"
Kariera reprezentacyjna.
Wood zagrał w 3 spotkaniach reprezentacji Nowej Zelandii do lat 17. W drużynie narodowej zadebiutował 3 czerwca 2009 w meczu przeciwko Tanzanii, przegranym 1:2. W tym samym roku został powołany przez trenera Rickiego Herberta na Pucharze Konfederacji 2009, gdzie reprezentacja Nowej Zelandii odpadła w fazie grupowej. Podczas turnieju wystąpił w spotkaniu z gospodarzami turnieju RPA. 
10 maja 2010 został powołany przez trenera Rickiego Herberta na Mistrzostwa Świata. Podczas mundialu wystąpił w trzech spotkaniach fazy grupowej ze Słowacją, Włochami oraz Paragwajem. 
Uczestnik Igrzysk Olimpijskich 2012, podczas których zagrał w trzech spotkaniach z Brazylią, Egiptem (gol) i Białorusią. Strzelił 5 bramek, które pomogły Nowej Zelandii zająć 3. miejsce podczas Pucharu Narodów Oceanii 2012. Cztery lata później zagrał na Pucharze Narodów Oceanii 2016, podczas którego wystąpił w półfinale z Nową Kaledonią. Drużyna Nowej Zelandii zakończyła te mistrzostwa zwycięstwem.
Wygrany Puchar Oceanii 2016 zaowocował kwalifikacją do Pucharu Konfederacji 2017. Tam zagrał w trzech meczach grupowych z Rosją, Meksykiem (bramka) oraz Portugalią. Na chwilę obecną Wood zagrał dla reprezentacji w 70 spotkaniach i strzelił 33 bramki.
Sukcesy.
Nowa Zelandia
Brighton &amp; Hove Albion
Leicester City
Leeds United

</doc>
<doc id="1795326" url="https://pl.wikipedia.org/wiki?curid=1795326" title="Port lotniczy White Grass">
Port lotniczy White Grass

Port lotniczy White Grass (IATA: TAH, ICAO: NVVW) – port lotniczy położony na wyspie Tanna (Vanuatu).

</doc>
<doc id="1795328" url="https://pl.wikipedia.org/wiki?curid=1795328" title="Kujō Sadako">
Kujō Sadako



</doc>
<doc id="1795330" url="https://pl.wikipedia.org/wiki?curid=1795330" title="Sfantu Gheorghe">
Sfantu Gheorghe



</doc>
<doc id="1795331" url="https://pl.wikipedia.org/wiki?curid=1795331" title="Kustrzebkowce">
Kustrzebkowce

Kustrzebkowce ("Pezizales" J. Schröt.) – rząd grzybów należący do klasy kustrzebniaków ("Pezizomycetes").
Charakterystyka.
Kustrzebkowce wraz z "Orbiliomycetes" tworzą jedną z podstawowych linii wśród strzępkowych workowców. Uważa się, że powstały między 400 a 540 milionów lat temu. Nie wszystkie gatunki zostały opisane, przypuszcza się, że może ich być około 2000. Są to grzyby naziemne lub podziemne. Pod względem odżywczym większosć gatunków to grzyby saprotroficzne rozwijające się na różnego rodzaju materiale organicznym – rozkładającym się drewnie, ściółce liściastej i łajnie (grzyby koprofilne), niektóre gatunki to grzyby mykoryzowe, niektóre są endofitami pasożytującymi na mszakach lub roślinach naczyniowych. Większość gatunków rozmnaża się płciowo, ale istnieją też gatunki znane tylko w postaci form bezpłciowych (anamorfy).
Tworzą owocniki w postaci apotecjum, klejstotecjum lub mocno zredukowane. Zredukowane formy składają się tylko z kilku worków w skupiskach na strzępkach wegetatywnych, są niemal zamknięte i przypominają perytecja. Apotecja mają wielkość od kilku mm do 20 cm i mogą być siedzące lub osadzone na trzonkach. Hymenium znajduje się na wewnętrznej stronie apotecjum i składa się z worków i parafiz. Worki mają zazwyczaj kształt cylindryczny i są 8-zarodnikowe. U większości gatunków grzybów nadziemnych zarodniki są na ogół aktywnie uwalniane przez otwór w wierzchołku worka wskutek narastającego w nim ciśnienia osmotycznego. U gatunków podziemnych zarodniki pozostają w workach dopóki owocnik nie zostanie zjedzony lub mechanicznie rozbity.
U wszystkich gatunków kustrzebkowców askospory są bezprzegrodowe. Mają kształt od kulistego do łódeczkowatego, powierzchnię gładką, lub z różnego rodzaju ornamentacją. Ściany zarodników są wielowarstwowe o różnej grubości każdej ze ścian. Większość askospor jest szklista, ale są też askospory fioletowe, brązowe lub żółtawe. Liczba jąder na zarodnik waha się od 1, 2, 4 do wielu, askospory często zawierają gutule. Barwa hymenium zależy także od barwy parafiz. Są żółte, czerwone i pomarańczowe i zawierają pigmenty karotenoidowe. Parafizy na ogół są septowane. Poszczególne komórki w parafizach mogą być jednojądrowe lub wielojądrowe. U niektórych gatunków występują parafizy przeplatane szklistymi lub ciemno pigmentowanymi, często grubościennymi elementami lub szczecinkami. Parafizy mogą być proste (nierozgałęzione) lub mogą rozgałęziać się u podstawy lub na całej długości. Mogą również zespalać się (zrastać) z komórką sąsiedniej parafizy Komórka wierzchołkowa parafiz może mieć taką samą szerokość jak leżące pod nim komórki lub może być nabrzmiała, zakrzywiona lub wygięta. U niektórych gatunków podziemnych (np. "Genea") parafizy wyrastają znacznie poza długość worka i mogą przeplatać się, tworząc nabłonek nad workiem.
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do rzędu "Pezizales" należą rodziny:

</doc>
<doc id="1795332" url="https://pl.wikipedia.org/wiki?curid=1795332" title="Port lotniczy Munda">
Port lotniczy Munda

Port Lotniczy Munda (ang. "Munda Airport") – port lotniczy zlokalizowany w miejscowości Munda, na Wyspach Salomona.

</doc>
<doc id="1795333" url="https://pl.wikipedia.org/wiki?curid=1795333" title="Pezizales">
Pezizales



</doc>
<doc id="1795334" url="https://pl.wikipedia.org/wiki?curid=1795334" title="Steven Old">
Steven Old

Steven Old (ur. 17 lutego 1986 r. w Palmerston North w Nowej Zelandii) – nowozelandzki piłkarz, reprezentant kraju grający na pozycji obrońcy.
Kariera piłkarska.
Przygodę z futbolem rozpoczął w 2004 na St. John's University. W 2005 przeszedł do YoungHeart Manawatu. W 2006 grał w Newcastle Jets. W 2007 odszedł do Wellington Phoenix. W 2008 zaliczył roczny epizod w klubie Macarthur Rams. Od 2009 do 2011 był piłkarzem Kilmarnock. W 2010 został z tego zespołu wypożyczony do Cowdenbeath. W 2012 grał w dwóch klubach : najpierw w Basingstoke Town, a następnie w Sutton United. W 2013 występował w chińskim Shijiazhuang Ever Bright. W latach 2014-2015 był zawodnikiem Ljungskile SK, a w latach 2016-2017 GAIS Göteborg. W 2017 przeszedł do Morecambe F.C..
Kariera reprezentacyjna.
Karierę reprezentacyjną rozpoczął w 2004. Uczestnik Igrzysk Olimpijskich 2008. W 2009 został powołany przez trenera Rickiego Herberta na Pucharze Konfederacji 2009, gdzie reprezentacja Nowej Zelandii odpadła w fazie grupowej. W sumie w reprezentacji wystąpił jak dotychczas w 17 spotkaniach i strzelił 1 bramkę.

</doc>
<doc id="1795335" url="https://pl.wikipedia.org/wiki?curid=1795335" title="Port lotniczy Kili">
Port lotniczy Kili

Port lotniczy Jaluit (IATA: KIO) – port lotniczy zlokalizowany na atolu Kili (Wyspy Marshalla).

</doc>
<doc id="1795337" url="https://pl.wikipedia.org/wiki?curid=1795337" title="Kashiwa Reysol">
Kashiwa Reysol

 – japoński klub piłkarski grający w J-League z siedzibą w Kashiwa w prefekturze Chiba. Nazwa "Reysol" powstała z hiszpańskich słów "rey" (pl. król) oraz "sol" (pol. słońce).
W 2009 roku zespół zajął 16. miejsce w J-League i spadł do J-League 2. Rok później po zajęciu 1. miejsca w J-League 2 wrócił do J-League. W 2011 roku jako beniaminek zdobył swój pierwszy tytuł mistrza Japonii.

</doc>
<doc id="1795339" url="https://pl.wikipedia.org/wiki?curid=1795339" title="י">
י



</doc>
<doc id="1795341" url="https://pl.wikipedia.org/wiki?curid=1795341" title="כ">
כ



</doc>
<doc id="1795342" url="https://pl.wikipedia.org/wiki?curid=1795342" title="ך">
ך



</doc>
<doc id="1795343" url="https://pl.wikipedia.org/wiki?curid=1795343" title="Kris Bright">
Kris Bright

Kris Bright (ur. 5 września 1986 w Auckland) – nowozelandzki piłkarz, reprezentant kraju grający na pozycji napastnika. 
Życiorys.
Kariera piłkarska.
Przygodę z futbolem rozpoczął w 2005 w Waitakere City FC. 
W 2005 roku przeszedł do New Zealand Knights FC. W 2006 przeszedł do Fortuna Sittard. W 2007 przeszedł do Kristiansund BK. W 2009 zaliczył krótki epizod w greckim Panserraikosie. Od 2009 do 2010 był piłkarzem Shrewsbury Town. 
Następnie występował w drużynach Budapest Honvéd FC, Balzan F.C., Bryne FK, FC Haka, IFK Mariehamn, Lincoln City, Bharat F.C., Bidvest Wits, Linfield F.C. i Auckland City FC. 
Kariera reprezentacyjna.
Karierę reprezentacyjną rozpoczął w 2008. W 2009 został powołany przez trenera Rickiego Herberta na Pucharze Konfederacji 2009, gdzie reprezentacja Nowej Zelandii odpadła w fazie grupowej. W kadrze zagrał w 5 spotkaniach i strzelił 1 bramkę.

</doc>
<doc id="1795344" url="https://pl.wikipedia.org/wiki?curid=1795344" title="ל">
ל



</doc>
<doc id="1795345" url="https://pl.wikipedia.org/wiki?curid=1795345" title="מ">
מ



</doc>
<doc id="1795346" url="https://pl.wikipedia.org/wiki?curid=1795346" title="ם">
ם



</doc>
<doc id="1795347" url="https://pl.wikipedia.org/wiki?curid=1795347" title="נ">
נ



</doc>
<doc id="1795348" url="https://pl.wikipedia.org/wiki?curid=1795348" title="Willman 1">
Willman 1

 
Willman 1 – ultra-słaba karłowata galaktyka sferoidalna albo gromada kulista znajdująca się w gwiazdozbiorze Wielkiej Niedźwiedzicy. Obiekt ten znajduje się w odległości około 120 tys. lat świetlnych od Słońca i jako galaktyka jest członkiem Grupy Lokalnej oraz satelitą Drogi Mlecznej lub jako gromada kulista należy do galaktycznego halo. Willman 1 została odkryta w 2004 roku przez zespół astronomów kierowany przez Beth Willman w programie Sloan Digital Sky Survey.
Willman 1 znajduje się na samym skraju naszej Galaktyki. Ponieważ jest około 200 razy słabsza niż wcześniej poznane galaktyki karłowate, może być albo najsłabiej świecącą odkrytą galaktyką, albo jedną z najbardziej niezwykłych odkrytych dotąd gromad kulistych. Jeśli obiekt ten nie jest galaktyką, to może okazać się przedstawicielem nieznanego typu gromad kulistych. Znane są tylko trzy ciemniejsze niż Willman 1 gromady kuliste, lecz są one bardziej zwarte. Do 2011 roku poznano tylko dwie ciemniejsze galaktyki karłowate: Segue 1 i Segue 2. Dalsze obserwacje i badania tego obiektu mogą dostarczyć informacji, w jaki sposób powstaje galaktyczne halo.

</doc>
<doc id="1795349" url="https://pl.wikipedia.org/wiki?curid=1795349" title="ס">
ס



</doc>
<doc id="1795351" url="https://pl.wikipedia.org/wiki?curid=1795351" title="ע">
ע



</doc>
<doc id="1795352" url="https://pl.wikipedia.org/wiki?curid=1795352" title="פ">
פ



</doc>
<doc id="1795353" url="https://pl.wikipedia.org/wiki?curid=1795353" title="ף">
ף



</doc>
<doc id="1795354" url="https://pl.wikipedia.org/wiki?curid=1795354" title="צ">
צ



</doc>
<doc id="1795355" url="https://pl.wikipedia.org/wiki?curid=1795355" title="ץ">
ץ



</doc>
<doc id="1795356" url="https://pl.wikipedia.org/wiki?curid=1795356" title="ק">
ק



</doc>
<doc id="1795357" url="https://pl.wikipedia.org/wiki?curid=1795357" title="ר">
ר



</doc>
<doc id="1795358" url="https://pl.wikipedia.org/wiki?curid=1795358" title="ש">
ש



</doc>
<doc id="1795359" url="https://pl.wikipedia.org/wiki?curid=1795359" title="ת">
ת



</doc>
<doc id="1795360" url="https://pl.wikipedia.org/wiki?curid=1795360" title="Czesław Jaroszyński">
Czesław Jaroszyński

Czesław Jaroszyński (ur. 29 lipca 1931 w Balewiczach, zm. 27 stycznia 2020 w Warszawie) – polski aktor teatralny i filmowy, wykładowca retoryki, poeta.
Życiorys.
Urodził się na ziemi nowogródzkiej, gdzie spędził dzieciństwo. W 1940 roku wraz z rodziną został przesiedlony w głąb Związku Radzieckiego, gdzie mieszkali kolejnych sześć lat. Po powrocie z zesłania cała rodzina osiedliła się na ziemiach odzyskanych w Siedlęcinie. W Jeleniej Górze ukończył gimnazjum, a następnie we Wrocławiu rozpoczął studia filozoficzne i teologiczne. W 1954 roku zdecydował się rozpocząć naukę w PWST w Łodzi, którą to szkołę ukończył w 1958 roku. Po uzyskaniu dyplomu zaczęła się współpraca aktora z teatrami warszawskimi, która trwała z krótkimi przerwami do 1990 roku. Artysta ma w swoim dorobku około trzydziestu występów w filmach. Od połowy lat osiemdziesiątych aktor prowadził wykłady z retoryki na Uniwersytecie Warszawskim, jest także współautorem wraz z synem Piotrem (prof. KUL), podręcznika „Podstawy retoryki klasycznej”. W 1993 roku ukazał się tom wierszy aktora. Jest też autorem książki „Zesłanie, opowieść o tamtym czasie” będącej zapisem wspomnień z zesłania w głąb Związku Radzieckiego. W 1990 roku wycofał się z zawodu aktora, z teatrem pozostawał jednak nadal związany pisując recenzje teatralne.
W wyborach w 1991 kandydował do Sejmu z listy Wyborczej Akcji Katolickiej.

</doc>
<doc id="1795363" url="https://pl.wikipedia.org/wiki?curid=1795363" title="Parafia św. Katarzyny w Braniewie">
Parafia św. Katarzyny w Braniewie

Parafia św. Katarzyny w Braniewie – rzymskokatolicka parafia w Braniewie, należąca do archidiecezji warmińskiej i dekanatu Braniewo. Została utworzona około 1243. Kościół parafialny jest budowlą gotycką wybudowaną w latach 1343-1442. Kościół i plebania położone w centrum miasta (przy ul. Katedralnej).
Historia i działalność.
Utworzenie parafii Świętej Katarzyny w Braniewie stało się możliwe po odbudowaniu z ruin kościoła św. Katarzyny w latach 1979–1982 za sprawą księdza Tadeusza Brandysa. Jako pierwszą mszę, po dźwignięciu z ruin, odprawiono tu pasterkę pamiętnego roku 1981 (w stanie wojennym). Uroczyste poświęcenie kościoła miało miejsce 21 maja 1982.
Do parafii św. Katarzyny należy ok. 7500 wiernych. Działają tu róże różańcowe, jest grupa modlitewna, grupa młodzieżowa, schole – dziecięca i młodzieżowa, Krąg Biblijny i Domowy Kościół. Jest nawet parafialna orkiestra, która występuje przy każdej możliwej okazji.

</doc>
<doc id="1795364" url="https://pl.wikipedia.org/wiki?curid=1795364" title="Elizabeth Blackburn">
Elizabeth Blackburn

Elizabeth Helen Blackburn (ur. 26 listopada 1948 w Hobart) – amerykańska biolog molekularna pochodzenia australijskiego, laureatka Nagrody Nobla. Zajmuje się telomerami i etyką medyczną.
Dzieciństwo.
Jej oboje rodzice byli lekarzami, miała siedmioro rodzeństwa. Wcześnie zainteresowała się zwierzętami i przyrodą. Uczęszczała do Melbourne High School (kiedy była nastolatką, jej rodzina przeprowadziła się do Melbourne).
Praca naukowa.
Studiowała na Uniwersytecie w Melbourne, gdzie uzyskała tytuł licencjata (1970) i magistra (1972) z biologii. Za radą swoich profesorów wyjechała do Anglii, by tam podjąć dalsze studia. Stopień doktora uzyskała w 1975 na Uniwersytecie w Cambridge. Odbyła staż podoktorski z biologii molekularnej i komórkowej na Uniwersytecie Yale w laboratorium dr. Josepha Galla w latach 1975–1977. Wraz z nim odkryła strukturę telomerów chromosomów. Wyniki opublikowali w artykule w 1978 roku. Pracowała na Uniwersytecie Kalifornijskim w Berkeley, a w 1990 objęła stanowisko profesora biologii i fizjologii na Uniwersytecie Kalifornijskim w San Francisco.
W 1980 Blackburn poznała Jacka Szostaka, który również badał telomery i który był zaintrygowany jej badaniami. Oboje zaczęli badać telomery używając do tego drożdży i "Tetrahymena". W 1984 Blackburn i Greider odkryły telomerazę. W następnych latach wraz ze współpracownikami badała wpływ stresu na telomerazy i telomery ze szczególnym uwzględnieniem medytacji mindfulness.
Uhonorowanie.
W 2009 otrzymała, wraz z Carol W. Greider i Jackiem Szostakiem, Nagrodę Nobla w dziedzinie fizjologii lub medycyny za „odkrycie, jak zakończenia chromosomów są chronione przez struktury zwane telomerami oraz enzym telomerazę”.
Blackburn została także wybrana członkinią "Royal Society of London" (1992) i zagraniczną współpracowniczką "National Academy of Sciences" (1993). Elizabeth Blackburn została nazwana jednym ze „100 najbardziej wpływowych ludzi” w 2007 przez "Time".
Służyła w Radzie Prezydenta ds. Bioetyki od 2002 do 2004. Wspierała badania nad ludzkimi komórkami embrionalnymi, w przeciwieństwie do administracji Busha. Jej kadencje w Radzie zostały zakończone dyrektywą Białego Domu 27 lutego 2004 r. Po tej decyzji wielu naukowców wyraziło oburzenie z powodu jej usunięcia.
Została wyróżniona honorowymi stopniami przez 11 uniwersytetów. W 2008 roku została laureatką nagrody North American Laureate for L’Oreal-UNESCO For Women in Science. Była prezes Salk Institute od 2016, acz postanowiła odejść na emeryturę w 2018.
Życie prywatne.
Ma męża nazwiskiem John W. Sedat i jednego syna – Benjamina (ur. 1986).

</doc>
<doc id="1795365" url="https://pl.wikipedia.org/wiki?curid=1795365" title="Carol Greider">
Carol Greider

Carol W. Greider (ur. 15 kwietnia 1961 w San Diego) – amerykańska biolożka molekularna, profesor Johns Hopkins University, razem z Elizabeth Blackburn dokonała w 1984 odkrycia enzymu telomerazy. Prowadziła pionierskie badania nad telomerami. Razem z Elizabeth Blackburn i Jackiem W. Szostakiem została uhonorowana Nagrodą Nobla w 2009 roku.
Życiorys.
Greider wychowała się w Davis w Kalifornii. Jej ojciec Ken Greider był profesorem fizyki na University of California, matka była biologiem, zmarła gdy Carol miała sześć lat. Ma starszego o rok brata Marka. Studiowała na University of California w Santa Barbara. Na pierwszym roku studiów zajmowała się rytmami dobowymi i biologią komórki w laboratorium Bei Sweeney. Na drugim roku pracowała w laboratorium Lesa Wilsona razem z Kevinem Sullivanem i Davidem Asai. Kolejny rok studiów spędziła w Niemczech. W 1983 otrzymała tytuł B.A. z biologii. Tytuł Ph.D. z biologii molekularnej otrzymała w 1987 na University of California w Berkeley, na podstawie pracy napisanej pod kierunkiem Elizabeth Blackburn. W tym czasie razem z Blackburn odkryła telomerazę.
Od 1988 do 1990 odbyła staż podoktorancki (postdoctoral fellowship) w Cold Spring Harbor Laboratory, Long Island. Prowadziła wówczas prace nad sklonowaniem genu kodującego rybonukleinową składową telomerazy; ich wyniki opublikowała w 1989 roku. Wkrótce otrzymała stypendium National Institutes of Health, dzięki któremu mogła mieć pierwszego doktoranta (Leę Harrington). W 1990 uzyskała stanowisko "Assistant Investigator". Współpracowała z Calvin Harley na McMaster University. Greider i Harley razem ze współpracownikami przedstawiły pierwsze dowody na zależność długości telomerów od wieku komórki, odkryły również, że gen telomerazy jest aktywowany w komórkach nowotworowych. Od 1997 jest pracownikiem naukowym Johns Hopkins University.
Należy do American Society for Cell Biology (1999) i National Academy of Sciences (2003)
Razem z mężem Nathanielem Comfortem, profesorem George Washington University, ma syna Charlesa. Trenowała triathlon.

</doc>
<doc id="1795367" url="https://pl.wikipedia.org/wiki?curid=1795367" title="Kru">
Kru

Kru – grupa ludów afrykańskich zamieszkująca przybrzeżną strefę leśną Liberii, oraz Wybrzeża Kości Słoniowej. Liczy 2,5 miliona ludzi.
Zajmują się oni głównie rolnictwem i rybactwem. Wielu z nich pracuje na plantacjach i jako robotnicy portowi. Posługują się językiem kru.

</doc>
<doc id="1795371" url="https://pl.wikipedia.org/wiki?curid=1795371" title="Mistrzostwa Afryki U-20 w Piłce Nożnej 2009">
Mistrzostwa Afryki U-20 w Piłce Nożnej 2009

Mistrzostwa Afryki U-20 w piłce nożnej 2009 odbyły się w dniach 18 stycznia -1 lutego 2009 w Rwandzie. Cztery najlepszych zespołów turnieju uzyskało awans do Mistrzostw Świata U-20 w piłce nożnej, które w 2009 roku odbędą się w Egipcie.
Strzelcy.
7 goli
3 gole
2 gole
1 gol
1 gol

</doc>
<doc id="1795372" url="https://pl.wikipedia.org/wiki?curid=1795372" title="Parafia św. Antoniego w Braniewie">
Parafia św. Antoniego w Braniewie

Parafia św. Antoniego w Braniewie – rzymskokatolicka parafia w Braniewie, należąca do archidiecezji warmińskiej i dekanatu Braniewo. Została utworzona 1 stycznia 1993. Kościół parafialny poewangelicki jest budowlą późnoklasycystyczną wybudowaną w latach 1830–1837. Mieści się przy ulicy Królewieckiej. 
3 stycznia 2016 r. doszło do groźnego pożaru kościoła parafialnego pw. św. Antoniego. 
Księża proboszczowie parafii pw. św. Antoniego w Braniewie: 
ks. Edward Woliński (1986–2016) 
ks. Radosław Gołębiewski (od 2016) 
Zobacz też.
Kościół św. Antoniego w Braniewie

</doc>
<doc id="1795373" url="https://pl.wikipedia.org/wiki?curid=1795373" title="Jack Szostak">
Jack Szostak

Jack William Szostak (ur. 9 listopada 1952 w Londynie) – amerykański biolog, profesor genetyki w Massachusetts General Hospital.
Życiorys.
Ukończył studia uzyskując BS w dziedzinie biologii komórki na McGill University. Stopień doktora uzyskał na Cornell University, po czym przeniósł się na Uniwersytet Harvarda, gdzie kieruje laboratorium w Harvard Medical School.
W 2009, wraz z Carol W. Greider i Elizabeth Blackburn, otrzymał Nagrodę Nobla w dziedzinie fizjologii lub medycyny za „odkrycie jak zakończenia chromosomów są chronione przez struktury zwane telomerami oraz enzym telomerazę”.
Pochodzenie.
Pradziadek Szostaka wyemigrował z Polski do Stanów Zjednoczonych na przełomie XIX i XX w..

</doc>
<doc id="1795374" url="https://pl.wikipedia.org/wiki?curid=1795374" title="Somnium Obmutum">
Somnium Obmutum

Somnium Obmutum - pierwszy album austriackiej grupy Estatic Fear. Wydany przez CCP Records w 1996 roku. 
Twórcy.
"skład:"
"gościnnie:"

</doc>
<doc id="1795376" url="https://pl.wikipedia.org/wiki?curid=1795376" title="Telomery">
Telomery



</doc>
<doc id="1795379" url="https://pl.wikipedia.org/wiki?curid=1795379" title="Parafia Świętego Krzyża w Braniewie">
Parafia Świętego Krzyża w Braniewie

Parafia św. Krzyża w Braniewie – rzymskokatolicka parafia w Braniewie, należąca do archidiecezji warmińskiej i dekanatu Braniewo. Została utworzona 14 marca 1950. Jest prowadzona przez redemptorystów. Kościół parafialny jest budowlą klasycystyczną wybudowaną w latach 1722-1747. Dekretem arcybiskupa metropolity warmińskiego z 9 września 2009 roku świątynia została podniesiona do rangi Archidiecezjalnego Sanktuarium Krzyża Świętego. 
Do parafii należy również kościół filialny pw. Matki Boskiej Miłosierdzia w Nowej Pasłęce.

</doc>
<doc id="1795380" url="https://pl.wikipedia.org/wiki?curid=1795380" title="Producenci (film 1967)">
Producenci (film 1967)

Producenci (ang. "The Producers") – amerykańska komedia z 1967 roku w reżyserii Mela Brooksa.
Jedną z postaci jest Max Bialystock. Jego nazwisko nawiązuje do polskiego miasta Białystok. W ten sposób twórcy filmu chcieli podkreślić znaczenie żydowskich emigrantów m.in. białostockich w rozwoju amerykańskiego przemysłu filmowego takich jak: hollywoodzki operator filmowy Borys Kaufman, który w 1954 roku otrzymał Oskara za zdjęcia do filmu "Na nabrzeżach" w reżyserii Elia Kazana, z Marlonem Brando w roli głównej.
Opis fabuły.
Max Bialystock – jest bankrutującym producentem sztuk teatralnych, cwanym, przebiegłym, wyłudzającym pieniądze od staruszek. Leo Bloom – jest bardzo zdolnym księgowym, który pewnego dnia wpada na genialny pomysł „bezkarnego" zarobienia okrągłego miliona dolarów. Bialystock i Bloom łączą swoje siły. Do osiągnięcia sukcesu będą potrzebowali kilku elementów. Po pierwsze: najgorszej sztuki, która przyniesie same straty i okaże się finansową klapą (oczywiście musi być wystawiona na Broadwayu). Po drugie: potrzebni będą sponsorzy i inwestorzy, a tutaj Max znów wyrusza na „podbój" staruszek. Po trzecie: kilka przekrętów w księdze przychodów, a tym już zajmie się księgowy Leo.
Nagrody i nominacje.
Oscary za rok 1968
Złote Globy 1968

</doc>
<doc id="1795385" url="https://pl.wikipedia.org/wiki?curid=1795385" title="Gwintowanie">
Gwintowanie

Gwintowanie – proces nacinania gwintu.
Narzędzia do obróbki plastycznej gwintu.
W produkcji masowej gwinty śrub najczęściej wytwarzane metodą obróbki plastycznej na zimno.
Wygniatanie gwintu korzystnie wpływa na własności wytrzymałościowe śrub.

</doc>
<doc id="1795387" url="https://pl.wikipedia.org/wiki?curid=1795387" title="Irene Limika">
Irene Limika

Irene Limika (ur. 28 sierpnia 1979) – kenijska lekkoatletka, specjalistka od długich dystansów.

</doc>
<doc id="1795389" url="https://pl.wikipedia.org/wiki?curid=1795389" title="Jamska Grań">
Jamska Grań

Jamska Grań lub Jamski Grzebień (słow. "Jamský hrebeň") – boczna grań odchodząca od głównej grani odnogi Krywania na południe w głównym wierzchołku Krótkiej w słowackich Tatrach Wysokich. Grań o długości pomiędzy 1,5 a 2 km oddziela Dolinę Ważecką od Doliny Suchej Ważeckiej. Nazwa grani pochodzi od Jam. U jej zachodnich podnóży znajduje się Zielony Staw Ważecki. Przez grań tę, a także przez otaczające ją doliny nie prowadzi żaden szlak turystyczny. Sama grań natomiast dobrze widoczna jest z podejścia niebieskim szlakiem turystycznym na Krywań przez Pawłowy Grzbiet. W grani kolejno, w kierunku od wierzchołka Krótkiej na południe wyróżnia się następujące obiekty:

</doc>
<doc id="1795394" url="https://pl.wikipedia.org/wiki?curid=1795394" title="Moriyuki Katō">
Moriyuki Katō



</doc>
<doc id="1795396" url="https://pl.wikipedia.org/wiki?curid=1795396" title="Ro.Go.Pa.G.">
Ro.Go.Pa.G.

Ro.Go.Pa.G. − włosko-francuski film nowelowy z 1963 roku. Jego tytuł pochodzi od pierwszych liter nazwisk reżyserów (Roberto Rossellini, Jean-Luc Godard, Pier Paolo Pasolini, Ugo Gregoretti).
Fabuła.
Na treść filmu składają się cztery następujące nowele:
"Czystość".
Nowela Roberto Rosseliniego jest historią stewardesy. Podrywa ją amerykański turysta, a bohaterce brakuje asertywności.
"Członkowie obsady:"
"Nowy świat".
Nowela Jean-Luca Godarda toczy się w świecie po atomowej zagładzie. Jedynymi ocalałymi jest para francuskich kochanków. Ona jest napromieniowana i traci zdolność logicznego myślenia. On, który miał szczęście, zapisuje to, co się dzieje i co widzi.
"Członkowie obsady:"
"Twaróg".
Najgłośniejsza nowela z całego cyklu, wyreżyserowana przez Piera Paolo Passoliniego. Włoski reżyser postanawia nakręcić film o Chrystusie, który umiera na ołtarzu hipermarketu.
"Członkowie obsady:"
"Kurczak grzebiący".
Nowela kończąca cały cykl. Opowieść o przeciętnej rodzinie padającej ofiarą współczesnego, konsumpcyjnego stylu życia, w którym człowiek jest tylko maszyną.
"Członkowie obsady:"

</doc>
<doc id="1795397" url="https://pl.wikipedia.org/wiki?curid=1795397" title="Nokia E66">
Nokia E66

 
Nokia E66 – rozsuwany telefon komórkowy typu Smartphone z systemem operacyjnym Symbian, produkcji fińskiej firmy Nokia. Telefon należy do biznesowej serii E. Dostępne kolory: szara stal i biała stal.

</doc>
<doc id="1795399" url="https://pl.wikipedia.org/wiki?curid=1795399" title="Blacha miedziana">
Blacha miedziana

Blacha miedziana – jeden z najdroższych typów pokryć dachowych. Jego trwałość przekracza 300 lat. Blachy miedziane łączone są w sposób tradycyjny, czyli na rąbek stojący lub leżący. Blacha miedziana łączona jest na tzw. żabki (metalowe łączniki przybijane gwoździami do deskowania). Wymagają więc sporych umiejętności, czasu i pełnego deskowania dachu. Pokrycie układa się na sztywnym poszyciu wyłożonym folią lub matą separacyjną by uniknąć reakcji z impregnatami do zabezpieczenia drewna. Najlepiej wyglądają na dachach o dużych powierzchniach. Masa pokrycia to zaledwie 4,5-5,5 kg/m². Grubość blachy z której wytwarzane jest to pokrycie dachowe to 0,6 mm. 
Z czasem stają się atrakcyjne zwłaszcza gdy pokryją się zielonoszarą patyną, czyli tlenkiem miedzi (w warunkach naturalnych proces ten trwa około 10-15 lat, w środowiskach nadmorskich lub w miejscach wysoce uprzemysłowionych okres ten to około 5 lat). Plusem materiału jest fakt że nie wymaga on konserwacji.
Ponadto blacha miedziana określana jest mianem najtrwalszej. Nie wymaga konserwacji i jest odporna na korozję. Można ją łączyć za pomocą rąbka stojącego lub leżącego, a także poprzez lutowanie, które odbywa się w temperaturze od 650 do 800 °C. Wykorzystywana jest również do wytwarzania systemów rynnowych oraz wszelkiego rodzaju ozdób dachowych. 

</doc>
<doc id="1795400" url="https://pl.wikipedia.org/wiki?curid=1795400" title="Kolej Żelazna Lwów-Czerniowce-Jassy">
Kolej Żelazna Lwów-Czerniowce-Jassy

Kolej Żelazna Lwów-Czerniowce-Jassy (niem. "Lemberg-Czernowitz-Jassy-Eisenbahn", LCJE) – wybudowana w latach 1864-1870 w granicach Cesarstwa Austriackiego i częściowo Rumunii kolej o łącznej długości 579,6 km. Składała się z 5 połączonych ze sobą linii o dość zróżnicowanej długości (od 60 do 267 km). Pierwszą, najdłuższą z nich (267 km) otwarto we wrześniu 1866 r. Ostatnią uruchomiono cztery lata później, w listopadzie 1870 r.
Historia.
Koncesję na budowę kolei Lwów–Czerniowce 11 stycznia 1864 roku otrzymali: książę Leon Ludwik Sapieha, Włodzimierz hr. Borkowski, Karol ks. Jabłonowski, bar. Alexander Petrino, dr Giskra, panowie: Thomass Brassey, Karol Klein, R. Drake, L.M. Rate, R. Ward, T. Bruce, L. Grenelle, G.C. Seyner, S. Beaumont, J. Alexandre, Daleynevle, Tchórznicki i Pietruski. Kolejne 2 koncesje (lata 1867-1869) przyznano spółce „Uprzywilejowane Towarzystwo Kolei Żelaznej Lwowsko-Czerniowieckiej”.
Ogólna długość linii kolei ulegała szybkim zmianom. Początkowo, w 1866 była to tylko jedna, najdłuższa (dł. 266,66 km) linia. Późną jesienią 1869 zostały otwarte dwie kolejne linie (dł. 193,21 km). Łączna długość 3 pierwszych linii wynosiła 459,86 km. Nie jest znana dokładna długość dwóch pozostałych linii otwartych latem i jesienią 1870.
W początkowym okresie funkcjonowania (1866) kolej dysponowała taborem, na który składało się: 27 lokomotyw, 40 wagonów osobowych i 671 towarowych. Cztery lata później liczbę lokomotyw zwiększono ponad dwukrotnie, ich stan wzrósł wówczas do 57 parowozów. Jednocześnie eksploatowano 100 wagonów osobowych i 1 238 towarowych. W późniejszych latach wielkość taboru ulegała niewielkim wahaniom. W okresie 1874-1888 użytkowano: 54-67 lokomotyw, 94-109 wagonów osobowych i 1110-1742 towarowych.
W pierwszym, pełnym roku funkcjonowania (1867), z usług Kolei Żelaznej Lwów-Czerniowce-Jassy skorzystało 133 tys. pasażerów. Trzy lata później przewozy pasażerów wzrosły do 292 tys. osób. W latach 1873-1887 kolejami podróżowało rocznie od 409 do 570 tys. pasażerów. Podróżni mogli korzystać z wagonów o zróżnicowanym standardzie, stosownie do ich możliwości finansowych. Najzamożniejsi klienci kolei korzystali z wagonów 1 klasy, dla najmniej zasobnych pozostawały wagony 3 klasy. W latach 1869-1887, w najlepszych warunkach podróżowało 0,9-2,2% pasażerów. Z przejazdu w 2 klasie korzystało początkowo nawet 15-16% podróżnych, później ich udział spadł do poziomu 7,0-8,8%. Największą popularnością cieszyła wśród pasażerów 3 klasa – wagonami tej klasy podróżowało 76-88% klientów. Pozostałe 3,3-10,1% stanowiły osoby podróżujące według taryfy wojskowej. Kolej Żelazna Lwów-Czerniowce-Jassy praktycznie nie eksploatowała wagonów pasażerskich 4 klasy (jedynym wyjątkiem od tej reguły był rok 1871).
W 1867 roku kolej przewiozła tylko 105 tys. ton ładunków. Kolejne lata przyniosły dynamiczny wzrost przewozów towarowych: ze 161 tys. ton (1869) do 258 tys. ton (1870) i 443 tys. ton (1873). Rekordowym pod względem przewozów okazał się rok 1877 – łączna masa ładunków wyniosła 968 tys. ton. Lata 1878-1881 przyniosły stopniowy spadek zleceń na przewóz towarów – z początkowych 693 tys. ton do 528 tys. ton.
W 1888 roku odcinek rumuński zbankrutował, po czym został przejęty przez państwo i wszedł w skład Kolei Rumuńskich. Z kolei odcinek austriacki został znacjonalizowany 1 lipca 1889 i wszedł w skład Cesarsko-Królewskich Kolei Państwowych (kkStB).
Odcinki kolejowe.
Chronologiczny wykaz odcinków kolejowych otwartych lub przejętych przez Kolej Żelazną Lwów-Czerniowce-Jassy:

</doc>
<doc id="1795405" url="https://pl.wikipedia.org/wiki?curid=1795405" title="Anoiapithecus">
Anoiapithecus

Anoiapithecus – rodzaj wymarłego ssaka naczelnego z rodziny człowiekowatych (Hominidae) żyjącego w okresie środkowego miocenu na terenach Europy. Skamieniałości "Anoiapithecus brevirostris" pochodzą z odkrycia datowanego na około 12 mln lat w Hiszpanii. Gatunek ten, choć obecnie uważany za najstarszy, nie jest najlepiej reprezentowanym w zapisie kopalnym wczesnym przedstawicielem grupy Homininae, gdyż zachowały się jedynie skamieliny twarzy, żuchwy oraz zębów tego ssaka. Na uwagę zwraca miejsce odnalezienia skamielin, tj. Hiszpania w Europie, jako najstarszego w historii praprzodków człowieka, w przeciwieństwie do Afryki.

</doc>
<doc id="1795408" url="https://pl.wikipedia.org/wiki?curid=1795408" title="Blachy miedziane">
Blachy miedziane



</doc>
<doc id="1795409" url="https://pl.wikipedia.org/wiki?curid=1795409" title="Nick Kamen">
Nick Kamen

Nick Kamen, właściwie Ivor Neville Kamen (ur. 15 kwietnia 1962 w Harlow, zm. 4 maja 2021) – brytyjski model i piosenkarz, znany z przebojów „Each Time You Break My Heart” i „I Promised Myself”.
Kariera.
Po raz pierwszy pojawił się w mediach w roku 1984, jako model na okładce magazynu "The Face". Szerszą popularność przyniósł mu udział w reklamie telewizyjnej dżinsów Levi’s z 1985 roku – zainteresowanie wzbudziła scena, w której Kamen ubrany jest jedynie w bokserki. Reklama ta przyczyniła się do gwałtownego wzrostu popularności tego typu bielizny.
W 1986 roku ukazał się jego pierwszy singel, „Each Time You Break My Heart”. Piosenka, napisana i wyprodukowana przez Madonnę i Stephena Braya, początkowo miała znaleźć się na albumie "True Blue" amerykańskiej piosenkarki. Ostatecznie jednak została wykreślona z programu płyty, a Madonna nagrała chórek do wersji Kamena. Singel okazał się dużym przebojem, podobnie jak kolejny, „Loving You Is Sweeter Than Ever”. Obie piosenki trafiły na wydaną w 1987 roku debiutancką płytę piosenkarza. W tym samym roku Kamen wziął udział w charytatywnym projekcie Ferry Aid.
Drugi album, zatytułowany "Us", ukazał się w 1988 roku. Pierwszym singlem zostało nagranie „Tell Me”, wyprodukowane przez współpracownika Madonny, Patricka Leonarda. Sama Madonna również brała udział przy powstawaniu tej piosenki, jednak już tylko nagrywając chórki. W tym samym roku została wydana płyta "Loving You", zawierająca remiksy oraz kilka nowych utworów. W roku 1989 Nick Kamen nagrał piosenkę „Turn It Up” do filmu "Kochanie, zmniejszyłem dzieciaki".
Kolejny sukces jako piosenkarz osiągnął w 1990 roku, dzięki piosence „I Promised Myself”, która stała się przebojem w kilku krajach Europy. Utwór pochodził z albumu "Move Until We Fly", który ukazał się w tym samym roku i spotkał się z sukcesem. Kolejna płyta, "Whatever, Whenever", została wydana w 1992 roku, lecz nie osiągnęła sukcesu.
Zmarł 4 maja 2021 w swoim domu. Przyczyną śmierci Kamena był rak szpiku kości.

</doc>
<doc id="1795410" url="https://pl.wikipedia.org/wiki?curid=1795410" title="Anoiapithecus brevirostris">
Anoiapithecus brevirostris



</doc>
<doc id="1795411" url="https://pl.wikipedia.org/wiki?curid=1795411" title="Andrzej Biernacki (krytyk)">
Andrzej Biernacki (krytyk)

Andrzej Biernacki (pseud. Abe (abe), an, Idem; ABAD – wspólnie z Andrzejem Doboszem; ur. 13 września 1931 w Imielnie, zm. 23 lipca 2021) – polski krytyk literacki, felietonista, badacz i historyk literatury współczesnej, edytor.
Życiorys.
Syn Jana Biernackiego i Marii z domu Pułaskiej. W czasie II wojny światowej został wysiedlony wraz z rodziną do Generalnego Gubernatorstwa. Od 1945 uczył się w gimnazjum w Łowiczu, a od 1947 w III i I Liceum Ogólnokształcącym we Wrocławiu. Debiutował w 1949, ogłaszając teksty informacyjne w dziale miejskim „Słowa Polskiego”.
Po przeniesieniu się do Warszawy, rozpoczął w 1950 studia polonistyczne na Uniwersytecie Warszawskim, jednak w 1953 z powodów politycznych został relegowany z uczelni. Od 1952 publikował recenzje i artykuły oraz pracował jako adiustator w tygodniku „Dziś i jutro”, skąd został usunięty w 1954. Od 1955 do 1957 pracował jako lektor w Teatrze Polskim w Warszawie. Od 1958 rozpoczął wieloletnią współpracę z miesięcznikiem „Twórczość”, gdzie publikował artykuły, recenzje literackie, przekłady literatury pięknej. W 1958 związał się również z miesięcznikiem „Więź”. Podjął także współpracę z redakcją „Polskiego Słownika Biograficznego”, zamieszczając tam kilkadziesiąt haseł biograficznych. W 1959 przywrócono mu statut studenta i mógł złożyć pracę magisterską (u prof. Juliana Krzyżanowskiego). Od 1961 do 1966 publikował recenzje w dwutygodniku „Współczesność”. Współpracował z periodykiem „Perspectives Polonaises” (w latach 1961–1979). Był także redaktorem wydawnictwa „Blok Notes Muzeum im. Adama Mickiewicza”, poświęconego literaturze polskiej XIX i XX w. (w latach 1961–1964). Podjął pracę w Ośrodku Dokumentacji i Informacji Naukowej Polskiej Akademii Nauk (do 1966), a następnie w Instytucie Historii Nauki i Techniki PAN, gdzie był m.in. (od 1967) sekretarzem redakcji rocznika „Organon”, następnie także jego redaktorem. W latach 60. i 70. XX w. publikował teksty poświęcone historii literatury XIX wieku i historii nauki w „Kwartalniku Historii Nauki i Techniki” (od 1967 do 1979), „Tygodniku Powszechnym”, „Pamiętniku Teatralnym i „Dialogu”. W styczniu 1976 roku podpisał list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej. W latach 80. XX w. ogłosił w „Roczniku Literackim” ponad sto biogramów pisarzy w dziale materiałów biobibliograficznych. W 1989 obronił pracę doktorską o Aleksandrze Przezdzieckim (pod kierunkiem prof. Tadeusza Ulewicza). W latach 90. publikował w paryskiej „Kulturze” i „Dekadzie Literackiej”. Habilitował się w Instytucie Historii Nauki PAN (1997).
Był profesorem i wykładowcą Wydziału Dziennikarstwa i Komunikacji Społecznej Wyższej Szkoły Dziennikarskiej im. Melchiora Wańkowicza w Warszawie.
Członek Polskiego PEN Clubu (od 1971), Związku Literatów Polskich (1977–1983), Stowarzyszenia Pisarzy Polskich (od 1990) i International Federation of Journalist.
Żonaty z Różą Jodłowską, historykiem sztuki. Mieszkał w Warszawie.

</doc>
<doc id="1795412" url="https://pl.wikipedia.org/wiki?curid=1795412" title="Siedmiu wspaniałych nadjeżdża">
Siedmiu wspaniałych nadjeżdża

Siedmiu wspaniałych nadjeżdża – amerykański western z 1972 roku. Ostatni film cyklu o siedmiu wspaniałych.
Fabuła.
Chris Adams - niegdyś sławny rewolwerowiec - obecnie prowadzi ustabilizowane życie jako szeryf w mieście na pograniczu z Meksykiem. Ale spokój nie trwa długo, bowiem bracia Allan wraz z Shelly'm dokonują napadu na bank. Podczas strzelaniny Chris zostaje ranny, a jego żona porwana. Kiedy Chris odzyskuje przytomność, wyrusza się zemścić. Towarzyszy mu pisarz Noah Forbes...

</doc>
<doc id="1795420" url="https://pl.wikipedia.org/wiki?curid=1795420" title="Skala ABEC">
Skala ABEC

ABEC ("Annular Bearing Engineering Committee") – zbiór standardów tolerancji przy produkcji łożysk kulkowych. Zostały opracowane przez Amerykańskie Stowarzyszenie Producentów Łożysk (ABMA). Zostało wyróżnionych pięć klas tolerancji: 1, 3, 5, 7 i 9 (od tolerancji największej do najmniejszej). Czyli im wyższa liczba, tym łożysko jest wykonane z większą dokładnością.
Wszyscy producenci jakości na całym świecie produkują łożyska co najmniej w standardzie ABEC 1. Wyższe klasy ABEC zapewnią lepszą precyzję, efektywność oraz mogą osiągać większe szybkości, co nie oznacza, że mogą obracać się szybciej. Klasyfikacja ABEC nie określa wielu innych ważnych czynników, takich jak: gładkość powierzchni, dokładność / jakość kulek, rodzaj zastosowanego materiału.
Klasy ABEC nie określając użytego materiału precyzują jednak, że łożyska nie spełniające co najmniej ABEC 1, nie mogą być klasyfikowane jako łożyska precyzyjne, a ich tolerancje parametrów są zbyt duże. Skala jest zaprojektowana tak, aby umożliwić użytkownikowi dokonanie świadomego wyboru typu kupowanego łożyska. Wysoko ocenione łożyska są przeznaczone do zastosowań precyzyjnych np. w technice lotniczej, sprzęcie chirurgicznym, natomiast niższe stopnie przeznaczone są dla większości zastosowań, takich jak pojazdy, zastosowania hobbystyczne, łyżworolki, deskorolki, kołowrotki wędkarskie oraz w maszynach przemysłowych.
Wysoko sklasyfikowane łożyska w skali ABEC pozwalają na optymalną wydajność w aplikacjach o istotnym znaczeniu np. wymagających bardzo wysokich obrotów i sprawności w działaniu.
Odpowiednikiem ISO jest ISO 492.
Jednym z istotnych parametrów łożyska jest mimośrodowość czyli okrągłość na torze w pierścieniu wewnętrznym. Podane niżej wartości określają maksymalny dopuszczalny mimośród.
ABEC 1: 0.0075mm
ABEC 3: 0.0050mm
ABEC 5: 0.0035mm
ABEC 7: 0.0025mm
ABEC 9: 0.0012mm

</doc>
<doc id="1795424" url="https://pl.wikipedia.org/wiki?curid=1795424" title="Pytania i odpowiedzi">
Pytania i odpowiedzi

Pytania i odpowiedzi – amerykański kryminał z 1990 roku na podstawie książki sędziego Edwina Torresa. Film był wyświetlany w kinach polskich na pocz. l. 90. XX w. pod oryginalnym tytułem ("Q &amp; A").
Fabuła.
Młody prokurator trafia do Nowego Jorku. Ma podjąć dochodzenie przeciw szanowanemu policjantowi, kapitanowi Brennanowi. Jak się okazuje, policjant jest skorumpowany i ma powiązania z mafią. Sprawa nie będzie łatwa...
Nagrody i nominacje.
Złote Globy 1990

</doc>
<doc id="1795427" url="https://pl.wikipedia.org/wiki?curid=1795427" title="Kanada na Letnich Igrzyskach Olimpijskich 2008">
Kanada na Letnich Igrzyskach Olimpijskich 2008

Kanadę na XXIX Letnich Igrzyskach Olimpijskich w Pekinie reprezentowało 332 sportowców w 25 dyscyplinach. Był to 24. start Kanadyjczyków na letnich igrzyskach olimpijskich. 

</doc>
<doc id="1795433" url="https://pl.wikipedia.org/wiki?curid=1795433" title="Umberto De Morpurgo">
Umberto De Morpurgo

Umberto Luigi De Morpurgo, także Hubert Louis De Morpugo (ur. 12 stycznia 1896 w Trieście, zm. 26 lutego 1961 w Genewie) – włoski tenisista, brązowy medalista igrzysk olimpijskich w Paryżu, baron. W roku 1929 został Włoskim Komisarzem do spraw Tenisa, powołanym przez Benito Mussoliniego.
Wielokrotnie klasyfikowany na czołowych miejscach nieoficjalnych rankingów tenisowych: przez World’s Top 10 w latach 1928–1930 (9. pozycja w 1928, 10. pozycja w 1929 i 8. pozycja w 1930), ikona amerykańskiego tenisa – William Tilden, sklasyfikował go na 10. pozycji na świecie w 1924 i na 6. pozycji w 1929.
Kariera tenisowa.
Podczas Letnich Igrzysk Olimpijskich 1924 zdobył brązowy medal w grze pojedynczej, pokonując w meczu o 3. miejsce Francuza Jeana Borotrę.
W 1923, rok po włączeniu się Włoch do rywalizacji w Pucharze Davisa, wystąpił po raz pierwszy w tych rozgrywkach, ale w spotkaniu z Holendrami przegrał oba mecze singlowe i mecz deblowy. Był regularnym reprezentantem Włoch do 1933; wygrał 39 meczów singlowych, a przegrał 14, zaś w deblu osiągnął bilans 16 zwycięstw przy 10 porażkach.
Morpurgo był żydem. W 1993 został wybrany członkiem International Jewish Sports Hall of Fame.

</doc>
<doc id="1795434" url="https://pl.wikipedia.org/wiki?curid=1795434" title="Dusiciel z Bostonu (film)">
Dusiciel z Bostonu (film)

Dusiciel z Bostonu - amerykański kryminał z 1968 roku na podstawie książki Gerolda Franka. Oparta na faktach historia seryjnego mordercy Alberta DeSalvo zwanego "Dusicielem z Bostonu". Film opowiada historię z perspektywy śledczego Johna Bottomly'ego.
Nagrody i nominacje.
Złote Globy 1968

</doc>
<doc id="1795436" url="https://pl.wikipedia.org/wiki?curid=1795436" title="Hany Ramzy">
Hany Ramzy

Hany Guda Ramzy (ar. هاني جودة رمزي, ur. 10 marca 1969 w Kairze) – piłkarz egipski grający na pozycji środkowego obrońcy.
Kariera klubowa.
Ramzy pochodzi z Kairu. Jego pierwszym klubem w karierze był tamtejszy Al-Ahly. W 1987 roku jako 18-latek zadebiutował w egipskiej lidze. W sezonie 1988/1989 osiągnął największe sukcesy za czasów gry w Al-Ahly, gdy wywalczył zarówno mistrzostwo Egiptu, jak i Puchar Egiptu. W 1990 roku odszedł z klubu i trafił do szwajcarskiego Neuchâtel Xamax, w którym w późniejszych latach grał z rodakami, Ibrahimem Hassanem oraz Hossamem Hassanem. W pierwszej lidze Szwajcarii od 1990 do 1994 roku rozegrał 85 meczów i zdobył 9 goli.
Latem 1994 roku Ramzy przeszedł do niemieckiego Werderu Brema. Kosztował 1,5 miliona dolarów i stał się wówczas najdroższym w historii egipskim piłkarzem. W Bundeslidze zadebiutował 20 sierpnia 1994 w zremisowanym 1:1 wyjazdowym meczu z Dynamem Drezno. W zespole Werderu stworzył blok obronny z Michaelem Schulzem i Ulrichem Borowką. W 1995 roku wywalczył z tym klubem wicemistrzostwo Niemiec. W kolejnych trzech latach grał w obronie z Brazylijczykiem Júniorem Baiano i Niemcami Andree Wiedenerem, Thomasem Wolterem, Ukraińcem Wiktorem Skrypnykiem i Szwajcarem Raphaëlem Wickym. W Werderze przez 4 lata zagrał 98 razy zdobywając 3 bramki.
W 1998 roku Egipcjanin został piłkarzem 1. FC Kaiserslautern. Swoje pierwsze ligowe spotkanie w jego barwach rozegrał 22 marca 1998 przeciwko Borussii Mönchengladbach (2:1). W 2003 roku dotarł z Kaiserslautern do finału Pucharu Niemiec, który wygrał Bayern Monachium (3:1). W tamtym roku doznał kontuzji kolana, która wykluczyła go z gry na 2 lata. W 2005 roku wrócił do uprawiania sportu, ale po rozegraniu 4 meczów w 1. FC Saarbrücken zakończył karierę piłkarską.
Kariera reprezentacyjna.
W reprezentacji Egiptu Ramzy zadebiutował 15 listopada 1988 roku w zremisowanym 2:2 towarzyskim spotkaniu z Kuwejtem. W 1990 roku został powołany przez selekcjonera Mahmouda El-Gohariego do kadry na Mistrzostwa Świata we Włoszech. Tam był podstawowym zawodnikiem Egipcjan i wystąpił we 3 spotkaniach: z Holandią (1:1), z Irlandią (0:0) i z Anglią (0:1). W swojej karierze wystąpił także w takich turniejach jak: Puchar Narodów Afryki 1992, Puchar Narodów Afryki 1994, Puchar Narodów Afryki 1996, Puchar Narodów Afryki 1998 (wywalczył wówczas mistrzostwo Afryki), Puchar Konfederacji 1999, Puchar Narodów Afryki 2000 i Puchar Narodów Afryki 2002. 12 marca 2003 wystąpił w kadrze narodowej po raz ostatni, w przegranym 1:2 sparingu z Danią. Łącznie zagrał w niej 124 razy i strzelił 6 goli.

</doc>
<doc id="1795441" url="https://pl.wikipedia.org/wiki?curid=1795441" title="Anna Radwan-Gancarczyk">
Anna Radwan-Gancarczyk



</doc>
<doc id="1795445" url="https://pl.wikipedia.org/wiki?curid=1795445" title="Farewell My Summer Love">
Farewell My Summer Love

Farewell My Summer Love – album składający się z wcześniej niepublikowanych utworów Michaela Jacksona nagranych w latach 1973–1975. Wydany przez wytwórnię Motown, po gigantycznym sukcesie albumu "Thriller" jako „zagubiony” solowy album Jacksona. Remasterowany album wraz z oryginalnymi miksami utworów na nim zawartych znajdziemy na składance .

</doc>
<doc id="1795449" url="https://pl.wikipedia.org/wiki?curid=1795449" title="Bolesław Kostkiewicz">
Bolesław Kostkiewicz

Bolesław Kostkiewicz (ur. 25 lipca 1908 w Jaśle, zm. 23 marca 2011 w Zielonej Górze) – polski dowódca wojskowy, pułkownik Wojska Polskiego, Honorowy Prezes Rodziny Jazłowieckiej, inżynier leśnik, zasłużony dla polskiego łowiectwa, nestor myślistwa lubuskiego.
Życiorys.
Dzieciństwo i młodość.
Urodził się 25 lipca 1908 r. w Jaśle w zaborze austriackim. Studiował na Akademii Rolniczej w Dublanach k. Lwowa. Po całkowitym zniszczeniu zabudowy podczas wojny polsko-ukraińskiej Akademię przeniesiono do Lwowa, gdzie utworzono osobny Oddział Rolniczy. W 1935 ukończył studia na Wydziale Rolniczo-Lasowym Politechniki Lwowskiej. Po odbyciu zasadniczej służby wojskowej skierowany do 14 Pułku Ułanów Jazłowieckich we Lwowie.
II wojna światowa.
W sierpniu 1939 r. zmobilizowany do czynnej służby, uczestnik kampanii wrześniowej w stopniu porucznika rez. Walczył nad Bzurą, brał udział w bitwach pod Górkami Kampinoskimi, Sierakowem i szarży pod Wólką Węglową jako dowódca 1 plutonu w 4 szwadronie 14 PUJ oraz w obronie Warszawy. Od 16 września przejął dowodzenie szwadronem po poległym por. Alfredzie Godlewskim. Za obronę Warszawy odznaczony Krzyżem Walecznych. Od października 1939 r. do stycznia 1945 r. jako jeniec wojenny przebywał w Oflagu II C Woldenberg (ob. Dobiegniew).
Okres powojenny.
Praca leśnika w Lasach Państwowych.
Po uwolnieniu z oflagu pracował w Lasach Państwowych. Pionier administracji leśnej na Ziemiach Zachodnich. W 1945 r. na Ziemi Świebodzińskiej zorganizował Nadleśnictwo Ołobok z siedzibą w Złotym Potoku (obecnie w zasięgu Nadleśnictwa Świebodzin), gdzie przepracował prawie 30 lat na stanowisku nadleśniczego. Od 1974 r. przebywał na emeryturze w randze podpułkownika w stanie spoczynku.
Wielokrotnie odznaczany i wyróżniany – m.in. 25 lipca 2008 r. został odznaczony przez Prezydenta RP Lecha Kaczyńskiego Krzyżem Oficerskim Orderu Odrodzenia Polski za wybitne zasługi dla niepodległości Rzeczypospolitej Polskiej oraz osiągnięcia w działalności na rzecz rozwoju polskiego leśnictwa.
Działalność w PZŁ.
Był zapalonym myśliwym i wieloletnim działaczem Polskiego Związku Łowieckiego. Myśliwym został w czasach II Rzeczypospolitej, członek Małopolskiego Towarzystwa Łowieckiego we Lwowie. Po II wojnie światowej należał do grona założycieli Stowarzyszenia Łowieckiego w Świebodzinie. W styczniu 1946 r. założył jedno z pierwszych kół myśliwskich na Ziemi Lubuskiej, które funkcjonuje obecnie jako Koło Łowieckie „Odyniec” w Świebodzinie, a od 1996 był jego honorowym prezesem.
Na początku lat 50. pozbawiony został możliwości polowania. Był członkiem Polskiego Stronnictwa Ludowego i z przyczyn politycznych cofnięto mu pozwolenie na broń myśliwską.
Wiosną 1958 r. zebrał 8 myśliwych, przeważnie leśników i 20 czerwca zorganizował zebranie założycielskie Koła Łowieckiego we wsi Skąpe. Uchwalono i podpisano Statut Koła, nadając mu istniejącą do dzisiaj nazwę „Ponowa”. Późną jesienią 1958 r. poprowadził pierwsze polowanie, podczas którego pozyskano zwierzynę łowną: 5 dzików, 22 zające i 3 lisy. Koło Łowieckie „Ponowa” w Skąpem posiada obecnie odpowiednią liczbę urządzeń łowieckich: 75 ambon, 45 wysiadek, 15 paśników, 110 lizawek, 13 buchtowisk oraz pola uprawne, poletka zgryzowe i żerowe, a dokarmianie zwierzyny prowadzone jest w cyklu całorocznym.
W pierwszej połowie lat 70., po przejściu na emeryturę i zmianie miejsca zamieszkania rozstał się z KŁ „Ponowa” i przeniósł się do KŁ „Dąbrowa” w Świebodzinie, którego członkiem był do śmierci.
Przez wiele lat będąc członkiem Polskiego Związku Łowieckiego pełnił różne funkcje we władzach wojewódzkich, okręgowych PZŁ w Zielonej Górze. Był członkiem Wojewódzkiej Rady Łowieckiej, członkiem Sądu Łowieckiego, członkiem Komisji Hodowlanej, Oceny i Wyceny Trofeów, Komisji Odwoławczej Oceny Trofeów. Jako delegat na Krajowy Zjazd PZŁ kilkakrotnie reprezentował myśliwych lubuskich. 25 lipca 2008 r. otrzymał Złoty Kordelas Leśnika Polskiego.
22 grudnia 2009 r. "w uznaniu zasług w walkach o niepodległość państwa polskiego" został awansowany do stopnia pułkownika przez ministra obrony narodowej.
Zmarł 23 marca 2011 r. w Zielonej Górze.

</doc>
<doc id="1795453" url="https://pl.wikipedia.org/wiki?curid=1795453" title="Déborah Gyurcsek">
Déborah Gyurcsek

Déborah Gyurcsek (ur. 7 grudnia 1978) - urugwajska lekkoatletka, która specjalizowała się w skoku o tyczce.
Osiągnięcia.
W 2000 reprezentowała Urugwaj podczas igrzysk olimpijskich w Sydney. 21. miejsce w eliminacjach nie dało jej awansu do finału.

</doc>
<doc id="1795457" url="https://pl.wikipedia.org/wiki?curid=1795457" title="Ajgajon-Briareus">
Ajgajon-Briareus



</doc>
<doc id="1795459" url="https://pl.wikipedia.org/wiki?curid=1795459" title="Sheng Lei">
Sheng Lei



</doc>
<doc id="1795460" url="https://pl.wikipedia.org/wiki?curid=1795460" title="Briareus">
Briareus



</doc>
<doc id="1795461" url="https://pl.wikipedia.org/wiki?curid=1795461" title="Aegaeon">
Aegaeon



</doc>
<doc id="1795466" url="https://pl.wikipedia.org/wiki?curid=1795466" title="Themisto">
Themisto



</doc>
<doc id="1795467" url="https://pl.wikipedia.org/wiki?curid=1795467" title="Kwizerr">
Kwizerr

Kwizerr (ang. "Kerwhizz") – brytyjski program rozrywkowy dla dzieci wyprodukowany przez CBeebies. Serial w Polsce od 5 listopada 2009 roku emitowany na kanale CBeebies.
Opis fabuły.
Trzy drużyny uczestniczą w teleturnieju i odpowiadają na pytania. Zdobyte punkty zamienią na dodatki do ścigaczy.
Program.
Na scenę wchodzi Kwizerrator i przedstawia drużyny: Żółci (Ninka i Gwiazdek), Niebiescy (Twist i Nochal) oraz Różowi (Alfa i Omega). Później rozpoczyna się runda Ropucha, gdzie Ropucha Ropuch zadaje pytania (przykład: "Dopasuj kawałek puzzli do reszty" albo "Dokończ rysunek Ropucha"). Za jedną poprawną odpowiedź drużyna otrzymuje punkt.
Rozpoczyna się runda pytań Czkającego Herberta, gdzie Czkawkozaur Herbert pokazuje kilka rzeczy, zjada jedną i drużyna musi zgadnąć którą. Za poprawną odpowiedź otrzymuje się punkt.
Następna runda to runda króla Zapaszka, który chowa się za różnymi rzeczami i Gwiazdek, Nochal i Omega muszą zgadnąć za którą. Za poprawną odpowiedź jedna drużyna otrzymuje „tajemniczy wspomagacz”. Kwizerrator pomaga telewidzom odgadnąć, co jest tajemniczym wspomagaczem, lecz drużynom nie. W dniu „bycia miłym dla przeciwnika” Alfa i Omega nie wzięły tajemniczego wspomagacza, a w odcinku „Szalony rajd golfowy” Twist i Nochal zrobili podobnie.
Na końcu rozpoczyna się runda muzyczna Klawego Kota, który ma dla uczestników zagadkę. Drużyny muszą ją odgadnąć. Po raz kolejny nagrodą jest punkt.
Drużyna, która ma najwięcej punktów, pierwsza wybiera wspomagacz. Drugie miejsce wybiera z dwóch pozostałych, a trzecie miejsce musi wziąć to, co zostało. Rozpoczyna się wyścig, podczas którego drużyny mogą raz skorzystać z wspomagacza i tajemniczego wspomagacza. Jak mówi Kwizerrator: "Dwa kółka po torze i wraca kto może!".
Spis odcinków.
Sezon 3
"42.The War Stadion"
"43.Disaster Dino Eggsland"
"44.SpongeLand"
"45.Silver Kingdom"
"46.V World"
"47.Night Climate"
"48.Rose Place"
"49.A Crazy Space"
"50.Brown Natura"
"51.China" 
"52.Storm Of Sebella (part 1)"
"53.Storm Of Sebella (part 2)"
"54.Toilet Show"
"55.The Book World"
"56.Balloon Sky"
"57.Fox Savanna"
"58.The Hell"
"59.The Underwater"
"60.Mysteria"
"61.The Earthquake Land"
"62.Toxic World"
"63.Shop to Buy"
"64.The Haven"
"65.Vampire Show"
"66.Flower Crasher"
"67.Pumpkin World"
"68.Baby World" 
Sezon 4
"69.Old World"
"70.Eternal Spring"
"71.Angel Of Stone"
"72.Pheonix Land"
"73.Eternal Summer"
"74.Cherry Land"
"75.Waterfallsa"
"76.Eternal Autumn"
"77.Six Teacher Land"
"78.Snowman Land"
"79.Paris" 
"80.Dreams"
"81.Eternal Winter"
"82.Shadow Night"
Wersja polska.
Pierwszy dubbing.
Przekład: Leszek Sielicki Wersja polska: Cabo 
Drugi dubbing.
W Wersji polskiej wystąpili:
Orenga.
oraz dzieci
Realizacja: STUDIO TERCJA GDAŃSK Nagranie i realizacja dźwięku:
Dialogi: Leszek Sielicki Kierownictwo produkcji: Paweł Żwan Opracowanie wersji polskiej: Studio Tercja Gdańsk dla HIPPEIS MEDIA Lektor tyłówki:

</doc>
<doc id="1795470" url="https://pl.wikipedia.org/wiki?curid=1795470" title="Hokej na lodzie na Zimowej Uniwersjadzie 1985">
Hokej na lodzie na Zimowej Uniwersjadzie 1985

Turniej hokeja na lodzie na Zimowej Uniwersjadzie 1985 odbył się w dniach 16 – 24 lutego w Belluno.

</doc>
<doc id="1795472" url="https://pl.wikipedia.org/wiki?curid=1795472" title="Bawełna (powieść)">
Bawełna (powieść)

Bawełna – powieść autorstwa Wincentego Kosiakiewicza, która ukazała się drukiem w 1895 roku w Petersburgu. Uważana za najlepszy przed "Ziemią obiecaną" Reymonta obraz XIX-wiecznej przemysłowej Łodzi.
"Bawełna" była uznawana za pierwszą powieść o Łodzi, ale okazało się, że "Wśród kąkolu" Walerii Marrené-Morzkowskiej jest o pięć lat starsza.

</doc>
<doc id="1795481" url="https://pl.wikipedia.org/wiki?curid=1795481" title="Studio Radioaktywni">
Studio Radioaktywni

Studio Radioaktywni – studio nagraniowe, działające od 1995 roku w Blachowni. Ma na swoim koncie udział przy powstaniu ponad 100 albumów oraz kilku produkcji filmowych i teatralnych. Właścicielami studia są Adam Celiński – realizator nagrań, producent i muzyk oraz Leszek Mitman – menedżer, producent i muzyk.
W studiu nagrywali m.in.: Hanna Banaszak, Joszko Broda, Dick4Dick, Mikey Dread, Andrzej Grabowski, Antoni Gralak, Habakuk, Infernal War, Janusz Iwański, Piotr Iwicki, Marek Jackowski, Korbowód, Kriegsmaschine, Milo Kurtis, Maciej Maleńczuk, Paktofonika, Piotr Pawlak, Maria Peszek, Pospieszalscy, Proletaryat, Janusz Radek, Andrzej Ryszka, Stanisław Sojka, Zygmunt Staszczyk, Justyna Steczkowska, Jacek Szymkiewicz, T.Love, Wojciech Waglewski, Zakopower.
Ze studiem współpracowali również twórcy filmowi, m.in.: Bartosz Brzeskot, Ireneusz Dobrowolski, Bogusław Linda, Michał Rosa, Władysław Sikora.

</doc>
<doc id="1795482" url="https://pl.wikipedia.org/wiki?curid=1795482" title="Rajd Faraonów 2009">
Rajd Faraonów 2009

Rajd Faraonów 2009 (ang. "Pharaons Rally 2009") – 12. edycja Rajdu Faraonów (licząc od 1998 roku), która odbyła się w dniach 4–11 października 2009. Trasa podzielona była na 7 etapów. Rajd był piątą i przedostatnią rundą eliminacji mistrzostw świata organizacji FIM. W rajdzie wystartowało 74 motocyklistów oraz 29 załóg samochodowych.

</doc>
<doc id="1795490" url="https://pl.wikipedia.org/wiki?curid=1795490" title="Cupedidae">
Cupedidae

Cupedidae – rodzina chrząszczy. Należy tu około trzydziestu współcześnie żyjących gatunków i dziewięciu rodzajów. Znanych jest szereg wymarłych przedstawicieli rodziny. Zapis kopalny sięga triasu, co czyni z Cupedidae prawdopodobnie najprymitywniejszą współcześnie żyjącą rodzinę chrząszczy. 
Rodzaje:

</doc>
<doc id="1795492" url="https://pl.wikipedia.org/wiki?curid=1795492" title="Blacha aluminiowa">
Blacha aluminiowa

Blacha aluminiowa - wytwarzane ze stopów aluminium, są odporne na wodę, lecz nie na działanie wodorotlenków, kwasów beztlenowych czy wody morskiej (cząsteczki nie tylko tych związków znajdują się w powietrzu). Powoduje to że muszą być powlekane warstwami ochronnymi. Proces ten jest bardzo energochłonny co sprawia to, że należą one do najdroższych pokryć dachowych. Ze względu na swoją miękkość łatwo ulegają uszkodzeniom mechanicznie. Dodatkowo charakteryzują się bardzo dużą rozszerzalnością liniową co należy uwzględnić przy stosowaniu ich na połaciach przekraczających 7 m długości. Stosowane są głównie przy układaniu pokryć płaskich (na pełnym deskowaniu). Ich trwałość nie przekracza 50 lat, za to są najlżejszym rodzajem pokryć blaszanych (1,7-3 kg/m2). Poza tym stanowią rdzeń wielu blach wytłaczanych, czyli blacho dachówek.
Zalety.
Blacha aluminiowa ma wiele zalet. Jest to przede wszystkim mała waga, która ma ogromne znaczenie w przemyśle dekarskim. Należy również do grupy metali szlachetnych, a jej trwałość sięga nawet 100 lat. Stopy aluminium są materiałem trwałym i wodoodpornym, a dzięki swojej plastyczności przystępnym do obróbki. 

</doc>
<doc id="1795494" url="https://pl.wikipedia.org/wiki?curid=1795494" title="Blacha stalowa powlekana">
Blacha stalowa powlekana

Blachy stalowe powlekane - bardzo popularne ze względu na stosunkowo niską cenę, a przy tym estetykę i trwałość materiałów. Zastosowanie specjalnych przetłoczeń sprawia, że przypominają dachówki (blachodachówki), w przeciwieństwie do nich są jednak bardzo lekkie. Mogą być pokryte nawet kilkunastoma warstwami powłok antykorozyjnych. Poziom trwałości, odporności na uszkodzenia mechaniczne oraz cena zależą od typu ostatniej warstwy, która może być wykonana z żywicy poliestrowej, polichlorku winylu lub poliuretanu z dodatkiem poliamidu. Wielką zaletą blach powlekanych jest ich uniwersalność, co oznacza, że nadają się do krycie dachów o nachyleniu od 5° do 90°. Blachodachówki są łatwe w montażu zwłaszcza na dachach płaskich i dwuspadowych, gdy stosuje się wielkoformatowe panele sięgające od okapu do kalenicy szerokości 80-120 cm i długość do 15 m. Dostępne są także elementy drobnowymiarowe sprawdzające się na dachach wielopołaciowych lub z dużą liczbą lukarn. Oba systemy mocuje się do łat. Masa dobrze ułożonego pokrycia zwykle nie przekracza 15 kg/m², a jego trwałość to przynajmniej 50 lat.

</doc>
<doc id="1795509" url="https://pl.wikipedia.org/wiki?curid=1795509" title="Parafia Matki Bożej Częstochowskiej w Knurowie">
Parafia Matki Bożej Częstochowskiej w Knurowie

Parafia Matki Bożej Częstochowskiej – rzymskokatolicka parafia znajdująca się w Knurowie. Została utworzona 3 listopada 1982 roku. Mieści się przy ulicy Kapelanów Wojskowych.

</doc>
<doc id="1795510" url="https://pl.wikipedia.org/wiki?curid=1795510" title="Ricardo Sanz de Samper">
Ricardo Sanz de Samper



</doc>
<doc id="1795512" url="https://pl.wikipedia.org/wiki?curid=1795512" title="Obserwatorium Regionalnych Rynków Pracy">
Obserwatorium Regionalnych Rynków Pracy



</doc>
<doc id="1795515" url="https://pl.wikipedia.org/wiki?curid=1795515" title="Mnożnik ogniskowej">
Mnożnik ogniskowej

Mnożnik ogniskowej, crop, crop factor (spolszczone krop) – termin umowny stosowany w fotografii cyfrowej dla ułatwienia posługiwania się charakterystycznymi cechami obiektywu w zależności od wymiarów matrycy aparatu, na którym ten obiektyw zostanie zamontowany.
Pojęcie to oznacza współczynnik określający stosunek wymiaru sensora światłoczułego do wymiarów tzw. pełnej klatki (tj. filmu 35mm stosowanego w aparatach małoobrazkowych). W rzeczywistości nie ma nic wspólnego z ogniskową obiektywów. Mnożnik ogniskowej, w przypadku niepełnoklatkowych aparatów cyfrowych, mieści się zazwyczaj w przedziale 1,3–2,0 i służy do określenia kąta widzenia przy zastosowaniu danego obiektywu. Przyjmuje się, że uzyskiwany kąt widzenia w tego typu aparatach ma wartość taką, jakby zastosowano obiektyw o ogniskowej równej iloczynowi mnożnika "crop" i rzeczywistej ogniskowej obiektywu.
Znając wymiary matrycy zamontowanej w aparacie fotograficznym, mnożnik ogniskowej można obliczyć dzieląc przekątną klatki „małego obrazka” (43,3 mm) przez długość przekątnej tej matrycy. 
Zastosowanie matrycy mniejszej od pełnoklatkowej ma wpływ na końcową percepcję fotografii, gdyż wywoływane jest wrażenie, iż zdjęcie zostało wykonane przy wykorzystaniu obiektywu o ogniskowej większej od faktycznej. Ten pozorny wzrost ogniskowej wynika z faktu, iż światło wpadające przez obiektyw ma zdolność pokrycia pełnej klatki, w związku z tym mniejsza matryca zostaje naturalnie pokryta w całości, zaś pozostałe światło (które mogłoby paść na matrycę "full frame") rzutuje poza nią. Zatem, gdyby z tego samego miejsca wykonać zdjęcia aparatem pełno- (1) i niepełnoklatkowym (2) z obiektywem o tej samej ogniskowej, to po obejrzeniu 2. zdjęcia osoba oglądająca będzie miała wrażenie, iż fotografowany obiekt jest bliżej. 
Przykładowo w aparacie DSLR Canon 40D współczynnik crop wynosi 1,6 – oznacza to, iż wymiary matrycy należy pomnożyć przez 1,6, by uzyskać wymiary pełnej klatki. Jeśli aparat ten zaopatrzy się w obiektyw o ogniskowej 50 mm, to zdjęcie wykonane takim zestawem będzie pozornie przedstawione tak, jak gdyby zostało wykonane obiektywem o ogniskowej 80 mm (1,6×50 mm = 80 mm). Faktycznie zmianie ulegnie tylko kąt widzenia, głębia ostrości czy perspektywa pozostanie właściwą obiektywowi 50 mm. Kadr taki jest w rzeczywistości wycinkiem ze zdjęcia wykonanego aparatem pełnoklatkowym.
Obecnie producenci aparatów fotograficznych oferują specjalne obiektywy przeznaczone do użytku z aparatem niepełnoklatkowym, są to np. serie: Canon EF-S, Nikon DX, Olympus Four Thirds System, Sigma DC, Tamron Di-II, Pentax DA, Sony Alpha (SAL) DT.

</doc>
<doc id="1795516" url="https://pl.wikipedia.org/wiki?curid=1795516" title="Ulica Stanisława Dubois w Kołobrzegu">
Ulica Stanisława Dubois w Kołobrzegu

Ulica Stanisława Dubois w Kołobrzegu – ulica w śródmieściu Kołobrzegu
Historia.
Uliczka o rodowodzie średniowiecznym. Pierwotnie znajdującą się na podwalu przy gotyckich murach miasta. W przeszłości przy jej skrzyżowaniu z ulicą Armii Krajowej znajdowała się Brama Panewników zwana "Portową" lub "Ujście".
W czasie walk o miasto w 1945 roku zabudowa ulicy została prawie całkowicie zniszczona. Ostało się tylko kilka domów. W latach 60. XX wieku jedna z pierzei została odbudowana w stylu historycznym nawiązującym do przedwojennej zabudowy Kołobrzegu. Po drugiej stronie ulicy urządzono natomiast park miejski.
Przy ulicy Dubois na niewielkim skwerku znajduje się jedyny obiekt średniowiecznego systemu obronnego miasta, który przetrwał do dnia dzisiejszego w całości - baszta Lontowa.

</doc>
<doc id="1795518" url="https://pl.wikipedia.org/wiki?curid=1795518" title="A Sombre Dance">
A Sombre Dance

A Sombre Dance – drugi, po "Somnium Obmutum" album austriackiej grupy Estatic Fear. Wydany przez CCP Records w 1999 roku.

</doc>
<doc id="1795519" url="https://pl.wikipedia.org/wiki?curid=1795519" title="Parafia Matki Bożej Częstochowskiej w Rabce-Zdroju">
Parafia Matki Bożej Częstochowskiej w Rabce-Zdroju

Parafia Matki Bożej Częstochowskiej w Rabce-Zdroju – parafia należąca do dekanatu Rabka archidiecezji krakowskiej. Została utworzona w 1989. Kościół parafialny wybudowany w 1987, konsekrowany w 1987 roku. Mieści się przy ulicy Zaryte.

</doc>
<doc id="1795521" url="https://pl.wikipedia.org/wiki?curid=1795521" title="Mistrzostwa Świata w Boksie 2005">
Mistrzostwa Świata w Boksie 2005

Mistrzostwa świata w boksie 2005 odbywały się w dniach 13 – 20 listopada 2005 roku w mieście Mianyang w Chinach.

</doc>
<doc id="1795523" url="https://pl.wikipedia.org/wiki?curid=1795523" title="Parafia św. Teresy od Dzieciątka Jezus w Rabce-Zdroju">
Parafia św. Teresy od Dzieciątka Jezus w Rabce-Zdroju

Parafia św. Teresy od Dzieciątka Jezus w Rabce-Zdroju – parafia dekanatu Rabka archidiecezji krakowskiej utworzona w 1978.
Kościół parafialny został wybudowany w dwóch etapach: prezbiterium wybudowano w 1927, nawę w 1986, konsekrowany w 1997. Mieści się przy ulicy Parkowej. W dolnej kaplicy kościoła prowadzona jest całodzienna adoracja Najświętszego Sakramentu. Proboszczem od 1 lipca 2011 jest ks. kanonik Dariusz Pacula. Od 2017 jest to siedziba dekanatu Rabka.

</doc>
<doc id="1795529" url="https://pl.wikipedia.org/wiki?curid=1795529" title="Centre Technique National Fernand Sastre">
Centre Technique National Fernand Sastre



</doc>
<doc id="1795531" url="https://pl.wikipedia.org/wiki?curid=1795531" title="Albatrellus ovinus">
Albatrellus ovinus



</doc>
<doc id="1795534" url="https://pl.wikipedia.org/wiki?curid=1795534" title="Fl">
Fl



</doc>
<doc id="1795535" url="https://pl.wikipedia.org/wiki?curid=1795535" title="Mistrzostwa Świata w Boksie 2007">
Mistrzostwa Świata w Boksie 2007

Mistrzostwa świata w boksie 2007 odbywały się w dniach 23 października – 3 listopada 2007 roku w mieście Chicago w Stanach Zjednoczonych.
Na mistrzostwach świata zabrakło bokserów z Kuby, ponieważ Fidel Castro bał się ich ucieczki za granicę.

</doc>
<doc id="1795538" url="https://pl.wikipedia.org/wiki?curid=1795538" title="Bythaelurus">
Bythaelurus

Bythaelurus – rodzaj drapieżnych ryb chrzęstnoszkieletowych z rodziny rekinkowatych (Scyliorhinidae).
Klasyfikacja.
Gatunki zaliczane do tego rodzaju:

</doc>
<doc id="1795550" url="https://pl.wikipedia.org/wiki?curid=1795550" title="Przedni Handel">
Przedni Handel

Przedni Handel (słow. "Predný Handel") – położona na wysokości ok. 1600 m n.p.m. polana w dolnej części Doliny Ważeckiej w słowackich Tatrach Wysokich. Dawniej wypasali tutaj siwe woły liptowskie mieszkańcy miejscowości Ważec, właścicielami zaś całej doliny był węgierski ród Szentiványi. Na polanie stał niegdyś szałas. Po zniesieniu pasterstwa polana stopniowo zarasta kosodrzewiną. W szerszym rozumieniu Przednim Handlem nazywana jest cała dolna część Doliny Ważeckiej.
Przez Przedni Handel przepływa Wielki Złomiskowy Potok i prowadzi szlak turystyczny na Krywań. Powyżej Przedniego Handlu znajduje się Zadni Handel.

</doc>
<doc id="1795551" url="https://pl.wikipedia.org/wiki?curid=1795551" title="Cephalurus">
Cephalurus



</doc>
<doc id="1795553" url="https://pl.wikipedia.org/wiki?curid=1795553" title="Parafia św. Marii Magdaleny w Rabce-Zdroju">
Parafia św. Marii Magdaleny w Rabce-Zdroju

Parafia św. Marii Magdaleny w Rabce-Zdroju – parafia należąca do dekanatu Rabka archidiecezji krakowskiej. 
Parafia została utworzona około 1557, stary kościół wzniesiono na początku XVII wieku. Nowy kościół parafialny został wybudowany w 1908, konsekrowany w 1923. Mieści się przy ulicy Orkana.

</doc>
<doc id="1795559" url="https://pl.wikipedia.org/wiki?curid=1795559" title="Pentanchus profundicolus">
Pentanchus profundicolus

Pentanchus profundicolus – gatunek drapieżnej ryby chrzęstnoszkieletowej z rodziny Pentanchidae jedyny przedstawiciel rodzaju "Pentanchus". Występuje w rejonie Filipin.

</doc>
<doc id="1795561" url="https://pl.wikipedia.org/wiki?curid=1795561" title="Rywocińska Przełęcz">
Rywocińska Przełęcz

Rywocińska Przełęcz (słow. "Sedlo za Oštepmi", niem. "Gantpass", "Gantscharte", węg. "Gánthágó", "Gántcsorba") – przełęcz położona na wysokości ok. 1830 m n.p.m. znajdująca się w Zimnowodzkiej Grani w słowackich Tatrach Wysokich. Odgranicza ona Kościoły i Rywociny (Dziadowską Skałę na północnym zachodzie i Wielką Rywocińską Turnię na południowym wschodzie), jest najniżej położonym punktem między nimi. W północno-zachodniej grani Wielkiej Rywocińskiej Turni opadającej na Rywocińską Przełęcz znajdują się zęby skalne – Rywocińskie Czuby.
Na siodło Rywocińskiej Przełęczy nie prowadzą żadne znakowane szlaki turystyczne, dla taterników stanowi dogodny dostęp do grani Rywocin.
Historia.
Pierwsze wejścia turystyczne:

</doc>
<doc id="1795562" url="https://pl.wikipedia.org/wiki?curid=1795562" title="ImageMovers Digital">
ImageMovers Digital

ImageMovers Digital – amerykańska wytwórnia trójwymiarowych filmów animowanych założona w 2007 w miejsce działającej od 1997 ImageMovers. Jej siedziba znajdowała się w Novato, w stanie Kalifornia. Wytwórnia należała do The Walt Disney Company.
Największymi sukcesami kasowymi wytwórni były filmy "Ekspres polarny" i "Opowieść wigilijna". Oba obrazy posiadały luźną tematykę wigilijną, dzięki czemu wytwórnia była kojarzona głównie ze świąteczną atmosferą Bożego Narodzenia.
Dla ImageMovers Digital pracowali m.in.: Robert Zemeckis, Steve Starkey, Jack Rapke oraz Doug Chiang.
Wytwórnia została zamknięta w 2011 roku. Decyzję o zaprzestania używania marki przypieczętował fatalny debiut filmu "Matki w mackach Marsa", który z budżetem 150 mln dolarów zarobił zaledwie 39 mln dolarów.
Planowane wcześniej produkcje w tym studiu mają zostać wydane w ramach innych wytwórń Disneya.
Filmy.
Jako ImageMovers Digital.
Filmy produkowane przez byłych pracowników ImageMovers Digital dla Walt Disney Studios

</doc>
<doc id="1795565" url="https://pl.wikipedia.org/wiki?curid=1795565" title="Jan Krzysztof Liszka">
Jan Krzysztof Liszka

Jan Krzysztof Liszka (czes. "Jan Kryštof Liška"; ur. około 1650 we Wrocławiu, zm. 23 sierpnia 1712 w Lubiążu) – czeski malarz wywodzący się ze Śląska. 
Był jednym z przedstawicieli czeskiego baroku, a zarazem jednym z tych twórców, którzy przetarli drogę dla nowego stylu – rokoko. Po śmierci męża matka Liszki wyszła ponownie za mąż za malarza Michała Willmanna, który poważnie zajął się chłopcem i jego edukacją. W późniejszym okresie, w celu pogłębienia wiedzy i wzbogaceniu warsztatu, z jakim zapoznał się u ojczyma, Liszka wyjechał do Włoch. Willmann i Liszka nie stracili jednak kontaktu ze sobą – mistrza i ucznia łączyła prawdziwa przyjaźń i współpraca przy różnych przedsięwzięciach artystycznych, która trwała aż do śmierci Willmanna.
Od 1689 Liszka mieszkał w Pradze i tam stworzył najwybitniejsze swoje dzieła, m.in. "Stygmatyzację św. Franciszka" w ołtarzu głównym kościoła św. Franciszka z Asyżu oraz "Wniebowstąpienie NMP", również z tego kościoła. Ślady jego działalności twórczej znajdują się także na Śląsku, m.in. w kościele opactwa cysterskiego w Kamieńcu Ząbkowickim. 
Przez długi czas Liszka był odbierany nie jako samodzielny twórca, lecz jako naśladowca dzieł ojczyma. Jego obrazy jednak były odmienne – cechowała je dynamika, ruch, a jednocześnie liryzm i niespodziewane zwroty kompozycji. 
Uczniami Liszki byli Wacław Wawrzyniec Reiner oraz Jerzy Wilhelm Neunhertz.

</doc>
<doc id="1795575" url="https://pl.wikipedia.org/wiki?curid=1795575" title="Młoda Bośnia">
Młoda Bośnia

Młoda Bośnia (serbsko-chorwacki Mlada Bosna) – rewolucyjna organizacja, której zwolennicy i członkowie byli głównie Serbami, choć należało do niej także wielu Bośniaków i Chorwatów. Została założona przed I wojną światową.
Była ona mocno związana z wpływami serbskimi i dążeniami do zjednoczenia Słowian południowych w granicach jednego państwa przy dominującej roli Serbii. Głównym wrogiem Młodej Bośni było więc Cesarstwo Austro-Węgierskie, które w 1908 dokonało aneksji Bośni. Uważając rządy Wiednia za „germańskie” zagrożenie, Młoda Bośnia propagowała wzorce patriotyczne i idee panslawistyczne.
Z Młodą Bośnią wiążą się dwie serbskie organizacje panserbskie i panslawistyczne – Narodna Odbrana i Czarna Ręka. Dragutin „Apis” Dimitrijević, członek centralnych władz Czarnej Ręki i szef serbskiego wywiadu wojskowego przyznał, że zlecił zabójstwo arcyksięcia austriackiego Franciszka Ferdynanda. W czasie przygotowań zamachu korzystał nie tylko z prac serbskiego wywiadu, ale i Narodnej Odbrany, którą wykorzystał do zdobycia informacji o planowanym przebiegu wizyty i rozmieszczeniu wojsk austriackich w czasie pobytu Franciszka Ferdynanda w Sarajewie.
Wśród zamachowców znajdowali się członkowie Młodej Bośni: Gavrilo Princip (który dokonał zabójstwa), Nedeljko Čabrinović, Vaso Čubrilović, Trifko Grabež, Danilo Ilić, Muhamed Mehmedbašić, Cvjetko Popović, Miško Jovanović oraz Veljko Čubrilović.

</doc>
<doc id="1795577" url="https://pl.wikipedia.org/wiki?curid=1795577" title="Ali Badjo Gamatié">
Ali Badjo Gamatié

Ali Badjo Gamatié – nigerski polityk, minister finansów w latach 2000–2003, premier Nigru od 2 października 2009 do 18 lutego 2010.
Życiorys.
Ali Badjo Gamatié jest członkiem Narodowego Ruchu Rozwoju Społeczeństwa (MNSD, "Mouvement National de la Société de Développement"). 5 stycznia 2001 objął stanowisko ministra finansów w gabinecie premiera Hamy Amadou. Urząd pełnił do 24 października 2003. Jako minister zabiegał o całkowite umorzenie zadłużenia zagranicznego Nigru i innych państw z grupy HIPC ("Heavily Indebted Poor Countries"), angażował się w rozmowy w ramach MFW na temat statusu zadłużenia tych państw. W czasie swoich rządów, w odpowiedzi na kryzys finansowy w 2002, przeprowadził znaczne cięcia w wydatkach rządowych. W lipcu 2003, w prasie pod jego adresem pojawiły się zarzuty wykorzystania pozostających poza kontrolą funduszy państwowych do zapłaty za kontrakt rządowy. Był również krytykowany za przygotowanie w 2001 ustawy drastycznie podnoszącej podatki dla prywatnych wydawców prasy.
W październiku 2003 został mianowany wicedyrektorem Centralnego Banku Państw Afryki Zachodniej (BCEAO). W 2006 był jednym z kandydatów na stanowisko dyrektora banku.
W 2008 pełnił funkcję specjalnego doradcy prezydenta ds. surowcowych i był szefem rządowych negocjatorów z francuską spółką górniczą "Areva", doprowadzając do zawarcia umowy zakładającej inwestycje w Nigrze o wartości 1 mld euro. W sierpniu 2009 poparł plan prezydenta Mamadou Tandji w sprawie organizacji referendum na temat zmiany konstytucji.
2 października 2009 prezydent Tandja mianował Gamatié nowym szefem rządu.
Stanowisko to zajmował do czasu zamachu stanu w Nigrze. 18 lutego 2010 wojsko, w czasie posiedzenia rządu, zaatakowało pałac prezydencki. Prezydent i ministrowie zostali zatrzymani. Władzę w państwie przejęła Rada Najwyższa na rzecz Przywrócenia Demokracji (CSRD) na czele z Salou Djibo. Tego samego dnia junta wojskowa ogłosiła zawieszenie konstytucji i rozwiązanie wszystkich instytucji republiki. 19 lutego 2010 płk Djibo podpisał dekret o rozwiązaniu rządu. Premier Gamatié znalazł się w areszcie domowym. 23 lutego 2010 junta nowym premierem mianowała Mahamadou Dandę. Gamatié oraz czworo z pięciu przetrzymywanych ministrów zostało zwolnionych z aresztu domowego 5 marca 2010.

</doc>
<doc id="1795579" url="https://pl.wikipedia.org/wiki?curid=1795579" title="Herb gminy Ręczno">
Herb gminy Ręczno

Herb gminy Ręczno przedstawia w polu błękitnym infułę czerwoną o złotym otoku i słupie o takichże taśmach ("vittae") obarczonych krzyżykami i frędzlach ("frangia"), między czterema głowami orłów białych o złotych dziobach zwróconych do środka tarczy.
Symbolika.
Herb nawiązuje do patrona lokalnej parafii w Ręcznie Świętego Stanisława. Infuła symbolizuje postać biskupa, zaś głowy orłów przypominają ptaki, które według legendy zleciały się z czterech stron świata aby zaopiekować się rozczłonkowanym ciałem Stanisława.
Historia herbu.
Prace nad herbem rozpoczęły się w 2006 roku. Pierwszą, odrzuconą przez Komisję Heraldyczną wersję opracował Bartosz Szymusik. Kolejny projekt przedstawili w listopadzie 2007 Marek Adamczewski i Andrzej Kupski, którzy po zbadaniu lokalnych stosunków własnościowych, kultów religijnych patronów, genezę nazwy i historii Ręczna, zdecydowali się nawiązać do patrona lokalnej parafii. Ponieważ pełne przedstawienia Św. Stanisława są dość powszechne, heraldycy postanowili wykorzystać legendę o czterech orłach. Herb przyjęto 3 lipca 2009.

</doc>
<doc id="1795582" url="https://pl.wikipedia.org/wiki?curid=1795582" title="Ehab Abdel Rahman">
Ehab Abdel Rahman



</doc>
<doc id="1795587" url="https://pl.wikipedia.org/wiki?curid=1795587" title="ImageMovers">
ImageMovers

ImageMovers (dawniej South Side Amusement Company) – amerykańska niezależna wytwórnia filmowa założona w 1984 przez reżysera Roberta Zemeckisa. Wytwórnia ta wyprodukowała takie filmy jak m.in. "" czy "Ostatnie wakacje" oraz filmy animowane, np. "Straszny dom".
Przechodząc do Disneya w 2007 nazwa wytwórni została zmieniona na ImageMovers Digital.

</doc>
<doc id="1795593" url="https://pl.wikipedia.org/wiki?curid=1795593" title="Mistrzostwa Europy w piłce siatkowej mężczyzn 1950">
Mistrzostwa Europy w piłce siatkowej mężczyzn 1950



</doc>
<doc id="1795595" url="https://pl.wikipedia.org/wiki?curid=1795595" title="Mistrzostwa Europy w piłce siatkowej mężczyzn 1993">
Mistrzostwa Europy w piłce siatkowej mężczyzn 1993



</doc>
<doc id="1795596" url="https://pl.wikipedia.org/wiki?curid=1795596" title="Mistrzostwa Europy w piłce siatkowej mężczyzn 1995">
Mistrzostwa Europy w piłce siatkowej mężczyzn 1995



</doc>
<doc id="1795598" url="https://pl.wikipedia.org/wiki?curid=1795598" title="Giallo">
Giallo

Giallo (z wł. "żółty") – popularny, głównie w latach siedemdziesiątych i osiemdziesiątych, nurt we włoskim kinie grozy. Mianem "giallo" określano krwawe kryminały wzorowane po części na tanich powieściach sensacyjnych i filmach Alfreda Hitchcocka.
Fabuła gialli opiera się głównie na zawikłanej zagadce kryminalnej, brutalnych morderstwach i poszukiwaniu ich sprawcy, w którym często biorą udział przypadkowe osoby – świadkowie działalności zbrodniarza. Częstym znakiem rozpoznawczym giallo są czarne rękawiczki noszone przez mordercę.
Za pierwszy film giallo uważa się "La ragazza che sapeva troppo" Mario Bavy. Reżyser powracał do tej tematyki także w późniejszych produkcjach. Nurtem zajmowali się też tacy twórcy jak Dario Argento ("Profondo Rosso"), Lucio Fulci ("Non si sevizia un paperino"), Lamberto Bava ("Morirai a mezzanote") czy Michele Soavi ("Deliria").
Filmy giallo często były cenzurowane i zakazane w wielu krajach z uwagi na efekty gore i sceny przemocy. Dziś gatunek ten w zasadzie nie funkcjonuje. Został zastąpiony przez swoją amerykańską odmianę – slasher.
Nazwa "giallo" – "żółty" pochodzi od żółtego koloru okładek popularnych we Włoszech powieści kryminalnych.

</doc>
<doc id="1795599" url="https://pl.wikipedia.org/wiki?curid=1795599" title="Międzynarodowa Komisja Wielorybnictwa">
Międzynarodowa Komisja Wielorybnictwa

Międzynarodowa Komisja Wielorybnictwa – organizacja międzynarodowa mająca za zadanie chronić populację waleni oraz nadzorować i korygować ograniczenia ustalone przez Międzynarodową Konwencję o Regulacji Wielorybnictwa, zarządzającej przebiegiem polowań na wieloryby na całym świecie. Powstała 2 grudnia 1946 roku w Waszyngtonie.
Głównym zadaniem komisji jest:

</doc>
<doc id="1795600" url="https://pl.wikipedia.org/wiki?curid=1795600" title="Międzynarodowa Komisja Wielorybnicza">
Międzynarodowa Komisja Wielorybnicza



</doc>
<doc id="1795601" url="https://pl.wikipedia.org/wiki?curid=1795601" title="Cairngorm">
Cairngorm

Cairngorm (gael. "Am Monadh Ruadh") - pasmo w Grampianach Wschodnich, w Szkocji. Jest to największe pasmo w Grampianach, rozciąga się na 35 km ze wschodu na zachód oraz na 20 km z północy na południe. Średnia wysokość terenu wynosi tu ponad 1000 m. Ponadto pasmo to mieści najwyżej położone źródło rzeki - Dee (źródło znajduje się na wysokości ok. 1200 m) oraz najwyżej położone jezioro na Wyspach Brytyjskich - Loch Avon, które leży na wysokości 726 m. Najwyższym szczytem pasma jest Ben Macdui, który osiąga wysokość 1309 m i jest drugim co do wysokości szczytem Wielkiej Brytanii.
Najważniejsze szczyty:

</doc>
<doc id="1795602" url="https://pl.wikipedia.org/wiki?curid=1795602" title="Bośnia (region)">
Bośnia (region)

Bośnia (bośn. "Bosna") – historyczny i geograficzny region Europy, należący obecnie do Bośni i Hercegowiny. Przeważająca część Bośni leży na terenie Alp Dynarskich. Na północy, gdzie płynie rzeka Sawa, sięga do obszarów kotliny Panońskiej, zaś jej wschodnią, naturalną granicę stanowi rzeka Drina. Od południa graniczy z innym historyczno-geograficznym regionem wchodzącym w skład państwa, Hercegowiną.
Nazwa regionu najprawdopodobniej pochodzi od nazwy rzeki o tej samej nazwie przepływającej przez ten obszar.
Powierzchnia Bośni wynosi około 41000 km², co stanowi około 80% terytorium Bośni i Hercegowiny. Trudno jest określić jej dokładną powierzchnię z powodu płynności granicy między Hercegowiną a Bośnią. Jest to spowodowane długotrwałym związkiem obydwu regionów, które od czasów średniowiecza poddane były wspólnej władzy.

</doc>
<doc id="1795610" url="https://pl.wikipedia.org/wiki?curid=1795610" title="Płetwal skryty">
Płetwal skryty

Płetwal skryty ("Balaenoptera omurai") – słabo poznany gatunek ssaka morskiego z rodziny płetwalowatych (Balaenopteridae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 2003 roku zespół japońskich naukowców (Shiro Wada, Masayuki Oishi i Tadasu K. Yamada) nadając mu nazwę "Balaenoptera omurai". Holotyp pochodził z wyspy Tsunoshima (), w południowej części Morza Japońskiego, w Japonii. Holotypem była dorosła samica (numer katalogowy NSMT-M32505) składająca się z kompletnego szkieletu, zarówno kompletnych rzędów fiszbinów, jak i zamrożonych fragmentów mięśni, tkanki tłuszczowej i nerek, i zdeponowana w Narodowym Muzeum Przyrody i Nauki w Tokio; okaz typowy został zebrany przez grupę naukowców trzy dni po jego śmierci.
Po opublikowaniu pracy pojawiły się głosy, według których japońscy naukowcy postąpili zbyt pochopnie, bazując jedynie na cechach morfologicznych. Jednak analiza DNA przeprowadzona w 2006 roku potwierdziła ważność gatunku. Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Płetwal skryty występuje w tropikalnych i subtropikalnych wodach w regionie Indo-Pacyfiku (od 36° szerokości geograficznej północnej do 38° szerokości geograficznej południowej) oraz z zapisami w całym Oceanie Indyjskim i środkowym Oceanie Atlantyckim, co sugeruje znacznie szerszy zasięg niż obecnie znany.
Morfologia.
Długość ciała 1000–1200 cm; brak szczegółowych danych dotyczących masy ciała. Istniejące dane sugerują dymorfizm płciowy – dorosłe samice są większe od dorosłych samców. Płetwal skryty jest koloru szarego z wyjątkiem białej plamy na dolnej szczęce.
Ekologia.
Płetwal skryty żywi się planktonem. Z dotychczasowych informacji, wiele wskazuje, że walenie rozmnażają się przy wschodnim wybrzeżu Afryki.
W 2015 roku zespół badaczy pod kierownictwem biologa morskiego Salvatore Cerchio poinformował, że udało się zaobserwować i udokumentować grupę około 25 osobników tego gatunku u wybrzeży Madagaskaru.
Status zagrożenia.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii DD ( „brak danych”).

</doc>
<doc id="1795618" url="https://pl.wikipedia.org/wiki?curid=1795618" title="Okręg Frankfurt (Oder)">
Okręg Frankfurt (Oder)



</doc>
<doc id="1795620" url="https://pl.wikipedia.org/wiki?curid=1795620" title="Geriatra">
Geriatra



</doc>
<doc id="1795621" url="https://pl.wikipedia.org/wiki?curid=1795621" title="Geriatria">
Geriatria

Geriatria – dziedzina medycyny zajmująca się schorzeniami wieku podeszłego. Historycznie wywodzi się z interny, jako „królowej nauk medycznych”, ale aktualnie obejmuje również inne zagadnienia związane ze schorzeniami wieku podeszłego, czerpiąc z m.in. z medycyny rodzinnej, neurologii czy psychiatrii. Geriatrii nie należy mylić z gerontologią, która jest nauką o procesach starzenia się.
Pierwsze oznaki starzenia występują w wieku już 30–40 lat, .
Geriatria w Polsce po roku 1990 jest w dramatycznym regresie, przykładowo w Polsce łóżek szpitalnych przeznaczonych na kompleksową opiekę osób w podeszłym wieku jest zaledwie około 500 (z czego połowa na Śląsku), a np. w samej Belgii (nie porównując jakości): 7500 co stanowi i tak o 1/3 za mało.
Wraz z procesem starzenia się organizmu w ciele i psychice zachodzą charakterystyczne zmiany. Rozwijają się choroby wieku starczego takie jak choroba Alzheimera, Parkinsona czy nadciśnienie tętnicze. Następują również zmiany w fizjologii, takie jak:
Zmiany te mają swoje konsekwencje kliniczne, gdyż w istotnym stopniu wpływają na farmakoterapię pacjentów geriatrycznych. Osoby starsze są bardziej wrażliwe na leki, częściej występują u nich działania niepożądane. Zmiany wzajemnych proporcji tłuszczu i wody w organizmie zmieniają parametry farmakokinetyczne leków – powodują, że leki rozpuszczalne w wodzie osiągają wyższe stężenia niż u zwykłych pacjentów, natomiast leki rozpuszczalne w tłuszczach pozostają w organizmie dłużej. Zmniejszenie poziomu albumin w osoczu powoduje silniejszą konkurencję leków o miejsca wiążące w białkach osocza, co skutkuje zwiększeniem efektu wypierania leków z połączeń z białkami. Zwiększa to ryzyko wystąpienia interakcji między lekami oraz powoduje ich cięższy przebieg. W związku z tym dawkowanie leków dla pacjentów w wieku podeszłym powinno być indywidualnie dobierane, tak aby uwzględniać aktualny stan chorego i możliwe interakcje z innymi przyjmowanymi lekami.
Niektóre leki mogą być u pacjentów starszych mniej skuteczne, gdyż z wiekiem receptory (np. receptor adrenergiczny) stają się mniej wrażliwe na pobudzenie. Jednocześnie z powodu obniżenia masy poszczególnych narządów zmniejszeniu ulega też liczba receptorów. Przy tej samej dawce leku, ilość substancji czynnej przypadająca na jednostkowy receptor jest większa – łatwiej więc o względne wysycenie receptorów, co ujawniać się może efektami przedawkowania oraz wzrostem działania toksycznego.
Problemy medycyny geriatrycznej wynikają nie tylko z fizjologicznych zmian, jakie zachodzą w organizmie wraz z upływem lat. Istotny problemem jest również powszechna w tej grupie wiekowej polipragmazja, czyli przyjmowanie jednocześnie wielu leków.
Prawidłowa opieka geriatryczna powinna uwzględniać, że pacjenci często mają trudność w zrozumieniu wskazówek lekarza i źle przyjmują ordynowane leki. Powinno się kontrolować jakie i ile leków przyjmuje pacjent.
Specjalizacja lekarska w Polsce.
Geriatra – lekarz specjalista, zajmujący się leczeniem osób w wieku podeszłym (powyżej 60–65 roku życia).
Klasyfikacja wiekowa pacjentów jest różna w różnych krajach, wiekiem granicznym jest 60. rok życia. W Polsce przyjęto jako wiek graniczny 65 rok życia.
Geriatria (medycyna wieku podeszłego) to w wielu państwach świata, w tym w Polsce, odrębna specjalność medyczna, analogicznie do pediatrii (medycyny wieku rozwojowego).
W Polsce wyspecjalizowanych było (stan na lipiec 2007) 174 lekarzy, z czego czynnych zawodowo było 120, a tylko 70 pracowało zgodnie ze specjalizacją.
Specjalizacja szczegółowa w zakresie geriatrii możliwa jest do uzyskania po uzyskaniu wcześniejszych specjalizacji w zakresie chorób wewnętrznych lub medycyny rodzinnej lub medycyny ogólnej lub neurologii.
Najwięcej placówek geriatrycznych w Polsce znajduje się na terenie województwa śląskiego i małopolskiego.
Organizacjami zawodowymi lekarzy geriatrów są Kolegium Lekarzy Specjalistów Geriatrii w Polsce i Sekcja Geriatryczna Polskiego Towarzystwa Lekarskiego. Osoby zainteresowane geriatrią i gerontologią zrzesza Polskie Towarzystwo Gerontologiczne.
Konsultantem krajowym geriatrii od 2 września 2020 jest prof. dr hab. Tomasz Targowski.

</doc>
<doc id="1795627" url="https://pl.wikipedia.org/wiki?curid=1795627" title="Jeorjos Karadzaferis">
Jeorjos Karadzaferis

Jeorjos Karadzaferis, gr. Γεώργιος Καρατζαφέρης (ur. 11 sierpnia 1947 w Atenach) – grecki dziennikarz i polityk, poseł do parlamentu krajowego (1993–2004 i 2007–2012), eurodeputowany VI kadencji (2004–2007), założyciel i przewodniczący Ludowego Zgromadzenia Prawosławnego.
Życiorys.
Absolwent dziennikarstwa w London School of Journalism. Od 1969 pracował jako dziennikarz radiowy i telewizyjny. Został założycielem i właścicielem prywatnej telewizji.
W wyborach parlamentarnych w 1993 uzyskał mandat deputowanego do Parlamentu Hellenów z ramienia Nowej Demokracji (w 1996 i w 2000 wybierany po raz kolejny). W 2000 został pozbawiony członkostwa w Nowej Demokracji, założył własną partię – Ludowe Zgromadzenie Prawosławne. Na czele tego ugrupowania stał do 2019. Reelekcję do parlamentu krajowego uzyskiwał z jej listy w 2007 i 2009 odpowiednio w okręgu Saloniki B i Ateny B. Mandat deputowanego sprawował do 2012.
Od 2004 do 2007 był posłem do Parlamentu Europejskiego VI kadencji. Należał do grupy politycznej Niepodległość i Demokracja. Pracował w Komisji Spraw Zagranicznych. Na forum PE interweniował w sprawie ludobójstwa Greków pontyjskich.

</doc>
<doc id="1795632" url="https://pl.wikipedia.org/wiki?curid=1795632" title="Tlenek węgla(II)">
Tlenek węgla(II)



</doc>
<doc id="1795633" url="https://pl.wikipedia.org/wiki?curid=1795633" title="Thomas Zander">
Thomas Zander

Thomas Zander (ur. 25 sierpnia 1967 w Aalen) – niemiecki zapaśnik w stylu klasycznym
Na Igrzyskach Olimpijskich w Atlancie w 1996 zdobył srebrny medal w wadze średniej, przegrywając w finale z Turkiem Hamzą Yerlikayą. Do jego osiągnięć należą także cztery medale mistrzostw świata: złoty (1994), srebrny (1999) i dwa brązowe (1995, 1997). Ma w swoim dorobku również sześć medali mistrzostw Europy: cztery złote (1990, 1992, 1993, 1994), srebrny (1997) i brązowy (1991). Siedmiokrotnie był mistrzem Niemiec (1990, 1992, 1993, 1994, 1996, 1997, 1998).

</doc>
<doc id="1795635" url="https://pl.wikipedia.org/wiki?curid=1795635" title="Afera hazardowa">
Afera hazardowa

Afera hazardowa – wydarzenia związane z ujawnieniem lobbingu politycznego w trakcie prac nad nowelizacją ustawy (VI kadencja Sejmu RP) z dnia 29 lipca 1992 r. o grach i zakładach wzajemnych. Aferę ujawniono 1 października 2009 po opublikowaniu przez „Rzeczpospolitą” artykułu Cezarego Gmyzaoraz Grażyny Zawadki i zawartych w nim stenogramów nagrań rozmów szefa klubu parlamentarnego Platformy Obywatelskiej Zbigniewa Chlebowskiego z biznesmenem z branży hazardowej Ryszardem Sobiesiakiem, które prawdopodobnie zostały uzyskane z Centralnego Biura Antykorupcyjnego. W rozmowach uczestniczyli też m.in. lobbysta Jan Kosek i znajomi Chlebowskiego, pośredniczący w umawianiu spotkań. Według stenogramów Sobiesiak twierdził, że w tej sprawie rozmawiał również z ministrem sportu i turystyki Mirosławem Drzewieckim. 7 kwietnia 2011 roku zostało wydane i podpisane postanowienie o umorzeniu śledztwa w sprawie afery hazardowej.
Przedmiot afery.
Rozmowy dotyczyły projektowanego art. 47a ust. 2 ustawy, który wprowadzał do 31 grudnia 2015 m.in. 10 proc. dopłaty na cele sportowe dla kasyn, salonów gier i automatów o niskich wygranych. Dopłata miała być w części przeznaczona na budowę Narodowego Centrum Sportu. CBA złożyło doniesienie do prokuratora generalnego w sprawie „zagrożenia interesu ekonomicznego Państwa w związku z przygotowywaniem projektu ustawy o zmianie ustawy o grach i zakładach wzajemnych”, prognozując ewentualne straty budżetu państwa z tytułu nieobjęcia automatów o niskich wygranych dopłatą, na 469 mln zł. 2 października na stronach Kancelarii Prezesa Rady Ministrów opublikowano kalendarium prac Prezesa Rady Ministrów w związku z informacjami o nieprawidłowościach związanych z rządowymi pracami nad projektem zmian ustawy o grach losowych i zakładach wzajemnych.
Skutki polityczne afery.
W związku z publikacją prasową 1 października 2009 Zbigniew Chlebowski został zawieszony w pełnieniu funkcji przewodniczącego klubu parlamentarnego, a 5 października Mirosław Drzewiecki podał się do dymisji.
7 października 2009 w związku z aferą hazardową do dyspozycji premiera oddali się:
Premier Donald Tusk odwołał również ze stanowiska szefa CBA Mariusza Kamińskiego. Skutkiem afery było również uchwalenie w przyspieszonym tempie ustawy hazardowej.
Komisja śledcza.
4 listopada 2009 Sejm RP przyjął głosami 424 posłów wniosek o powołanie "Komisji Śledczej do zbadania sprawy przebiegu procesu legislacyjnego ustaw nowelizujących ustawę z dnia 29 lipca 1992 r. o grach i zakładach wzajemnych i wydanych na ich podstawie przepisów wykonawczych w zakresie dotyczącym gier na automatach o niskich wygranych i wideoloterii oraz do zbadania legalności działania organów administracji rządowej badających ten proces".
W skład komisji weszli:
4 grudnia 2009 z prac komisji wyłączeni zostali Beata Kempa oraz Zbigniew Wassermann, jednak po czasie zostali przywróceni.
Po śmierci Zbigniewa Wassermanna w katastrofie lotniczej w Smoleńsku, Andrzej Dera został powołany 7 maja 2010 na jego miejsce do Komisji śledczej do zbadania afery hazardowej.
Opublikowany w lipcu 2010 raport Julii Pitery zdecydowanie negatywnie ocenił sposób prowadzenia prac nad ustawą przez zaangażowane w nią ministerstwa i wykazał po stronie ministerstw biorących udział w pracy nad ustawą "zarówno szereg naruszeń przepisów Regulaminu pracy Rady Ministrów, jak i działań nierzetelnych i niecelowych". Pomimo że nie udało się udowodnić celowego zaciemniania procesu legislacji, w opinii autorów proces legislacyjny był spowolniony i nieprzejrzysty.
Komisja zakończyła działalność w październiku 2010.

</doc>
<doc id="1795638" url="https://pl.wikipedia.org/wiki?curid=1795638" title="John Calambokidis">
John Calambokidis

John Calambokidis (ur. 1954) – amerykański zoolog i biolog morski, założyciel Cascadia Research Collective. Matka Calambokidisa była Amerykanką, a ojciec Grekiem. Pierwsze lata życia spędził we Włoszech. W wieku 7 lat zmarł mu ojciec. Trzy lata później wraz z matką i rodzeństwem wyjechał do Stanów Zjednoczonych. Tam ukończył studia, po czym wyruszył w podróż po Europie i Afryce. Podczas pobytu w Grecji dowiedział się o Evergreen State College. Wkrótce później został wykładowcą na wydziale ssaków morskich. Wtedy też jego główną specjalizacją stały się ssaki morskie oraz wpływ ludzi na oceany.
Od 1986 roku brał udział w wielu badaniach zwierząt morskich na obszarze północnego Pacyfiku, od wybrzeży Ameryki Środkowej po północne krańce Alaski. Dzięki badaniom płetwali błękitnych, pływaczy szarych i humbaków poszerzył ludzką wiedzę na temat waleni. Brał także udział we wszczepianiu nadajników satelitarnych wielorybom, w celu dokładniejszego poznania ich zachowań i zwyczajów. Napisał trzy książki oraz kilkadziesiąt prac naukowych.

</doc>
<doc id="1795639" url="https://pl.wikipedia.org/wiki?curid=1795639" title="Szczery">
Szczery



</doc>
<doc id="1795642" url="https://pl.wikipedia.org/wiki?curid=1795642" title="Andrij Połunin">
Andrij Połunin

Andrij Wiktorowycz Połunin, ukr. Андрій Вікторович Полунін, ros. Андрей Викторович Полунин, "Andriej Wiktorowicz Połunin" (ur. 5 marca 1971 w Dniepropetrowsku, Ukraińska SRR) – ukraiński piłkarz, grający na pozycji pomocnika, reprezentant Ukrainy, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Dnipro-75 Dniepropetrowsk, a potem Internatu Sportowego w Dniepropetrowsku. Pierwszy trener Witrohonow. W 1989 rozpoczął karierę piłkarską w drużynie rezerwowej Dnipra Dniepropetrowsk. Również grał w farm-klubie Szachtar Pawłohrad. W 1991 debiutował w podstawowym składzie Dnipra. W latach 1997-1998 występował w zespołach CSKA Kijów, Krywbas Krzywy Róg i Karpaty Lwów. Latem 1998 wyjechał do Niemiec, gdzie bronił barw klubów 1. FC Nürnberg, FC St. Pauli i Rot-Weiss Essen. W 2002 powrócił do Ukrainy, gdzie został piłkarzem Dnipra. W następnym sezonie przeniósł się do Krywbasa, w którym zakończył karierę piłkarską.
Kariera reprezentacyjna.
28 października 1992 debiutował w drużynie narodowej Ukrainy w zremisowanym 1:1 meczu towarzyskim z Białorusią. Łącznie rozegrał 9 gier reprezentacyjnych i strzelił 1 gola do bramki Włoch.
Kariera trenerska.
Po zakończeniu kariery piłkarskiej przez pewien czas odpoczywał od piłki nożnej. Dopiero od 2007 pełnił funkcje dyrektora sportowego klubu Naftowyk-Ukrnafta Ochtyrka. We wrześniu 2012 został zaproszony na stanowisko dyrektora wykonawczego Arsenału Kijów, w którym pracował do grudnia 2012. Po tym powrócił do poprzedniego stanowiska w ochtyrskim klubie.

</doc>
<doc id="1795643" url="https://pl.wikipedia.org/wiki?curid=1795643" title="Romulus (album)">
Romulus (album)

Romulus – pierwszy album studyjny kanadyjskiej grupy muzycznej Ex Deo. Wydawnictwo ukazało się 19 czerwca 2009 roku nakładem wytwórni muzycznej Nuclear Blast. Nagrania były promowane teledyskiem do utworu "Romulus", który wyreżyserował Stanimir "Staca" Lukic.

</doc>
<doc id="1795644" url="https://pl.wikipedia.org/wiki?curid=1795644" title="Szurman">
Szurman

Szurman:

</doc>
<doc id="1795649" url="https://pl.wikipedia.org/wiki?curid=1795649" title="Ulica Zatyłki w Warszawie">
Ulica Zatyłki w Warszawie

Ulica Zatyłki w Warszawie – warszawska ulica istniejąca od końca XVIII wieku do 1879.
Opis.
Nazwa ulicy wywodzi się od jej położenia – znajdowała się ona za tyłami Koszar Mirowskich biegnących do placu Żelaznej Bramy. Ulica charakteryzowała się nieregularną zabudową. 
Przed wytyczeniem ulicy znajdował się na jej części placyk (w okolicy przesmyku między parami koszar Mirowskich). 
Następnie koszary zlikwidowano, a w ich miejscu powstały Hale Mirowskie. Lokalizacja placyku wypadła wówczas w okolicy targowiska i pawilonu między nowymi budynkami. Sprzedawano tu głównie chleb. 
17 lutego 1816 r. w Gazecie Warszawskiej opublikowano zarządzenie, w którym wymieniano m.in. ulicę Zatyłki, zabraniając na niej budowy i naprawy domów drewnianych (zarówno od frontu ulic, w dziedzińcach i podwórzach).
Skorowidz mieszkańców miasta Warszawy z przedmieściami z 1854 r. wzmiankuje o tym, że mieszkańcami ulicy Zatyłki byli:
Przy ulicy znajdował się też plac Miasta Warszawy. Pod koniec XIX wieku była to już część placu Mirowskiego. Znajdowałaby się teraz między aleją Jana Pawła II a ulicą Zimną.
Alojzy Żółkowski ułożył o ulicy kalambur: "Jeśli pani chce dojść do koszar Mirowskich, to idąc Elektoralną proszę się trzymać Zatyłek"

</doc>
<doc id="1795652" url="https://pl.wikipedia.org/wiki?curid=1795652" title="Klemens (Kapalin)">
Klemens (Kapalin)

Klemens, imię świeckie German Michajłowicz Kapalin (ur. 7 sierpnia 1949 w Udielnej) – metropolita Rosyjskiego Kościoła Prawosławnego. 
Życiorys.
Urodził się w rodzinie robotniczej. Jego młodszy o trzy lata brat Aleksy również wstąpił do zakonu (przyjmując tam imię Dymitr). Naukę w seminarium duchownym w Moskwie podjął po przerwaniu edukacji w technikum maszynowym. Po odbyciu obowiązkowej służby wojskowej i ukończeniu seminarium studiował w Akademii Duchownej w Moskwie. Po uzyskaniu dyplomu kandydata teologii podjął na tej uczelni pracę dydaktyczną. 
Działał w ruchu ekumenicznym; w 1977 był członkiem Wszechświatowej Prawosławnej Organizacji Młodzieżowej „Syndesmos” i uczestniczył w ekumenicznej Radzie Młodzieży Europy. W roku następnym złożył śluby zakonne. Święcenia diakońskie i kapłańskie przyjmował odpowiednio 24 grudnia 1978 i 7 kwietnia 1979. 14 października 1981 otrzymał godność igumena, zaś 8 czerwca 1982 – archimandryty. Dwa miesiące później został biskupem pomocniczym eparchii moskiewskiej z tytułem biskupa sierpuchowskiego. Do marca 1987 zarządzał parafiami rosyjskimi w jurysdykcji patriarchy Moskwy w Kanadzie i USA. 
Od 20 czerwca 1990 arcybiskup kałuski i borowski. Godność tę łączył ze stanowiskiem zastępcy przewodniczącego Wydziału Wewnętrznych Stosunków Kościelnych Rosyjskiego Kościoła Prawosławnego, zaś od 2003 do 31 marca 2009 także z tymczasowym zarządem eparchii moskiewskiej. 25 lutego 2004 otrzymał godność metropolity. 
Był wymieniany jako jeden z głównych kandydatów do objęcia tronu patriarchy Moskwy i całej Rusi po śmierci Aleksego II. Wyłoniony we wstępnym głosowaniu jako jeden z trzech kandydatów na patriarchę, był popierany przez konserwatywne kręgi cerkiewne. Uzyskał wówczas poparcie 32 biskupów z łącznej liczby 202 uprawnionych do głosowania. W drugiej turze głosowania zebrał 169 głosów i zajął drugie miejsce za metropolitą smoleńskim i kaliningradzkim Cyrylem, który objął tron patriarszy. 
Od 31 marca 2009 jest przewodniczącym Rady Wydawniczej Patriarchatu Moskiewskiego.
W 2014 na Rosyjskiej Akademii Gospodarki Narodowej i Administracji Publicznej przy Prezydencie Federacji Rosyjskiej uzyskał stopień doktora nauk historycznych na podstawie pracy poświęconej rosyjskiej kolonizacji Dalekiego Wschodu (ziem nad Oceanem Spokojnym).
Został odznaczony m.in. Orderem Zasług dla Ojczyzny IV klasy (2009), Orderem Honoru (2000) i Orderem Przyjaźni Narodów (1988).

</doc>
<doc id="1795653" url="https://pl.wikipedia.org/wiki?curid=1795653" title="Mozaiści">
Mozaiści



</doc>
<doc id="1795658" url="https://pl.wikipedia.org/wiki?curid=1795658" title="Kiwi północny">
Kiwi północny

Kiwi północny, ("Apteryx mantelli") – gatunek nielotnego ptaka z rodziny kiwi (Apterygidae). Endemit; zasiedla około dwie trzecie powierzchni Wyspy Północnej w Nowej Zelandii oraz kilka małych sąsiednich wysp, gdzie został introdukowany w celach ochronnych. Narażony na wyginięcie.
Taksonomia.
Jest to gatunek monotypowy. Dawniej bywał niekiedy uznawany za podgatunek kiwi brunatnego ("Apteryx australis").
Charakterystyka.
Długość ciała 50–65 cm, długość dzioba samic 130–205 mm, samców 110–155 mm; masa ciała samic 2060–3850 g, samców 1440–3060 g. Cechami charakterystycznymi dla tego gatunku kiwi są: długi i lekko zagięty dziób z nozdrzami w okolicy końca; specyficzny stożkowy kształt korpusu ze względu na zredukowaną klatkę piersiową; wąska, ale silna szyja i stosunkowo mała głowa; mocne, muskularne nogi, które stanowią ⅓ całej masy ciała; małe oczy, duże otwory uszne oraz wiele długich szczecinek rozmieszczonych na głowie. Skrzydła są niewielkie (40–50 mm), kończą się pazurami. Nie ma zewnętrznego ogona. Ten gatunek kiwi charakteryzuje się niezwykłą odpornością; przystosowuje się do różnego typu środowisk, m.in. sztucznie sadzonych lasów oraz pól. Upierzenie koloru czerwono-brązowego, włosokształtne. Jest to ptak nocny, na legowisko wybiera puste pnie drzew, gęste paprocie lub nory. Często zmienia miejsce grzędowania, ale czasami wraca do poprzednich. Unika rażącego światła i obserwacje osobników w niewoli, jak i na wolności wskazują, iż radzi sobie gorzej niż sowy w ciągu dnia; być może ma wzrok podobny do wzroku kreta. Ma doskonale rozwinięty zmysł węchu, który pozwala mu znaleźć jedzenie, składające się głównie z robaków, pająków, innych bezkręgowców i owoców znalezionych na ziemi, ale także małych węgorzy i okazjonalnie żab. Jego dziób posiada specjalny organ, przy pomocy którego kiwi potrafi wykryć wibracje wytwarzane przez drążące w ziemi bezkręgowce. Zasięg jego występowania wynosi 38 500 km².
Rozmnażanie.
Osobniki męskie posiadają dobrze wykształcony, muskularny penis, a osobniki żeńskie posiadają łechtaczkę. Wiek dojrzałości płciowej jest nieznany. Kiedy kiwi dobiorą się w pary, zaczynają budować gniazdo ok. 2 miesiące przed złożeniem jaja. Czas składania jaj obejmuje miesiące pomiędzy czerwcem a lutym, aczkolwiek ani światło, ani temperatura nie mają wpływu na ten okres. W niewoli osobniki żeńskie mogą złożyć nawet 5 jaj w jednym sezonie, jednak w dziczy zazwyczaj jest to jedno lub dwa jaja na sezon. Jaja wysiaduje osobnik męski. Okres inkubacji trwa około 80 dni. Jaja kiwi cechuje największa zawartość energii wśród jaj o podobnym rozmiarze oraz największy rozmiar w stosunku do wielkości dorosłego osobnika. Młode wykluwają się całkowicie pokryte piórami i już po tygodniu samodzielnie opuszczają gniazdo.
Status, zagrożenia i ochrona.
Międzynarodowa Unia Ochrony Przyrody (IUCN) od 2017 roku uznaje kiwi północnego za gatunek narażony (VU – "Vulnerable"); wcześniej klasyfikowano go jako gatunek zagrożony (EN – "Endangered"). Liczebność populacji szacuje się na 10–20 tysięcy dorosłych osobników. Trend liczebności populacji uznaje się obecnie (2017) za stabilny dzięki różnego rodzaju działaniom ochronnym. Szacuje się, że w lokalizacjach niechronionych czynnie przez człowieka liczebność spada o około 2,5% rocznie.
Średnia długość życia wynosi 30 lat, jednak z powodu zagrożeń wiele osobników ginie przed 14 rokiem życia. Zagrożeniem dla dorosłych osobników są głównie psy domowe ("Canis familiaris") i fretki domowe ("Mustela furo"), dla młodych (poniżej 1 kg) – gronostaje ("Mustela erminea") i koty domowe ("Felis catus"). 94% piskląt umiera przed osiągnięciem dojrzałości.
Prowadzony jest skoordynowany monitoring populacji kiwi północnego. Liczebność zagrażających mu ssaczych drapieżników ogranicza się poprzez podkładanie zatrutych przynęt oraz chwytanie w pułapki. Od 1995 roku prowadzony jest program "Operation Nest Egg" (ONE lub BNZONE) – zabiera się jaja, inkubuje je w specjalnie utworzonej do tego celu placówce, a na wolność wypuszcza się odchowane osobniki, zdolne stawić czoła drapieżnikom. Ponadto przesiedla się część osobników na niewielkie, wolne od drapieżników wyspy, oraz na stanowiska na Wyspie Północnej, gdzie nie ma drapieżników lub ich liczebność jest bardzo niska.

</doc>
<doc id="1795661" url="https://pl.wikipedia.org/wiki?curid=1795661" title="Linia M6 bukaresztańskiego metra">
Linia M6 bukaresztańskiego metra



</doc>
<doc id="1795662" url="https://pl.wikipedia.org/wiki?curid=1795662" title="Linia M5 bukaresztańskiego metra">
Linia M5 bukaresztańskiego metra



</doc>
<doc id="1795669" url="https://pl.wikipedia.org/wiki?curid=1795669" title="Iwona Siekierzyńska">
Iwona Siekierzyńska

Iwona Maria Siekierzyńska (ur. 17 sierpnia 1967 w Gdyni) – polska reżyserka filmowa i scenarzystka.
Ukończyła psychologię na Uniwersytecie Gdańskim i reżyserię na PWSFTviT w Łodzi. W 1996 zrealizowała film krótkometrażowy "Pańcia", za który została nominowana do studenckiego Oscara. W 2002 wyreżyserowała swój debiut fabularny pt. "Moje pieczone kurczaki", zrealizowany według jej scenariusza.

</doc>
<doc id="1795670" url="https://pl.wikipedia.org/wiki?curid=1795670" title="Hinrich Schuldt">
Hinrich Schuldt

Hinrich Schuldt (ur. 14 stycznia 1901 w Blankenese, zm. 15 marca 1944) – niemiecki generał Waffen-SS.
Życiorys.
Urodził się w Blankenese (obecnie dzielnica Hamburga) w 1901 roku. W 1922 r. wstąpił do wojska, gdzie w 1926 r. otrzymał rangę podporucznika.
W 1933 jako członek SA wstąpił do Schutzstaffeln (SS), w służbie której awansował do rangi Hauptsturmführera.
W czasie II wojny światowej walczył m.in. w Polsce, a także na froncie wschodnim, gdzie otrzymał liczne odznaczenia, w tym m.in. Krzyż Rycerski z Liśćmi Dębu i Mieczami (miecze na krzyżu dodane pośmiertnie). Awansował aż do stopnia Oberführera.
Hinrich Schuldt zmarł w czasie bitwy w okolicach Newela w marcu 1944 roku, w wyniku ostrzału artylerii przeciwpancernej. Miał 43 lata. Pośmiertnie został awansowany do rangi Brigadeführera

</doc>
<doc id="1795672" url="https://pl.wikipedia.org/wiki?curid=1795672" title="Herb gminy Czernice Borowe">
Herb gminy Czernice Borowe

Herb gminy Czernice Borowe przedstawia w polu czerwonym postać Świętego Stanisława Kostki w sutannie czarnej, zwróconą lekko w prawą stronę, z rękoma złożonymi na piersi. Przez lewą dłoń przewieszony jest różaniec złoty z widocznym krzyżem. Wokół głowy nimb pełny, złoty. Po obydwu stronach postaci znajdują się białe lilie na łodygach w naturalnej barwie zieleni.
Symbolika.
Herb przypomina o fakcie, że na terenie gminy, w Rostkowie urodził się Święty Stanisław Kostka.
Historia herbu.
Zatwierdzony uchwałą z dnia 9 lipca 2007.

</doc>
<doc id="1795677" url="https://pl.wikipedia.org/wiki?curid=1795677" title="Apteryx mantelli">
Apteryx mantelli



</doc>
<doc id="1795678" url="https://pl.wikipedia.org/wiki?curid=1795678" title="Hokej na lodzie na Zimowej Uniwersjadzie 1983">
Hokej na lodzie na Zimowej Uniwersjadzie 1983

Turniej hokeja na lodzie na Zimowej Uniwersjadzie 1983 odbył się w dniach 19 - 27 lutego w Sofii.

</doc>
<doc id="1795679" url="https://pl.wikipedia.org/wiki?curid=1795679" title="Canadian War Museum">
Canadian War Museum



</doc>
<doc id="1795683" url="https://pl.wikipedia.org/wiki?curid=1795683" title="Herb gminy Nur">
Herb gminy Nur

Herb gminy Nur przedstawia w polu błękitnym laskę Merkurego i kotwicę rzeczną w słup złote, nad pasem falowanym srebrnym.
Symbolika.
Kaduceusz przypomina, że Nur był osadą targową, co potwierdzały przywileje książęce z lat 1434, 1437 i 1474. Kotwica oznacza port rzeczny na Bugu, z którego wysyłano płody rolne do Gdańska i Europy Zachodniej, utworzony na mocy przywileju króla polskiego Zygmunta Augusta z 1568 roku. Pas falowany to przedstawienie rzeki Bug.
Historia herbu.
Zatwierdzony uchwałą z dnia 25 czerwca 2009. Herb zaprojektowali Paweł Dudziński i Wojciech Tutak.

</doc>
<doc id="1795684" url="https://pl.wikipedia.org/wiki?curid=1795684" title="Ahmad Sandżar">
Ahmad Sandżar

Ahmad Sandżar, (pełne imię: Azod-ad-Doule Abol Haris Ahmad Sandżar-e Malekszah) (ur. w listopadzie 1084 albo 1086 - zm. 1157 w Merwie) – sułtan z dynastii Wielkich Seldżuków, panujący od roku 1118 aż do śmierci.
Był bratem Mohammada Tapara (1105 - 1118) oraz przyrodnim bratem najstarszego syna Malekszaha (1072 – 1092), Berk-Jaruka (1092 – 1104). W roku 1097 Berk-Jaruk mianował go namiestnikiem Chorasanu z tytułem "maleka". Sprawując to namiestnictwo popierał Mohammada Tapara przeciwko Berk-Jarukowi. Po tym jak Mohammad został sułtanem nadal zarządzał Chorasanem, prowadząc na wschodzie niezależną politykę. W roku 1102 udało mu się wprowadzić na tron Karachanidów swojego protegowanego, Muhammada Arslan-chana (1102–1130), zaś po jego śmierci zapewnił władzę jego synowi Mahmudowi (ok. 1132–1141). Uzależnił od siebie także Ghaznawidów, kiedy w roku 1117 zdobył Ghaznę (dzis. Ghazni) i osadził na tronie Bahramszaha (1117-1157), który musiał płacić mu trybut.
Kiedy w roku 1118 Mohammad Tapar zmarł, Sandżar nie uznał zwierzchnictwa jego syna Mahmuda (1118–1131) i w roku 1119 pokonał go w pobliżu Sawe. Zadowolił się jednak uznaniem przez niego jego tytułu "Najwyższego Sułtana" ("as-Sultan al-Mu'azzam") i odebraniem mu Mazandaranu, Ghumesu i Reju. Sandżar ponownie interweniował w sprawy potomków Mohammada po śmierci Mahmuda w roku 1131, doprowadzając do objęcia władzy w Iraku Perskim przez swojego protegowanego Toghrila (1132 - 1134). Kiedy ten zmarł Sandżar porozumiał się z jego bratem i następcą Masudem (1135 - 1152). W roku 1138 Sandżar musiał walczyć z buntem swojego wasala, chorezmszaha Atsyza (1127–1156) i chociaż udało mu się go pokonać i zająć Chorezm, opór miejscowej ludności sprawił, że musiał przywrócić mu jego władztwo. W tym momencie w Azji Środkowej pojawili się Kara Kitajowie, którzy zostali wezwani przeciwko Karachanidom przez zbuntowanych Karłuków. O pomoc przeciwko Kara Kitajom poprosił Sandżara Mahmud-chan, w roku 1141 sułtan i jego wasal ponieśli jednak z ich ręki druzgocącą klęskę w bitwie na równinie Katwańskiej. Sytuację tę natychmiast wykorzystał Atsyz, który ponownie podniósł bunt i zajął stolicę Sandżara, Merw. Już w roku 1142 został z niej jednak przepędzony, a w następnym oblężony w swojej stolicy musiał zwrócić Sandżarowi jego skarb. Kolejny bunt Atsyza Sandżar musiał stłumić w latach 1147–1148.
Wzrastający ucisk podatkowy w wyczerpanym wojnami państwie Sandżara sprawił, że w roku 1153 bunt przeciwko sułtanowi podnieśli koczowniczy Oguzowie. Pokonali oni jego armię, a jego samego wzięli do niewoli. Początkowo był on traktowany przez nich z szacunkiem, potem jednak doznał w niewoli wielu upokorzeń i głodu. W tym czasie Oguzowie straszliwie spustoszyli Chorasan, zaś pozbawiona przywództwa armia Sandżara postanowiła przekazać władzę w ręce Mahmud-chana, któremu jednak nie udało się zapanować nad panującą w kraju anarchią. W roku 1156 Sandżar uciekł z niewoli, jednak już rok później zmarł, na łożu śmierci ustanawiając Mahmud-chana swoim następcą.

</doc>
<doc id="1795689" url="https://pl.wikipedia.org/wiki?curid=1795689" title="Wojna bawarska (1459–1463)">
Wojna bawarska (1459–1463)

Wojna bawarska (1459 – 1463) – wojna pomiędzy Albrechtem Achillesem – elektorem Brandenburgii z dynastii Hohenzollernów a Ludwikiem IX Bogatym – władcą Bawarii z dynastii Wittelsbachów.
Przyczyny.
U przyczyn wojny legły dążenia dwóch władców do opanowania terytoriów nad Dunajem i wokół Norymbergi, należących do Wittelsbachów: Ingolstadt i Neuburg an der Donau oraz Hohenzollernów: Bayreuth i Ansbach. Albrecht Achilles zamierzał rozszerzyć właściwość terytorialną swojego sądu książęcego. Przyświecała mu również idea odtworzenia księstwa frankońskiego, znanego z wczesnego średniowiecza.
Albrecht Achilles uzyskał poparcie cesarza Fryderyka III. Ludwik Bogaty został uznany za „burzyciela pokoju” (miru królewskiego). Niechęć cesarza wzbudzała również ekspansywność Ludwika, który zamierzał podporządkować sobie okoliczne miasta.
Przebieg.
W konflikt między Albrechtem Achillesem a Ludwikiem zostało wciągnięte biskupstwo Eichstätt. Obszar tego księstwa biskupiego leżał bowiem pomiędzy Ansbach a Ingolstadt. Zaś biskupi Rudolf II von Scherenberg z Würzburga oraz Filip von Henneberg z Bambergu trzymali stronę Ludwika Bogatego. Po nieudanej próbie rozejmu ze strony biskupa Johanna von Eych z Eichstätt, Ludwik najechał i złupił tereny biskupstwa. Następnie w 1460 zawarto ugodę w Roth.
W lipcu 1461 wojna wybuchła na nowo. Po stronie Albrechta jako przedstawiciela cesarza – stanęli jego brat Fryderyk Żelazny, margrabia Karol badeński (Karl von Baden), Ulryk V Wirtemberski, Wilhelm III książę Saksonii z dynastii Wettynów, a także Ludwik II landgraf Hesji. Ludwika Bogatego poparli Fryderyk Wittelsbach oraz Otto Wittelsbach. W spór wmieszał się również Jerzy z Podiebradów.
Wojna nałożyła się na szerszy konflikt między cesarzem Fryderykiem III a Albrechtem VI Habsburgiem. Wojska przeciwników starły się dlatego pod Seckenheim, a potem (19 lipca 1462) pod Giengen (Giengen an der Brenz). Pierwsza bitwa zakończyła się wygraną cesarza a druga zwycięstwem Ludwika Bogatego. Wreszcie 23 sierpnia 1462 zawarto w Norymberdze rozejm, a następnie pokój w Pradze w 1463 r.
Skutki.
Wojna pogłębiła rozbicie południowej części Niemiec i utrwaliła kruchą równowagę między książętami. Osłabiła pozycję wolnych miast, które były łupione przez wojska obydwu stron. Przyniosła również zniszczenia terenów naddunajskich przez czeskich husytów pod wodzą Jerzego z Podiebradów. Cesarzowi i Albrechtowi Achillesowi nie udało się pokonać Ludwika Bogatego, ponieważ ten ostatni dzięki posiadanym dochodom mógł formować liczną i sprawną armię.

</doc>
<doc id="1795692" url="https://pl.wikipedia.org/wiki?curid=1795692" title="Mistrzostwa Europy w Piłce Siatkowej Mężczyzn 1999">
Mistrzostwa Europy w Piłce Siatkowej Mężczyzn 1999

XXI Mistrzostwa Europy w piłce siatkowej mężczyzn 1999 odbyły się w Austrii między 7 września a 12 września 1999 roku. Mecze rozgrywane były w hali w Wiener Neustadt oraz w Wiedniu.
Tytuł sprzed dwóch lat broniła reprezentacja reprezentacja Holandii. Mistrzostwo po raz czwarty wywalczyła reprezentacja Włoch pokonując w 4-setowym finale reprezentację Rosji (19:25, 25:17, 25:22, 29:27). 
System rozgrywek.
W turnieju wzięło udział 8 drużyn które zostały podzielone na 2 grupy. Do półfinałów awansowały dwa pierwsze zespoły z obu grup, zaś zespoły z obu grup z miejsc 3 i 4 walczyły obsadzając miejsca od 5 do 8.
Faza kwalifikacyjna.
Grupa I.
Tabela
Wyniki
Grupa II.
Tabela
Wyniki

</doc>
<doc id="1795694" url="https://pl.wikipedia.org/wiki?curid=1795694" title="Królowa Marysieńka">
Królowa Marysieńka



</doc>
<doc id="1795697" url="https://pl.wikipedia.org/wiki?curid=1795697" title="Ahmed Sandżar">
Ahmed Sandżar



</doc>
<doc id="1795703" url="https://pl.wikipedia.org/wiki?curid=1795703" title="Dzielnica Uzdrowiskowa w Kołobrzegu">
Dzielnica Uzdrowiskowa w Kołobrzegu

Dzielnica Uzdrowiskowa w Kołobrzegu – zwyczajowa nazwa części miasta Kołobrzegu położona w pasie nadmorskim między portem, a Ekoparkiem Wschodnim. Administracyjnie Dzielnica Uzdrowiskowa wchodzi w skład jednostek pomocniczych Osiedle nr 1 Solne Zdroje i Osiedla nr 7 Ogrody.
Historia.
Dzielnica powstała w drugiej połowie XIX wieku wraz z likwidacją twierdzy kołobrzeskiej i rozwojem Kołobrzegu jako nadmorskiego kurortu. Na przełomie XIX i XX wieku powstało tutaj wiele hoteli, pensjonatów i zakładów zdrojowych. Większość z nich uległa zniszczeniu w 1945.
Odbudowa dzielnicy została rozpoczęta w 1952. Najwięcej nowych obiektów powstało w latach sześćdziesiątych i siedemdziesiątych XX wieku. Od początku XXI wieku dzielnica przeżywa kolejny boom budowlany związany z wznoszeniem na miejscu pustych placów nowych obiektów uzdrowiskowych, ośrodków wczasowych i osiedli mieszkaniowych. 
Zabudowa.
Dzielnica Uzdrowiskowa jest oddzielona od śródmieścia miasta torami linii kolejowej łączącej Kołobrzeg z Koszalinem. Od morza natomiast odseparowana utrzymanym w formie lasu liściastego parkiem im. Stefana Żeromskiego. Głównymi ulicami dzielnicy są: ul. Marii Rodziewiczówny, ul. Władysława Sikorskiego i ul. Antoniego Sułkowskiego. Tworzą one kilkukilometrowy deptak wyłączony z ruchu drogowego. 
Na terenie dzielnicy uzdrowiskowej w Kołobrzegu znajdują się przede wszystkim budynki sanatoryjne zbudowane w latach: sześćdziesiątych, siedemdziesiątych i osiemdziesiątych XX wieku dla ośrodków wypoczynkowych państwowych zakładów pracy i Uzdrowiska Kołobrzeg. W kwadracie ulic: Borzymowskiego, Rodziewiczówny, Zdrojowej i Norwida zachowały się jednak częściowo zabudowania przedwojenne, z których większość pochodzi z przełomu XIX i XX wieku.

</doc>
<doc id="1795710" url="https://pl.wikipedia.org/wiki?curid=1795710" title="Trail Appliances Curling Classic 2009">
Trail Appliances Curling Classic 2009

Trail Appliances Curling Classic 2009 – 32. edycja kobiecego turnieju curlingowego zaliczanego do Wielkiego Szlema, turniej rozegrano między 9 a 12 października 2009 w Calgary, na ośmiotorowym lodowisku Calgary Curling Club.
W rywalizacji brały udział 32 drużyny, z czego 3 europejskie i 2 azjatyckie. Wpisowe wynosiło 1 080 dolarów kanadyjskich, łączna pula nagród to 56 000 dolarów, zwycięska drużyna zainkasowała 14 000. Obrońcą tytułu mistrzyń turnieju z 2008 był zespół Shannon Kleibrink, nie dotarł on jednak do ćwierćfinału.
Turniej wygrała drużyna Jennifer Jones pokonując w finale 7:4 chiński zespół Wang Bingyu (wygrana 11 000 CAD). Na miejscach 3-4 uplasowały się drużyny tj. Cathy King i Kerri Flett, dostały po 7 000 CAD, zespoły z miejsc 5-8 (Cheryl Bernard, Amber Holland, Eve Belisle i Stefanie Lawton) otrzymały po 1 000 CAD.

</doc>
<doc id="1795718" url="https://pl.wikipedia.org/wiki?curid=1795718" title="Get Your Stuff">
Get Your Stuff

Get Your Stuff – amerykański film fabularny (komediodramat) z 2000 roku, wyreżyserowany przez Maksa Mitchella.
Zdjęcia do filmu kręcone były w Pasadenie oraz w Beverly Hills w stanie Kalifornia, USA.
Zarys fabuły.
Prawnik Eric i Phil, terapeuta par homoseksualnych, żyją w szczęśliwym, gejowskim związku. Z troską wyczekują możliwości adopcji dziecka.

</doc>
<doc id="1795720" url="https://pl.wikipedia.org/wiki?curid=1795720" title="Iluminatorstwo">
Iluminatorstwo



</doc>
<doc id="1795721" url="https://pl.wikipedia.org/wiki?curid=1795721" title="Zębiełek rdzawo-szary">
Zębiełek rdzawo-szary

Zębiełek rdzawo-szary ("Crocidura cyanea") – gatunek owadożernego ssaka z rodziny ryjówkowatych (Soricidae). Występuje w Angoli, Botswanie, Lesotho, Mozambiku, Namibii, Republice Południowej Afryki, Suazi, Zambii i Zimbabwe oraz prawdopodobnie w Kongo, Malawi i Tanzanii. Zamieszkują górskie łąki i lasy strefy umiarkowanej i subtropikalnej. W Namibii znaleziono populację tych ssaków w jaskiniach gdzie żywiły się bezkręgowcami oraz ciałami martwych nietoperzy. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka). Nie występują żadne poważne zagrożenia dla populacji tego gatunku.

</doc>
<doc id="1795727" url="https://pl.wikipedia.org/wiki?curid=1795727" title="Looking Back to Yesterday">
Looking Back to Yesterday

Looking Back To Yesterday – składanka zawierająca wcześniej nie publikowane utwory Michaela Jacksona i The Jackson 5. Utwory zostały remasterowane i wydane ponownie na składance .

</doc>
<doc id="1795728" url="https://pl.wikipedia.org/wiki?curid=1795728" title="Georges Bereta">
Georges Bereta

Georges Bereta (ur. 15 maja 1946 w Saint-Étienne) – francuski piłkarz polskiego pochodzenia, zawodnik reprezentacji Francji w latach 1967–1975.

</doc>
<doc id="1795733" url="https://pl.wikipedia.org/wiki?curid=1795733" title="Władimir Megre">
Władimir Megre

Władimir Nikołajewicz Megre (ur. 23 lipca 1950) – rosyjski pisarz, a dawniej również przedsiębiorca, autor książek z serii „Dzwoniące cedry Rosji”.
Życiorys.
Od 1974 roku mieszkał w Nowosybirsku, gdzie założył zakład fotograficzny. Na początku lat 90. Megre zajmował się organizacją ekspedycji handlowych po rzece Ob, mających na celu m.in. zaopatrywanie mieszkańców nadrzecznych miejscowości w niezbędne towary. Tam, w syberyjskiej tajdze, spotkał pustelnicę o imieniu Anastazja, której wiedza zainspirowała go do napisania 10 książek (9 z nich zostało wydanych w języku polskim) tworzących serię „Dzwoniące cedry Rosji”, które w Rosji stały się bestsellerem.
W 1999 roku Władimir Megre założył „Władimirski fundusz kultury i poparcia twórczości «Anastazja»”, oraz założył stronę internetową «anastasia.ru».
Ruch w Rosji.
Wielu czytelników książek z serii „Dzwoniące cedry Rosji” przyłącza się do ruchu społecznego o tej samej nazwie, którego celem jest ułatwienia zakładania tzw. „rodowych posiadłości” i wiosek ekologicznych.

</doc>
<doc id="1795740" url="https://pl.wikipedia.org/wiki?curid=1795740" title="Planoise">
Planoise

Planoise – dzielnica w południowo-zachodniej części Besançon (Francja), położona na terenie kantonu Besançon-Planoise. Liczy około 21 000 mieszkańców. Dzieli się na 7 sektorów (osiedli).
Historia.
Pierwsze ślady bytności człowieka na terenie dzisiejszej dzielnicy Planoise sięgają neolitu. W Muzeum Sztuk Pięknych i Archeologii w Besançon przechowywane są eksponaty z tego okresu. Pierwsze pisemne dotyczące tego miejsca pochodzą z 1435 roku. Przez długie lata był to rejon rolniczy, bardzo ubogo zaludniony.
Początki szybkiego rozwoju dzielnicy wiążą się z planem industrializacji przedmieść, przyjętym w 1960 roku w celu zapobieżenia problemom z brakiem miejsc na budownictwo mieszkaniowe w dotychczasowym obrębie miasta. Pierwsze bloki na terenie dzielnicy powstały w 1965 roku. W 1972 roku poświęcono zbudowany na terenie dzielnicy kościół katolicki pw. św. Franciszka z Asyżu. W 2008 roku oddano do użytku meczet.
Z czasem w dzielnicy pojawiły się problemy typowe dla przedmieść francuskich miast: wojny gangów, narkotyki, agresja. Zamieszki w 2005 roku odcisnęły i tutaj swoje piętno.
W dzielnicy urodził się utytułowany bokser Morrade Hakkar.
Geografia.
Dzielnica położona jest w południowo-wschodniej części miasta. Od południa graniczy z gminą Avanne-Aveney. Na terenie dzielnicy znajdują się dwa wzgórza: Planoise (490 m) i Rosemont (466 m).
Osią komunikacyjną dzielnicy jest ulica (rue) de Dole, będąca częścią drogi krajowej nr 73. Przez teren dzielnicy przechodzi także droga krajowa nr 273.
Osiedla.
Dzielnica dzieli się na 7 sektorów: Les Époisses, założone w 1977 roku, Île-de-France, powstałe w tym samym roku, Cassin, założone w 1985 roku, La Malcombe, Micropolis, Châteaufarine i Hauts-de-Chazal.

</doc>
<doc id="1795745" url="https://pl.wikipedia.org/wiki?curid=1795745" title="Bitwa nad rzeką Bagradas (203 p.n.e.)">
Bitwa nad rzeką Bagradas (203 p.n.e.)

Bitwa nad rzeką Bagradas – starcie zbrojne, które miało miejsce w roku 203 p.n.e.
W roku 203 p.n.e. doszło do kolejnych walk Rzymian z Kartagińczykami na terenie Afryki Płn. Siły kartagińskie wynosiły 35 000 piechoty i 5 000 jazdy. Wspierane były przez Numidyjczyków króla Syfaksa w sile ponad 30 000 ludzi. Walki przyniosły sukces Rzymianom, którzy rozbili zgrupowania Punijczyków oraz Numidów. Po odbudowaniu sił i zebraniu ponad 30 000 wojowników, Hazdrubal Giskon oraz Syfaks zdecydowali się wydać bitwę Publiuszowi Korneliuszowi Scypionowi. Wojska kartagińsko-numidyjskie wzmocnione licznymi oddziałami Celtyberów rozbiły obóz na tzw. Wielkiej Równinie nad rzeką Bagradas. Tutaj też doszło do spotkania z armią rzymską oraz wojskami księcia numidyjskiego Masynissy.
Przebieg.
Bitwę rozpoczął atak jazdy rzymskiej na zgrupowanie Numidyjczyków, którzy zmuszeni zostali do wycofania się. Równocześnie wojska Masynissy uderzyły na skrzydła, gdzie znajdowali się Kartagińczycy. Po wyparciu wojowników Hazdrubala, Rzymianie okrążyli przebywających w centrum Celtyberów, których wycięto w pień. Korzystając z zaangażowania Rzymian w walkę z mężnie walczącymi Celtyberami, zarówno Hazdrubal jak i Syfaks ze swoimi wojskami opuścili pole walki. Król Numidyjczyków powrócił do własnego kraju, gdzie ścigany przez Masynissę po krótkim czasie dostał się do niewoli rzymskiej. Hasdrubal powrócił do Kartaginy, gdzie oczekiwał na powrót Hannibala z Italii.

</doc>
<doc id="1795746" url="https://pl.wikipedia.org/wiki?curid=1795746" title="Działko NS-37">
Działko NS-37

NS-37 – automatyczne działko lotnicze produkcji radzieckiej.
Historia.
Wykorzystywało długi nabój skonstruowany na potrzeby niezbyt udanego działka Szpitalnyj Sz-37.
Pierwszy projekt został stworzony przez A. E. Nudelmana i A. Suranowa z biura konstrukcyjnego OKB-16 w kwietniu 1941 r. i zaaprobowany do dalszych prac w czerwcu. Po próbach frontowych w 1943 zostało przyjęte do uzbrojenia na samolotach ŁaGG-3 i Jak-9 (montowane między tłokami silnika V), Ił-2 (pod skrzydłami) i Su-8 (pod kadłubem, tylko prototyp).
Silny nabój miał być skuteczny przeciw celom naziemnym i powietrznym. Zakładano przebijanie górnych pancerzy niemieckich czołgów jak i zniszczenie wrogiego bombowca jednym trafieniem. Wskazywało na to m.in. doświadczenie z samolotami Airacobra. Przebicie górnego pancerza czołgu wymagało jednak prawie prostopadłego trafienia (kąt ponad 40°), co w warunkach bojowych było trudne do uzyskania. Ponadto, silny odrzut i stosunkowo niska szybkostrzelność powodowały trudności z celowaniem. W uzbrojonej w NS-37 wersji Jaka-9T (T - od "tankowyj", (przeciw)czołgowy, lub "tiażołyj" - ciężki) właściwie tylko pierwszy pocisk był celny, następne ulegały rozproszeniu; pilotów szkolono, by strzelać krótkimi, 3-nabojowymi seriami. Z tego względu działko zostało po wojnie zastąpione przez strzelające słabszym (37x155mm) nabojem działko N-37.

</doc>
<doc id="1795747" url="https://pl.wikipedia.org/wiki?curid=1795747" title="Neto (ur. 1966)">
Neto (ur. 1966)

Neto, właśc. José Ferreira Neto (ur. 9 września 1966 w Santo Antônio de Posse) – brazylijski piłkarz występujący na pozycji ofensywnego pomocnika.
Kariera klubowa.
Neto zaczął karierę piłkarską w klubie EC Santo André w 1984 roku. W tym samym roku przeszedł do Guarani FC, grał do 1986. W 1987 roku najpierw grał w Bangu AC, po czym przeszedł do São Paulo FC, z którym tryumfował w mistrzostwach stanu São Paulo - Campeonato Paulista 1987. Następnym jego klubem ponownie było Guarani FC, po czym przeszedł do SE Palmeiras w 1989. W tym samym roku przeszedł do lokalnego rywala - Corinthians Paulista, w którym występował do 1993 roku. Był to najlepszy okres w karierze Neto, czego dowodem jest mistrzostwo Brazylii 1990.
W 1993 krótko występował w kolumbijskim Millonarios FC. Następne dwa lata kariery spędził w: Santos FC, Atlético Mineiro, SE Matsubara i Guarani FC. W 1996 roku występował w Araçatuba, po czym powrócił do Corinthians Paulista, z którym zdobył mistrzostwo stanu São Paulo - Campeonato Paulista 1997.
Neto swoją karierę zakończył w 2000 roku w wenezuelskim klubie Deportivo ItaoChacal.
Kariera reprezentacyjna.
W reprezentacji Brazylii Neto zadebiutował 28 października 1988 w meczu z reprezentacją Belgii. 1991 roku Neto wystąpił na Copa América 1991. Podczas tych mistrzostw zagrał we wszystkich meczach i strzelił 1 bramkę. Ostatni raz w reprezentacji zagrał 17 marca 1993 w meczu z reprezentacją Polski. Bilans jego występów reprezentacji to 14 spotkań i 4 bramki.
W 1988 Neto pojechał z olimpijską reprezentacją Brazylii na Letnie Igrzyska Olimpijskie 1988 do Seulu. Brazylia zdobyła na tych igrzyskach srebrny medal olimpijski, przegrywając w finale z reprezentacją ZSRR. Neto wystąpił na Igrzyskach w 2 spotkaniach, w tym finale.

</doc>
<doc id="1795749" url="https://pl.wikipedia.org/wiki?curid=1795749" title="Jakub Szumka Stadnicki">
Jakub Szumka Stadnicki

Jakub Szumka Stadnicki z Szumska herbu Szreniawa bez Krzyża (zm. 27 września 1331) – protoplasta rodziny Stadnickich, pochodził z Mazowsza w okresie panowania na Rusi Jerzego II sprawował godność kasztelana sanockiego, był też kasztelanem żarnowskim, polski szlachcic i rycerz, obrońca króla Władysława Łokietki. 
Poległ w bitwie pod Płowcami 27 września 1331.

</doc>
<doc id="1795754" url="https://pl.wikipedia.org/wiki?curid=1795754" title="Ołeksandr Pokłonski">
Ołeksandr Pokłonski

Ołeksandr Wołodymyrowycz Pokłonski, ukr. Олександр Володимирович Поклонський (ur. 22 stycznia 1975 w Dniepropetrowsku, Ukraińska SRR) – ukraiński piłkarz, grający na pozycji obrońcy, reprezentant Ukrainy, trener piłkarski.
Kariera piłkarska.
Kariera klubowa.
W 1992 rozpoczął karierę piłkarską w drużynie Prometej Dnieprodzierżyńsk, skąd w następnym roku przeszedł do Tawrii Chersoń. Po występach w Worskłe Połtawa powrócił do chersońskiego klubu. W 1994 został piłkarzem Podillia Chmielnicki, a w 1996 zaproszony do Dnipra Dniepropetrowsk, w którym występował przez 8 lat. Następnie bronił barw klubów Tawrija Symferopol, Krywbas Krzywy Róg i Zoria Ługańsk. W 2007 wyjechał do Azerbejdżanu, gdzie podpisał kontrakt z zespołem Simurq Zaqatala. Po pół roku przeniósł się do CSKA Kijów, a potem do kazachskiego Jesil-Bogatyra Petropawł, który później zmienił nazwę na Kyzyłżar Petropawł. Zimą 2009 powrócił do Ukrainy, gdzie został piłkarzem Naftowyk-Ukrnafty Ochtyrka, a latem zakończył karierę piłkarską.
Kariera reprezentacyjna.
17 maja 2002 debiutował w drużynie narodowej Ukrainy w wygranym 2:0 meczu towarzyskim z Jugosławią. Wcześniej bronił barw młodzieżówki.
Kariera trenerska.
W 2013 rozpoczął pracę szkoleniową pomagając trenować Dnipro Dniepropetrowsk. 7 lipca 2017 został mianowany na stanowisko głównego trenera FK Dnipro.

</doc>
<doc id="1795755" url="https://pl.wikipedia.org/wiki?curid=1795755" title="Cerkiew św. Sergiusza z Radoneża w Ucianie">
Cerkiew św. Sergiusza z Radoneża w Ucianie

Cerkiew św. Sergiusza z Radoneża – cerkiew prawosławna w Ucianie, wzniesiona w 1869, spłonęła 20 czerwca 1941, najprawdopodobniej wskutek podpalenia. 
Historia.
Powstanie cerkwi prawosławnej w Ucianie było związane z szybkim rozwojem tej miejscowości w II połowie XIX wieku w związku z jej położeniem przy szlaku kolejowym z Kowna do Petersburga. Głównym fundatorem budowy wolnostojącej cerkwi był sędzia pokoju G. Biriukow, który przekazał na ten cel 1200 rubli. Poświęcenie gotowej świątyni miało miejsce 14 listopada 1869. W roku następnym decyzją Rady Eparchialnej duchowieństwo z cerkwi w Użpolach zostało zobowiązane do zapewnienia opieki duchowej mieszkańców Uciany. 
Od 2 lutego 1909 przy cerkwi działało bractwo, którego patronem również był św. Sergiusz, a które wyłoniło się z kowieńskiego bractwa św. Mikołaja. Prowadzony był również przytułek dla starców i sierot. W 1914 cerkiew odwiedził późniejszy patriarcha moskiewski Tichon, ówcześnie metropolita wileński i litewski, i odprawił w niej molebień ku czci patrona świątyni. 
W czasie I wojny światowej cerkiew została całkowicie zdewastowana. Skradziono z niej wszystkie ikony i księgi liturgiczne. Dopiero w 1919 zaczęto odprawiać w niej nabożeństwa. W pierwszej połowie lat 20. przeprowadzony został gruntowny remont budynku. Odnowioną cerkiew ponownie poświęcił metropolita wileński i litewski Eleuteriusz (Bogojawlenski) w 1927. Świątynia spłonęła 20 czerwca 1941, najprawdopodobniej na skutek świadomego podpalenia, o które prawosławni podejrzewali miejscową ludność katolicką, mszczącą się za nierówne traktowanie obydwu wyznań w czasach carskich. Resztki obiektu zostały rozebrane w celu pozyskania cegieł. Mimo istnienia w Ucianie ok. stuosobowej grupy prawosławnej otrzymali oni zgodę na urządzenie nowej cerkwi dopiero w 1989.

</doc>
<doc id="1795760" url="https://pl.wikipedia.org/wiki?curid=1795760" title="Rywalizacja Arsenalu i Chelsea">
Rywalizacja Arsenalu i Chelsea

Rywalizacja Arsenalu i Chelsea – piłkarskie derby w Londynie pomiędzy dwoma klubami – Arsenalem i Chelsea.
Tło rywalizacji.
Chociaż pierwotnie oba kluby nie uważały siebie za rywali, niesnaski między kibicami dwóch najlepszych drużyn w Londynie sięgają lat 30. XX wieku. Rywalizacja Arsenalu i Chelsea została dopiero niedawno uznana za ważne derby po tym, jak Chelsea w 2000 roku trafiła do ścisłej czołówki Premier League i obydwa zespoły zaczęły bić się o mistrzostwo Anglii. Według internetowej ankiety przeprowadzonej w grudniu 2003, fani Arsenalu za największego rywala obok Manchesteru United i Tottenhamu Hotspur uważają właśnie Chelsea. Natomiast sympatycy Chelsea w podobnej sondzie przyznali, że obok tradycyjnych rywali - Tottenhamu i Fulham ważnym przeciwnikiem jest również Arsenal.
Historia.
Pierwsze ligowe spotkanie między obydwoma zespołami odbyło się 9 listopada 1907 na Stamford Bridge. Było to pierwsze w historii Football League First Division starcie pomiędzy dwoma klubami z Londynu i zgromadziło na trybunach 65 000 widzów. Te dwa zespoły spotkały się także w ćwierćfinale Ligi Mistrzów w sezonie 2003/2004. Na Stamford Bridge padł remis 1-1, natomiast na Highbury Chelsea wygrała 2-1 i awansowała do półfinału.
W sezonie 2003/2004 Arsenal dwukrotnie pokonał Chelsea i zarówno w meczu domowym, jak i wyjazdowym wygrywał stosunkiem bramek 2-1. W spotkaniu wyjazdowym na Stamford Bridge Arsenal wygrał po trafieniach Patricka Vieiry i Roberta Pirèsa
Transfer Ashleya Cole’a w 2006 z Arsenalu do Chelsea dodatkowo jeszcze podsycił niechęć pomiędzy obydwoma klubami, ponieważ Cole był widziany miesiąc wcześniej na spotkaniu z działaczami Chelsea.
Finał Carling Cup w 2007 przebiegł pod znakiem kontrowersji i utarczek. Gra została przerwana z powodu bójki z udziałem Franka Lamparda, Cesca Fàbregasa i innych co w rezultacie skończyło się żółtymi kartkami dla kilku zawodników obu zespołów, rzekomo bezpodstawnym wyrzuceniem z boiska Emmanuela Adebayora i skandalicznym zachowaniem fanów Chelsea, którzy rzucali w zawodników Arsenalu selerem. Spowodowało to, iż media zaczęły nazywać to spotkanie „finałem „Snarling Cup” (od ang. "snarl" - warczeć).
Ogólnie Arsenal wygrał 73 spotkania z rywalami, Chelsea 62, natomiast 54 razy padał remis (aktualne na dzień 7 lutego 2017). Największe zwycięstwo Arsenalu wynosi 5:1 i padło 29 listopada 1930 na Stamford Bridge w meczu First Division. Rekordowa wygrana Chelsea to zwycięstwo 6:0 22 marca 2014 na Stamford Bridge w meczu Premier League.
10 maja 2009 na Emirates Stadium Arsenal doznał największej porażki u siebie od 38 lat. Wtedy to Chelsea pokonała rywali aż 4:1.
Statystyki.
"Aktualne na dzień 24 stycznia 2018"
Sukcesy.
Są to główne sukcesy Arsenalu i Chelsea.

</doc>
<doc id="1795765" url="https://pl.wikipedia.org/wiki?curid=1795765" title="Annie Brackett">
Annie Brackett

Annie Brackett (ur. 15 kwietnia 1961 r. w Peoria, zm. 31 października 1978 r. w Haddonfield) – fikcyjna postać filmowa, bohaterka czterech horrorów z serii "Halloween". Córka Joanne i Leigha Brackett, bliska przyjaciółka i sąsiadka Laurie Strode, opiekunka do dzieci. Zginęła zamordowana w noc halloween w 1978 roku przez psychopatycznego mordercę Michaela Myersa. Została pochowana na cmentarzu Mt. Sinclair w Haddonfield. W jej rolę wcieliły się aktorki Nancy Kyes (w filmach "Halloween" w reż. Johna Carpentera i "Halloween 2" Ricka Rosenthala) oraz Danielle Harris (w remake'ach "Halloween" i "Halloween 2" Roba Zombie).

</doc>
<doc id="1795766" url="https://pl.wikipedia.org/wiki?curid=1795766" title="Przystań (serial telewizyjny)">
Przystań (serial telewizyjny)

Przystań – polski serial obyczajowy, kręcony w Giżycku na Mazurach, emitowany od 16 września do 16 grudnia 2009 w TVP1.
Fabuła.
Serial ten opowiada o grupie młodych ratowników, którym nie wystarcza już niesienie pomocy ludziom na miejskich basenach. Chcą czegoś więcej. Czegoś, co pozwoli im się sprawdzić i zdobyć prestiż. Ich marzenie to kurs na ratownika WOPR. W tym celu przybywają do bazy WOPR, czyli tytułowej przystani.

</doc>
<doc id="1795769" url="https://pl.wikipedia.org/wiki?curid=1795769" title="Zamrażanie kriogeniczne">
Zamrażanie kriogeniczne

Zamrażanie kriogeniczne – jedna z technologii zamrażania żywności, wykorzystująca ciepło parowania oraz ciepło przegrzania pary czynników kriogenicznych. Przeciętne zużycie czynnika kriogenicznego to 1,5 kg, na 1 kg zamrażanych produktów. Dlatego metodę tę stosuje się zazwyczaj do zamrażania delikatnych, drobnych produktów jak np. truskawki, maliny, wiśnie, sosy, grzyby. Czas zamrażania produktu wynosi zazwyczaj od 3 do 10 minut. 
Wbrew pozorom zamrażanie najczęściej nie polega na zanurzaniu w zbiorniku z ciekłym gazem. Metoda zanurzeniowa związana jest z ogromnym szokiem termicznym, który często powoduje pękanie zamrażanego produktu. Dlatego najczęściej zamrażanie odbywa się poprzez kilkuetapowe opryskiwanie produktu czynnikiem o niskiej temperaturze. 
Najczęściej stosowaną metodą zamrażania kriogenicznego jest zamrażanie w ciekłym azocie (LIN). Nieco rzadziej, jako czynnik kriogeniczny, wykorzystywany jest ciekły dwutlenek węgla (LIC).
Zamrażanie kriogeniczne wykorzystywane jest w technologii indywidualnego szybkiego zamrażania (IQF).

</doc>
<doc id="1795770" url="https://pl.wikipedia.org/wiki?curid=1795770" title="Kasa zapomogowo-pożyczkowa">
Kasa zapomogowo-pożyczkowa



</doc>
<doc id="1795771" url="https://pl.wikipedia.org/wiki?curid=1795771" title="Andy Roxburgh">
Andy Roxburgh

Andrew Roxburgh (ur. 1 sierpnia 1943 w Glasgow) – szkocki piłkarz szkocki grający na pozycji środkowego napastnika, a także trener.
Kariera klubowa.
Karierę piłkarską Roxburgh rozpoczął w Queen’s Park. Następnie przeszedł do East Stirlingshire i w latach 1963–1965 występował w jego barwach. Następnie na cztery lata trafił do Partick Thistle. W 1969 roku przeszedł do szkockiego Falkirk. W 1972 roku przeszedł do Clydebank, a w 1975 zakończył karierę piłkarską.
Kariera trenerska.
W 1975 roku zaczął prowadzić kadry młodzieżowe U-16, U-18 i U-21. W 1986 roku dostał propozycję prowadzenia pierwszej reprezentacji. Prowadził drużynę na Mundialu 1990 i na Euro 1992. W 1993 został zwolniony z tej funkcji po nieudanych eliminacjach do Mundialu 1994.

</doc>
<doc id="1795776" url="https://pl.wikipedia.org/wiki?curid=1795776" title="Fluorometolon">
Fluorometolon

Fluorometolon (łac. "Fluorometholonum") – lek hormonalny z grupy glikokortykosteroidów. Podnosi ciśnienie wewnątrzgałkowe, wykazuje silne działanie przeciwzapalne i przeciwuczuleniowe.
Dawkowanie.
Stosować miejscowo, według zaleceń lekarza. Zwykle 1-2 krople 2-4 razy na dobę do worka spojówkowego oka.

</doc>
<doc id="1795779" url="https://pl.wikipedia.org/wiki?curid=1795779" title="Andreas Augustsson">
Andreas Augustsson

Andreas Augustsson (ur. 26 listopada 1976) - szwedzki piłkarz grający w klubie AC Horsens. Wcześniej występował w IF Elfsborg, Sandefjord Fotball, Vålerenga Fotball, Raufoss IL oraz FC Twente.

</doc>
<doc id="1795785" url="https://pl.wikipedia.org/wiki?curid=1795785" title="Wirus świnki">
Wirus świnki

Wirus świnki – (łac. "Mumps rubulavirus") wirus RNA z rodziny paramyksowirusów wywołujący u człowieka nagminne zapalenie przyusznic (świnkę). Występuje jako pojedynczy serotyp i nie ma rezerwuaru zwierzęcego. Zawiera jednoniciowy łańcuch RNA o ujemnej polarności.
Po raz pierwszy wirus został opisany w 1945 roku przez Johna Franklina Endersa. W 1954 roku za pomocą mikroskopii elektronowej określono jego morfologię.
Wielkość wirusa wynosi od 120 do 200 nm. Posiada on otoczkę grubości około 10 nm, która osłania nić RNA występującą w postaci helikalnego kapsydu. Łańcuch RNA ma długość 15384 nt i koduje 7 genów: nukleokapsydowy (N), błonowy (M), fosforowy (P), fuzyjny (F), mały hydrofobowy (SH), hemaglutyninowo-neuraminidazowy (HN) i białkowy (L). Gen mały hydrofobowy (SH) jest najbardziej zmienny. Charakter epidemiologiczny wirusa świnki związany jest z obecnością 10 (lub więcej) genotypów nazwanych literami od A do J, które różnią się sekwencją w genie SH. Pewne genotypy wirusa świnki takie jak C, D, H, J oraz typ Urabe Am 9 – znajdujący się w szczepionce – są prawdopodobnie odpowiedzialne za objawy zwiększonej zjadliwości wobec układu nerwowego.
Nić RNA związana jest z RNA-zależną polimerazą RNA, co pozwala po zainfekowaniu komórki gospodarza zsyntetyzować brakującą drugą nić RNA (o dodatniej polarności).
Otoczka składa się z trzech warstw:
Ze względu na swoją lipidową otoczkę wirus jest wrażliwy na działanie mydeł, eteru, wysychanie i działanie temperatury oraz promieniowania ultrafioletowego.

</doc>
<doc id="1795791" url="https://pl.wikipedia.org/wiki?curid=1795791" title="Maciej Szajkowski">
Maciej Szajkowski

Maciej Szajkowski (ur. 1975 w Warszawie) – polski muzyk, dziennikarz, animator kultury.
Życiorys.
Propagator muzyki folkowej i kultury etnicznej. Współzałożyciel i członek licznych zespołów polskiej sceny world music/folk (Kapela ze Wsi Warszawa, R.U.T.A., wcześniej Village Kollektiv, Masala) i punk-rockowych (Antidotum), współpracujący z pismami Gadki z Chatki, Antena Krzyku i Nigdy Więcej. Współzałożyciel oficyny wydawniczej Opensources. Organizator cykli muzycznych w Państwowym Muzeum Etnograficznym: „Muzyka w Muzeum” i „Jedna Europa, Wiele Kultur - Muzyczny Przegląd Stolic Europejskich”. Wiceprezes i współzałożyciel Stowarzyszenia Sztuki Etnicznej „Transetnika”.
Do 2023 stały współpracownik IV Programu Polskiego Radia (prowadził tam pasmo "FOLK OFF!"). Obecnie jest prowadzącym audycji "Folk ONe" w Programie I Polskiego Radia.
Wraz z grupą Kapela ze Wsi Warszawa wydał pięć albumów studyjnych oraz płytę z remixami. W 2004 roku po wydaniu albumu "Wykorzenienie" otrzymał nagrodę BBC Radio 3 Awards for World Music w kategorii Newcomer, po czym wraz z zespołem wyruszył w światową trasę koncertową, która objęła m.in. Stany Zjednoczone i Japonię. Wraz z zespołem wspiera kampanię Muzyka Przeciwko Rasizmowi.
W 2012 roku otrzymał Paszport „Polityki” za 2011 rok w dziedzinie muzyki rozrywkowej za "pomysły odświeżające polską tradycję w najlepszy z możliwych sposobów, za wyjątkowe łączenie energii muzycznej i ambicji muzykologicznej oraz za odnalezienie poprzez działania zespołu R.U.T.A. ilustracji współczesnych problemów w historycznych tekstach.". W 2013 roku nominowany do nagród Instytutu Muzyki i Tańca Koryfeusz Muzyki Polskiej w kategorii „Osobowość roku”.

</doc>
<doc id="1795800" url="https://pl.wikipedia.org/wiki?curid=1795800" title="Barbara Książkiewicz (piosenkarka)">
Barbara Książkiewicz (piosenkarka)

Barbara Książkiewicz (ur. 14 września 1950 w Elblągu) – polska piosenkarka.
Początki jej kariery artystycznej związane z udanym debiutem na Festiwalu Piosenki Żołnierskiej w Kołobrzegu w 1974, gdzie za piosenkę "Torpedysta" zdobyła jedną z głównych nagród - Srebrny Pierścień. Następnie przez wiele lat śpiewała na tym festiwalu, lansując wiele przebojów, m.in.: "Tak jak wojsko nikt nie śpiewa" (1976), "Dzień, żołnierski dzień" (1979), "Niepotrzebna nam wojna" (1980). W 1985 otrzymała Złoty Pierścień za całokształt twórczości artystycznej.

</doc>
<doc id="1795801" url="https://pl.wikipedia.org/wiki?curid=1795801" title="Metropolita Sawa">
Metropolita Sawa



</doc>
<doc id="1795802" url="https://pl.wikipedia.org/wiki?curid=1795802" title="Serhij Diriawka">
Serhij Diriawka

Serhij Heorhijowycz Diriawka, ukr. Сергій Георгійович Дірявка, ros. Сергей Георгиевич Дирявка, "Siergiej Gieorgijewicz Diriawka" (ur. 18 kwietnia 1971 w Dniepropetrowsku, Ukraińska SRR) – ukraiński piłkarz, grający na pozycji obrońcy, reprezentant Ukrainy, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Dnipro Dniepropetrowsk. Pierwszy trener O.Sadownikow. W 1991 rozpoczął karierę piłkarską w drużynie Dnipra Dniepropetrowsk. W sezonie 1995-1996 występował w CSKA-Borysfen Kijów, po czym powrócił do Dnipra. Potem przeniósł się do Krywbasa. W 1998 został piłkarzem Metałurha Mariupol, który w 2002 zmienił nazwę na Illicziwec. W 2004 zakończył karierę piłkarską.
Kariera reprezentacyjna.
28 października 1992 debiutował w drużynie narodowej Ukrainy w zremisowanym 1:1 meczu towarzyskim z Białorusią. Łącznie rozegrał 9 gier reprezentacyjnych.
Kariera piłkarska.
Po zakończeniu kariery piłkarskiej najpierw prowadził Stal Dnieprodzierżyńsk. Od 2008 pomaga trenować Worskłę Połtawa.

</doc>
<doc id="1795804" url="https://pl.wikipedia.org/wiki?curid=1795804" title="Flutrimazol">
Flutrimazol

Flutrimazol () – organiczny związek chemiczny, pochodna imidazolu, lek o działaniu przeciwgrzybiczym.
Dawkowanie.
Zewnętrznie, krem należy nanosić na miejsca chorobowo zmienione i ich okolice raz na dobę.
Uwagi.
Ze względu na brak odpowiednich badań, nie zaleca się podawania leku dzieciom do 10 roku życia, kobietom w I trymestrze ciąży oraz karmiącym piersią.

</doc>
<doc id="1795808" url="https://pl.wikipedia.org/wiki?curid=1795808" title="Mikołaj Błociszewski">
Mikołaj Błociszewski

Mikołaj Błociszewski, Mikołaj z Błociszewa herbu Ostoja (zm. 1419) – nadworny rycerz i poseł Władysława Jagiełły do rokowań z Krzyżakami, kasztelan santocki (1401–1415), sędzia ziemski poznański (1415–1419).
Życiorys.
Urodził się w jednej z rodowych osad, do których zaliczały się m.in. Brodnica, Błociszewo i Rąbiń w powiecie śremskim. Był synem Świętomira Błociszewskiego z Błociszewa i Agnieszki (?). Poślubił Dorotę Jeżewską, córkę Dominika Jeżewskiego. Według prof. W. Dworzaczka w źródłach z 1404 roku pojawia się Katarzyna żona Mikołaja. Miał kilkoro dzieci: Macieja, Jana, Andrzeja, Mikołaja i Jadwigę.
Wspólnie z bratem Janem Błociszewskim był początkowo właścicielem Błociszewa, Brodnicy i Grabianowa, następnie za zezwoleniem Wojciecha Jastrzębca, biskupa poznańskiego wzniósł kościół parafialny w Błociszewie w 1408 r. Mikołaj choć używał nazwiska Błociszewski, nie dostał w podziale majątkowym Błociszewa, gdzie osiadł jego starszy brat Jan. Ich siostrą prawdopodobnie była Formosa z Rąbina, która na przełomie XIV i XV w. prowadziła z Mikołajem proces o wypłatę wiana. Proces ten nie był jedynym w życiu Mikołaja mającego tytuły: kasztelana santockiego (lub sanockiego, jak określa Kacper Niesiecki), sędziego poznańskiego i wielmożego wielkopolskiego.
Podpisał pokój toruński 1411 roku.
Przed sądem kościańskim występował w sprawie o podpalenie, wniesionej przez Jana i Pakosza Zolińskich, a także o wieś Roszkowo z braćmi Piotrem i Jakubem z Górki.
Mikołaj Błociszewski zmarł w 1419 roku.

</doc>
<doc id="1795810" url="https://pl.wikipedia.org/wiki?curid=1795810" title="Cerkiew Wniebowstąpienia Pańskiego w Ucianie">
Cerkiew Wniebowstąpienia Pańskiego w Ucianie

Cerkiew Wniebowstąpienia Pańskiego – cerkiew prawosławna w Ucianie, urządzona w obiekcie pełniącym wcześniej funkcję domu parafialnego przy nieistniejącej cerkwi św. Sergiusza z Radoneża. 
Budynek cerkwi jest dwukondygnacyjnym obiektem pełniącym w przeszłości funkcje mieszkalne i administracyjne. W 1947 obiekt ten został znacjonalizowany przez władze stalinowskie, swoją siedzibę miała w nim m.in. wojskowa komisja poborowa. Na prośbę społeczności prawosławnej, pozbawionej własnej cerkwi od 1941, obiekt został jej przekazany na cele kultu w 1989. Urządzanie pomieszczenia dostosowanego do wymogów liturgii prawosławnej trwało jeszcze kilka lat. Dla podkreślenia nowej funkcji obiektu w centralnym miejscu jego dachu została dobudowana niewielka cebulasta kopuła. Jednorzędowy ikonostas został przeniesiony do Uciany w 1999 z nieużywanej cerkwi św. Mikołaja w Użpolach i poddany niezbędnej konserwacji. Z cerkwi w Michnowie przeniesione zostały zabytkowe chorągwie. Poza tym na wyposażeniu cerkwi jest kilka dodatkowych ikon w ozdobnych kiotach.

</doc>
<doc id="1795827" url="https://pl.wikipedia.org/wiki?curid=1795827" title="Smile Pinki">
Smile Pinki

Smile Pinki (2008) jest 39-minutowym filmem dokumentalnym wyreżyserowanym przez Megan Mylan. Film ten przedstawia historię biednej dziewczynki z wioski w Indiach, której życie odmieniło się po otrzymaniu darmowej pomocy chirurgicznej celem korekcji jej rozszczepu wargi. Dokument zrealizowany został w języku hindi oraz bhodźpuri, otrzymał także nagrodę podczas 81. ceremonii wręczenia Oscarów dla najlepszego krótkometrażowego filmu dokumentalnego.
Fabuła.
Tytułowa Pinki Kumari to ośmioletnia dziewczynka żyjąca w jednej z najbiedniejszych części Indii. Od urodzenia cierpi z powodu niezoperowanego rozszczepu wargi. Nie dopuszczona do szkoły w swej rodzinnej wiosce, Rampur Dahaba w Mirzapur, w okolicy Varanasi. Wykluczona z powodu swej deformacji, Pinki wiedzie życie spokojnej, ale i zdesperowanej, czekającej na cud dziewczynki, którym jeśli kiedykolwiek nastąpi, miałaby być pomoc chirurga. Jej rodzicom nie przychodzi na myśl zwrócenie się o pomoc, której tak bardzo potrzebuje ich córka. Szansą okazuje się spotkanie rodziny z pracownikiem socjalnym, który podróżuje od wioski do wioski, zbierając pacjentów do szpitala, zapewniającego darmową pomoc każdego roku tysiącom biednych dzieci z rozszczepem poprzez program Pociąg Uśmiechu. Operacje przeprowadzane są przez zespół chirurga plastycznego dra Subodha Kumara Singha, który po nakręceniu dokumentu brał udział w 81. ceremonii wręczenia Oscarów

</doc>
<doc id="1795828" url="https://pl.wikipedia.org/wiki?curid=1795828" title="Astronesthinae">
Astronesthinae



</doc>
<doc id="1795829" url="https://pl.wikipedia.org/wiki?curid=1795829" title="Stomiinae">
Stomiinae



</doc>
<doc id="1795836" url="https://pl.wikipedia.org/wiki?curid=1795836" title="Język luri">
Język luri

Język luri, także: luryjski – język irański używany przez ok. 5 mln Lurów, zamieszkujących tereny południowo-zachodniego Iranu (m.in. Lorestan), a także pogranicze iracko-irańskie i część półwyspu Musandam w Omanie (dialekt kumzari). Nie wykształcił tradycji literackiej. Dawniej uznawany za dialekt perskiego, obecnie klasyfikowany jako bliska mu grupa dialektów.

</doc>
<doc id="1795837" url="https://pl.wikipedia.org/wiki?curid=1795837" title="Aegina">
Aegina



</doc>
<doc id="1795840" url="https://pl.wikipedia.org/wiki?curid=1795840" title="Mirosław Cierniak">
Mirosław Cierniak

Mirosław Cierniak (ur. 19 grudnia 1973 w Tarnowie) – polski żużlowiec.
Licencję żużlową zdobył w 1990 roku. W rozgrywkach z cyklu Drużynowych Mistrzostw Polski startował do 2005 r., reprezentując kluby Unii Tarnów (1991–1997), WTS Wrocław (1998–1999), RKM Rybnik (2000), KSŻ Krosno (2002–2004) oraz Kolejarz Opole (2005). Jest srebrnym medalistą DMP, z 1994 roku. Dwukrotnie zajmował III m. w rozgrywkach o Drużynowy Puchar Polski (Częstochowa 1994, Toruń 1998).
W 1993 r. zajął II m. w turnieju o "Srebrny Kask". W 1994 r. zdobył w Tarnowie tytuł Młodzieżowego Indywidualnego Wicemistrza Polski oraz zakwalifikował się (jako zawodnik rezerwowy) do finału Indywidualnych Mistrzostw Świata Juniorów, rozegranego w Elgane. Dwukrotnie (Grudziądz 1991, Wrocław 1993) zdobył tytuły Młodzieżowego Drużynowego Mistrza Polski, był również dwukrotnym medalistą Młodzieżowych Mistrzostw Polski Par Klubowych (Toruń 1992 – II m., Krosno 1994 – I m.). 
Trzykrotnie awansował do finałów Indywidualnych Mistrzostw Polski (najlepszy wynik: Warszawa 1996 – XV m.). Poza tym dwukrotnie uczestniczył w finałowych turniejach o "Złoty Kask", najlepszy wynik osiągając w 1995 r. we Wrocławiu (VII m.). W tym samym roku zajął III m. w Memoriale im. Eugeniusza Nazimka w Rzeszowie. W latach 1995-1998 startował w superlidze duńskiej w klubie Herning. W 1996r zajął III miejsce w Golden Helmets Series Australia.

</doc>
<doc id="1795842" url="https://pl.wikipedia.org/wiki?curid=1795842" title="Jacob Ochtervelt">
Jacob Ochtervelt

Jacob Lucasz Ochtervelt (ochrzczony 1 lutego 1634 w Rotterdamie, zm. 1682 w Amsterdamie) – holenderski malarz barokowy.
Był uczniem Nicolaesa Berchema w Haarlemie, później działał w Rotterdamie (1655–1672), a po 1674 w Amsterdamie. Początkowo malował pejzaże w manierze włoskiej, później głównie sceny rodzajowe, historyczne oraz portrety. Na jego twórczość największy wpływ mieli nauczyciel Berchem, a także Pieter de Hooch, Ludolf de Jongh i Gerard ter Borch.
Ochtervelt znany jest głównie z eleganckich scen rodzajowych z życia wyższych sfer, jego prace znajdują się w zbiorach m.in. Rijksmuseum, Ermitażu i National Gallery w Londynie.

</doc>
<doc id="1795846" url="https://pl.wikipedia.org/wiki?curid=1795846" title="Język baszkardi">
Język baszkardi

Język baszkardi – język irański, używany w południowo-wschodnim Iranie, na pograniczu ostanów Kerman, Sistan i Beludżystan oraz Hormozgan. Choć zaliczany do języków południowo-zachodnich, z uwagi na duży wpływ beludżyjskiego, uznawany był za dialekt tego drugiego.

</doc>
<doc id="1795847" url="https://pl.wikipedia.org/wiki?curid=1795847" title="Mistrzostwa Europy w Piłce Siatkowej Mężczyzn 1997">
Mistrzostwa Europy w Piłce Siatkowej Mężczyzn 1997

XX Mistrzostwa Europy w piłce siatkowej mężczyzn 1997 odbyły się w Holandii między 6 a 14 września 1997 roku. Mecze rozgrywane były w hali w Den Bosch oraz w Eindhoven.
Tytułu sprzed dwóch lat broniła reprezentacja Włoch. Mistrzostwo po raz pierwszy zdobyła reprezentacja Holandii, pokonując w 4-setowym finale reprezentację Jugosławii (15:11 10:15 15:10 15:9). 
System rozgrywek.
W turnieju wzięło udział 12 drużyn które zostały podzielone na 2 grupy. Do półfinałów awansowały dwa pierwsze zespoły z obu grup, zaś zespoły z obu grup z miejsc 3 i 4 walczyły obsadzając miejsca od 5 do 8.
Faza kwalifikacyjna.
Grupa I.
Tabela
Wyniki
Grupa II.
Tabela
Wyniki

</doc>
<doc id="1795851" url="https://pl.wikipedia.org/wiki?curid=1795851" title="Barbara Guzik">
Barbara Guzik

Barbara Janina Guzik (ur. 1939, zm. 2022) – polska filolog i wykładowczyni, wiceprezydent Krakowa w latach 1975–1986.
Życiorys.
Ukończyła studia wyższe z dziedziny filologii polskiej i pedagogiki, następnie uzyskała stopień doktora nauk humanistycznych. Początkowo pracowała w krakowskim szkolnictwie podstawowym i średnim, później wykładała w Wyższej Szkole Pedagogicznej w Krakowie. W 2004 uzyskała habilitację z dziedziny językoznawstwa. Wykłada na Wydziale Humanistycznym Uniwersytecie Pedagogicznym im. Komisji Edukacji Narodowej w Krakowie (w Instytucie Filologii Polskiej). W latach 2005–2008 była prodziekanem Wydziału Humanistycznego AP.
W latach 70. i 80. XX w. działała społecznie. W 1972 objęła mandat radnej Rady Narodowej miasta Krakowa, a w 1975 została wybrana wiceprezydentem miasta. Od 1973 zasiadała w Centralnym Komitecie Stronnictwa Demokratycznego (członek partii od 1963), była również członkiem Prezydium (wybrana na Kongresie w 1981).
Była działaczką Polskiego Towarzystwa Turystyczno-Krajoznawczego. Pełniła funkcję wiceprezesa Oddziału Krakowskiego PTTK. Związana była także z Muzeum Regionalnym PTTK „Rydlówka”. W 2013 na XVIII Walnym Zjeździe PTTK w Warszawie została uhonorowana godnością Członka Honorowego PTTK.

</doc>
<doc id="1795854" url="https://pl.wikipedia.org/wiki?curid=1795854" title="Víctor Rogelio Ramos">
Víctor Rogelio Ramos



</doc>
<doc id="1795857" url="https://pl.wikipedia.org/wiki?curid=1795857" title="Petro Dyminski">
Petro Dyminski

Petro Petrowycz Dyminski (ukr. Петро Петрович Димінський, ur. 27 listopada 1954 w Krzywym Rogu) – ukraiński polityk, biznesmen i działacz sportowy, właściciel i prezes klubu piłkarskiego Karpaty Lwów.
Życiorys.
W młodości uprawiał piłkę nożną. Ukończył Szkołę Piłkarską Krywbas Krzywy Róg. W 1972-1973 występował w drużynie rezerwowej Krywbasa, a potem za amatorski zespół Szachtar Czerwonohrad. W 1977 ukończył studia w Krzyworoskim Górniczym Instytucie.
Jako działacz sportowy zaangażował się w pracę w lwowskich Karpatach. Od lata 2001 został wybrany jego honorowym prezesem.
Prowadzi biznes w branży naftowej. Majątek oceniono ok. 400 mln dolarów.
W sierpniu 2017 krewni dziewczyny zmarłej w wyniku wypadku samochodowego na drodze M10 koło wsi Jamelna, zarzucili mu popełnienie tego przestępstwa, co doprowadziło do śmierci dziewczyny. Dyminski odrzucił zarzuty, ni on, ni jego przedstawiciele nie przeprosiły krewnych zmarłej.
Żonaty, wychowuje dwie córki.

</doc>
<doc id="1795860" url="https://pl.wikipedia.org/wiki?curid=1795860" title="Andrzej Starmach">
Andrzej Starmach

Andrzej Adam Starmach (ur. 1953) – polski marszand, historyk sztuki i kolekcjoner.
Życiorys.
Z wykształcenia historyk sztuki, ukończył studia na Uniwersytecie Jagiellońskim. Pracował w krakowskiej Desie, od 1986 do 1989 zajmował stanowisko dyrektora Galerii Związku Polskich Artystów Fotografików w tym samym mieście.
Od 1989 wraz z żoną Teresą (także historykiem sztuki) prowadzi Galerię Starmach. Placówka początkowo mieściła się przy Rynku Głównym w Krakowie, po czym została przeniesiona do XIX-wiecznego budynku dawnej Synagogi Zuckera w krakowskim Podgórzu. Galeria prezentuje głównie dzieła polskich artystów współczesnych, takich jak Jerzy Nowosielski, Tadeusz Kantor, Magdalena Abakanowicz oraz artystów zagranicznych. Z okazji 20-lecia istnienia w Gmachu Głównym Muzeum Narodowego w Krakowie została zorganizowana wystawa "Kolekcja. Dwadzieścia lat Galerii Starmach" (od 7 listopada 2009 do 20 grudnia 2009).
W 2002 został nagrodzony Paszportem „Polityki” dla kreatora kultury. W tym samym roku został odznaczony Orderem Uśmiechu. W 2009 został uhonorowany przez prezydenta Lecha Kaczyńskiego Krzyżem Kawalerskim Orderu Odrodzenia Polski.
W 2015 wszedł w skład honorowego komitetu poparcia Bronisława Komorowskiego przed wyborami prezydenckimi.
Jest żonaty z Teresą, ma trzy córki: Katarzynę, Annę i Agatę.

</doc>
<doc id="1795861" url="https://pl.wikipedia.org/wiki?curid=1795861" title="Mosty Solidarności w Bydgoszczy">
Mosty Solidarności w Bydgoszczy

Mosty Solidarności – sześć mostów, w tym cztery drogowe i dwa tramwajowe, żelbetowe, sprężone na rzece Brdzie i Młynówce, powyżej Starego Miasta w Bydgoszczy. Mają trzy pasma ruchu: dwa drogowe i tramwajowe, obsługując komunikację na kierunku wschód-zachód w ciągu ulicy Ferdynanda Focha.
Lokalizacja.
Mosty Solidarności spinają brzegi dwóch rzek: Brdy oraz Młynówki, powyżej Starego Miasta. Przechodząca tędy ruchliwa ulica Focha stanowi jedną z najważniejszych arterii miejskich w ciągu wschód-zachód. Mostami przebiega również torowisko tramwajowe, użytkowane przez linie nr 1, 3, 5 i 8.
Nazwy.
Zarówno mosty, jak i ulica przezeń wiodąca często zmieniały nazwy, w rytmie zmieniających się koniunktur historii politycznej. Pierwotna nazwa obiektu nawiązuje do władców Prus (króla Wilhelma IV, od 1871 r. cesarza Wilhelma I, od 1888 r. Wilhelma II) oraz portu bydgoskiego, gdzie statki oczekiwały na śluzowanie w Śluzie Miejskiej i następnie odbywały żeglugę Kanałem Bydgoskim do Berlina.
Historia.
Mosty zbudowano przed 1840 r. Stanowiły one ważny element drogi wiodącej z Bydgoszczy na zachód, przez Nakło i Piłę.
W II połowie XIX wieku rozpoczęto modernizację i budowę kilku nowych przepraw mostowych w Bydgoszczy, co było związane z rozwojem gospodarczym miasta i wzrostem jego znaczenia komunikacyjnego. Po budowie: mostów Pruskiej Kolei Wschodniej (1851 – na Okolu, 1861 – w Czersku Polskim), Victoriabrücke (1865 r., ob. Królowej Jadwigi), Kaiserbrücke (1872 r., ob. Bernardyński), przystąpiono do modernizacji mostów w ciągu trasy wiodącej do Berlina. Poza poprawą komfortu podróżnych przebudowę podjęto z myślą o poprawie warunków nawigacyjnych na drodze wodnej Wisła-Odra, której elementem był skanalizowany w 1879 r. miejski odcinek Brdy.
W latach 1885-1890 mosty wzniesiono na nowo w linii prostej. Pierwszy od strony wschodniej był most Wilhelmsbrücke (po 1920 r. zwany Jagiellońskim), a za nim Hafenbrücke (Portowy) spinający brzegi Młynówki. Pierwszy most posiadał kratowe dźwigary stalowe w formie belek posadowionych na fundamencie z pali drewnianych, drugi dźwigary łukowe oparte na kamiennych podporach.
Oba mosty posiadały nawierzchnię drewnianą oraz podwójne chodniki dla pieszych. Mosty posiadały ozdobne, żeliwne poręcze i po dwie latarnie gazowe na każdym z przyczółków.
W takim stanie obiekty przetrwały do czasu wybuchu II wojny światowej.
Mosty zostały wysadzone 4 września 1939 r. przez wycofujące się wojsko polskie.
Odbudowane prowizorycznie jesienią 1939 r., zostały ponownie zniszczone przez wycofujących się Niemców 22 stycznia 1945 r.
Po ustaniu działań wojennych resztki mostu zostały wydobyte z koryta Brdy. 22 października 1946 r. przekazano do użytku prowizoryczną przeprawę. Do odbudowy obiektów przystąpiono z początkiem lat 50. XX w. Most ten przeznaczono do odbudowy jako jeden z pierwszych w mieście.
W latach 1953-1955 oddano do użytku dwa mosty południowe. Wykonano je w konstrukcji żelbetowej, sprężonej z użyciem po raz pierwszy w Polsce kablobetonu. Projektantami byli: M. Bieniek, M. Wolf i H. Żółtowski, zaś firmą wdrażającą było Przedsiębiorstwo Robót Kolejowych PRK12 z Bydgoszczy.
W latach 70. XX w. pogorszył się stan techniczny mostów, wobec czego ograniczono prędkość taboru tramwajowego do 15 km/h oraz podjęto decyzję o budowie nowych nitek mostów stosownie do potrzeb rozbudowanej ulicy marszałka Focha (wówczas Czerwonej Armii).
W latach 1977-1982 zbudowano mosty pasma środkowego (tramwajowego) oraz północnego według projektu inż. Antoniego Malczewskiego z Biura Projektów Budownictwa Komunalnego w Bydgoszczy. Wykonawcą było Płockie Przedsiębiorstwo Robót Mostowych Oddział w Tczewie. Mają one formę typowej dla lat 70. XX w. konstrukcji prefabrykowanej zespolonej stalowo-żelbetowej (stalowe dźwigary ze współpracującą płytą żelbetową). W związku z tym różnią się od mostów jezdni południowej. Podpory wybudowano w roku 1978, a gotowe obiekty przekazano do użytkowania w listopadzie 1981 r. Termin zakończenia inwestycji przesuwano z uwagi na opóźnienia dostaw cementu oraz stali przez huty dla wytwórcy konstrukcji stalowej. W 1980 r. w ramach tej inwestycji dokonano rozbiórki mostu w ul. Grottgera, zasypując odcinek starego Kanału Bydgoskiego pod mostem.
W tym samym czasie w 1981 r. wyłączono z eksploatacji mosty południowe, przekładając torowisko tramwajowe na nowo wzniesione mosty tramwajowe. W latach 1980-1991 opracowywano dokumentację oraz rozpoczęto remont mostu, który z powodu trudności finansowych przerwano w 1991 r. po wykonaniu częściowej rozbiórki płyty obiektu. Do remontu i wzmocnienia mostów południowych przystąpiono dopiero w 1994 roku według projektu opracowanego przez firmę „Rawex” z Bydgoszczy, przy współpracy Instytutu Badawczego Dróg i Mostów i Kieleckiego Przedsiębiorstwa Robót Mostowych. Remont i wzmocnienie polegały na zastosowaniu nowego układu kabli sprężających, pogrubieniu żelbetowej płyty pomostu oraz zmianie ustroju konstrukcyjnego z belkowego dwuwspornikowego na ciągły dwuprzęsłowy. W listopadzie 1996 r. obydwa obiekty zostały oddane do ruchu wzmocnione do nośności 40 ton każdy. W 1997 i 2001 roku dokonano również wymian dylatacji na mostach północnych. 
Obecnie mosty składają się z trzech pasm: dwu drogowych i tramwajowego przerzuconych przez Brdę i Młynówkę. W 2005 r. Rada Miasta Bydgoszczy nadała im nazwę Mostów „Solidarności”. Funkcję zarządcy mostów sprawuje Zarząd Dróg Miejskich i Komunikacji Publicznej w Bydgoszczy.
We wrześniu 2019 roku, w czasie wymiany nawierzchni mostów południowych okazało się, że naprawy wymaga również płyta pomostu, pomimo tego, że wytrzymałość elementów wymagających naprawy była szacowana na ponad 50 lat. W szczególności zły okazał się stanie konstrukcji w miejscu dylatacji. Naprawa wymagała skucia starego betonu, montażu stalowych kotw do mocowania siatek wzmacniających, zabetonowania na nowo i pokrycia betonu specjalną żywicą, na której położono izolację, co przeciągnęło się do końca października 2019.
Dane techniczne.
Mosty im. Solidarności stanowią zespół sześciu mostów. Nad Brdą usytuowano mosty Portowe, a nad Młynówką – Młyńskie. Południowe mosty drogowe są najstarsze historycznie, północne mosty drogowe oraz biegnące pośrodku mosty tramwajowe wybudowano na początku lat 80. XX wieku.
Most Portowy południowy.
Most zbudowano w 1955 roku jako trójprzęsłowy, żelbetowy, sprężony, o długości 69,06 m. Poszczególne przęsła mają rozpiętość: 15,6 + 38,0 + 15,5 m. Konstrukcję nośną stanowi żelbetowa dwudźwigarowa belka ciągła, na zewnątrz sprężona kablami. Żelbetowe, monolityczne dźwigary belkowe rozmieszczono w rozstawie 5,44 m. Szerokość obiektu wynosi 18,9 m, w tym jezdnia 11,50 m oraz chodnik 5,5 m. Podpory stanowią dwa żelbetowe przyczółki i dwa filary pośrednie posadowione na palach. Przestrzeń żeglowna pod obiektem wynosi: 6 × 35 m. Nośność mostu wynosi 40 ton.
Most Młyński południowy.
Most zbudowano w 1955 roku jako trójprzęsłowy, żelbetowy, sprężony, o długości 45,36 m. Poszczególne przęsła mają rozpiętość: 8,55 + 27,97 + 8,84 m. Żelbetowe, monolityczne dźwigary belkowe rozmieszczono w rozstawie 5,6 m. Szerokość obiektu wynosi 18,82 m, w tym jezdnia 11,5 m oraz chodnik 5,75 m. Przestrzeń żeglowna pod obiektem wynosi: 3,1 × 25 m. Nośność mostu wynosi 40 ton.
Most Portowy tramwajowy.
Most oddano do użytku w 1981 roku jako czteroprzęsłowy, stalowo-żelbetowy, o długości 70,78 m. Konstrukcję nośną stanowi pięć dźwigarów blachownicowych połączonych w przęsłach skrajnych ze stalowymi wspornikami, na których ułożono żelbetową płytę pomostu. W przęśle nad groblą wykonano płytę monolityczną. Szerokość mostu wynosi 8,3 m i mieści 2 tory tramwajowe.
Most Młyński tramwajowy.
Most oddano do użytku w 1981 roku jako trójprzęsłowy, stalowy, o długości 48 m. Konstrukcję nośną przęseł stanowi pięć dźwigarów blachownicowych połączonych w przęsłach skrajnych ze stalowymi wspornikami, na których opiera się żelbetowa płyta pomostu o szerokości 8,3 m.
Most Portowy północny.
Most oddano do użytku w 1981 roku jako czteroprzęsłowy, stalowo-żelbetowy, o długości 70,78 m. Poszczególne przęsła mają rozpiętość: 11 + 38 + 11 + 10,6 m. Konstrukcję nośną stanowi siedem dźwigarów blachownicowych połączonych ze stalowymi wspornikami, zaś w przęśle nad groblą – żelbetowa płyta monolityczna. Szerokość mostu wynosi 17,3 m, w tym jezdnia 10,5 m i chodnik 5,4 m. Przestrzeń żeglowna pod obiektem wynosi: 4 × 30 m. Nośność mostu wynosi 30 ton.
Most Młyński północny.
Most oddano do użytku w 1981 roku jako trójprzęsłowy, stalowy, o długości 48 m. Poszczególne przęsła mają rozpiętość: 10 + 28 + 10 m. Konstrukcję nośną stanowi stalowa belka przewieszona na filarach pośrednich i połączona ze wspornikami w formie stalowego rusztu. Na stalowej konstrukcji nośnej wykonano żelbetową płytę pomostu szerokości 17,3 m, w tym jezdnia: 10,5 m i chodnik 5,4 m. Przestrzeń żeglowna pod obiektem wynosi: 2,7 × 25 m. Nośność mostu wynosi 30 ton.
Obciążenie ruchem.
Mosty należą do obiektów bardzo obciążonych ruchem drogowym w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń ok. 2330 pojazdów na godzinę.
Inne.
Mosty Solidarności są dogodnym punktem widokowym, z którego można obejrzeć sylwetki kilku bydgoskich zabytków i obiektów architektury współczesnej: katedrę, Operę Nova, Wyspę Młyńską, Młyny Rothera, Biały Spichrz oraz Śluzę Miejską. Pod mostem przepływa kilka razy dziennie tramwaj wodny. 18 sierpnia 2016 zamknięto dostęp do północnego cypla Wyspy Młyńskiej, sąsiadującego ze Śluzą Miejską.

</doc>
<doc id="1795865" url="https://pl.wikipedia.org/wiki?curid=1795865" title="Furazolidon">
Furazolidon

Furazolidon (łac. "Furazolidonum") – lek przeciwbakteryjny, pochodna nitrofuranu. Działa bakteriobójczo wobec wielu szczepów bakterii, w tym na bakterie najczęściej wywołujące zakażenia jelitowe.
Przeciwwskazania.
Furazolidonu nie należy podawać noworodkom.
Dawkowanie.
Doustnie. Dawkę i częstotliwość stosowania leku ustala lekarz. Zwykle u osób dorosłych ok. 400 mg na dobę w 4 dawkach po 30 ml zawiesiny. Leczenie trwa 2–10 dni.
Uwagi.
Lek nie może być przyjmowany przez kobiety będące w ciąży. Podczas przyjmowania furazolidonu i na 4 dni po jego odstawieniu, nie wolno spożywać alkoholu. W czasie leczenia nie należy spożywać pokarmów zawierających tyraminę.

</doc>
<doc id="1795881" url="https://pl.wikipedia.org/wiki?curid=1795881" title="Ludwik Ochocki">
Ludwik Ochocki

Ludwik Ochocki (ur. 23 lutego 1930 w Nowym Mieście Lubawskim, zm. 8 lipca 1988 w Warszawie) – polski ekonomista, wiceminister administracji, gospodarki terenowej i ochrony środowiska (1972–1981), wiceprzewodniczący Komisji Planowania przy Radzie Ministrów (1981–1988). 
Życiorys.
Studiował na Wydziale Transportu Wyższej Szkoły Ekonomicznej w Szczecinie. Uzyskał stopień doktora nauk ekonomicznych. W latach 60. pracował w Wojewódzkich Komisjach Planowania Gospodarczego: początkowo w Olsztynie, później w Białymstoku. 
W 1969 podjął pracę w administracji rządowej. W latach 70. pełnił obowiązki podsekretarza stanu w ministerstwie gospodarki terenowej i ochrony środowiska (1972–1975), następnie ministerstwie administracji, gospodarki terenowej i ochrony środowiska (1975–1981). W 1980 został mianowany głównym inspektorem ochrony środowiska w PRL. W latach 1981–1988 sprawował funkcję zastępcy przewodniczącego Komisji Planowania przy Radzie Ministrów. 
Był wieloletnim działaczem Stronnictwa Demokratycznego, m.in. członkiem CK (od 1965) i jego Prezydium (1971–1978, 1981–1985). W latach 1983-1988 przewodniczący Komisji Rewizyjnej Rady Obywatelskiej Budowy Pomnika Szpitala Centrum Zdrowia Matki Polki.
Pochowany został na Cmentarzu Wojskowym na Powązkach w Warszawie (kwatera C39-8-2).
Odznaczony m.in. Krzyżem Komandorskim Orderu Odrodzenia Polski oraz Orderem Sztandaru Pracy II klasy. 

</doc>
<doc id="1795882" url="https://pl.wikipedia.org/wiki?curid=1795882" title="Xerocomus badius">
Xerocomus badius



</doc>
<doc id="1795884" url="https://pl.wikipedia.org/wiki?curid=1795884" title="Pracownicza kasa zapomogowo-pożyczkowa">
Pracownicza kasa zapomogowo-pożyczkowa

Pracownicza kasa zapomogowo-pożyczkowa (PKZP) – forma samopomocy pracowniczej. Kasy mogą być tworzone przez pracowników oraz emerytów i rencistów, we wszystkich zakładach pracy, jako zakładowe lub międzyzakładowe. Ze składek wypłacane są bezzwrotne zapomogi w sytuacjach określonych regulaminem i nieoprocentowane pożyczki, spłacane w ratach miesięcznych.
PKZP działają w zakładach pracy, w oparciu o ustawę o związkach zawodowych i w związku z tym są nadzorowane społecznie przez związki zawodowe, lecz przynależność związkowa członków kasy nie ma tu znaczenia. Zakład pracy ma obowiązek udzielić PKZP nieodpłatnej pomocy w zakresie obsługi technicznej.

</doc>
<doc id="1795885" url="https://pl.wikipedia.org/wiki?curid=1795885" title="Ustawa o przyznaniu stopni i praw oficerskich weteranom z roku 1831, 1848 i 1863">
Ustawa o przyznaniu stopni i praw oficerskich weteranom z roku 1831, 1848 i 1863

Ustawa o przyznaniu stopni i praw oficerskich weteranom z roku 1831, 1848 i 1863 – ustawa przyjęta przez Sejm Ustawodawczy 18 grudnia 1919 (). Pierwszy akt normatywny wydany w odrodzonym państwie polskim, który nadawał stopnie i prawa oficerskie weteranom polskich zrywów narodowych.
Ustawa weszła w życie 9 stycznia 1920, jej wykonanie polecono Ministrowi Spraw Wojskowych. Zgodnie z jej brzmieniem weterani z lat 1831, 1848 i 1863, z wyjątkiem karanych sądownie za przestępstwa uchybiające godności stanu oficerskiego, otrzymali honorowy stopień podporucznika Wojsk Polskich (art. 1). Weterani, którzy wylegitymowali się otrzymaniem wyższego stopnia oficerskiego niż podporucznik, otrzymali awans na stopień wyższy (art. 2).
Niezależnie od stopnia korzystali ze wszystkich praw i przywilejów przysługujących oficerom armii czynnej, przy czym zamiast stałego uposażenia wojskowego zyskali stałą pensję dożywotnią określoną ustawą z dnia 2 sierpnia 1919 znowelizowaną 18 grudnia tego samego roku (). Przepisy o stałej pensji (art. 4) zostały uchylone 1 lutego 1922 "ustawą z 23 marca 1922 r. w przedmiocie zaopatrzenia weteranów powstań narodowych z 1831, 1848 i 1863 r. oraz wdów po nich" (). Zaopatrzenie weteranów składało się odtąd z pensji, dodatku pielęgnacyjnego oraz z leczenia i opieki społecznej. Dodatkowo 7 października 1927 Prezydent RP Ignacy Mościcki wydał "rozporządzenie w sprawie zmiany niektórych postanowień ustawy z dnia 23 marca 1922 r. w przedmiocie zaopatrzenia weteranów powstań narodowych z 1831 r., 1848 r. i 1863 r. oraz wdów po nich." (), nowelizujące ustawę z dnia 23 marca 1922 r.

</doc>
<doc id="1795886" url="https://pl.wikipedia.org/wiki?curid=1795886" title="Medley">
Medley

Medley (ang. „mieszanina, składanka”) – utwór muzyczny składający się z fragmentów znanych melodii, połączonych sukcesywnie, bez żadnej sformalizowanej konstrukcji.
W medley melodie następują po sobie w sposób bardziej płynny niż w potpourri. Są też bardziej jednorodne stylowo niż zdecydowanie odmienne w charakterze składowe części quodlibetu.
"Medley overture".
Z medley ukształtowała się "medley overture" – forma muzyczna, na którą składały się fragmenty utworów koncertowych, arii operowych, muzyki popularnej i ludowej. Jej twórcą był barokowy kompozytor angielski Richard Charke, którego kompozycje wraz z utworami innych kompozytorów uprawiających tę formę (m.in. Thomas Arne i Charles John Frederick Lampe) zostały opublikowane w "Six Medley or Comic Overtures in Seven Parts" (1763). Termin "medley overture" odnosi się też do uwertur operowych François Boieldieu, Daniela Aubera i Ferdinanda Hérolda, a także do wielu operetek, w tym autorstwa Arthura Sullivana.
Muzyka rozrywkowa.
We współczesnej muzyce rozrywkowej terminem "medley" określa się kompilację popularnych utworów jednorodnych stylowo, tematycznie czy wykonawczo, na przykład wiązanka piosenek biesiadnych, składanka hitów muzyki filmowej, medley największych przebojów The Beatles. Formę tę wykorzystuje się często w promocji i reklamie wykonawcy, zespołu, nagrania płytowego, wytwórni muzycznej itp.

</doc>
<doc id="1795894" url="https://pl.wikipedia.org/wiki?curid=1795894" title="15 Bateria Artylerii Konnej">
15 Bateria Artylerii Konnej

15 Bateria Artylerii Konnej (15 bak) – pododdział artylerii konnej Wojska Polskiego II RP. Bateria nie występowała w pokojowej organizacji wojska.
15 bak w kampanii wrześniowej.
Sformowana została w dniach 24–26 sierpnia 1939, w Dąbrówce koło Służewca, w grupie jednostek oznaczonych kolorem zielonym. Jednostką mobilizującą był 1 dywizjon artylerii konnej. Bateria otrzymała dobre konie z poboru. Bateria została uzbrojona w 2 ckm wz. 30 i 2 ckm wz. 14. 27 sierpnia pododdział przetransportowany został koleją do Radziwia i wszedł w skład załogi Przedmościa „Płock”, której trzon stanowił batalion ON „Warszawski I” majora Franciszka Żebrowskiego. W Płocku prowadzono intensywne szkolenie i zgrywanie zaprzęgów. 1 września podczas bombardowania Płocka bateria poniosła straty, poległ jeden żołnierz, a jeden został ranny.
5 września bateria podporządkowana została gen. bryg. Marianowi Przewłockiemu. W nocy z 6 na 7 września pododdział przegrupował się do Wyszogrodu, gdzie wszedł w skład załogi tamtejszego przedmościa. Kolejnej nocy bateria razem z 26 pułkiem Ułanów Wielkopolskich pomaszerowała do Cybulic. W nocy z 9 na 10 września pododdział dotarł do rejonu Jabłonny, gdzie zawrócony został na zachód, do Puszczy Kampinoskiej. 10 września około godz. 10:00 bateria dotarła w okolice m. Kromnów. Kolejna zmiana rozkazów zmusiła pododdział do dalszego wysiłku marszowego. W nocy z 10 na 11 września bateria przegrupowała się do Tarchomina, a następnej nocy, razem z 9 dywizjonem artylerii konnej, do lasów w rejonie Starej Miłosny. 12 września 15 bak wcielona została do 2 dywizjonu artylerii konnej. 13 września bateria pomaszerowała do rejonu Dębe Wielkie, gdzie zajęła stanowiska ogniowe na południe od szosy brzeskiej. Tego dnia pododdział przeszedł swój chrzest bojowy w kampanii wrześniowej, wspierając natarcie Wołyńskiej Brygady Kawalerii na Mińsk Mazowiecki. W nocy z 13 na 14 września, po załamaniu się natarcia, bateria wycofała się do rejonu Garwolina, a następnej nocy do rejonu Baranów-Łysobyki. W trakcie marszów nastąpiły straty marszowe. Zdezerterował dowódca drużyny cekaemów, Niemiec z pochodzenia. W nocy z 15 na 16 września rozpoczęty został marsz na Lubartów i dalej na Rejowiec, Uchanie (20 września). Bateria podczas przemieszczania się była kilkakrotnie bombardowana, podczas których zostało rannych kilku kanonierów i utracono kilka koni. Podczas jednego z nocnych przemarszów jeden z działonów, ubezpieczając przekroczenie przez kawalerię szosy, otworzył ogień na wprost do niemieckiej kolumny samochodów niszcząc kilka z nich. 15 bateria dotarła do m. Przewale, na wschód od Komarowa, w rejonie której zatrzymano się 21 września. Następnego dnia bateria wzięła udział w drugiej bitwie pod Tomaszowem Lubelskim. Ze stanowisk ogniowych położonych na południe od m. Zubowice, pododdział prowadził ogień do celów wskazanych dowódcy 2 dak, na mapie, przez szefa sztabu Wołyńskiej BK, mjr. dypl. Wilhelma Lewickiego. Bateria stoczyła również pojedynek z niemiecką baterią artylerii, zmuszając ją do wycofania się. 23 września bateria maszerowała przez Majdan Krynicki-Suchowolę, gdzie była atakowana przez dwa niemieckie samoloty, ranny został kanonier, a trzy konie utracono. Podczas marszu przy przekraczaniu szosy Zamość – Tomaszów Lubelski kolumna baterii została ostrzelana ogniem broni maszynowej, w odpowiedzi jeden z działonów ogniem na wprost zniszczył niemieckie stanowisko i kilka nadjeżdżających pojazdów niemieckich. Ok. godz. 13:00 bateria dotarła do rejonu m. Jacnia. Po rozwinięciu na stanowiskach ogniowych baterii, ostrzelała stanowiska niemieckiej broni maszynowej na wzgórzu, znajdującym się na południowy wschód od wsi. Następnie skutecznie ostrzelała kolumnę niemieckich samochodów, stojącą na szosie Zamość – Krasnobród, którą porzucili żołnierze niemieccy ostrzeliwani przez baterię. Obsługa punktu obserwacyjnego część pojazdów zniszczyła, podpalając je. Ze stanowisk w rejonie domu wypoczynkowego wspierała natarcie kawalerii na Jacnie i po jej zdobyciu na wzgórze 329. Natarcie kawalerzystów na wzg. 329 załamało się, a 15 bak znalazła się pod ostrzałem 3–4 baterii niemieckich. Odwrót kawalerii był osłaniany przez 15 bak i 2 działową baterię 3/2 dak. Odwrót kawalerzystów przerodził się w ucieczkę. 15 bateria znalazła się pod ogniem artylerii niemieckiej, ok. godz. 17:00 na rozkaz dowódcy 2 dak bateria wycofała się, w czasie tej walki zniszczony został jeden jaszcz. Dowódca baterii został ranny i utracił łączność z pododdziałem. Wieczorem tego samego dnia, w rejonie kolonii Niemirówek, na rozkaz dowódcy 2 dak, ppłk. Jana Kamińskiego, żołnierze uszkodzili cztery 75 mm armaty wzór 1902/1926 i trzy jaszcze oraz zatopili je wraz z posiadaną jeszcze amunicją w pobliskich stawach. 24 września żołnierze baterii dotarli do m. Huta Różaniecka. Część z nich weszła w skład „oddziału kawalerii ppłk. Kamińskiego”, a około dwudziestu, w tym por. Łukaszewicz, ranny ppor. rez. Barcz, ppor. rez. Jezierski, ogn. pchor. Wereszczyńskii i szef baterii, dołączyło do 3 baterii 1 dak. 27 września „oddział kawalerii ppłk. Kamińskiego” dostał się do niewoli niemieckiej, natomiast grupa por. Łukaszewicza podzieliła los oddziałów Grupy Operacyjnej Kawalerii gen. Andersa.

</doc>
<doc id="1795913" url="https://pl.wikipedia.org/wiki?curid=1795913" title="Durna Turniczka">
Durna Turniczka

Durna Turniczka (słow. "Pyšná vežička", niem. "Tomassonturm", węg. "Tomassontorony") – turnia znajdująca się w długiej południowo-wschodniej grani Wyżniego Baraniego Zwornika w słowackich Tatrach Wysokich. Jest ona jedną z czterech turni znajdujących się między Durnym Szczytem a Łomnicą. Od bloku szczytowego Durnego Szczytu jest ona oddzielona Klimkową Przełęczą, natomiast od Zębatej Turni oddziela ją Zębata Szczerbina. Na wierzchołek Durnej Turniczki nie prowadzą żadne znakowane szlaki turystyczne.
Polska i słowacka nazwa Durnej Turniczki pochodzi od sąsiadującego Durnego Szczytu (w gwarze podhalańskiej „durny” znaczy dumny, pyszny). Nazewnictwo niemieckie i węgierskie zostało nadane na cześć Beatrice Tomasson, która była pierwszą zdobywczynią tejże turniczki.
Historia.
Pierwsze wejście turystyczne:

</doc>
<doc id="1795926" url="https://pl.wikipedia.org/wiki?curid=1795926" title="Kościół św. Marcina w Kołobrzegu (ul. Portowa)">
Kościół św. Marcina w Kołobrzegu (ul. Portowa)

Kościół św. Marcina w Kołobrzegu – kościół parafii rzymskokatolickiej św. Marcina w Kołobrzegu.
Historia.
Przed II wojną światową w miejscu dzisiejszej świątyni stał kościół ewangelicki św. Mikołaja. Uległ on częściowemu zniszczeniu w 1945 roku. Przetrwał jako trwała ruina do lat 60. XX wieku.
Po wyburzeniu kościoła w jego miejscu został postawiony modernistyczny budynek klubu garnizonowego. Od lat 80. XX wieku obiekt powoli niszczał. Był w tym czasie wykorzystywany do różnych celów m.in. stołówki i sali tanecznej dla wczasowiczów mieszkających w Dzielnicy Uzdrowiskowej. 
W latach 2001-2004 budynek został przebudowany i zaadaptowany na kościół parafii rzymskokatolickiej św. Marcina w Kołobrzegu. Dawna sala klubowa została zamieniona na nawę świątyni, a zaplecze gospodarcze na plebanię.

</doc>
<doc id="1795927" url="https://pl.wikipedia.org/wiki?curid=1795927" title="Łeonid Klimow">
Łeonid Klimow

Łeonid Mychajłowycz Klimow, ukr. Леонід Михайлович Клімов (ur. 31 marca 1953 w Makiejewce) – ukraiński polityk, biznesmen i działacz sportowy, właściciel i prezes klubu piłkarskiego Czornomoreć Odessa.
Życiorys.
W 1979 ukończył studia w Odeskim Instytucie Gospodarki Narodowej. Pracował m.in. w administracji lokalnej.
Jako działacz sportowy w 1998 zaangażował się w pracę w odeskim Czornomorcu. W 2001 jest honorowym prezesem klubu. Po odzyskaniu niepodległości przez Ukrainę zajął się prowadzeniem biznesu w branży bankowej, jego majątek wyceniano w przeszłości na ok. 300 mln dolarów.
W 2002, 2006, 2007 i 2012 uzyskiwał mandat poselski do Rady Najwyższej IV, V, VI i VII kadencji z ramienia Partii Regionów, z której odszedł w 2014. W tym samym roku został posłem VIII kadencji jako kandydat niezależny.
Żonaty, ma dwóch synów i córkę.

</doc>
<doc id="1795931" url="https://pl.wikipedia.org/wiki?curid=1795931" title="Biblioteka Uniwersytetu Warmińsko-Mazurskiego">
Biblioteka Uniwersytetu Warmińsko-Mazurskiego



</doc>
<doc id="1795934" url="https://pl.wikipedia.org/wiki?curid=1795934" title="Maciej Stanisław Ustrzycki">
Maciej Stanisław Ustrzycki

Maciej Stanisław Ustrzycki z Unichowa (niem. Vainagh, węg. Vajnág (ukr. Вонігово) obecnie Rejon tiacziwski), herbu Przestrzał (urodzony w początkach XVII w., zm. 1684) – kasztelan sanocki w latach 1682–1683, sędzia ziemski sanocki w latach 1667–1681, podsędek sanocki w latach 1655–1667, podstarości przemyski w 1638 roku, poseł na sejm w 1670 r., sędzia kapturowy ziemi sanockiej w 1668 roku, komisarz (wyznaczony do monety srebrnej, ułożenia w swoich dobrach w 1676 r.), i do wielu innych posług publicznych przydzielony.
Życiorys.
Był synem Andrzeja Ustrzyckiego. Poślubił Mariannę Brzezińską h. Trąby i miał z nią syna. Był nim Klemens Ignacy Ustrzycki (1660–1720) – kasztelan sanocki.
Był marszałkiem sejmików województwa ruskiego w: 1657, 1659, 1662, 1666, 1671 roku.
Poseł sejmiku wiszeńskiego na sejm nadzwyczajny 1654 roku, sejm 1655 roku, sejm 1658 roku, sejm 1659 roku, sejm 1662 roku, drugi sejm 1666 roku, sejm nadzwyczajny 1668 roku, sejm nadzwyczajny abdykacyjny 1668 roku.
W 1667 r. wystawił kościół farny w Jasieniu, co aprobowała Konstytucja (z 1667 r.).
W 1667 sejm za zasługi i fundację kościoła w Jasieniu, zezwolił Maciejowi Stanisławowi Ustrzyckiemu z Unichowa herbu Przestrzał na zamianę królewskich Ustrzyk Dolnych wraz z Jasieniem za Ustrzyki Górne. W czasie elekcji 1669 roku został sędzią generalnego sądu kapturowego. Brał też udział w sejmie koronacyjnym w 1669 roku.
Był elektorem Michała Korybuta Wiśniowieckiego z ziemi sanockiej w 1669 roku. Jako poseł na sejm konwokacyjny 1674 roku z ziemi sanockiej był członkiem konfederacji generalnej zawiązanej 15 stycznia 1674 roku na tym sejmie. W 1674 roku był elektorem Jana III Sobieskiego z województwa ruskiego, jako deputat do konstytucji podpisał jego "pacta conventa". Poseł na sejm koronacyjny 1676 roku. Poseł sejmiku wiszeńskiego województwa ruskiego z ziemi sanockiej na sejm zwyczajny 1677 roku.

</doc>
<doc id="1795938" url="https://pl.wikipedia.org/wiki?curid=1795938" title="Arno Lustiger">
Arno Lustiger

Arno Lustiger (ur. 7 maja 1924 r. w Będzinie, zm. 15 maja 2012 we Frankfurcie nad Menem) – historyk i pisarz niemiecki, pochodzący z polskich Żydów z Będzina, więzień obozów koncentracyjnych. Był jednym z najbardziej znanych świadków i historyków Zagłady w Niemczech, znanym aktywistą organizacji żydowskich w Niemczech i autorem cenionych publikacji o udziale Żydów w ruchu oporu podczas hiszpańskiej wojny domowej i II wojny światowej.
Życiorys.
Dzieciństwo spędził w Będzinie, gdzie do 1939 r. uczęszczał do szkoły żydowskiej (gimnazjum im. Furstenbergów) i był członkiem wielu młodzieżowych organizacji żydowskich. Jego ojciec, Dawid Lustiger, był właścicielem zakładu produkującego urządzenia piekarnicze oraz radnym miasta Będzina. Firma została we wrześniu 1939 r. skonfiskowana przez Niemców (ojciec nadal jednak w niej pracował). Gdy w maju 1942 r. dla Żydów Będzina utworzono getto, rodzina Lustigerów ukrywała się w piwnicy. Po kilku dniach od momentu likwidacji w sierpniu 1943 r. getta i wywózki Żydów do Auschwitz-Birkenau dobrowolnie zgłosili się do zakładu pracy przymusowej w Będzinie-Małobądzu, a następnie zostali skierowani obozu pracy przymusowej w Górze Św. Anny (Annaberg). Potem Arno został deportowany do obozu Ottmuth (Otmęt), a później Blachownia Śląska (Blechhammer) w Sławięcicach (podobóz Auschwitz), gdzie wytatuowano mu numer 5592. Dwa tygodnie przed jego przybyciem do obozu koncentracyjnego Blechhammer jego ojciec został stąd przeniesiony do Auschwitz-Birkenau, gdzie zginął.
Od 21 I 1945 r. brał udział w zimowym tzw. marszu śmierci (przy temperaturze powietrza nawet –20 st. C) do obozu koncentracyjnego Gross-Rosen na Dolnym Śląsku (zginęła połowa więźniów spośród ok. 4 tysięcy). Następnie został wywieziony do obozu koncentracyjnego w Buchenwaldzie, a potem do jego filii – Langenstein-Zwieberge koło Halberstadt w górach Harz. W połowie kwietnia 1945 r. uciekł podczas ewakuacji obozu (drugi „marsz śmierci”) przed zbliżającym się wojskiem amerykańskim. Wpadł jednak w ręce Volkssturmu, ale ponownie uciekł. Półżywy uratowany został przez patrol amerykańskich żołnierzy. Jako ochotnik był tłumaczem w armii amerykańskiej w Hettstedt. Po wyzwoleniu w Niemczech i na Dolnym Śląsku poszukiwał swojej rodziny. W filia Groß-Rosen w Ludwikowicach Kłodzkich odnalazł matkę i trzy siostry, z którymi następnie przedzierał się do Niemiec Zachodnich, by w końcu znaleźć się w obozie dla przesiedlonych we Frankfurcie-Zeilsheim. Stąd z powodu choroby sióstr nie udało się im emigrować do Stanów Zjednoczonych. W 1948 r. zamieszkali więc na stałe w Niemczech we Frankfurcie n. Menem (później Mania i Erna wyemigrowały do USA). Tu w 1950 r. Arno założył firmę branży odzieży damskiej „Arno Lustiger &amp; Co.”. Od lat 80. XX w. całkowicie poświęcił się badaniu żydowskiego antyfaszystowskiego ruch oporu w Europie. W 1984 r. przeżył zawał serca.
Działalność.
Jest autorem artykułów i książek o przeszłości niemiecko-żydowskiej, wojnie domowej w Hiszpanii, żydowskim ruchu oporu i prześladowaniach Żydów przez Stalina. Jego książki zostały opublikowane w kilku językach. Opracował niemieckie wydanie "Czarnej księgi" Wasilija Grossmana i Ilii Erenburga. W swoich książkach ukazuje rozległą panoramę dziejów rosyjskich żydów i polityki stosowanej wobec nich od początku XIX w. po czasy pierestrojki. "Czarna księga" jest przejmującym świadectwem tragedii Żydów zmuszonych do wyboru między Hitlerem a Stalinem. W 2004 r. wydał autobiografię. Jest bohaterem książki Basila Kerskiego i Joanny Vincenzy "Świadek i historyk. Rozmowy z Arno Lustigerem".
W latach 2004–2006 był profesorem we Fritz-Bauer-Instytut we Frankfurcie, a w 2007 r. otrzymał tytuł profesora Hesji. W 1951 r. był współzałożycielem Organizacji Syjonistycznej i gminy żydowskiej we Frankfurcie nad Menem i przez wiele lat jej przewodniczącym. Był członkiem zarządu Fundacji Budge. W 2003 r. został doktorem honoris causa Uniwersytetu w Poczdamie. Otrzymał liczne nagrody i wyróżnienia.

</doc>
<doc id="1795939" url="https://pl.wikipedia.org/wiki?curid=1795939" title="Glaucis aenea">
Glaucis aenea



</doc>
<doc id="1795942" url="https://pl.wikipedia.org/wiki?curid=1795942" title="Come into My Life (album)">
Come into My Life (album)

Come into My Life to debiutancki album piosenkarki Gala, który został wydany 30 czerwca 1998.

</doc>
<doc id="1795944" url="https://pl.wikipedia.org/wiki?curid=1795944" title="Zenon Łabędzki">
Zenon Łabędzki

Zenon Łabędzki (ur. 16 listopada 1927 w Gnieźnie, zm. 7 lutego 1986) – polski lekarz stomatolog, działacz społeczny, poseł na Sejm PRL VI kadencji (1972–1976). 
Życiorys.
Ukończył studia w Akademii Medycznej we Wrocławiu, specjalizując się w stomatologii. Pracował jako lekarz dentysta w powiecie zgorzeleckim, pełniąc od 1959 obowiązki kierownika Państwowego Zakładu Protetyki w Zgorzelcu. W latach 50. był również radnym Miejskiej Rady Narodowej w Węglińcu. Później zasiadał w Powiatowej Radzie Narodowej w Zgorzelcu, będąc członkiem jej prezydium. Był też radnym Wojewódzkiej Rady Narodowej we Wrocławiu i w Jeleniej Górze.
W 1962 przystąpił do Stronnictwa Demokratycznego w Zgorzelcu, pełnił m.in. obowiązki przewodniczącego Powiatowego Komitetu. W 1972 wybrany w skład Sejmu VI kadencji w okręgu Jelenia Góra. Pracował w Komisjach Zdrowia i Kultury Fizycznej oraz Obrony Narodowej. 
Był aktywnym członkiem Polskiego Towarzystwa Stomatologicznego.

</doc>
<doc id="1795951" url="https://pl.wikipedia.org/wiki?curid=1795951" title="Cristóbal Cruz">
Cristóbal Cruz

Cristóbal Cruz (ur. 19 maja 1977 w Chiapas) – meksykański bokser, były zawodowy mistrz świata organizacji IBF w kategorii piórkowej (do 126 funtów).
Karierę zawodową rozpoczął w 1992. Do końca 2004 stoczył trzydzieści siedem pojedynków, z których dwadzieścia dziewięć wygrał, siedem przegrał i jeden zremisował. W lutym 2005 już w trzeciej rundzie znokautował byłego mistrza świata WBA w kategorii piórkowej i koguciej, Luisito Espinosę. W tym samym roku zwyciężył jeszcze w dwóch pojedynkach, natomiast jedna walka została uznana za nieodbytą. W 2006 stoczył cztery walki – dwie zakończyły się jego zwycięstwem, natomiast dwie przegrał (z przyszłym mistrzem świata WBO w kategorii piórkowej, Stevenem Luevano oraz z Francisco Lorenzo).
2007 rok rozpoczął od dwóch przegranych na punkty – w kwietniu po raz drugi przegrał z Francisco Lorenzo, a miesiąc później doznał porażki w pojedynku z Zahirem Raheemem. W sierpniu, trzecim i ostatnim pojedynku w tym roku, pokonał przez techniczny nokaut w dziesiątej rundzie Alberto Garzę.
W marcu 2008 pokonał na punkty decyzją większości Thomasa Mashabę, natomiast 23 października 2008 w pojedynku o wakujący tytuł mistrza świata IBF pokonał na punkty po niejednogłośnej decyzji sędziów Orlando Salido i zdobył pas mistrzowski. 14 lutego 2009, w pierwszej obronie tytułu, pokonał na punkty Cyrila Thomasa, a pięć miesięcy później, również na punkty zwyciężył Jorge Solisa. W ostatniej walce w 2009 zmierzył się z Ricardo Castillo. Pojedynek zakończył się remisem, ponieważ Cruz w trzeciej rundzie nie mógł kontynuować walki z uwagi na kontuzję odniesioną po przypadkowym zderzeniu głowami.
15 maja 2010 przegrał na punkty w rewanżowej walce z Orlando Salido (w rundzie drugiej dwukrotnie był liczony) i stracił tytuł mistrza świata IBF.

</doc>
<doc id="1795953" url="https://pl.wikipedia.org/wiki?curid=1795953" title="Rayman Rush">
Rayman Rush



</doc>
<doc id="1795954" url="https://pl.wikipedia.org/wiki?curid=1795954" title="Cristobal Cruz">
Cristobal Cruz



</doc>
<doc id="1795955" url="https://pl.wikipedia.org/wiki?curid=1795955" title="Mario Bava">
Mario Bava

Mario Bava (ur. 31 lipca 1914 w San Remo; zm. 27 kwietnia 1980 w Rzymie) – włoski reżyser, scenarzysta i operator filmowy, kojarzony głównie z kinem grozy. 
Syn Eugenio Bavy, ojciec Lamberto Bavy.
Uważany jest za jednego z najwybitniejszych twórców włoskiego horroru. Przyczynił się znacznie do rozwoju nurtu giallo, kręcąc takie filmy jak "Sei donne per l'assassino", "Krwawy obóz" czy "La Ragazza che sapeva troppo". Popularnym tytułem Bavy jest "Dom egzorcyzmów", oniryczny horror z 1973 roku. Tworzył również klasyczne obrazy grozy, jak "Black Sabbath" z Borisem Karloffem. Był autorem scenariuszy, zdjęć i efektów specjalnych do większości swoich filmów.

</doc>
<doc id="1795956" url="https://pl.wikipedia.org/wiki?curid=1795956" title="Pterocarya fraxinifolia">
Pterocarya fraxinifolia



</doc>
<doc id="1795957" url="https://pl.wikipedia.org/wiki?curid=1795957" title="Hericium erinaceus">
Hericium erinaceus



</doc>
<doc id="1795958" url="https://pl.wikipedia.org/wiki?curid=1795958" title="Witalij Daniłow">
Witalij Daniłow

Witalij Bohdanowycz Daniłow, ukr. Віталій Богданович Данілов (ur. 10 czerwca 1967 w m. Wełykyj Ołeksandriw w obwodzie chmielnickim) – ukraiński polityk, biznesmen i działacz sportowy, właściciel i prezes klubu piłkarskiego FK Charków, pierwszy prezes ukraińskiej piłkarskiej Premier-lihi.
Życiorys.
W 2004 ukończył studia w Charkowskim Państwowym Uniwersytecie Ekonomicznym, a w 2007 w Kijowskim Narodowym Uniwersytecie Wychowania Fizycznego i Sportu Ukrainy. W latach 90. rozpoczął działalność biznesową w branży bankowej i finansowej.
Jako działacz sportowy zaangażował się w pracę najpierw w 2003 w Metaliście Charków, a potem w 2005 w FK Charków. W lipcu 2007 został jego honorowym prezesem. W lipcu 2009 wybrano go na pierwszego prezesa ukraińskiej piłkarskiej Premier-lihi. Funkcję tę pełnił do 2016.
Od 2002 do 2006 był radnym Charkowa. W wyborach w 2007 z listy Bloku Julii Tymoszenko uzyskał mandat poselski do Rady Najwyższej. W 2012 ponownie został wybrany do parlamentu, zasiadał w nim do 2014. Powrócił do Rady Najwyższej w 2019.
Witalij Daniłow jest żonaty, ma córkę i syna.

</doc>
<doc id="1795959" url="https://pl.wikipedia.org/wiki?curid=1795959" title="Witalij Danyłow">
Witalij Danyłow



</doc>
<doc id="1795960" url="https://pl.wikipedia.org/wiki?curid=1795960" title="Języki jupik">
Języki jupik

Języki yupik (jupik, yup’ik) – grupa języków (według niektórych uczonych – dialektów) z eskimoskiej rodziny językowej, używana przez 12 tys. mieszkańców zachodniej i południowo-środkowej Alaski oraz przez około 500 osób na północno-wschodniej Syberii.

</doc>
<doc id="1795961" url="https://pl.wikipedia.org/wiki?curid=1795961" title="Franciszek Michalik">
Franciszek Michalik

Franciszek Michalik (ur. 10 lipca 1914 w Bottropie, zm. 26 kwietnia 1999 w Katowicach) – polski działacz kupiecki i rzemieślniczy, poseł na Sejm PRL VI kadencji (1972–1976). 
Życiorys.
Syn Jana i Marii. W Polsce międzywojennej ukończył gimnazjum w Rybniku (1933) oraz w 1937 ekonomię na Uniwersytecie Poznańskim (na studiach należał do Korporacji Studentów Górnoślązaków Uniwersytetu Poznańskiego „Odra”), po czym pracował w Centralnym Związku Towarzystw Kupieckich na Pomorzu z siedzibą w Grudziądzu oraz w jego oddziale w Gdyni. 
Po zakończeniu wojny organizował Związek Zrzeszeń Kupieckich w Bydgoszczy i Gdyni (był w tym czasie działaczem Stronnictwa Pracy). W 1948 objął funkcję dyrektora Wojewódzkiego Związku Zrzeszeń Prywatnego Handlu i Usług w Katowicach. W latach 60. był m.in. wicedyrektorem Izby Rzemieślniczej w Katowicach oraz dyrektorem Delegatury Centralnego Związku Rzemieślniczych Spółdzielni Zaopatrzenia i Zbytu (również na Górnym Śląsku). 
W 1960 przyjął legitymację Stronnictwa Demokratycznego, które 1972 wystawiło jego kandydaturę w wyborach do Sejmu VI kadencji. W parlamencie pracował w Komisjach Drobnej Wytwórczości, Spółdzielczości Pracy i Rzemiosła oraz Górnictwa, Energetyki i Chemii. Był także radnym, ponadto należał do Polskiego Czerwonego Krzyża i Towarzystwa Przyjaźni Polsko-Radzieckiej.
Odznaczony m.in. Złotym Krzyżem Zasługi i Krzyżem Kawalerskim Orderu Odrodzenia Polski.

</doc>
<doc id="1795964" url="https://pl.wikipedia.org/wiki?curid=1795964" title="Gabriel Górtowski">
Gabriel Górtowski

Gabriel Górtowski (ur. 22 sierpnia 1913 we Włocławku, zm. 17 lutego 1993 w Łodzi) – polski urzędnik i działacz państwowy, poseł na Sejm PRL VI kadencji (1972–1976). 
Życiorys.
Syn Władysława i Marianny. Po ukończeniu Liceum Handlowego we Włocławku zatrudniony w Zarządzie Miejskim oraz lokalnej Izbie Rzemieślniczej. Wykształcenie wyższe uzyskał na Uniwersytecie Łódzkim. Po 1945 organizował struktury Stronnictwa Demokratycznego w Płocku i Łodzi. W 1950 ukończył studia prawnicze na Uniwersytecie Łódzkim. Aktywny w terenowych organach władzy, zasiadał w Miejskiej Radzie Narodowej Łodzi, był też członkiem prezydium Rady Narodowej m. Łodzi. Na początku lat 60. wyjechał do Białegostoku, gdzie zasiadał w Wojewódzkiej Radzie Narodowej (1961–1965). Po powrocie do Łodzi objął funkcję dyrektora ds. handlowych Przedsiębiorstwa Państwowego „Dom Książki”. 
W 1972 rekomendowany do Sejmu VI kadencji w okręgu Łódź Śródmieście. Był członkiem Komisji Budownictwa i Gospodarki Komunalnej oraz Kultury i Sztuki. 
Odznaczony Złotym (1956) i Srebrnym (1954) Krzyżem Zasługi, Krzyżem Oficerskim i Kawalerskim (1958) Orderu Odrodzenia Polski, Medalem 10-lecia Polski Ludowej (1955) oraz Honorową Odznaką Honorową Miasta Łodzi (1961). 

</doc>
<doc id="1795965" url="https://pl.wikipedia.org/wiki?curid=1795965" title="Serhij Taruta">
Serhij Taruta

Serhij Ołeksijowycz Taruta, ukr. Сергій Олексійович Тарута (ur. 23 lipca 1955 w miejscowości Wynohradne w obwodzie donieckim) – ukraiński polityk, przedsiębiorca branży metalurgicznej i działacz sportowy, w 2014 przewodniczący Donieckiej Obwodowej Administracji Państwowej.
Życiorys.
W 1979 ukończył studia w Żdanowskim Instytucie Metalurgicznym, a w 1999 w Donieckiej Państwowej Akademii Zarządzania. Pracę zawodową podjął w przedsiębiorstwie Azowstal, w którym doszedł do stanowiska dyrektora działu zagranicznego kombinatu.
W 1995 stworzył i zaczął prowadzić własną firmę handlu zagranicznego Azowimpeks, która w 1996 była jednym z założycieli korporacji Przemysłowy Związek Donbasu (ISD). Serhij Taruta objął stanowisko dyrektora zarządzającego, a w 2002 przewodniczącego rady nadzorczej. ISD stał się jednym z największych ukraińskich holdingów w branży energetycznej i metalurgii. Serhij Taruta został natomiast jednym z najbogatszych Ukraińców, w 2008 „Forbes” szacował jego majątek na 2,7 miliarda dolarów. W późniejszych latach wartość kontrolowanych przez niego aktywów szacowano na 660–750 milionów dolarów.
Serhij Taruta zaangażował się także w działalność polityczną. Parokrotnie uzyskiwał mandat radnego rady obwodowej w Doniecku. W marcu 2014 został mianowany gubernatorem obwodu donieckiego, regionu dotkniętego wówczas konfliktem zbrojnym wywołanym przez prorosyjskich separatystów. Utracił to stanowisko w październiku tegoż roku. W tym samym miesiącu wystartował jako kandydat niezależny w przedterminowych wyborach w okręgu jednomandatowym, uzyskując mandat posła do Rady Najwyższej VIII kadencji.
W 2019 był kandydatem w wyborach prezydenckich, otrzymał około 0,1% głosów. W tym samym roku ponownie wybrany do ukraińskiego parlamentu z listy Batkiwszczyny.
Życie prywatne.
Serhij Taruta jest żonaty, ma dwie córki. W 2002 został prezesem klubu piłkarskiego Metałurh Donieck.

</doc>
<doc id="1795967" url="https://pl.wikipedia.org/wiki?curid=1795967" title="Język yupik środkowy">
Język yupik środkowy

Język yupik środkowy, także: jupik środkowy, yupik, yup’ik, yup’ik środkowo-alaskański − język należący do grupy yupik w obrębie eskimoskiej rodziny językowej. Jest używany przez prawie 10 tys. rdzennych mieszkańców USA (zachodniej i południowo-zachodniej Alaski). Do zapisu języka używa się alfabetu łacińskiego.

</doc>
<doc id="1795968" url="https://pl.wikipedia.org/wiki?curid=1795968" title="William z Baskerville">
William z Baskerville



</doc>
<doc id="1795970" url="https://pl.wikipedia.org/wiki?curid=1795970" title="Tadeusz Bochenek">
Tadeusz Bochenek

Tadeusz Józef Bochenek (ur. 22 sierpnia 1913 w Pietrzejowej, zm. 25 sierpnia 1993) – polski działacz państwowy i regionalny, wieloletni radny rad narodowych różnego szczebla, poseł na Sejm PRL VI kadencji (1972–1976). 
Życiorys.
Syn Józefa i Łucji. W Polsce przedwojennej ukończył szkołę średnią w Dębicy, po czym (od 1937) pracował w skarbowości w Rzeszowie i Tarnobrzegu. Po II wojnie światowej powrócił do pracy w „skarbówce” (m.in. w Jarosławie i Przeworsku). W latach 1950–1956 zasiadał w prezydium Powiatowej Rady Narodowej w Przeworsku. W 1956 uzyskał zatrudnienie w Wojewódzkiej Radzie Narodowej w Rzeszowie jako kierownik Wydziału Finansowego. 
Od połowy lat 60. związany z Oddziałem Wojewódzkim Państwowego Zakładu Ubezpieczeń w Rzeszowie, najpierw jako jego wicedyrektor (do 1971), później dyrektor. Był również zastępcą przewodniczącego Wojewódzkiej Rady Narodowej oraz Wojewódzkiego Komitetu Frontu Jedności Narodu. W 1972 uzyskał nominację Stronnictwa Demokratycznego, którego był działaczem od 1947 (pełnił m.in. obowiązki przewodniczącego Powiatowego Komitetu w Przeworsku i Wojewódzkiego Komitetu w Rzeszowie, a także członka Centralnego Komitetu i Centralnej Komisji Rewizyjnej), na posła do Sejm PRL VI kadencji w okręgu Krosno. Był członkiem Komisji Planu Gospodarczego, Budżetu i Finansów oraz wiceprzewodniczącym Komisji Komunikacji i Łączności. 
Po odejściu z parlamentu związany działalnością społeczną z Krosnem. W 1981 wszedł w skład Społeczny Komitet Modernizacji Budynku na Muzeum Rzemiosła w Krośnie, pomagał w gromadzeniu pamiątek, był również darczyńcą na rzecz Muzeum. 
Odznaczony m.in. Złotym i Srebrnym (1955) Krzyżem Zasługi oraz Krzyżem Kawalerskim i Oficerskim Orderu Odrodzenia Polski. W 1984 wyróżniony wpisem do „Księgi zasłużonych dla województwa rzeszowskiego”.
Pochowany na cmentarzu parafialnym w Witkowicach.

</doc>
<doc id="1795971" url="https://pl.wikipedia.org/wiki?curid=1795971" title="Ustawa o ustaleniu i oszacowaniu świadczeń i strat wojennych">
Ustawa o ustaleniu i oszacowaniu świadczeń i strat wojennych

Ustawa o ustaleniu i oszacowaniu świadczeń i strat wojennych – ustawa przyjęta przez Sejm Ustawodawczy 10 maja 1919 (), weszła w życie w tym samym dniu.
Zgodnie z ustawą państwowemu ustaleniu i oszacowaniu podlegały: straty spowodowane bezpośrednio przez wypadki wojenne w Polsce na majątku obywateli polskich, nie tylko osób fizycznych ale i osób prawnych (art. 2).
Główny Urząd Likwidacyjny otrzymał kompetencję tworzenia w porozumieniu z właściwymi ministerstwami - Komisji Szacunkowych Miejscowych i Komisji Szacunkowych Głównych (art. 6). W każdej Komisji Szacunkowej Miejskiej zasiadał przedstawiciel Ministerstwa Skarbu (art. 11).
Osobom próbującym wyłudzić państwowe świadczenie odszkodowawcze groził areszt do 1 roku oraz grzywna od 100 do 10.000 marek polskich, o ile wykroczenie takie nie podlegało surowszym przepisom kodeksu karnego (art. 26).

</doc>
<doc id="1795972" url="https://pl.wikipedia.org/wiki?curid=1795972" title="Parlament Australii">
Parlament Australii

Parlament Australii ("Parliament of Australia") – główny organ władzy ustawodawczej na szczeblu federalnym w Australii. Formalnie w jego skład wchodzą król Australii, Izba Reprezentantów i Senat. Istnieje od 1901 roku, kiedy to sześć kolonii brytyjskich położonych na kontynencie australijskim połączyło się w federację, tworząc dominium pod nazwą Związek Australijski.
Podobnie jak cały ustrój polityczny Australii, jej parlament federalny stanowi połączenie wzorców brytyjskich i amerykańskich. Z USA zaczerpnięto nazwy izb oraz ogólne założenia konstrukcji parlamentu (w jednej izbie stany reprezentowane są proporcjonalnie do ludności, w drugiej wszystkie są równe). Na modelu brytyjskim oparte są procedury parlamentarne oraz sposób ułożenia relacji władzy ustawodawczej i wykonawczej.
Skład Parlamentu.
Król Australii.
Król Australii stanowi część parlamentu wyłącznie formalnie, zaś faktycznie nie ma żadnego wpływu na kształtowanie australijskiego prawa. Ze względu na unię personalną łączącą Australię z Wielką Brytanią, król przez ogromną większość czasu przebywa poza terytorium Australii, zaś jego obowiązki wypełnia powoływany przez niego (lecz faktycznie wskazywany przez premiera Australii) gubernator generalny. Gubernator - działając w imieniu króla może podpisać ustawę lub użyć wobec niej bezwzględnego weta. Konwencja konstytucyjna nakazuje jednak, aby gubernator działał co do zasady zgodnie z wolą ministrów, co w praktyce sprowadza się do podpisywania niemal wszystkich ustaw. Dodatkowo gubernator może zastrzec ustawę do decyzji króla.
Izba Reprezentantów.
W praktyce politycznej Australii, najważniejszą izbą parlamentu federalnego jest Izba Reprezentantów, składająca się ze 150 członków wybieranych na trzy lata w jednomandatowych okręgach wyborczych, z zastosowaniem ordynacji preferencyjnej. Stany i terytoria posiadają liczbę reprezentantów proporcjonalną do ich ludności (z lekkim uprzywilejowaniem Terytorium Północnego, które - gdyby nie owo szczególne traktowanie - nie miałoby żadnego reprezentanta lub najwyżej jednego, a posiada dwóch, podobnie jak znacznie ludniejsze Australijskie Terytorium Stołeczne). Od końca II wojny światowej w Izbie dominują dwa bloki: lewicowa Australijska Partia Pracy oraz pozostające w stałej koalicji prawicowe Liberalna Partia Australii i Narodowa Partia Australii (wcześniej działająca jako Partia Wiejska). Oba te obozy wymieniają się u steru władzy - gdy przywódca jednego jest premierem, drugi pełni funkcję lidera opozycji.
Senat.
Senat składa się z 76 członków, wybieranych z zastosowaniem ordynacji proporcjonalnej w wielomandatowych okręgach wyborczych, gdzie każdy stan lub terytorium stanowi jeden okręg. Taki sposób jego wyłaniania jest korzystniejszy dla mniejszych ugrupowań i sprawia, że partie stosunkowo popularne w pewnych częściach społeczeństwa, ale niemające szans na miejsce w Izbie Reprezentantów, mogą być reprezentowane w parlamencie. W ostatnich latach dotyczy to m.in. Zielonych. Każdy ze stanów wybiera 12 senatorów, zaś oba terytoria wewnętrzne mają po 2 przedstawicieli. Kadencja senatora trwa 6 lat, przy czym przy okazji każdych wyborów do Izby Reprezentantów, odnawiana jest też połowa składu Senatu.
Procedura.
W Australii prawo inicjatywy ustawodawczej przysługuje każdemu członkowi parlamentu. W praktyce większość projektów składają ministrowie, realizując w ten sposób politykę rządu. Projekty składane przez parlamentarzystów spoza rządu nazywane są projektami prywatnymi ("private bills"). Co do zasady, prace nad projektem mogą rozpocząć się w każdej z izb - decyduje to, członkiem której izby jest projektodawca. W praktyce jednak niemal zawsze tzw. izbą inicjującą jest Izba Reprezentantów. Po uchwaleniu projektu przez izbę inicjującą, wędruje on do drugiej izby (zwykle Senatu), która może ją przyjąć bez zmian, odrzucić w całości lub wprowadzić poprawki. W przypadku przyjęcia bez zastrzeżeń, po uzyskaniu podpisu gubernatora generalnego, ustawa wchodzi w życie (o ile nie ma vacatio legis). Jeśli druga izba wprowadzi poprawki, a izba inicjująca ponownie uchwali projekt w brzmieniu uwzględniającym te poprawki, ustawa również zostaje uznana za przyjętą i trafia na biurko gubernatora. Jeśli natomiast izba inicjująca ponownie uchwali ustawę pomimo jej odrzucenia przez drugą izbę lub w brzmieniu nie uwzględniającym poprawek, projekt ponownie trafia do drugiej izby. Ta ponownie może projekt przyjąć, odrzucić lub poprawić. Jeśli po raz drugi zgłosi do niego poprawki, projekt po raz trzeci trafia do izby inicjującej. Jeśli izba ta i tym razem zignoruje poprawki, gubernator generalny otrzymuje możliwość tzw. podwójnego rozwiązania ("double dissolution") - jednoczesnego skrócenia kadencji wszystkich członków obu izb. Taki sam efekt daje dwukrotne odrzucenie projektu przez drugą izbę.
Jeśli nowe składy obu izb ponownie nie dojdą do porozumienia w sprawie kształtu ustawy, gubernator generalny zwołuje wspólne posiedzenie obu izb, na którym przeprowadza się głosowanie. Jeśli zaproponowane brzmienie projektu uzyska bezwzględną większość głosów, ustawa zostaje przyjęta. W przeciwnym razie, zostaje definitywnie odrzucona, a jedynym sposobem na powrót do niej jest ponowne wniesienie jej projektu w jednej z izb jako nowej inicjatywy ustawodawczej, co uruchamia całą procedurę od początku.
Powyższe zasady ulegają pewnym modyfikacjom w przypadku ustaw o charakterze budżetowym i okołobudżetowym ("money bills"). Przy tego rodzaju projektach, izbą inicjującą może być wyłącznie Izba Reprezentantów, zaś Senat może tylko przyjąć projekt lub odrzucić go, nie ma natomiast prawa do zgłaszania poprawek.
Siedziba.
W swojej dotychczasowej historii parlament miał trzy siedziby. Do roku 1927, kiedy stolica federalna - Canberra - była dopiero budowana, tymczasowo zbierał się w gmachu Parlamentu Wiktorii w Melbourne. Następnie przeniósł się do budynku w Canberze znanego dziś jako Old Parliament House. Zakładano, iż będzie on siedzibą parlamentu przez najwyżej 50 lat, do czasu wzniesienia stałego i ostatecznego gmachu. W końcu służył on obu izbom przez 61 lat, do momentu oddania do użytku położonego tuż obok Parliament House, co miało miejsce w roku 1988.

</doc>
<doc id="1795979" url="https://pl.wikipedia.org/wiki?curid=1795979" title="Andrij Kurhanski">
Andrij Kurhanski

Andrij Wiktorowycz Kurhanski (ukr. Андрій Вікторович Курганський, ur. 4 sierpnia 1961) – ukraiński polityk, biznesmen i działacz sportowy, prezes klubu piłkarskiego Metałurh Zaporoże.
Życiorys.
Mistrz Sportu ZSRR w sambie, Zasłużony Trener Ukrainy w Judo.
Jako działacz sportowy w 2002 zaangażował się w pracę w zaporoskim Metałurhu. W 2006 po dymisji Wiktora Meżejki, który kierował klubem 25 lat został wybrany p.o. prezesa klubu. 
Prowadzi biznes w branży finansowej i farmaceutycznej.

</doc>
<doc id="1795981" url="https://pl.wikipedia.org/wiki?curid=1795981" title="Aleksander Laszenko">
Aleksander Laszenko

Aleksander Laszenko (ur. 4 czerwca 1883 w Annówce, pow. wołczański, zm. 11 czerwca 1944 we Włocławku) – polski artysta malarz, podróżnik, współzałożyciel Zrzeszenia Kujawskich Artystów Plastyków.
Syn Bazylego Laszenki i Ludmiły Szczerbaczow. Pochodził z rodziny wojskowych. W 1900 ukończył szkołę korpusu kadetów w Połtawie, a następnie w 1904 Konstantynowską Szkołę Oficerów Artylerii w Petersburgu. Równocześnie z edukacją wojskową uczył się malarstwa w Petersburskiej Akademii Sztuk Pięknych. Jego nauczycielami byli m.in.: Jefim Wołkow, Nikołaj Dubowski, Władimir Makowski i Ilja Riepin.
Po ukończeniu nauki służył w oddziałach carskiej lejbgwardii. Był m.in. dowódcą Zapasowego Dywizjonu Artylerii Lejbgwardii. W 1916 otrzymał stopień pułkownika. W 1918 po zakończeniu I wojny światowej przyjechał do Polski, gdzie zamieszkał w majątku swojej żony w Woli Sosnowej, a od 1932 we Włocławku. Po osiedleniu w Polsce, poświęcił się całkowicie malarstwu i związanym z nim podróżom.
Zmarł po dłuższej chorobie. Został pochowany na cmentarzu komunalnym we Włocławku (sektor R3, rząd 8, kwatera 66).
Podróże.
W latach 1897–1898 odbył wraz z ojcem podróż do Egiptu. W 1903-1904 odbył podróż dookoła świata. Niemal rokrocznie wyjeżdżał do Egiptu. Zwiedził Bliski Wschód, Tunezję i Maroko, a także wyprawił się Nilem w głąb Afryki, docierając w 1906 do ówczesnego Konga Belgijskiego, a w 1909 do Erytrei i granic ówczesnej Abisynii. Wyprawiał się też do Azji, objechał Europę, a także wojażował po Polsce.
Największe podróże:
Twórczość.
Jako jeden z niewielu polskich malarzy zajmował się niemal wyłącznie tematyką egzotyczną. Owocem jego podróży do Afryki i na Bliski Wschód były obrazy przedstawiające sceny z życia tubylców, egzotyczne zwierzęta, przyrodę, architekturę starych miast. Oprócz malarstwa zaangażowany również w archeologię i etnografię. Jego prace wielokrotnie pokazywano na wystawach w Polsce (m.in. w Miejskiej Galerii Sztuki w Łodzi) i za granicą.
W 1922 roku wykonywał prawdopodobnie rysunki w odkrytym wówczas grobowcu Tutanchamona. Trudno dokładnie określić datę jego wizyty w grobowcu, ponieważ jego nazwisko nie zostało zapisane w dziennikach Howarda Cartera. Sam Laszenko podkoloryzował swój udział w badaniach, przedstawiając się jako rysownik Cartera i współautor szkiców całego wnętrza i artefaktów. Jednak brak jego nazwiska w zapiskach odkrywców grobowca oraz podawane przez niego szczegóły odkrycia, które są sprzeczne z podawanymi przez odkrywców, wskazują, że nie uczestniczył w odkryciu. Prof. Hieronim Kaczmarek wątpi natomiast w samą jego obecność w Egipcie w 1922 roku, wskazując, że zarówno w sierpniu i grudniu tego roku przebywał on w Polsce.

</doc>
<doc id="1795983" url="https://pl.wikipedia.org/wiki?curid=1795983" title="Henryk Hiż">
Henryk Hiż

Henryk Hiż (ur. 8 października 1917 w Piotrogrodzie, zm. 19 grudnia 2006 w Cape May Point) – polski filozof analityczny, lingwista, filozof języka, logik, matematyk i etyk, przez większą część życia aktywny w Stanach Zjednoczonych, jeden z najmłodszych przedstawicieli szkoły lwowsko-warszawskiej.
Studiował na Uniwersytecie Warszawskim pod kierunkiem Tadeusza Kotarbińskiego. W czasie okupacji niemieckiej działał jako szyfrant w Komendzie Głównej Armii Krajowej i wziął udział w powstaniu warszawskim. W 1948 roku obronił doktorat na Harvard University pod kierunkiem Willarda Van Orman Quine’a, a w 1950 roku na stałe wyemigrował do Stanów Zjednoczonych, gdzie wykładał na kilku uczelniach wyższych. W latach 1960–1988 był pracownikiem naukowym University of Pennsylvania. W 1976 roku otrzymał Guggenheim Fellowship i wyjechał jako profesor wizytujący na University of Cambridge. W 1982 roku otrzymał Nagrodę Fundacji Alfreda Jurzykowskiego. Przez cały okres pobytu w USA utrzymywał żywy kontakt z polskim środowiskiem akademickim. Był członkiem Towarzystwa Naukowego Warszawskiego.
Opublikował około stu artykułów w recenzowanych czasopismach naukowych. Początkowo w swoich badaniach interesował się semantyką, logiką formalną i metodologią nauk, pozostając pod dużym wpływem szkoły lwowsko-warszawskiej. Od końca lat 50. zajmował się głównie zagadnieniami językoznawstwa w odniesieniu do logiki i filozofii. Określał się jako naturalista i behawiorysta lingwistyczny, przyjmując, że przedmiotem pracy lingwisty są przede wszystkim zachowania językowe. W kwestiach etycznych określał się jako „negatywny utylitarysta”. Był pacyfistą i ateistą.
Życiorys.
Młodość i okupacja.
Urodził się 8 października 1917 roku w Piotrogrodzie jako syn Tadeusza Hiża i Emilii z domu Elżanowskiej. Miał starszego brata Stanisława (1915−1999).
W 1920 roku przyjechał wraz z rodzicami do Polski, osiedlając się w Warszawie. Jego matka była architektką, natomiast ojciec pracował jako dziennikarz, obracając się w środowisku warszawskiej cyganerii. W domu Hiżów częstym gościem był m.in. Franciszek Fiszer. Po latach Henryk Hiż stwierdził, że „z domu rodzicielskiego wyniósł dużo”.
Uczęszczał do Gimnazjum im. Mikołaja Reja w Warszawie, w którym w 1937 roku zdał maturę. Przez dwa lata był aktorem Teatru Szkolnego Instytutu Reduty, w którym w 1938 roku wystąpił w sztuce "Kościuszko pod Racławicami" w reżyserii Marii Dulęby, w roli Bartosza Głowackiego. W teatrze tym miał też styczność z Ewą Kuniną, Juliuszem Osterwą i Iwo Gallem. Pod koniec lat. 30 związał się z tzw. młodzieżą demokratyczną. Był członkiem i jednym z założycieli antyfaszystowskiego Klubu Demokratycznego w Warszawie.
W 1937 roku rozpoczął studia filozoficzne na Uniwersytecie Warszawskim. Uczęszczał na wykłady i seminaria z logiki prowadzone przez Jana Łukasiewicza, Stanisława Leśniewskiego i Alfreda Tarskiego. Największy wpływ wywarł na niego Tadeusz Kotarbiński, którego Hiż uważał za swojego mistrza. Po wprowadzeniu na uniwersytecie getta ławkowego, w trakcie wykładów wraz z częścią studentów stawał pod ścianą w geście sprzeciwu.
W czasie okupacji niemieckiej kontynuował naukę w warunkach konspiracyjnych, na uniwersytecie podziemnym, do 1944 roku. Był wówczas asystentem Kotarbińskiego i Łukasiewicza, i pod ich nieobecność prowadził zajęcia. W tych latach zaprzyjaźnił się z Jerzym Pelcem, Klemensem Szaniawskim, Janem Strzeleckim, Andrzejem Grzegorczykiem i Krzysztofem Kamilem Baczyńskim.
Równocześnie działał w polskim ruchu oporu. Wstąpił w szeregi Armii Krajowej, w której działał jako szyfrant w Komendzie Głównej. Szyfrowania uczył go matematyk Stefan Mazurkiewicz. W 1943 roku poślubił Danutę Wicentowicz. W 1944 roku wziął udział w powstaniu warszawskim w stopniu podporucznika. Po upadku powstania trafił do niewoli niemieckiej i został wywieziony do oflagu w Lubece, gdzie zastał go koniec wojny.
Od młodych lat był pacyfistą. Miał stwierdzić, że nie umiałby użyć broni nawet w obronie własnej, a jednak „kilka łapanek moralnie czy nerwowo zmusiło mnie do wstąpienia do AK”, również dlatego w czasie wojny zajął się pracą w szyfrach. Decyzję o wybuchu powstania uważał za „niemądrą”.
Studia w Belgii i USA. Roczny powrót do Polski.
Po wyzwoleniu zapisał się na studia filozoficzne na Université Libre w Brukseli, gdzie wraz z żoną kształcił się pod kierunkiem m.in. Chaïma Perelmana i Eugène’a Dupréela. W 1946 roku uzyskał tam magisterium ("licence en philosophie"). W tym samym roku Hiżowie wyjechali do Stanów Zjednoczonych, wraz z powojenną falą wschodnioeuropejskich emigrantów i uchodźców.
W 1948 roku Hiż obronił pod kierunkiem Willarda Van Orman Quine’a doktorat na Harvard University. W latach 1948–1949 był wykładowcą i tutorem na Harvardzie. Poznał tam wówczas m.in. , Percy'ego Williamsa Bridgmana i .
Powrócił do Polski, gdzie w latach 1949–1950 był adiunktem na Wydziale Matematyki Uniwersytetu Warszawskiego, w Katedrze Filozofii Matematyki kierowanej przez Andrzeja Mostowskiego. Wiosną 1950 roku wykładał na Uniwersytecie Łódzkim, którego rektorem był Kotarbiński. Przyjaźnił się ze Stanisławem i Marią Ossowskimi. „Krótka próba zakotwiczenia się w kraju po wojnie zakończyła się rozczarowaniem”, również ze względu na zaczynający „powoli dominować kurs stalinowski”, w związku z czym w 1950 roku Henryk Hiż wyjechał wraz z żoną z powrotem do USA.
Emigracja i stały pobyt w Stanach Zjednoczonych.
W latach 1950–1951 był wykładowcą w Brooklyn College na New York University oraz na University of Pennsylvania w Filadelfii. W latach 1951–1953 był profesorem-asystentem filozofii matematyki na University of Utah. W latach 1953–1954 powrócił na University of Pennsylvania, gdzie wykładał filozofię. W latach 1954–1960 był profesorem-asystentem i profesorem nadzwyczajnym matematyki na Pennsylvania State University.
W 1962 roku Henryk Hiż wraz z żoną uzyskali obywatelstwo amerykańskie. Od roku 1960 Hiż był profesorem nadzwyczajnym, a w latach 1964–1988 profesorem zwyczajnym językoznawstwa na University of Pennsylvania. W latach 1958–1981 był tam zastępcą kierownika grupy badań nad transformacjami i analizą tekstów, subwencjonowanej przez National Science Foundation. Dorywczo był również członkiem Wydziału Informatyki i Wydziału Filozofii University of Pennsylvania. Utrzymywał kontakt z wykładającym na University of California logikiem Alfredem Tarskim, który pomógł Hiżowi uzyskać zatrudnienia w USA. W Filadelfii nawiązał bliską znajomość z filozofem Charlesem H. Kahnem, który zadedykował małżeństwu Hiżów swoją książkę "The Verb „be” in Ancient Greek".
W 1966 roku Hiż był wykładowcą w Tate Institute for Advanced Study w Bombaju. W latach 1968–1971 był profesorem wizytującym filozofii na New York University. W latach 1973–1976 był wykładowcą filozofii na Columbia University. W latach 1976–1977 był dzięki stypendium Fundacji Guggenheima (Guggenheim Fellow) "visiting fellow" w Clare Hall na University of Cambridge. W 1976 był prezesem .
W 1988 roku przeszedł na emeryturę i od tego czasu pracował jako profesor emerytowany językoznawstwa. Prowadził wykłady jeszcze w semestrze jesiennym 1988 i wiosną 1990.
Hiż „nigdy nie stracił kontaktu z polskim środowiskiem naukowym i żywo interesował się sytuacją w ojczystym kraju”. W USA prowadził dom „zawsze gościnny dla przybyszów z Polski”. Działał w Polskim Instytucie Naukowym w Ameryce. W latach 1976–1977 był profesorem wizytującym filozofii na Uniwersytecie Jagiellońskim. W 1991 został członkiem Towarzystwa Naukowego Warszawskiego. W latach 1991–1992 był profesorem wizytującym filozofii na Uniwersytecie Warszawskim. W 1995 roku wziął udział w VI Polskim Zjeździe Filozoficznym w Toruniu, gdzie wygłosił wykład o rozumowaniach w polszczyźnie. W 2001 roku wystąpił z referatem na konferencji The Tarski Centenary w Warszawie.
Zmarł 19 grudnia 2006 roku w Cape May Point w hrabstwie Cape May. Został pochowany na cmentarzu Rakowickim w Krakowie, w grobowcu rodzinnym (kwatera LX, rząd płd., miejsce 23). Jego symboliczny grób znajduje się na cmentarzu Powązkowskim w Warszawie, kwatera 13, rząd 3, miejsce 18.
Praca i poglądy.
Specjalizował się w logice i lingwistyce teoretycznej. Jan Woleński określił go „wybitnym przedstawicielem polskiej i amerykańskiej filozofii analitycznej”, „najmłodszym wychowankiem szkoły lwowsko-warszawskiej”, z którego śmiercią nastąpił „prawdziwy koniec” tej szkoły.
Hiż nie opublikował żadnej książki, ale pozostawił około stu artykułów, zamieszczonych m.in. w "The Journal of Philosophy", "The Journal of Symbolic Logic", "Methods", "Philosophy and Phenomenological Research", "The Monist", "Synthese", "The Philosophical Forum" i "Studia Logica". W tomie "Structure of Language and Its Mathematical Aspects" pod redakcją Romana Jakobsona (1961) opublikował artykuł "Congrammaticality, batteries of transformations and grammatical categories".
Na początku swojej drogi zawodowej interesował się zagadnieniami charakterystycznymi dla szkoły lwowsko-warszawskiej: semantyką, logiką formalną i metodologią nauk. W tym okresie najbliższe były mu filozofia nominalizmu Stanisława Leśniewskiego i reizmu Tadeusza Kotarbińskiego. Największy wpływ na formowanie jego poglądów miał Kotarbiński, w szczególności jego praca "Elementy teorii poznania, logiki formalnej i metodologii nauk" (1929). Z czasem, szczególnie pod wpływem wyjazdu do Stanów Zjednoczonych, Hiż zaczął porzucać absolutyzm swoich warszawskich profesorów na rzecz pragmatyzmu i pluralistycznego eklektyzmu.
Od końca lat 50. „zajmował się głównie zagadnieniami językoznawstwa oraz jego logicznych i filozoficznych podstaw”, skupiając swój program badawczy na gramatycznej teorii języka naturalnego; „zmierzał do nadania wyraźnej postaci gramatyce mowy potocznej”. Wykraczał w ten sposób poza zainteresowania szkoły lwowsko-warszawskiej, twierdząc, że można i należy „rozbudować logikę formalną tak, aby stosowała się do języka naturalnego”, choć „nie postulował pełnej formalizacji języka i jego teorii”.
Jego praca była utrzymana w kanonie naturalizmu scjentystycznego. Największy wpływ w zakresie językoznawstwa wywarł na niego Zellig Harris, którego Hiż poznał w 1951 roku na University of Pennsylvania, i którego uważał za głównego twórcę gramatyki formalnej. Hiż nie podzielał mentalizmu i natywizmu Noama Chomsky’ego, równocześnie „uznając wagę pojęcia kompetencji językowej”. Pod wpływem Leonarda Bloomfielda i W.V.O. Quine’a przyjął podstawy behawioryzmu lingwistycznego, zgodnie z którym przedmiotem pracy lingwisty nie są procesy psychiczne, lecz zachowania językowe. Posługiwał się terminologią wprowadzoną przez Rudolfa Carnapa, choć konsekwentnie stosował termin "zdanie" ("sentence"), zamiast "sąd" ("proposition") na oznaczenie podstawowej jednostki badania logicznego (co objawiało jego związki ze szkołą lwowsko-warszawską). Traktował język jako zbiór zdań, na które działają transformacje; natomiast rozumienie języka uważał za ściśle związane z rozumieniem zdania w kontekście systemu innych zdań.
W kwestiach etyki opowiadał się za negatywnym utylitaryzmem, zalecającym „dbanie nie o dobro dla jak największej liczby osób, ale o zmniejszanie zła, w równym stopniu wobec każdego człowieka”. Był pacyfistą i twardym krytykiem wszelkich przejawów rasizmu.
Jako „radykalny ateista” „uważał, że wiara religijna jest przejawem irracjonalizmu” i „nie widział żadnej możliwości uzgodnienia religii z nauką”. Za Kotarbińskim uważał jednak, że należy odróżnić ateizm jako element światopoglądu od „bezbożnictwa, czyli szydzenia z religii czy też eliminacji jej siłą”, i był „jak najdalszy od narzucania światopoglądu laickiego innym ludziom”.
W szeregu swoich prac odnosił się do twórczości polskich filozofów, przede wszystkim Kotarbińskiego, ale również Stanisława Leśniewskiego i Leona Chwistka.
Upamiętnienie.
W 1992 roku w serii "Biblioteka Myśli Semiotycznej" ukazała się książka "Fragmenty filozoficzne ofiarowane Henrykowi Hiżowi w siedemdziesiątą piątą rocznicę urodzin" pod redakcją Jerzego Pelca.
W 2010 roku Polskie Towarzystwo Semiotyczne ustanowiło Nagrodę im. Henryka i Danuty Hiżów jako „indywidualną nagrodę pieniężną przyznawaną w drodze konkursu za najlepszą pracę poświęconą filozofii języka i teorii znaku”. Fundusz Nagrody stanowią środki finansowe ofiarowane przez Hiżów jednemu z zaprzyjaźnionych polskich małżeństw, które następnie przekazało te środki Polskiemu Towarzystwu Semiotycznemu.

</doc>
<doc id="1795984" url="https://pl.wikipedia.org/wiki?curid=1795984" title="Sad rozstajny">
Sad rozstajny

Sad rozstajny – debiutancki tom wierszy Bolesława Leśmiana.
Tom ukazał się w 1912 w warszawskim wydawnictwie Jakuba Mortkowicza w serii „Pod Znakiem Poetów”.
Objętość tomu: s. 4 nlb, 187, 5nlb.
Wydanie "Sadu rozstajnego" wieńczy pierwszy okres twórczości poety. Tom ów zresztą nie w stu procentach do niego należy, zawiera bowiem także utwory wyraźnie wychylone ku okresowi następnemu. Ów pierwszy okres to etap szukania własnych środków wyrazu. Leśmian bliski jest wówczas estetyzującemu programowi "Chimery" Zenona Przesmyckiego (Miriama), z którą współpracował od 1901. Charakterystyczny dla wierszy tego okresu jest Nietzscheański aktywizm i niechęć do człowieka przeciętnego, filistra, przeciwstawiająca mu artystę-nadczłowieka, odmieńca czy oddaleńca (tak właśnie - "Oddaleńcy" - zatytułowany jest jeden z cykli wierszy "Sadu rozstajnego"). Charakterystyczny jest tu również ton neoromantyczny.
Do najcelniejszych utworów tomu należą pisany tercyną poemat "Nieznana podróż Sindbada-Żeglarza" i zapowiadający już pod wieloma względami tom "Łąka", poemat "Zielona godzina".
Linki zewnętrzne.
Bolesław Leśmian, "Sad rozstajny", Warszawa 1912. Reprodukcja cyfrowa w serwisie Polona.pl

</doc>
<doc id="1795985" url="https://pl.wikipedia.org/wiki?curid=1795985" title="Jan-Krzysztof Bonaparte">
Jan-Krzysztof Bonaparte



</doc>
<doc id="1795987" url="https://pl.wikipedia.org/wiki?curid=1795987" title="Oskar Maretzky">
Oskar Maretzky

Oskar Maretzky (ur. 2 czerwca 1881, zm. luty 1945) – niemiecki prawnik i polityk DVP, DNVP, następnie bezpartyjny, parlamentarzysta, burmistrz Berlina w latach 1935–1937.
Życiorys.
Urodził się we Wrocławiu, uczył się w rodzinnym mieście oraz w Lipsku. W 1904 został doktorem prawa. W działalności politycznej był najpierw związany z DVP, a od lutego 1924 roku z DNVP, z tą ostatnią współpracował do jej rozwiązania przez nazistów w 1933 roku.
Deputowany do niemieckiego Zgromadzenia Narodowego (1919), następnie członek Reichstagu (do 1924) i Landtagu Prus (w latach 1925–1932).
W okresie od 19 grudnia 1935 do 31 marca 1937 roku sprawował funkcję burmistrza Berlina.

</doc>
<doc id="1795988" url="https://pl.wikipedia.org/wiki?curid=1795988" title="Ołeksandr Jarosławski">
Ołeksandr Jarosławski

Ołeksandr Władyłenowycz Jarosławski (ukr. Олександр Владиленович Ярославський, ur. 5 grudnia 1959 w Mariupolu) – ukraiński biznesmen i działacz sportowy, do 2013 roku właściciel i prezes klubu piłkarskiego Metalist Charków.
Życiorys.
W 1977 ukończył studia w Charkowskim Instytucie Żywności. Po służbie w wojsku ukończył Szkołę Milicji. W 1991 ukończył Odeski Technologiczny Instytut Gospodarki Żywnościowej, otrzymując tytuł kandydata nauk technicznych. Prezes grupy finansowej Development Construction Holding (DCH). Od 1998 Prezes UkrSibbanku.
Jako działacz sportowy zaangażował się w pracę w klubie Metalist Charków. W 2004 został wybrany jego honorowym prezesem.
Prowadzi również biznes w branży chemicznej. Majątek oceniono ok. 1,2 mld. dolarów.
Z dwóch pierwszych małżeństw ma dwóch synów. Obecnie jest trzeci raz żonaty z Mariną (ur. 1988), z którą ma dwoje małych dzieci.

</doc>
<doc id="1795989" url="https://pl.wikipedia.org/wiki?curid=1795989" title="Elif Agca">
Elif Agca



</doc>
<doc id="1795992" url="https://pl.wikipedia.org/wiki?curid=1795992" title="Julius Lippert">
Julius Lippert

Julius Lippert (ur. 9 lipca 1895 w Bazylei, zm. 30 czerwca 1956 w Bad Schwalbach) – niemiecki dziennikarz i polityk nazistowskiej NSDAP, burmistrz Berlina w latach 1937–1940.
Życiorys.
Walczył w I wojnie światowej jako ochotnik. W roku 1922 brał udział w zabójstwie ministra spraw zagranicznych Walthera Rathenau i w tym samym roku wstąpił do partii nazistowskiej, w której dzięki znajomości z Goebbelsem stał się prominentnym działaczem.
W 1933 roku został komisarzem Berlina i był odpowiedzialny za prześladowanie berlińskich Żydów. W 1936 roku Lippert nadzorował berlińskie igrzyska olimpijskie i dbał o pozytywny wizerunek Niemiec wśród gości zagranicznych i turystów. Rok później został burmistrzem Berlina, jednak wskutek sporu z Albertem Speerem oraz utraty sympatii Hitlera został tej funkcji pozbawiony w 1940 roku.
Następnie wstąpił do Wehrmachtu i został wysłany do Belgii, gdzie został komendantem Arlonu. Najbardziej w czasie wojny został zapamiętany dzięki organizowaniu propagandy radiowej w Belgradzie.
W styczniu 1946 roku został wydany Belgii i 29 czerwca 1951 roku skazany na sześć lat robót za zbrodnie wojenne. W 1952 roku wyrok początkowo wydłużono do ośmiu lat, jednak zwolniono go z więzienia 15 kwietnia.
Zmarł 30 czerwca 1956 w Bad Schwalbach w zachodniej Hesji.

</doc>
<doc id="1795993" url="https://pl.wikipedia.org/wiki?curid=1795993" title="Transport kolejowy w Tarnowskich Górach">
Transport kolejowy w Tarnowskich Górach

Transport kolejowy w Tarnowskich Górach – początki kolei w Tarnowskich Górach sięgają 1847 roku, natomiast Tarnogórski węzeł kolejowy jest największą stacją rozrządową w Polsce.
Historia.
Zamiar doprowadzenia linii kolejowej do Tarnowskich Gór powstał już w 1827 roku. Genezą tego była potrzeba transportu surowców z kopalń rud żelaza, które były w tamtych latach liczne w tych okolicach, i produktów pobliskim zakładom przemysłowym.
Za początek działalności węzła uznaje się dzień 12 lutego 1857, kiedy to po raz pierwszy ruszył pociąg do stacji Zawadzkie wykonując odbiór techniczny linii. W następnym roku linię kolejową przedłużono do Opola, a w kolejnym z Chebziem, gdzie tory łączyły się z linią kolejową Kraków-Wrocław.
W 1961 roku w celu kształcenia kadr na potrzeby obsługi węzła kolejowego powstał Zespół Szkół Zawodowych PKP w Tarnowskich Górach.
Linie kolejowe.
Obecnie łączący cztery różne kierunki linii kolejowych normalnotorowych zbiegających się w Tarnowskich Górach. Od 1964 roku linia nr 182 do Zawiercia jest nieczynna. Pozostałe linie łączące węzeł z innymi miastami to:
Linia kolejowa nr 127 do Radzionkowa,
Linia kolejowa nr 129 i 130 Tarnowskie Góry – Kalety (podwójna)
Linia kolejowa nr 144: Tarnowskie Góry – Opole Główne.
Ponadto przez węzeł przechodzi Magistrala Węglowa, czyli na tym odcinku linia nr 131, oraz Górnośląskie Koleje Wąskotorowe.
Węzeł kolejowy.
Węzeł Tarnogórski składa się z wielu grup torów. Są to grupy: A, B, C, D, OB, ME, Pb, Tg, Osobowa, Las.

</doc>
<doc id="1795995" url="https://pl.wikipedia.org/wiki?curid=1795995" title="Jacek Bożek">
Jacek Bożek

Jacek Zbigniew Bożek (ur. 1958) – polski działacz na rzecz ochrony środowiska, założyciel i przewodniczący Klubu Gaja.
Życiorys.
W latach 70. brał udział w projektach Laboratorium Jerzego Grotowskiego. Występował na deskach teatru Pantomimy w Bielsku-Białej, z jego inicjatywy powstał bielski teatr „Warsztat”. Był stypendystą rządu Nowej Południowej Walii oraz stowarzyszenia Ashoka Innovators for the Public (którego później został członkiem). Pracował w Rainforest Information Center.
W latach 80. prowadził prywatną szkołę hathajogi w Wilkowicach. Angażował się na rzecz praw Tybetańczyków, wydając m.in. biuletyn „Wolny Tybet”. Brał udział w akcji przeciwko budowie elektrowni atomowej w Żarnowcu i zapory w Czorsztynie.
W 1988 stworzył organizację na rzecz ochrony środowiska Klub Gaja, której został prezesem (filie Gai powstały również w Holandii i Wielkiej Brytanii). Był koordynatorem Ogólnopolskiej Kampanii „Teraz Wisła”. Brał udział w tworzeniu partii Zieloni 2004, do listopada 2004 pełnił funkcję jej przewodniczącego.
Był przewodniczącym Społecznego Komitetu Ekorozwoju Bielska-Białej oraz ekspertem Krajowej Rady Gospodarki Wodnej. Został też członkiem Państwowej Rady Ochrony Przyrody. Nadal angażuje się na rzecz przestrzegania praw człowieka w Tybecie.
Deklaruje się jako wegetarianin.
Odznaczenia i wyróżnienia.
W 2011 prezydent Bronisław Komorowski odznaczył go Krzyżem Oficerskim Orderu Odrodzenia Polski.
W 2000 został uhonorowany nagrodą Polcul Foundation, nadaną w uznaniu działalności na rzecz kultury i ochrony środowiska. Dwa lata później uzyskał wyróżnienie „Człowieka Roku Polskiej Ekologii”, nadawane pod patronatem rządu i samorządu. W 2014 w kategorii „edukacja ekologiczna dzieci i młodzieży” został uhonorowany Zielonym Czekiem za budowanie pokolenia „Eko XXI wieku” – realizację programów „Zaadoptuj rzekę” oraz „Święto Drzewa”.

</doc>
<doc id="1795998" url="https://pl.wikipedia.org/wiki?curid=1795998" title="Bao’eng Renyong">
Bao’eng Renyong

Bao’eng Renyong (chiń. 保寧仁勇, pinyin "Bǎoníng Rényǒng"; kor. 보령인용 "Porŏng Inyong"; jap. "Honei Jinyū"; wiet. "Bảo Ninh Nhân Dũng") – chiński mistrz chan frakcji yangqi szkoły linji.
Życiorys.
Nie zachowały się informacje o datach jego urodzin i śmierci. Pochodził z rejonu Siming, który znajduje się obecnie na terenie prowincji Zhejiang. Już jako chłopiec wykazywał niezwykłą inteligencję i wyróżniał się swoim pełnym godności wyglądem.
Po zostaniu mnichem praktykę buddyjską rozpoczął od studiowania idei szkoły tiantai. Gdy zainteresował się później chanem, rozpoczął praktykę chanu pod kierunkiem wielkiego mistrza Xuedou Chongxiana (980–1052) ze szkoły yunmen. Mistrz ten natychmiast rozpoznał niezwykłe zdolności ucznia i jego wielki potencjał jako przekaziciela Dharmy. Jednak gdy określił swojego ucznia mianem „akademickiego nauczyciela”, Bao’eng obraził się i odszedł od niego. Ślubował wtedy "Będę kontynuował piegrzymkę, aby studiować chan i jeśli nie znajdę nauczyciela, który przewyższy Xuedou, ślubuję nigdy nie powrócić do domu".
Po pewnym okresie wędrówek dotarł do klasztoru mistrza Yangqi Fanghui (992–1049) na górze Yangqi. Ich pierwsze spotkanie było bardzo brzemienne, gdyż mistrz Yangqi nie zdołał dokończyć swojego zdania, gdy Bao’eng osiągnął całkowite oświecenie.
Bao’eng spędził w klasztorze mistrza czas do jego śmierci w 1049 r. Następnie w towarzystwie brata dharmicznego i zarazem bliskiego przyjaciela Baiyuna Shouduana (1025–1072) udał się w długotrwałą podróż po klasztorach chanu.
W końcu został opatem klasztoru Baoning w Jinling.
Bao’eng wygłosił mowę do mnichów
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.

</doc>
<doc id="1796000" url="https://pl.wikipedia.org/wiki?curid=1796000" title="Douglas D-558-2 Skyrocket">
Douglas D-558-2 Skyrocket

Douglas D-558-2 Skyrocket (D-558-II) – amerykański samolot doświadczalny firmy Douglas Aircraft Company z mieszanym napędem odrzutowo-rakietowym, na którym 20 listopada 1953 roku Albert Scott Crossfield jako pierwszy człowiek na ziemi osiągnął dwukrotną prędkość dźwięku (2,005 Ma).
Historia.
W latach 40. US Navy we współpracy z NACA ("National Advisory Committee for Aeronautics") rozpoczęła program badawczy pod kryptonimem D558, którego celem było zbudowanie szybkiego samolotu zdolnego do osiągania prędkości nadźwiękowych. Nowa maszyna miała powstać w wytwórni Douglasa. Program został podzielony na dwie fazy. W pierwszej z nich (D558-1) planowano zbudowanie sześciu samolotów z prostymi skrzydłami, ale o różnym profilu, napędzanych silnikiem odrzutowym, na których zamierzano zbadać najbardziej porządne rozwiązania konstrukcyjne mające ułatwić przekraczanie bariery dźwięku. Ostatecznie faza pierwsza zaowocowała zbudowaniem tylko trzech samolotów Douglas D-558-1 Skystreak, pierwszy z nich wzbił się w swój dziewiczy lot 14 kwietnia 1947 roku. Zbudowany samolot był zdolny do przekroczenia bariery dźwięku, ale tylko w locie nurkowym. Przywilej osiągnięcia prędkości dźwięku po raz pierwszy w historii przypadł maszynie Bell X-1, za sterami której siedział Chuck Yeager. Druga faza programu (D558-2) miała na celu zbudowanie samolotu napędzanego mieszanym silnikiem rakietowo odrzutowym ze skośnymi skrzydłami. Silnik rakietowy został wzięty pod uwagę, jako że dostępny wówczas silnik odrzutowy miał za mały ciąg. Przewidywano również fazę trzecią D558-3, podczas której zamierzano wybudować uzbrojoną wersję samolotu łączącego doświadczenia zdobyte podczas poprzednich dwóch etapów, dalsze prace nie były jednak kontynuowane.
Skyrocket jest owocem fazy drugiej programu. Pracę rozpoczęto jeszcze w 1945 roku a uczestniczył w nich Ed Heinemann, sławny (zwłaszcza później) konstruktor zakładów Douglasa, którym zlecono wybudowanie prototypu maszyny. Początkowo planowano wyposażyć samolot D558-1 w skośne skrzydła zachowując niezmienioną budowę kadłuba. Jednak konieczność zamontowania dodatkowego silnika rakietowego wymusiła zmianę całej konstrukcji i wybudowanie zupełnie nowej maszyny, dwa silniki nie zmieściłby się w wąskim kadłubie "Skystreaka". 4 lutego 1948 roku na terenie Muroc Army Airfield (obecna Edwards Air Force Base), gotowy Skyrocket wyposażony w jedynie silnik turboodrzutowy wzniósł się po raz pierwszy w powietrze. W październiku tego samego roku już z obydwoma silnikami samolot osiągnął prędkość dźwięku. Silnik rakietowy służył podczas prób głównie do rozpędzania maszyny. W maju 1949 roku przekroczono prędkość dźwięku. W celu dalszego zwiększania prędkości maksymalnej zdecydowano się na zastosowanie tylko silnika rakietowego. Miejsce po usuniętym silniku odrzutowym zapełniono zbiornikami paliwa dla silnika rakietowego. Tak zmodyfikowany samolot został 21 sierpnia 1951 roku wyniesiony na wysokość 12 000 metrów przez maszynę P2B-1 będącą przerobioną wersją bombowca Boeing B-29 Superfortress. Po oddzieleniu się od samolotu-matki, Skyrocket wzniósł się samodzielnie na wysokość 20 000 metrów i przyspieszył do prędkości 1,7 Ma. 20 listopada 1953 roku po raz pierwszy w historii samolot przekroczył dwukrotną prędkość dźwięku 2078 km/h (był to drugi wybudowany prototyp). Pierwotnie w fazie drugiej programu D558 zamierzano osiągnąć maksymalną prędkość wynoszącą 1,4 Ma. W sumie wybudowano trzy egzemplarze samolotu. Pierwszy z nich o numerze 37973 posiadał tylko silnik odrzutowy, drugi samolot o numerze 37974 miał zamontowany tylko silnik rakietowy, trzeci prototyp o numerze 37975 wyposażony był w obydwa silniki.
Konstrukcja.
Douglas D-558-2 Skyrocket był dwusilnikowym, wolnonośnym średniopłatem o konstrukcji całkowicie metalowej. Skrzydła o niewielkim ujemnym wzniosie, skosie wynoszącym 35° i zwykłym, nie szybkościowym profilu aerodynamicznym (celem badań było między innymi znalezienie granicy zastosowania takich profili), zaopatrzone w lotki, klapy, automatyczne sloty i dwa grzebienie aerodynamiczne (po jednym na płat), na górnej powierzchni skrzydeł. Usterzenie skośne (40%), usterzenie poziome zamontowane w połowie wysokości statecznika pionowego z długą płetwą grzbietową. Podwozie trójzespołowe z przednim podparciem, każdy zespół jednokołowy, chowane do wnęk w kadłubie. Silnik rakietowy umieszczony z tyłu kadłuba z czterema dyszami wylotowymi na samym końcu samolotu. Kryte chwyty powietrza zwane również chwytami NACA (NACA duct/NACA scoop) umieszczone po obu stronach kadłuba w jego dolnej części. Ich cechą charakterystyczną jest to, że krawędź takiego chwytu nie wystaje poza obrys kadłuba.

</doc>
<doc id="1796001" url="https://pl.wikipedia.org/wiki?curid=1796001" title="Kyks">
Kyks



</doc>
<doc id="1796002" url="https://pl.wikipedia.org/wiki?curid=1796002" title="Jenõ Ruszkay-Ranzenberger">
Jenõ Ruszkay-Ranzenberger



</doc>
<doc id="1796003" url="https://pl.wikipedia.org/wiki?curid=1796003" title="Qingyuan Xingsi">
Qingyuan Xingsi

Qingyuan Xingsi (chiń. 青原行思, pinyin "Qīngyuán Xìngsī"; kor. 청원행사 "Ch'ŏngwŏn Haengsa"; jap. "Seigen Gyōshi"; wiet. "Thanh Nguyên Hành Tư"; ur. 660, zm. 740) – chiński mistrz chan Południowej szkoły chanu. Znany także jako Jizhou Xingsi i Qingzhu Xingsi.
Życiorys.
O jego życiu niewiele wiadomo. Pochodził zapewne z Luling (dziś miasto Ji’an) (w południowej części Jiangxi). Jego rodowe nazwisko to Liu. Po praktyce pod kierunkiem Huinenga i osiągnięciu oświecenia, powrócił do miejsca, z którego pochodził i tam nauczał w klasztorze Jingzhou na górze Qingyuan, w którym zgromadziło się wielu uczniów.
Po przekazaniu Dharmy uczniowi Shitou, 13 dnia 12 miesiąca księżycowego w 740 r. mistrz wszedł do sali Dharmy aby pożegnać się z kongregacją. Usiadł w pozycji medytacyjnej i zmarł. Jego stupa otrzymała nazwę „Powrót do Prawdy”.
Uwagi krytyczne i znaczenie mistrza.
O tym, że był uczniem 6 Patriarchy Huinenga nie wspomina "Sutra ołtarzowa".
Jego istnienie i rola jaką – być może – odegrał w historii chanu została po raz pierwszy potwierdzona przez nadanie mu pośmiertnego tytułu „mistrz chan Rozległych Korzyści” przez cesarza Xizonga (pan. 873–888).
Pierwsza informacja o nim zawarta jest w 3 zwoju "Zutang ji" (Antologia gmachu Patriarchów) z 952 r., gdzie jako Qingzhu Xingsi jest jednym z omówionych 8 uczniów Huinenga.
Tak więc w prawie 130 lat po jego śmierci nagle zaczęto go promować, a 200 lat po jego śmierci wprowadzono go także do historycznej pracy. W pewnych kręgach chanu konieczna była nagle jego „ekshumacja z obskurności” Ponieważ Shitou Xiqian w chwili śmierci Huinenga miał zaledwie 13 lat, nie mógł być jego spadkobiercą, więc konieczne było znalezienie pośrednika łączącego go z Huinengiem i został nim Qingzhu Xingsi. Praca "Zutang ji" została napisana przez uczniów mistrza chan Zhaoqinga Wendenga (884–972) i jej celem było uprawomocnienie linii przekazu tego mistrza. Potwierdzenie Wendenga jako mistrza chan oparte było na przekazie Dharmy pomiędzy Huinengiem i Xingsim, a więc nagle mistrz ten wyłonił się jako główna postać chanu. Dopomogła w tym „tajemna transmisja”, która w chanie odbywała się w cztery oczy, a więc afiliacje linii przekazu mogły być właściwie dowolnie kształtowane.
W wyniku tych promocji Qingyuan Xinsi stał się jednym z najważniejszych mistrzów w historii chanu. Zapoczątkowana przez niego linia przekazu, poprzez jego ucznia Shitou Xiqiana (700–790), dała w efekcie aż trzy „domy”, czyli szkoły chanu z pięciu. Były to szkoły yunmen, fayan i caodong.
Występuje w gong’anie 5 z "Congrong lu".
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.

</doc>
<doc id="1796004" url="https://pl.wikipedia.org/wiki?curid=1796004" title="Jenő Oszkár Ruszkay-Ranzenberger">
Jenő Oszkár Ruszkay-Ranzenberger



</doc>
<doc id="1796007" url="https://pl.wikipedia.org/wiki?curid=1796007" title="Trinkulo">
Trinkulo



</doc>
<doc id="1796008" url="https://pl.wikipedia.org/wiki?curid=1796008" title="Trinculo">
Trinculo



</doc>
<doc id="1796009" url="https://pl.wikipedia.org/wiki?curid=1796009" title="Fornjot">
Fornjot



</doc>
<doc id="1796010" url="https://pl.wikipedia.org/wiki?curid=1796010" title="Zadni Handel">
Zadni Handel

Zadni Handel (słow. "Zadný Handel") – duży taras w środkowej części Doliny Ważeckiej w słowackich Tatrach Wysokich. Otoczony jest z trzech stron przez Jamską Grań, niski próg Doliny Ważeckiej oddzielający go od najwyższego piętra tej doliny i Pawłowy Grzbiet. Poniżej znajduje się Przedni Handel. W dolnej części Zadniego Handlu wypływa Wielki Złomiskowy Potok.
W różny sposób tłumaczono powstanie nazw Przedni i Zadni Handel. Najbardziej prawdopodobne jest, że nazwy te pochodzą od niemieckich słów "Handel" lub "Berghandel" oznaczających przedsiębiorstwo lub urządzenia górnicze. Istotnie, dawniej na Zadnim Handlu znajdowały się stępy lub miejsca, w których w poszukiwaniu złota kruszono kamienie przetransportowywane tutaj z Krywańskich Bani. Istnieje też druga wersja, według której nazwy te pochodzą od słowackiego słowa "handel" (a to z kolei od niemieckich słów "Handel", "Handlung" lub "Holzhandlung") oznaczającego niewielkie osiedla robotników leśnych lokalizowane w miejscach, gdzie obrabiano drzewa do dalszego transportu. Ta wersja jest nieprawdopodobna, gdyż zarówno Zadni, jak i Przedni Handel znajdują się powyżej górnej granicy lasu.
Dawniej Przednim i Zadnim Handlem nazywano część doliny lub całą Dolinę Ważecką.

</doc>
<doc id="1796011" url="https://pl.wikipedia.org/wiki?curid=1796011" title="Armiński (nazwisko)">
Armiński (nazwisko)

Armiński (forma żeńska: Armińska, liczba mnoga: Armińscy) – nazwisko występujące w Polsce.
Etymologia nazwiska.
Pochodzenie niejasne. Jest prawdopodobne, że od nazwiska Ormian → "Ormianin" → "człowiek pochodzący z Armenii", lub → "z Armenii rodem," albo "armeńskiej religii będący".
Poprzez dodanie formantu –ski do Armina (→ "Armenia" w zapisach z epoki Achemenidów) → Armiń+ski.
Demografia.
Na początku lat 90. XX wieku w Polsce mieszkały 43 osoby o tym nazwisku, najwięcej w dawnym województwie: warszawskim – 18, bydgoskim -14 i toruńskim – 5. W 2002 roku, według bazy PESEL mieszkało w Polsce 38 osób o nazwisku Armiński, najwięcej w Bydgoszczy i Warszawie.

</doc>
<doc id="1796012" url="https://pl.wikipedia.org/wiki?curid=1796012" title="Banachiewicz">
Banachiewicz



</doc>
<doc id="1796015" url="https://pl.wikipedia.org/wiki?curid=1796015" title="Adam Bielański (1881–1964)">
Adam Bielański (1881–1964)

Adam Bielański, właśc. Adam Kazimierz Firlej-Bielański, herbu Lewart (ur. 1881 w Łańcucie, zm. 1964 w Krakowie) – wieloletni Dyrektor Dróg Wodnych w Krakowie.
Adam Bielański był współautorem zrealizowanych planów przeniesienia koryta rzeki Rudawy z centrum miasta, co zapobiegło licznym powodziom jakie nawiedzały miasto. Po wybuchu II wojny światowej czynnie uczestniczył w ewakuacji skarbów wawelskich i przeniesienia ich drogą wodną do Sandomierza. Ojciec prof. dr. hab. Władysława Bielańskiego, prof. dr. hab. Adama Bielańskiego, prof. dr hab. Zofii Bielańskiej-Osuchowskiej.
Pochowany na Cmentarzu Rakowickim w Krakowie.

</doc>
<doc id="1796021" url="https://pl.wikipedia.org/wiki?curid=1796021" title="Justify My Love (singel)">
Justify My Love (singel)



</doc>
<doc id="1796023" url="https://pl.wikipedia.org/wiki?curid=1796023" title="Czasem tak, czasem nie">
Czasem tak, czasem nie



</doc>
<doc id="1796026" url="https://pl.wikipedia.org/wiki?curid=1796026" title="Modulacja gęstością impulsów">
Modulacja gęstością impulsów



</doc>
<doc id="1796027" url="https://pl.wikipedia.org/wiki?curid=1796027" title="Kościół św. Marcina w Kołobrzegu">
Kościół św. Marcina w Kołobrzegu

Kościół św. Marcina – neogotycki kościół rzymskokatolicki, który znajdował się w Kołobrzegu, zniszczony podczas II wojny światowej, ostatecznie rozebrany w 1956 roku.
Historia.
Kościół został zbudowany dla erygowanej w 1889 roku parafii rzymskokatolickiej św. Marcina w Kołobrzegu. Do II wojny światowej był to jedyny katolicki kościół w mieście.
Uległ on częściowemu zniszczeniu podczas bombardowania miasta w 1945 roku. Po II wojnie światowej mimo starań wiernych u władz państwowych nie został zwrócony parafii św. Marcina. Rozebrano go w 1956 roku.
W latach 60. XX wieku w miejscu dawnego kościoła zbudowano blok mieszkalny. Jedyną pozostałością po dawnych zabudowaniach świątynnych jest neogotycka kamienica, w której znajduje się Miejski Ośrodek Pomocy Społecznej w Kołobrzegu.

</doc>
<doc id="1796033" url="https://pl.wikipedia.org/wiki?curid=1796033" title="Kościół św. Marcina w Kołobrzegu (nowy)">
Kościół św. Marcina w Kołobrzegu (nowy)



</doc>
<doc id="1796036" url="https://pl.wikipedia.org/wiki?curid=1796036" title="Rogatka (dzielnica Kalisza)">
Rogatka (dzielnica Kalisza)



</doc>
<doc id="1796038" url="https://pl.wikipedia.org/wiki?curid=1796038" title="Miquel Soler">
Miquel Soler

Miquel Soler Sararols (ur. 16 marca 1965 w Gironie) – hiszpański piłkarz grający na pozycji lewego obrońcy lub pomocnika.
Kariera klubowa.
Karierę piłkarską Soler rozpoczął w amatorskim klubie UE Olot. Następnie przeszedł do Espanyolu Barcelona. 3 września 1983 roku zadebiutował w Primera División w przegranym 1:4 domowym spotkaniu z Atlético Madryt. W 1985 roku został wypożyczony z Espanyolu do CE L’Hospitalet z Segunda División B. W trakcie sezonu 1985/1986 wrócił do Espanyolu. W 1988 roku wystąpił w finale Pucharu UEFA z Bayerem 04 Leverkusen (3:0 i gol, 0:3 karne 2:3).
Po tym sukcesie Soler przeszedł do lokalnego rywala Espanyolu, FC Barcelona. W jej barwach po raz pierwszy wystąpił 3 września 1988 w meczu z Espanyolem (2:0). W 1989 roku wywalczył Puchar Zdobywców Pucharów (zagrał 29 minut w wygranym 2:0 finale z Sampdorią). W 1990 roku zdobył Puchar Króla, a w 1991 roku znów dotarł do finału Pucharu Zdobywców Pucharów (1:2 z Manhesterem United). W tamtym roku został z Barceloną mistrzem Hiszpanii.
W 1991 roku Soler odszedł do Atlético Madryt, gdzie zadebiutował 1 września w meczu z Burgos CF (2:0). Z Atlético zdobył swój drugi Puchar Hiszpanii w 1992 roku, po czym wrócił do Barcelony, ale rozegrał w niej tylko 5 spotkań. W 1993 roku został z nią mistrzem kraju.
Latem 1993 Soler został piłkarzem Sevilli FC. Stał się w niej podstawowym zawodnikiem, a swój debiut zaliczył 5 września 1993 w spotkaniu z Realem Saragossa (2:1). W Sevilli przez dwa sezony zagrał 75 razy.
W 1995 roku Soler przeszedł do Realu Madryt. 8 października zadebiutował w nim w meczu z Compostelą (2:1). W Realu pełnił rolę rezerwowego dla Mikela Lasy i po sezonie odszedł do Realu Saragossa (debiut: 19 lutego 1997 w wygranym 5:0 meczu ze Sportingiem Gijón), gdzie grał przez dwa lata.
Ostatnim klubem w karierze Solera była RCD Mallorca, do której przeszedł w 1998 roku. 30 sierpnia tamtego roku wystąpił w niej po raz pierwszy, w meczu z Salamanką (0:0). W 1999 roku rozegrał 90 minut w finale ostatniego w historii Pucharu Zdobywców Pucharów z S.S. Lazio (1:2). W 2003 roku zdobył z Mallorką Puchar Króla, a następnie zakończył karierę piłkarską.
Kariera reprezentacyjna.
W reprezentacji Hiszpanii Soler zadebiutował 29 kwietnia 1987 roku w przegranym 1:3 spotkaniu eliminacji do Euro 88 z Rumunią. W 1988 roku został powołany przez selekcjonera Miguela Muñoza do kadry na ten turniej. Tam wystąpił w 2 spotkaniach grupowych: z Danią (3:2) i z Włochami (0:1). Od 1987 do 1991 roku rozegrał w kadrze narodowej 9 meczów. Występował także w reprezentacji U-21 i niezrzeszonej w FIFA reprezentacji Katalonii.

</doc>
<doc id="1796039" url="https://pl.wikipedia.org/wiki?curid=1796039" title="Dumbrăveni (ujednoznacznienie)">
Dumbrăveni (ujednoznacznienie)

W Rumunii:

</doc>
<doc id="1796041" url="https://pl.wikipedia.org/wiki?curid=1796041" title="Nickelodeon (film)">
Nickelodeon (film)

Nickelodeon – amerykańsko-brytyjska komedia z 1976 roku. Dość luźno bazuje na życiorysie Cecila DeMille’a.
Fabuła.
Rok 1910. Leo Harrigan jest młodym adwokatem. Przypadkowe spotkanie z pewnym producentem filmowym zmienia jego życie. Leo najpierw zostaje scenarzystą, wkrótce – reżyserem. Jego przyjaciel Buck, były kowboj bierze każdą pracę, jaką mu zaoferują. Obaj panowie rywalizują o względy aktoreczki Kathleen. Leo odnosi sukcesy i robi kolejne nieme filmy. Ale konkurencja nie śpi i zaczyna działać.
Nagrody i nominacje.
MFF w Berlinie 1977

</doc>
<doc id="1796043" url="https://pl.wikipedia.org/wiki?curid=1796043" title="Osiedle Krowodrza Górka w Krakowie">
Osiedle Krowodrza Górka w Krakowie



</doc>
<doc id="1796049" url="https://pl.wikipedia.org/wiki?curid=1796049" title="Wesprzyj się na mnie">
Wesprzyj się na mnie

Wesprzyj się na mnie – amerykański dramat obyczajowy z 1989 roku. Film oparty na faktach.
Fabuła.
Lata 60., Eastside High School w Paterson. Joe Clark, nauczyciel stosujący niekonwencjonalne metody nauczania, zostaje wyrzucony z pracy. Dwadzieścia lat później szkoła stała się "gniazdem przemocy" – bójki, gangi, handel narkotykami, niskie wyniki nauczania. Burmistrz miasta prosi o pomoc kuratorium, które wysyła Joe Clarka jako dyrektora. Ten stosując nietypowe metody zaczyna odnosić sukcesy...

</doc>
<doc id="1796051" url="https://pl.wikipedia.org/wiki?curid=1796051" title="Dobra martwej ręki">
Dobra martwej ręki

Dobra martwej ręki – przede wszystkim majątki kościelne nieuczestniczące w obrocie, wolne od podatków do 1789, których nazwa pochodzi od ręki zmarłego, której nie można otworzyć, uzyskane głównie w rezultacie nadań panujących i rycerstwa (później szlachty i magnatów). Dobra martwej ręki należące do instytucji świeckich występowały tylko sporadycznie. W Królestwie Polskim znacząco zmniejszyły ilość ziemi posiadanej przez kler dekrety z 1864 roku. W zamian za przejętą na rzecz skarbu państwa ziemię, z budżetu państwa przyznano proboszczom stałe pensje w wysokości 300-500 rubli a wikariuszom 150 rubli. 
Historia.
Dobra Kościoła, które gdy raz weszły w jego posiadanie, pozostawały przy nim na zawsze, jak gdyby w martwej ręce. Ten stan wywoływał protesty szlachty i niektórych panujących już w XIII wieku. Kazimierz Wielki również starał się odzyskać część dóbr przejętych przez Kościół od różnych władców w okresie rozdrobnienia feudalnego. Za likwidacją majątków ziemskich posiadanych przez kler był ruch Lollardów działający w Anglii i Szkocji w XIV i XV wieku. W czasie wojny chłopskiej w 1514 roku na Węgrzech przywódca György Dózsa domagał się sekularyzacji dóbr ziemskich należących do kleru oraz reformy w Kościele, tak aby w kraju był tylko jeden biskup.
W XVI wieku dobra martwej ręki obejmowały w Koronie około 15% ogółu ziemi. W 1510 sejm polski zabronił zapisywania w testamentach dóbr ziemskich Kościołowi, natomiast w 1511 posłowie żądali bezskutecznie przeznaczenia części dóbr duchownych na obronę państwa. Kolejne niezrealizowane plany przeznaczenia majątków ziemskich posiadanych przez kler na obronę ojczyzny miały miejsce w 1524. Natomiast w 1551 z inicjatywy biskupa Stanisława Hozjusza wprowadzono zakaz oddawania w dzierżawę dóbr kościelnych innowiercom. 
Kolejny protest przeciwko przekazywaniu klerowi majątków ziemskich z powodów ekonomicznych miał miejsce na sejmie w 1632 i dotyczył złożonej przez posłów petycji, aby zabronić zakonom nabywania dóbr ziemskich, ponieważ w ten sposób "stan rycerski przechodzi do ubóstwa". 
W dobrach tych sytuacja chłopów w tym czasie była gorsza niż w" królewszczyznach" i majątkach będących w posiadaniu szlachty a biskup Filip Padniewski dał się poznać jako ciemiężyciel chłopów. Aby zapobiec częstym przypadkom ucieczek z dóbr kościelnych administratorom nakazywano traktowanie pracujących w nich chłopów jak ludzi. Nieznacznie lepiej przedstawiała się sytuacja chłopów w dobrach kapituły krakowskiej i gruntach plebańskich. 
Konstytucja sejmowa z 1635 w sprawie dóbr martwej ręki dotyczyła ograniczeń w sprawie zakładania nowych klasztorów oraz przekazywania majątku instytucjom kościelnym. Nie zahamowało to jednak zapisów na rzecz kleru w związku z czym konstytucja sejmowa z 1719 domagała się nawet konfiskaty dóbr przekazanych Kościołowi po 1635. Ponieważ nie udało się definitywnie rozwiązać tego problemu, sprawa ta trafiła na wokandę sejmów jeszcze w 1726 i 1764 roku. Jednak dopiero likwidacja zakonu jezuitów i konfiskata na rzecz skarbu państwa jego olbrzymiego majątku uruchomiły proces kurczenia się dóbr martwej ręki. Kolejnym krokiem było przejęcie przez państwo w 1789 dóbr biskupstwa krakowskiego. Akcje ograniczania dóbr martwej ręki kontynuowali na ziemiach polskich po rozbiorach Polski zaborcy - Rosja, Austria i Prusy, wprowadzając jednocześnie fundusz przeznaczony na utrzymanie duchowieństwa, w wysokości 50% dotychczasowych dochodów z przejętych dóbr martwej ręki. 
We Francji dobra kościelne zostały oddane do dyspozycji narodu na mocy dekretu uchwalonego 2 listopada 1789, w czasie rewolucji francuskiej. W zamian za to duchowni otrzymali od państwa pensje. Jednym z wielu przeciwników dóbr ziemskich posiadanych przez Kościół był Maximilien de Robespierre, argumentując swoje stanowisko twierdził, że chrześcijaństwo jest religią biednych i czystego serca i nie ma w nim miejsca na bijące w oczy bogactwo. Powołując się na słowa Jezusa Chrystusa "sprzedaj wszystko i rozdaj ubogim", dążył do tego, aby dobra ziemskie będące w posiadaniu Kościoła przeszły na własność narodu. Dokonano tego, z poparciem biskupa Charlesa-Maurice'a de Talleyranda. Na mocy dekretu, państwo przejęte majątki należące do kleru, miało przeznaczać na koszty związane z kultem i opieką nad biednymi. 
Na terenach zaboru pruskiego sekularyzację majątków ziemskich posiadanych przez duchowieństwo przeprowadzono po 1803, w zamian tworząc fundusz kościelny z przeznaczeniem na finansowanie Kościołów.
Po odzyskaniu przez Polskę niepodległości wniosek w sprawie przejęcia przez państwo dóbr martwej ręki w 1920 złożyło w sejmie Polskie Stronnictwo Ludowe „Wyzwolenie”. Kolejną próbę przejęcia majątków ziemskich będących w posiadaniu kleru podjęto 2 sierpnia 1923. Projekt ustawy sejmowej zakładał parcelację i osadnictwo dóbr "martwej ręki" oraz nakładał na państwo obowiązek uposażenia duchowieństwa. Projektowi temu, sprzeciwiła się jednak większość duchowieństwa. 
Dobra martwej ręki zostały w 1944 roku wyłączone spod działania wydanego przez PKWN dekretu o reformie rolnej z 6 września 1944. Stało się tak, zgodnie ze świadectwem Wandy Wasilewskiej, na wyraźne życzenie Józefa Stalina. 
Dobra martwej ręki zostały znacjonalizowane w 1950, jednakże nie w całości. Na rzecz skarbu państwa przejęte zostało od 90 do 155 tysięcy hektarów ziemi, czyli 80% tychże dóbr z jednoczesnym powołaniem Funduszu Kościelnego jako rekompensaty za utratę wspomnianych dóbr i pozostawieniem ordynariuszom i seminariom po 50 ha ziemi, zaś zakonom 5 ha ziemi z nieruchomościami i inwentarzem.
W Polsce przeciwko likwidacji majątków ziemskich należących do Kościoła było prawie całe wyższe duchowieństwo katolickie z wyjątkiem prymasa Augusta Hlonda i kardynała Stefana Wyszyńskiego. Kardynał Wyszyński uważał, że Kościół nie powinien posiadać majątków ziemskich, lecz utrzymywać się z hojności wiernych.
Wymóg uzyskania zezwolenia na nabywanie zapisanych w testamencie nieruchomości przez Kościół został anulowany w 1989. W tym samym roku powołano komisję majątkową, i na mocy jej decyzji (od której nie ma odwołania) Kościół katolicki otrzymał do 2004 od skarbu państwa około 52 tysiące hektarów ziemi. Komisja działała źle dopuszczając do wielu nadużyć, np. przy wycenie ziemi. Pełnomocnicy niektórych organizacji kościelnych zostali aresztowani. 

</doc>
<doc id="1796052" url="https://pl.wikipedia.org/wiki?curid=1796052" title="Struś szaroskóry">
Struś szaroskóry

Struś szaroskóry, struś somalijski ("Struthio molybdophanes") – gatunek dużego, nielotnego ptaka z rodziny strusi (Struthionidae), wyodrębniony na podstawie testów hybrydyzacji DNA ze strusia czerwonoskórego ("Struthio camelus"), wcześniej uznawany za jego podgatunek – "Struthio camelus molybdophanes".
Występowanie.
Struś szaroskóry występuje we wschodniej Afryce na północno-wschodnich terenach Etiopii i Kenii oraz w całej Somalii i Dżibuti. Zasięg jego występowania odpowiada w przybliżeniu obszarowi znanemu jako Róg Afryki.
Charakterystyka.
Choć struś szaroskóry jest ogólnie podobny do innych strusi, jego skóra na szyi i udach jest szaroniebieska (a nie różowawa, jak u "Struthio camelus"), dodatkowo u samców w okresie godowym staje się jasnoniebieska. Pióra ogona są białe, ale na szyi brak typowego białego pierścienia. Samice są nieco większe niż samce, a ich upierzenie jest bardziej brązowe niż u innych samic strusia. Wysokość od 200 do 240 cm.
Status i ochrona.
Międzynarodowa Unia Ochrony Przyrody (IUCN) uznaje strusia szaroskórego za gatunek narażony (VU – Vulnerable).
Raport IUCN z 2006 r. wskazuje, że w latach 1970–1980 struś szaroskóry powszechnie występował w środkowych i południowych regionach Somalii. Jednak na skutek politycznego rozpadu tego kraju i braku skutecznej ochrony dzikiej przyrody, zasięg jego występowania i liczebność populacji kurczą się progresywnie. Dodatkowo, w wyniku niekontrolowanych polowań dla mięsa, jaj i produktów leczniczych, gatunek ten staje przed ryzykiem wytępienia w Rogu Afryki.

</doc>
<doc id="1796055" url="https://pl.wikipedia.org/wiki?curid=1796055" title="Ludwig Steeg">
Ludwig Steeg

Ludwig Steeg (ur. 22 grudnia 1894 – zm. 6 września 1945) – niemiecki polityk nazistowskiej NSDAP, burmistrz Berlina w latach 1940–1945.
Życiorys.
Steeg urodził się w Ottweiler w Saarlandzie, jako syn nauczyciela. W czasie I wojny światowej był żołnierzem piechoty. Do Berlina, gdzie pracował przed wojną, powrócił w 1919 roku i podjął przerwaną pracę w administracji, nadzorując służby oczyszczania miasta. W 1933 roku dołączył do partii nazistowskiej, dzięki czemu szybko awansował w pracy.
W 1940 roku, sprawujący w mieście realną władzę gauleiter Joseph Goebbels, namówił Hitlera do dymisji ówczesnego burmistrza, Juliusa Lipperta. Steeg został jego następcą. Wówczas do kompetencji burmistrza należały jedynie sprawy budżetowe, komunikacyjne, budowlane, szkolnictwo i służba zdrowia. Steeg otrzymał również zadanie przygotowywania miasta do obrony przeciwlotniczej.
Po zdobyciu miasta przez Armię Czerwoną (2 maja 1945 roku) został aresztowany i wysłany do obozu internowania, gdzie zmarł w niewyjaśnionych okolicznościach 6 września.

</doc>
<doc id="1796056" url="https://pl.wikipedia.org/wiki?curid=1796056" title="Prezydencki szmal">
Prezydencki szmal

Prezydencki szmal - amerykański film sensacyjny z 1995 roku.
Fabuła.
Lata 60. Anthony i Skip są kumplami. Mają różne plany na przyszłość: jeden chce walczyć w Wietnamie, drugi - zostać alfonsem i ćpunem. Obaj w końcu trafiają do Wietnamu, gdzie przechodzą szkołę życia. Po wojnie nie potrafią się odnaleźć i poradzić sobie z problemami. Obaj się pogrążają, ale jeden z nich wpada na pewien pomysł. Postanawia dokonać napadu na konwój, który wiezie pieniądze do zniszczenia (tzw. "martwych prezydentów")...

</doc>
<doc id="1796058" url="https://pl.wikipedia.org/wiki?curid=1796058" title="Michaił Mieltiuchow">
Michaił Mieltiuchow

Michaił Mieltiuchow, ros. Михаил Иванович Мельтюхов (ur. 14 marca 1966) – rosyjski historyk wojskowości, docent. W Polsce polemizował z nim Andrzej Nowak w książce "Od imperium do imperium. Spojrzenia na historię Europy Wschodniej", Arcana, Kraków 2004, .

</doc>
<doc id="1796061" url="https://pl.wikipedia.org/wiki?curid=1796061" title="Bachor">
Bachor

Bachor – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.
W Bachorzu znajduje się młyn piętrzący wodę na wysokość 1,0 m, tworzący rozlewisko o szerokości 8,0 m, długość 50 m. Mała elektrownia wodna funkcjonująca w Bachorzu osiąga 15 kW, a spadek rzeki Pissa na docinku Gołkówko – Bachor kształtuje się w granicach 2,60‰, poza Bachorem zwiększa się do 3,95‰ i wzrasta do 6,63‰.
Historia.
Majątek na przełomie XVIII i XIX wieku liczył ponad 100 ha. Najdawniejszymi, udokumentowanymi właścicielami byli Józef i Wincenty Rochonowie, następnie Hennickę, a od 1881 r. E. Hensel. kolejnym właścicielem był handlarz nieruchomości Wolf Schündler. Od 1902 r. młynem i tartakiem władał Carl Westphal z córką Olgą. Postanowienia kongresu wiedeńskiego przewidywały włączenie Bachorzu do Wielkiego Księstwa Poznańskiego z szerszą autonomią i większymi swobodami narodowymi, stało się jednak inaczej i znalazły się ponownie w Imperium Rosyjskim. Bachor stał się wsią graniczną. 
Niespełna miesiąc po oddaniu Warszawy pod Brodnicą rozegrał się ostatni akt powstania listopadowego. 5 października 1831 roku oddziały powstańcze pod dowództwem ostatniego wodza naczelnego powstania gen. dyw. Macieja Rybińskiego odbywszy naradę wojenną na plebanii w Świedziebni, przekroczyły granicę Królestwa Polskiego i Prus właśnie w Bachorzu gdzie ogłosili kapitulację i złożyli broń. Armia liczyła jeszcze 19.871 ludzi, w tym 9 generałów, 89 oficerów sztabowych i 416 młodszych oficerów. Granicę przejechało 95 armat z zaprzęgami, 5280 koni kawaleryjskich i 2556 koni artyleryjskich. Wraz z armią na emigrację udały się też władze powstańcze z ostatnim prezesem Rządu Narodowego Bonawenturą Niemojowskim, członkowie sejmu i liczni politycy m.in. Joachim Lelewel, oraz znani poeci porucznik Wincenty Pol i Seweryn Goszczyński. Odchodząc na obczyznę świadczyli, że nie zrezygnują z podjętego celu. Po przekroczeniu granicy pruskiej na rzece Pissie żołnierze armii polskiej pod eskortą żandarmów pruskich zostali internowani w obozach na pod brodnickich Wapnach, jazda, artyleria i 4 Pułk Piechoty Liniowej Królestwa Kongresowego nad Drwęcą w okolicach Mszana, a część żołnierzy w zabudowaniach klasztoru franciszkanów w Brodnicy.
Dla uczczenia powstańców 5 października 2010 roku odsłonięto pomnik Powstania Listopadowego w Bachorzu – to płyta pamiątkowa, na której uwieczniono sylwetkę ostatniego wodza naczelnego powstania gen. dyw. Macieja Rybińskiego. 5 października 1831 r. pod jego dowództwem oddziały polskie przekroczyły granicę Królestwa Polskiego i Prus między Górznem a Jastrzębiem i złożyły broń. Obok płyty umieszczono wyrzeźbioną w drewnie Pietę. Jej autorem jest rolnik- artysta, utalentowany mieszkaniec Jastrzębia – Paweł Olender.
Pomysłodawcą i fundatorem pomnika jest Stefan Kiczyński, regionalista, miłośnik historii, autor książki o regionie, działacz PTTK w Brodnicy. Pomysł wzniesienia pomnika w Bachorzu zrealizował z wydatną pomocą Jana Lewandowskiego, starszego Cechu Rzemiosł Różnych w Brodnicy.
Mieszkańcy gminy wspierali Stefana Kiczyńskiego w przygotowaniu świetnej oprawy uroczystości. Dzieci ze szkoły w Świedziebni przygotowały część artystyczną. Zofia Adamska, emerytowana nauczycielka ze Świedziebni przedstawiła historię powstańców, a w ich postacie wcielili się – Tadeusz Baranowski z Gorczenicy oraz Marcin Zdrojewski z Warszawy, którzy stanęli na warcie przy pomniku w strojach z epoki, białą bronią i powstańczymi muszkietami.
Uroczystego odsłonięcia pomnika dokonali starosta Waldemar Gęsicki i Robert Stańko, wójt gminy Górzno. Wśród powstańców przekraczających granice zaborów przed 179 laty było 17 kapelanów wojskowych, na uroczystości odsłonięcia pomnika nie zabrakło więc także duchownych. Marcin Tomasz Kowalski, proboszcz z Grążaw poświęcił pomnik. Pamiątkowy dąb posadzony przy obelisku przez starostę – gospodarza powiatu, będzie upamiętniać dzień odsłonięcia pomnika.

</doc>
<doc id="1796062" url="https://pl.wikipedia.org/wiki?curid=1796062" title="Kobieta z Deauville">
Kobieta z Deauville

Kobieta z Deauville - francuski thriller z 2007 roku.
Fabuła.
Jacques Renard - francuski policjant zbliżający się do emerytury - wychodzi ze szpitala psychiatrycznego. Z tego powodu w pracy dostaje drobne zadania. Pewnego dnia spotyka tajemniczą kobietę, która prosi go o pomoc. Zanim zniknie, zostawi mu adres: pokój 217, Hotel Riviera. Później znika właściciel pałacu Deauville, a Renard podejmuje śledztwo w tej sprawie. Odkrywa sieć niejasnych powiązań, w których pojawia się zmarła aktorka, łudząco podobna do nieznajomej...
Nie mogący się pogodzić ze śmiercią żony detektyw Jacques Renard, trafił na terapię do szpitala psychiatrycznego. Kiedy wraca do pracy, prosi go o pomoc kobieta wyglądająca jak aktorka, która zginęła w wypadku 36 lat wcześniej. Wskazówkę ma odnaleźć w pokoju 401 w Hotelu Riviera. Okazuje się, że zniknął właściciel pensjonatu. Detektyw, który wciąż leczy się psychiatrycznie wbrew woli syna i żony właściciela hotelu, a także miejscowej policji, prowadzi śledztwo na własną rękę. Odkrywa tajemnice rodzinne sprzed wielu lat, które dramatycznie splatają się z historią tajemniczej kobiety.

</doc>
<doc id="1796063" url="https://pl.wikipedia.org/wiki?curid=1796063" title="Danrlei">
Danrlei

Danrlei, właśc. Danrlei de Deus Hinterholz (ur. 18 kwietnia 1973 w Crissiumal) – brazylijski piłkarz występujący na pozycji bramkarza.
Kariera klubowa.
Danrlei rozpoczął piłkarską karierę w klubie Grêmio Porto Alegre w 1992 roku i pozostał mu wierny przez następne 11 lat. Z Grenuo pięciokrotnie zdobył mistrzostwo stanu Rio Grande do Sul - Campeonato Gaúcho: 1993, 1995, 1996, 1999, 2001, mistrzostwo Brazylii 1996, trzykrotnie Puchar Brazylii 1994, 1997, 2001, Puchar Recopa 1996 oraz Copa Libertadores 1995, który jest jego najważniejszym trofeum w karierze.
W 2004 krótko występował we Fluminense FC, po czym przeszedł do Clube Atlético Mineiro, gdzie grał w latach 2004-2005. W 2006 przez pół roku występował w portugalskim SC Beira-Mar, po czym powrócił do ojczyzny do trzecioligowego klubu Remo Belem. Od 5 stycznia 2009 jest zawodnikiem trzecioligowego klubu Brasil Pelotas, w którym zakończył karierę.
16 stycznia 2009 Danrlei został ranny w wypadku klubowego autokaru, w którym zginął znany z polskich boisk urugwajski piłkarz Claudio Milar.
Kariera reprezentacyjna.
Danrlei ma za sobą występy w reprezentacji Brazylii, w której zadebiutował 29 marca 1995 w meczu z reprezentacją Hondurasu. Kilka miesięcy później Danrlei był członkiem kadry "canarinhos" na Copa América 1995, gdzie był rezerwowym. W 1996 roku Danrlei był członkiem kadry na Igrzyskach Olimpijskich w Atlancie, gdzie Brazylia zdobyła brązowy medal. Ostatni mecz w reprezentacji Danrlei zagrał 27 września 1995 w zremisowanym 2-2 meczu z reprezentacją Rumunii. Łącznie w 1995 rozegrał w barwach "canarinhos" 3 spotkania.

</doc>
<doc id="1796064" url="https://pl.wikipedia.org/wiki?curid=1796064" title="Wielka Rywocińska Turnia">
Wielka Rywocińska Turnia

Wielka Rywocińska Turnia (słow. "Zadný Oštep", niem. "Gant", węg. "Gánt") – najwyższa i zarazem pierwsza turnia w grani Rywocin (fragment Zimnowodzkiej Grani) osiągająca wysokość ok. 1888 m n.p.m. znajdująca się w słowackiej części Tatr Wysokich. Od Dziadowskiej Skały w grupie Kościołów oddziela ją Rywocińska Przełęcz, natomiast od Pośredniej Rywocińskiej Turni oddziela ją Pośrednia Rywocińska Przełęcz. Wielka Rywocińska Turnia nie jest dostępna dla ruchu turystycznego, mimo że jest wierzchołkiem dosyć łatwo dostępnym. Dla taterników stanowi najciekawszy obiekt w grani Rywocin.
Nieco na północny zachód od wierzchołka Wielkiej Rywocińskiej Turni znajdują się Rywocińskie Czuby. Od bloku szczytowego Wielkiej Rywocińskiej Turni są one oddzielone Rywocińską Szczerbiną.
Historia.
Pierwsze wejścia turystyczne:
Już przed wejściem Alfreda Martina szczyt został zdobyty przez żołnierzy i oficerów przy okazji pomiarów kartograficznych w 1895 lub 1896 r.

</doc>
<doc id="1796065" url="https://pl.wikipedia.org/wiki?curid=1796065" title="Borek (powiat brodnicki)">
Borek (powiat brodnicki)

Borek – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="1796066" url="https://pl.wikipedia.org/wiki?curid=1796066" title="Bryńsk Królewski">
Bryńsk Królewski

Bryńsk Królewski – osada leśna w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="1796068" url="https://pl.wikipedia.org/wiki?curid=1796068" title="Zemsta kobiety w średnim wieku">
Zemsta kobiety w średnim wieku

Zemsta kobiety w średnim wieku - amerykański film obyczajowy z 2004 roku na podstawie książki Elizabeth Buchan.
Fabuła.
Rose jest szczęśliwą matką i żoną. Po 20 latach małżeństwa odkrywa, że mąż ją zdradza. Kochanką jest jej sekretarka i najlepsza przyjaciółka. W otrząśnięciu się pomagają jej dzieci i przyjaciółki.

</doc>
<doc id="1796070" url="https://pl.wikipedia.org/wiki?curid=1796070" title="Gustavo Nery">
Gustavo Nery



</doc>
<doc id="1796074" url="https://pl.wikipedia.org/wiki?curid=1796074" title="Arthur Werner">
Arthur Werner

Arthur Werner (ur. 15 kwietnia 1877, zm. 27 lipca 1967) – niemiecki inżynier, pierwszy burmistrz Berlina po II wojnie światowej, sprawował tę funkcję w latach 1945–1947.

</doc>
<doc id="1796075" url="https://pl.wikipedia.org/wiki?curid=1796075" title="Edita Grigelionytė">
Edita Grigelionytė

Edita Grigelionytė (ur. 19 maja 1983) - litewska lekkoatletka, która specjalizowała się w skoku o tyczce.
Wielokrotna rekordzistka i mistrzyni kraju.

</doc>
<doc id="1796076" url="https://pl.wikipedia.org/wiki?curid=1796076" title="Brzeziny (powiat brodnicki)">
Brzeziny (powiat brodnicki)

Brzeziny – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="1796077" url="https://pl.wikipedia.org/wiki?curid=1796077" title="NGC 6559">
NGC 6559

NGC 6559 (również Chiński smok) – mgławica emisyjna znajdująca się w konstelacji Strzelca w kierunku centrum Drogi Mlecznej. Jest oddalona o około 5000 lat świetlnych od Ziemi. Została odkryta 1 lipca 1826 przez Johna Herschela. NGC 6559 jest częścią większego obszaru powstawania nowych gwiazd, którego średnica jest większa niż 100 lat świetlnych. Nazwa „chiński smok” pochodzi od kształtu ciemnego obłoku pyłu o rozpiętości około 7 lat świetlnych znajdującego się w tle NGC 6559.
Przestrzeń międzygwiazdowa mgławicy NGC 6559 jest wypełniona przez jasny gaz, głównie wodór, oraz ciemny pył. Poświata mgławicy jest skutkiem oddziaływania protonów i elektronów na zjonizowany wodór. Mglista otoczka wokół dwóch jaśniejszych gwiazd została wytworzona przez niewielkie drobiny pyłu odbijające niebieskie światło pobliskich gwiazd. Efekt chmur i włókien mgławicy jest skutkiem pochłaniania światła widzialnego przez drobiny pyłu.

</doc>
<doc id="1796078" url="https://pl.wikipedia.org/wiki?curid=1796078" title="Buczkowo">
Buczkowo

2 miejscowości w Polsce:

</doc>
<doc id="1796080" url="https://pl.wikipedia.org/wiki?curid=1796080" title="Ucieczka w noc">
Ucieczka w noc

Ucieczka w noc – amerykańska komedia sensacyjna z 1985 roku.
Fabuła.
Ed Okin to kwintesencja przeciętności. Nie znosi pracy, cierpi na bezsenność, ma przeciętny dom i żonę. Pewnego dnia odkrywa, że żona go zdradza. Nie mogąc spać w nocy jeździ bez celu samochodem. Na parkingu lotniska, ratuje przypadkiem życie pięknej Diane. Ta prosi go o pomoc w ucieczce i przez to Ed zostaje wplątany w kryminalną aferę.

</doc>
<doc id="1796081" url="https://pl.wikipedia.org/wiki?curid=1796081" title="Buczkowo (powiat brodnicki)">
Buczkowo (powiat brodnicki)

Buczkowo – kolonia w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="1796082" url="https://pl.wikipedia.org/wiki?curid=1796082" title="Dwór królewski w Knyszynie">
Dwór królewski w Knyszynie

Dwór królewski w Knyszynie – kompleks budynków o charakterze rezydencjonalno-obronnym, który znajdował się w Knyszynie w województwie podlaskim. Zniszczony przez pożar około 1764, odbudowany po 1862, zniszczony podczas II wojny światowej.
Historia.
Dwór w Knyszynie wszedł we władanie króla Zygmunta Starego w 1530 roku na skutek odebrania tych włości przez królową Bonę spadkobiercom Mikołaja Radziwiłła Amora. Na cele królewskie „Dworzec Knyszyński” powstawał dla króla Zygmunta Augusta w latach 1553-1572 i składał się z zespołu drewnianych budynków na kamiennych podpiwniczeniach, połączonych ponad przyziemiem gankami. Brak było w sąsiedztwie tego kompleksu budynków folwarcznych takich jak stodoły i obory, a jedynie kuchnie, młyn i stajnia na 50 koni. Niedaleko dworu urządzono w Popielewie około 200 hektarowy zwierzyniec służący polowaniom na zwierzęta, natomiast na groblach między 49 sadzawkami rybnymi urządzono mały, wygrodzony zwierzyniec "„dla saren i zajęcy”", a przy zwierzyńcach ustawiono kompleksy budynków stajennych mieszczące 500 rasowych koni. Zwierzyńce, stadnina i sadzawki położone były nad wielkim, blisko stuhektarowym stawem, który był zasilany wodami rzeki Jaskry (dziś Jaskranka). Kompleks dworski umieszczono po przeciwnej stronie stawu niż obiekty hodowlano-myśliwskie. Obok zabudowań rezydencji mieścił się ogród ozdobny i sad.
Budową dworu kierował architekt królewski Hiob Bretfus, który w tym czasie prowadził również przebudowę pobliskiego zamku w Tykocinie (w 1571 roku Bretfus był także krótko starostą tykocińskim). Według innych ustaleń twórcą nowego założenia dworsko-ogrodowego i nadzorcą rozbudowy całego kompleksu dworskiego w Knyszynie był Piotr Chwalczewski. W literaturze naukowej podaje się, że dwór w Knyszynie był podporządkowany wymogom obronności, być może nawet otoczony wałami ziemnymi; z jednego z dokumentów źródłowych wynika, że w 1563 roku wysłano do Knyszyna „98 większych hakownic na miarę 6 dłoni Doppelhoken”. Zgodnie z innymi ustaleniami dwór jednak nie miał żadnych elementów obronnych.
Dwór knyszyński był jedną z ulubionych rezydencji Zygmunta Augusta; służył m.in. jako dwór myśliwski, skąd król wyprawiał się na łowy na żubry i inną grubszą zwierzynę. Król przebywał w Knyszynie łącznie około 2 lat. W czasie pobytów króla w Knyszynie dwór był ozdabiany arrasami, których król zgromadził ogółem około 350; gdy Zygmunt August opuszczał Knyszyn, arrasy przewożono do Tykocina. Źródła historyczne zanotowały 22 pobyty króla w Knyszynie obejmujące łącznie 495 dni. Król najchętniej przebywał w swej rezydencji przygotowując się do sejmów (np. 1554 r., 1565 r., 1564 r., 1567 r.) lub po ich zakończeniu (1563, 1564, 1565, 1569). Podpisał tu m.in. pierwszą w Polsce Ustawę Morską i Leśną. Po śmierci Zygmunta Augusta, który zmarł w dworze knyszyńskim 7 lipca 1572 roku, w 1580 roku zamieszkał we dworze kanclerz wielki koronny i starosta knyszyński Jan Zamoyski, a w 1630 roku królewicz Władysław, od 1632 roku król Władysław IV.
Folwark dworu mieścił się do 1553 roku w odległości ok. 400 m od rezydencji w górę rzeki Jaskranki, jednak zbyt bliskie sąsiedztwo zabudowań dworskich spowodowało, że folwark przeniesiono w rejon dzisiejszego miejsca określanego jako Knyszyn Zamek, które leżało w dolnej części rzeki.
Po śmierci Zygmunta Augusta nadszedł okres degradacji folwarku spowodowanej m.in. walkami między Janem Zamoyskim a starostą knyszyńskim Stefanem Bielawskim, który był prawnym posiadaczem folwarku. Ostatecznie w 1577 r. posesorem dóbr knyszyńskich został Jan Zamoyski, który podjął rozbudowę folwarku. Po 1601 r. Zamoyski zbudował nowy murowany dwór dla starosty, usytuowany w sąsiedztwie drewnianego dworu wzniesionego w 1554 r., przy północnym narożniku ogrodu. Po Janie Zamoyskim starostwo knyszyńskie dzierżyli kolejno: jego syn Tomasz Zamoyski (do 1638 r.), Paweł Niewiarowski (1638-1645), Stanisław Witowski (po 1645 r.) oraz Mikołaj i Katarzyna Ossolińscy (do 1663 r.).
Po 1676 r. w części folwarcznej nastąpiło przekształcenie kompozycji w stylu barokowym. Na nowo ukształtowanej osi usytuowano barokowy pałac i dziedziniec z dwiema oficynami po bokach, które dla Jana Gnińskiego zaprojektował architekt Tylman z Gameren. Około 1764 r. pożar zniszczył zabudowania pałacowe. Po 1862 r. wzniesiono neogotycki zwieńczony iglicami dwór z cylindryczną basteją i prostopadłościenną wieżą. Podczas II wojny światowej większość zabudowań zostało zniszczonych.
Po 1945 roku dawny teren rezydencji został przejęty przez PGR.
Lokalizacja.
Dwór, z którego zachowały się szczątki murów i pozostałości założenia ogrodowego, znajdował się przy obecnej ulicy Białostockiej w Knyszynie, po lewej stronie). Prof. Józef Maroszek i Halina Karwowska w 1984 roku podjęli próbę zweryfikowania lokalizacji dworu metodami wykopaliskowymi. Prace przeprowadzono na kilku posesjach przy ulicy Białostockiej (nr 43, 47, 53, 57, 59). Wynikiem badań było ustalenie, że kompleks rezydencjonalny zlokalizowany był przy dzisiejszej ul. Białostockiej, po obu stronach tej ulicy od nr 43 po stronie nieparzystej i nr 36 po stronie parzystej i ciągnął się aż do rzeki Jaskranki. Ustalenia te potwierdza dawna nazwa ulicy Białostoskiej – ul. Dworska.
Odniesienia w sztuce.
W "Albumie Widoków Historycznych Polski" Napoleona Ordy (1875) znajduje się rysunek przedstawiający ruiny domniemanej tzw. Studni Giżanki w Knyszynie (Giżanka była jedną z metres Zygmunta Augusta); jest bardzo prawdopodobne, że ilustracja ta przedstawia ruiny pałacu Gnińskich w Knyszynie, zbudowanego według projektu Tylmana z Gameren.

</doc>
<doc id="1796083" url="https://pl.wikipedia.org/wiki?curid=1796083" title="Diabelec">
Diabelec

Diabelec – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="1796084" url="https://pl.wikipedia.org/wiki?curid=1796084" title="Falk">
Falk

Falk – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="1796085" url="https://pl.wikipedia.org/wiki?curid=1796085" title="Otylia Kokocińska">
Otylia Kokocińska

Otylia Kokocińska z domu Kubiak (ur. 20 maja 1923 w Łęczycy, zm. 7 maja 2022 tamże) – polska nauczycielka i regionalna działaczka społeczna, posłanka na Sejm PRL V kadencji (1969–1972), przewodnicząca Towarzystwa Miłośników Ziemi Łęczyckiej (1996–2009).
Życiorys.
Po ukończeniu szkoły powszechnej podjęła naukę w gimnazjum ogólnokształcącym, którą przerwał wybuch II wojny światowej. Podczas wojny obronnej Polski była sanitariuszką w szpitalu polowym. W czasie okupacji niemieckiej zaangażowana w tajne nauczanie na terenie powiatu łęczyckiego. Po zakończeniu działań wojennych organizowała Komisariat Powiatowy Milicji Obywatelskiej, w którym pracowała do 1947. Kształciła się też w liceum pedagogicznym, a po zdaniu matury w szkole ćwiczeń. Od 1951 zatrudniona była jako nauczycielka w Łęczycy. W 1961 uzyskała dyplom magistra filologii polskiej w studium nauczycielskim. W latach 1963–1975 była szefową Ośrodka Metodycznego i Powiatowego Ogniska Języka Polskiego w Łęczycy. Działała we Froncie Jedności Narodu oraz Związku Nauczycielstwa Polskiego.
W 1962 wstąpiła do Stronnictwa Demokratycznego. W 1969 wybrana na posłankę na Sejm PRL V kadencji. Po odejściu z Sejmu wykonywała m.in. mandat radnej Wojewódzkiej Rady Narodowej w Łodzi.
Od 1996 do 2009 była prezesem Towarzystwa Miłośników Ziemi Łęczyckiej, w którym działała od 1968. Była członkinią Komisji do Spraw Ratowania Grobów Historycznych i Zasłużonych Łęczycan na cmentarzu rzymskokatolickim w Łęczycy. Pod jej redakcją ukazała się monografia historyczna "Historia grobami pisana: cmentarz parafii św. Andrzeja Apostoła w Łęczycy". W 2008 otrzymała honorowe obywatelstwo miasta Łęczycy. Pochowana 12 maja 2022 na cmentarzu rzymskokatolickim w Łęczycy.
Odznaczona m.in. Krzyżem Kawalerskim Orderu Odrodzenia Polski, Złotym Krzyżem Zasługi i Odznaką 1000-lecia Państwa Polskiego.

</doc>
<doc id="1796086" url="https://pl.wikipedia.org/wiki?curid=1796086" title="Albatrellus">
Albatrellus

Albatrellus (naziemek lub bielaczek) – rodzaj grzybów z rodziny naziemkowatych ("Albatrellaceae"). 
Systematyka i nazewnictwo.
Pozycja w klasyfikacji: "Albatrellaceae, Russulales, Incertae sedis, Agaricomycetes, Agaricomycotina, Basidiomycota, Fungi" (według Index Fungorum).
Synonimy naukowe:"Caloporus" Quél., "Ovinus" (Lloyd) Torrend, "Polyporus" sect. "Ovinus" Lloyd.
Nazwy polskie podał Stanisław Domański z współautorami w 1967 r. Władysław Wojewoda w swoim opracowaniu "Krytyczna lista wielkoowocnikowych grzybów podstawkowych Polski" preferuje nazwę naziemek. W polskim piśmiennictwie mykologicznym należące do tego rodzaju gatunki opisywane były także jako też jako huba, bułczak, sarna, siarna, żagiew. 
Charakterystyka.
Saprotrofy żyjące na ziemi. Kapelusz mięsisty, matowy, nieregularnie powyginany, od spodu z cienką warstwą rurek. Rurki bardzo krótkie, z drobnymi porami, trudne do oderwania od miąższu, zbiegające na trzon. Wysyp zarodników biały, przeważnie nieamyloidalny. Zarodniki okrągławe do eliptycznych, gładkie, bez pory rostkowej.

</doc>
<doc id="1796088" url="https://pl.wikipedia.org/wiki?curid=1796088" title="Falk (ujednoznacznienie)">
Falk (ujednoznacznienie)



</doc>
<doc id="1796092" url="https://pl.wikipedia.org/wiki?curid=1796092" title="Martin Kirschner">
Martin Kirschner



</doc>
<doc id="1796093" url="https://pl.wikipedia.org/wiki?curid=1796093" title="Gać (powiat brodnicki)">
Gać (powiat brodnicki)

Gać – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.
Zobacz też: Gać

</doc>
<doc id="1796095" url="https://pl.wikipedia.org/wiki?curid=1796095" title="Pinus occidentalis">
Pinus occidentalis

Pinus occidentalis Sw. – gatunek drzewa z rodziny sosnowatych ("Pinaceae"). Sosna ta występuje na wyspie Haiti, na terenie państw Haiti i Dominikany.
Ekologia.
Sosna ta rośnie na wysokościach 200–3087 m n.p.m. Na wysokościach 850–2100 m n.p.m. występuje w lasach mieszanych z drzewami liściastymi, zaś powyżej 2100 m n.p.m. tworzy czystogatunkowe stanowiska.
Jest jedynym znanym gospodarzem rośliny pasożytniczej "Arceuthobium bicarinatum" (pasożyt pędowy). W Haiti zainfekowane są szczególnie populacje na południowym wschodzie. W Dominikanie pasożyt występuje we wszystkich trzech głównych górskich stanowiskach "Pinus occidentalis": Cordillera Central, Sierra de Neiba i Sierra de Bahoruco. Sumarycznie w Dominikanie zainfekowana jest ok. połowa populacji tej sosny. Największe szkody pasożyt wyrządził w prowincjach Santiago i San Juan.
Systematyka i zmienność.
Synonimy: "Pinus occidentalis" var. "baorucoensis" Silba.
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN przyznała temu gatunkowi kategorię zagrożenia NT ("near threatened"), czyli jest gatunkiem bliskim zagrożenia.
Głównym zagrożeniem dla lasów tej sosny są niekontrolowane wycinki, zajmowanie terenów pod uprawę, pozyskiwanie drewna na opał.

</doc>
<doc id="1796096" url="https://pl.wikipedia.org/wiki?curid=1796096" title="Kocioł (województwo kujawsko-pomorskie)">
Kocioł (województwo kujawsko-pomorskie)

Kocioł – osada leśna w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.
Zobacz też: Kocioł

</doc>
<doc id="1796097" url="https://pl.wikipedia.org/wiki?curid=1796097" title="Uzdrowiciel z tropików">
Uzdrowiciel z tropików

Uzdrowiciel z tropików – amerykański film przygodowy z 1992 roku.
Fabuła.
Dr Robert Campbell to ekscentryczny naukowiec. Od 6 lat mieszka w dżungli amazońskiej, gdzie prowadzi badania naukowe. Ich celem jest znalezienie skutecznego leku na raka. Ponieważ prosił o przysłanie mu asystenta, zjawia się u niego dr Rae Crane. Zaskoczony, że to nie mężczyzna, Campbell traktuje ją lekceważąco. Ona odpłaca mu się niechęcią. Tymczasem biochemik przypadkowo odkrywa roślinę posiadającą zbawienną moc.
Nagrody i nominacje.
Złota Malina 1992

</doc>
<doc id="1796098" url="https://pl.wikipedia.org/wiki?curid=1796098" title="Kozie Błotko">
Kozie Błotko

Kozie Błotko – osada leśna w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="1796100" url="https://pl.wikipedia.org/wiki?curid=1796100" title="Nowy Świat (osada leśna w województwie kujawsko-pomorskim)">
Nowy Świat (osada leśna w województwie kujawsko-pomorskim)

Nowy Świat – osada leśna w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="1796101" url="https://pl.wikipedia.org/wiki?curid=1796101" title="Willard Boyle">
Willard Boyle

Willard Sterling Boyle (ur. 19 sierpnia 1924 w Amherst, zm. 7 maja 2011) – amerykański fizyk kanadyjskiego pochodzenia, laureat Nagrody Nobla w dziedzinie fizyki w 2009 roku.
Życiorys.
Ukończył studia oraz uzyskał stopień doktora fizyki na McGill University. W 1957 rozpoczął pracę w Bell Labs. W 1969 wraz z George'em Smithem wynalazł matrycę CCD.
W 2009 wraz z George'em Smithem został uhonorowany Nagrodą Nobla. Równocześnie z nimi laureatem nagrody został Charles K. Kao.

</doc>
<doc id="1796102" url="https://pl.wikipedia.org/wiki?curid=1796102" title="Pośrednia Rywocińska Turnia">
Pośrednia Rywocińska Turnia

Pośrednia Rywocińska Turnia (słow. "Prostredný Oštep", niem. "Hinterer Kohlbachtalturm", węg. "Hátsó Tarpataki torony") – turnia w grupie Rywocin o wysokości ok. 1845 m n.p.m. znajdująca się w słowackiej części Tatr Wysokich. Od Wielkiej Rywocińskiej Turni oddziela ją Pośrednia Rywocińska Przełęcz, a od Skrajnej Rywocińskiej Turni – Skrajna Rywocińska Przełęcz. Podobnie jak na inne obiekty w grani Rywocin i Zimnowodzkiej Grani, nie prowadzą na jej wierzchołek żadne znakowane szlaki turystyczne.
Pośrednią Rywocińską Turnię zwano niegdyś Zadnią Rywocińską Turnią.
Historia.
Pierwsze wejścia turystyczne:

</doc>
<doc id="1796103" url="https://pl.wikipedia.org/wiki?curid=1796103" title="Lesław Dziuba">
Lesław Dziuba

Lesław Dziuba (ur. 29 lipca 1960 w Piotrkowie Trybunalskim) – polski piłkarz ręczny, prawy rozgrywający, brązowy medalista Mistrzostw Świata w 1982, dwukrotny mistrz Polski (1982, 1983).
Kariera sportowa.
Kariera klubowa.
Był wychowankiem Piotrcovii Piotrków, w której barwach zaczął występować w wieku 15 lat. W 1975 zdobył wicemistrzostwo Polski juniorów, w 1977 wywalczył awans do II ligi, w 1979 awans do ekstraklasy, jednak jego drużyna zajęła w sezonie 1979/1980 ostatnie miejsce w lidze.
W 1980 został powołany do zasadniczej służby wojskowej i w grudniu tego roku został zawodnikiem Śląska Wrocław. Z wrocławskim zespołem zdobył w 1981 brązowy medal mistrzostw Polski, w 1982 mistrzostwo Polski, w 1981 i 1982 Puchar Polski.
Od 1982 do 1988 występował w Anilanie Łódź, w barwach której wywalczył mistrzostwo Polski w 1983, czterokrotnie wicemistrzostwo Polski (1984, 1985, 1986, 1987) a także czterokrotnie z rzędu tytuł króla strzelców ligi (1985 - 317 bramek, 1986 - 156 bramek, 1987 - 365 bramki, 1988 - 264 bramki). W latach 1988-1992 grał w szwedzkiej drużynie IF Saab Linköping, zdobywając z nią wicemistrzostwo Szwecji w 1990. Jego kolejnym klubem był SV Post Telekom Schwerin (1992-1998), gdzie jego trenerem w latach 1993-1996 był Zenon Łakomy. W 1998 powrócił do Polski, okazyjnie grał jeszcze w KS Aluminium Konin (2001-2003), gdzie był także trenerem wspomagającym i kierownikiem drużyny.
Kariera reprezentacyjna.
Z reprezentacją Polski juniorów wystąpił w 1978 na Młodzieżowych Zawodach Przyjaźni, zajmując 3. miejsce. W reprezentacji Polski seniorów debiutował 13 grudnia 1979 w towarzyskim spotkaniu z Czechosłowacją. Jego największym sukcesem w karierze był brązowy medal mistrzostw świata w 1982, wystąpił także na zawodach Przyjaźń-84, zdobywając brązowy medal, mistrzostwach świata w 1986 (14 miejsce) i 1990 (11 miejsce), a także Igrzyskach Dobrej Woli w 1986 (5 miejsce). Ostatni raz w reprezentacji Polski wystąpił 9 marca 1990 w meczu mistrzostw świata z Koreą Południową. Łącznie w biało-czerwonych barwach zagrał 148 razy zdobywając 472 bramki.
Dwukrotnie wystąpił z reprezentacją Wojska Polskiego na Mistrzostwach Armii Zaprzyjaźnionych. W 1981 zajął z drużyną 6. miejsce, w 1986 zwyciężył w tych zawodach.
W 1993 otrzymał Diamentową Odznakę ZPRP.

</doc>
<doc id="1796105" url="https://pl.wikipedia.org/wiki?curid=1796105" title="Zbigniew Dydek">
Zbigniew Dydek

Zbigniew Roman Dydek (ur. 9 sierpnia 1923 w Brzozowie, zm. 16 grudnia 1991) – polski działacz społeczny i polityczny związany z Podkarpaciem, poseł na Sejm PRL V kadencji (1969–1972). 
Życiorys.
Był synem Stanisława (1889–1966, sędziego, wiceprezesa sądu wojewódzkiego) i Józefy (1887–1940). W czasie II wojny światowej walczył w partyzantce na Podkarpaciu. Absolwent Liceum Ogólnokształcącego w Brzozowie z 1945. Po zakończeniu działań wojennych pracował m.in. w Banku Rolnym oraz Państwowej Komunikacji Samochodowej. Kształcił się na studiach prawniczych. W 1948 przystąpił do Stronnictwa Demokratycznego. Był sekretarzem Towarzystwa Naukowego w Rzeszowie (1959–1962). Od 1961 od 1969 pełnił funkcję wiceprzewodniczącego prezydium Miejskiej Rady Narodowej w Rzeszowie. W latach 1966–1971 był przewodniczącym, a następnie do 1973 sekretarzem Wojewódzkiego Komitetu SD w Rzeszowie; w 1972 zasiadł w Centralnej Komisji Rewizyjnej partii.
W 1969 został dyrektorem Oddziału Wojewódzkiego Powszechnej Kasy Oszczędności. W tym samym roku uzyskał mandat posła na Sejm z okręgu Krosno. Zasiadał w Komisjach Budownictwa i Gospodarki Komunalnej oraz Planu Gospodarczego, Budżetu i Finansów. Po odejściu z pracy parlamentarnej objął funkcję wicedyrektora Muzeum Okręgowego w Rzeszowie. W latach 80. organizował w Rzeszowie Obywatelski Komitet Ocalenia Narodowego, był też wiceprezesem tamtejszej Rady Miejskiej Patriotycznego Ruch Odrodzenia Narodowego.
Odznaczony Krzyżem Walecznych (dwukrotnie), Medalem za Zwycięstwo nad Niemcami w Wielkiej Wojnie Ojczyźnianej 1941–1945, Złotym i Srebrnym Krzyżem Zasługi, a także Krzyżem Kawalerskim Orderu Odrodzenia Polski. Pochowany na cmentarzu Wilkowyja w Rzeszowie.

</doc>
<doc id="1796106" url="https://pl.wikipedia.org/wiki?curid=1796106" title="George E. Smith">
George E. Smith

George Elwood Smith (ur. 10 maja 1930 w White Plains) – amerykański fizyk, laureat Nagrody Nobla w dziedzinie fizyki w 2009 r., współwynalazca Matrycy CCD.
Życiorys.
W 1955 roku ukończył studia na University of Pennsylvania, a w 1959 roku uzyskał stopień doktora fizyki na University of Chicago. W latach 1959–1986 pracował w Bell Labs, zajmując się badaniami laserów i półprzewodników. W 1969 roku wraz z Willardem Boyle wynalazł matrycę CCD.
W 2009 roku został, wraz z Willardem Boyle, uhonorowany Nagrodą Nobla. Równocześnie z nimi laureatem został Charles K. Kao.

</doc>
<doc id="1796109" url="https://pl.wikipedia.org/wiki?curid=1796109" title="Pólko (powiat brodnicki)">
Pólko (powiat brodnicki)

Pólko – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.
Zobacz też: Pólko

</doc>
<doc id="1796110" url="https://pl.wikipedia.org/wiki?curid=1796110" title="Ruda (powiat brodnicki)">
Ruda (powiat brodnicki)

Ruda – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1934–1954 istniała gmina Ruda.
W latach 1975–1998 miejscowość administracyjnie należała do województwa toruńskiego.

</doc>
<doc id="1796112" url="https://pl.wikipedia.org/wiki?curid=1796112" title="Traczyska">
Traczyska

Traczyska – osada w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.
W miejscowości zachował się stopień wodny i drewniane zabudowania dawnego młyna.
Zabytki.
Według rejestru zabytków NID na listę zabytków wpisane są:

</doc>
<doc id="1796114" url="https://pl.wikipedia.org/wiki?curid=1796114" title="Willard S. Boyle">
Willard S. Boyle



</doc>
<doc id="1796115" url="https://pl.wikipedia.org/wiki?curid=1796115" title="Frankie i Johnny (film 1991)">
Frankie i Johnny (film 1991)

Frankie i Johnny – amerykańska komedia romantyczna z 1991 roku na podstawie sztuki Terrence’a McNally’ego.
Fabuła.
Po 2 latach Johnny wychodzi z więzienia. Ma 46 lat i chce zacząć uczciwe życie. Dostaje pracę kucharza w barze w Nowym Jorku, a gotować nauczył się w więzieniu. Tam poznaje kelnerkę Frankie, która wpada mu w oko. Ona jeszcze nie jest gotowa na nowy związek. Ale on nie odpuszcza i nie zamierza zrezygnować...
Nagrody i nominacje.
Złote Globy 1991
Nagroda BAFTA 1991

</doc>
<doc id="1796116" url="https://pl.wikipedia.org/wiki?curid=1796116" title="Józef Wojtala">
Józef Wojtala

Józef Wojtala (ur. 1 stycznia 1927 w Gradku, zm. 23 października 1989) – polski rzemieślnik i działacz polityczny, poseł na Sejm PRL V, VI i VIII kadencji (1969–1976, 1980–1985). 
Życiorys.
Z zawodu krawiec, do 1949 zatrudniony w prywatnym zakładzie. W latach 1951–1957 pełnił obowiązki kierownika ds. technicznych Państwowego Przedsiębiorstwa Krawiecko-Kuśnierskiego, pracował również jako starszy technolog Wydziału Produkcji Centralnego Zarządu Przemysłu Tkanin Technicznych. Po liberalizacji w dziedzinie prywatnego handlu w II połowie lat 50. otworzył własny zakład rzemieślniczy w Łodzi. W 1959 wstąpił do Stronnictwa Demokratycznego, gdzie pełnił funkcje sekretarza Wojewódzkiej Komisji Rewizyjnej, wiceprzewodniczącego Miejskiego Komitetu w Łodzi (od 1969) i Łódzkiego Komitetu, a także Centralnej Komisji Rewizyjnej partii. Od 1973 do 1976 zasiadał w prezydium Centralnego Komitetu SD. Pełnił mandaty radnego łódzkiej dzielnicy Polesie i Wojewódzkiej Rady Narodowej. Zasiadał w Wojewódzkim Komitecie Frontu Jedności Narodu i w zarządzie Centralnego Związku Rzemiosła. Był też wiceprzewodniczącym łódzkiej Rady Izby Rzemieślniczej.
W 1969 wybrany w skład Sejmu V kadencji w okręgu Łódź Bałuty, należał do Komisji Przemysłu Lekkiego, Rzemiosła i Spółdzielczości Pracy. W 1972 uzyskał reelekcję w tym samym okręgu. Był członkiem Komisji Drobnej Wytwórczości, Spółdzielczości Pracy i Rzemiosła oraz Gospodarki Morskiej i Żeglugi. W 1980 ponownie znalazł się w Sejmie, uzyskując mandat z obszaru Łódź Śródmieście. Zasiadał wówczas w Komisjach: Handlu Wewnętrznego, Drobnej Wytwórczości i Usług (później: Rynku Wewnętrznego, Drobnej Wytwórczości i Usług), Przemysłu Lekkiego (później: Przemysłu), Do Spraw Samorządu Pracowniczego Przedsiębiorstw oraz Nadzwyczajnej do rozpatrzenia projektu ustawy o Trybunale Konstytucyjnym.
Odznaczony Krzyżem Oficerskim i Komandorskim Orderu Odrodzenia Polski, Złotym Krzyżem Zasługi, Odznaką 1000-lecia Państwa Polskiego i Honorową Odznaką Miasta Łodzi. Pochowany na cmentarzu komunalnym Szczecińska w Łodzi.

</doc>
<doc id="1796118" url="https://pl.wikipedia.org/wiki?curid=1796118" title="Kasztelania chełmska">
Kasztelania chełmska

Kasztelania chełmska – kasztelania mieszcząca się niegdyś w województwie ruskim z siedzibą (kasztelem) w Chełmie.
Kasztelan chełmski pełnił urzędy od XIV wieku do rozbiorów na ziemi chełmskiej. Siedzibą kasztelanów chełmskich w XIV w. stała się wieża obronna na Górze Zamkowej w Chełmie.
Kasztelanowie chełmscy.
Szczęsny, (kasztelan chełmski i starosta łukowski, poświadczony w 1522 r.)

</doc>
<doc id="1796120" url="https://pl.wikipedia.org/wiki?curid=1796120" title="Miksa Falk">
Miksa Falk

Miksa Falk, inaczej Maximilian Falk (ur. 7 października 1828 w Peszcie, zm. 10 września 1908 w Budapeszcie) – węgierski dziennikarz i polityk pochodzenia żydowskiego, przeszedł na chrześcijaństwo. Był redaktorem naczelnym dziennika Pester Lloyd.

</doc>
<doc id="1796122" url="https://pl.wikipedia.org/wiki?curid=1796122" title="Dmuchawce, latawce, wiatr">
Dmuchawce, latawce, wiatr

Dmuchawce, latawce, wiatr – utwór Urszuli wydany w 1983 na albumie "Urszula". Podkład instrumentalny do piosenki gościnnie zagrał zespół Budka Suflera (u jego boku ówcześnie wokalistka koncertowała), który następnie umieścił go m.in. na kompilacjach "Leksykon Budki Suflera" i "Antologia 1974-99". Utwór nagrano w lutym 1983 w studiu Polskich Nagrań w Warszawie.
Umieszczany był na wielu później wydanych kompilacjach artystki, m.in. "The Best Of Urszula &amp; Budka Suflera" (1989), "Best Of Budka Suflera &amp; Urszula" (1992), "Greatest Hits Of Urszula" (1992), "Akustycznie" (1996; nagrany w wersji akustycznej i wydany w nowej aranżacji jako singel), "The Best" (2002) i "Gwiazdy XX wieku: Urszula, największe przeboje, część 1" (2004).
Do piosenki nakręcony został teledysk zrealizowany na terenie Lotniska Lublin-Radawiec, nadawany w stacjach telewizyjnych. W 1996 nagrano reedycję teledysku, wersję koncertową. Klip do anglojęzycznej wersji pt. "Slowly Waking" był nagrywany w Holandii. Utwór został wydany na winylowej składance "Music From Poland At Midem '84".
W filmie "Och, Karol" (1985, reż. Roman Załuski) Jola, koleżanka głównego bohatera grana przez Urszulę, w jednej ze scen nuci "Dmuchawce".
W 2009 Ewa Farna nagrała cover utworu pod tym samym tytułem, który pojawił się na albumie "Cicho".

</doc>
<doc id="1796125" url="https://pl.wikipedia.org/wiki?curid=1796125" title="26. ceremonia wręczenia nagród Brytyjskiej Akademii Filmowej">
26. ceremonia wręczenia nagród Brytyjskiej Akademii Filmowej

26. ceremonia rozdania nagród Brytyjskiej Akademii Sztuk Filmowych i Telewizyjnych.Najwięcej statuetek (po 3) otrzymały filmy "Noc amerykańska" i "Najemnik".
Laureaci.
Laureaci oznaczeni są wytłuszczeniem
Podsumowanie.
Laureaci
Nagroda / Nominacja
Przegrani

</doc>
<doc id="1796130" url="https://pl.wikipedia.org/wiki?curid=1796130" title="Margites">
Margites

Margites (gr. "Μαργίτης") – przypisywany Homerowi poemat heroikomiczny. Nie zachował się do dzisiejszych czasów, znane są jedynie 3 niewielkie i pełne luk fragmenty odnalezione na papirusach z Oksyrynchos.
Tradycja antyczna uważała "Margitesa" za pierwsze dzieło Homera, napisane przezeń w latach młodzieńczych w Kolofonie ("Certamen Homeri et Hesiodi") lub na Chios ("Pseudo-Herodot"). Poemat był w starożytności bardzo popularny, zaś Arystoteles w "Poetyce" uznał jego znaczenie dla komedii.
"Margites" był poematem heksametryczno-jambicznym. Jego treścią była historia niejakiego Margitesa (imię to można tłumaczyć jako "głupiec", "rozpustnik", "lubieżnik"), który nie wiedział jak odbyć stosunek płciowy z żoną.

</doc>
<doc id="1796133" url="https://pl.wikipedia.org/wiki?curid=1796133" title="Gerrit Smith Miller">
Gerrit Smith Miller

Gerrit Smith Miller (ur. 6 grudnia 1869 w Peterborough w stanie Nowy Jork, zm. 24 lutego 1956 w Waszyngtonie) – amerykański zoolog.
Miller urodził się w wiosce Peterborough w pobliżu Syracuse w 1869. Ukończył studia na Uniwersytecie Harvarda w 1894 i pod okiem Clintona Merriama rozpoczął pracę dla Departamentu Rolnictwa Stanów Zjednoczonych. W 1889 został asystentem kustosza w Narodowym Muzeum Stanów Zjednoczonych w Waszyngtonie, w sekcji ssaków. W latach 1909–1940 pełnił funkcję kustosza zbiorów.
W 1906 Miller wziął udział w podróży naukowej do Francji, Hiszpanii i Tangeru, skąd przywieziono liczne okazy fauny i flory. Biolog opublikował w 1915 wyniki swoich badań dotyczących ewolucji człekokształtnych w odniesieniu do odkrycia człowieka z Piltdown.
Zoolog jako pierwszy opisał następujące rzędy, podrodziny, rodzaje, gatunki i podgatunki fauny: nury (rząd Gaviiformes, wraz z Wetmorem, 1926), Saimiriinae (podrodzina małp szerokonosych, 1900), "Sciurotamias" (rodzaj gryzoni z rodziny wiewiórkowatych, 1901), "Chionomys" (rodzaj gryzoni z podrodziny nornikowatych, 1908), "Crocidura andamanensis" (ssak z rodziny ryjówkowatych, 1902), "Simias concolor" (nosacz mentawajski, 1903), "Crocidura beatus" (ssak z rodziny ryjówkowatych, 1910), "Lipotes vexillifer" (delfin chiński, 1918), "Ursus americanus californiensis" (podgatunek baribala, 1900), "Felis silvestris grampia" (podgatunek żbika, 1907), Meles meles arcalus (podgatunek borsuka, 1907), "Vormela peregusna negans" (podgatunek perewiaski, 1910), "Procyon lotor pumilus" (podgatunek szopa pracza, 1911), "Bassariscus astutus nevadensis" (podgatunek norki kalifornijskiej, 1913),

</doc>
<doc id="1796135" url="https://pl.wikipedia.org/wiki?curid=1796135" title="Charles K. Kao">
Charles K. Kao

Charles Kuen Kao (chin. trad. 高錕, chin. upr. 高锟, pinyin "Gāo Kūn"; ur. 4 listopada 1933 w Szanghaju, zm. 23 września 2018 w Hongkong) – chiński fizyk, noblista.
Życiorys.
Początkowo studiował w Hongkongu. W 1957 ukończył elektrotechnikę na Imperial College London i podjął pracę w laboratorium badawczym firmy Standard Telephones and Cables w Harlow. W 1965 uzyskał stopień doktora na University College London, a także rozpoczął badania nad właściwościami optycznymi włókien szklanych. W prowadzonych wraz z George’em Hockhamem badaniach udowodnił, że światłowody mogą być wykorzystane do celów komunikacyjnych.
W latach 1987–1996 pełnił funkcję prorektora ("vice chancellor") Uniwersytetu Chińskiego w Hongkongu.
W 1996 został laureatem Nagrody Japońskiej wraz z Masao Ito. W 2009 został uhonorowany Nagrodą Nobla. Wraz z nim nagrodzeni zostali Willard Boyle oraz George E. Smith.
Zmarł on 23 września 2018 roku w wieku 84 lat w sanatorium, fundacji Charles K. Kao, którą sam założył, mającą na cele walkę z chorobą Alzheimera, na która sam cierpiał od roku 2002. .

</doc>
<doc id="1796137" url="https://pl.wikipedia.org/wiki?curid=1796137" title="Charles Kao">
Charles Kao



</doc>
<doc id="1796138" url="https://pl.wikipedia.org/wiki?curid=1796138" title="Marianne Birthler">
Marianne Birthler

Marianne Birthler (ur. 22 stycznia 1948 w Berlinie–Friedrichshain) – wschodnioniemiecka opozycjonistka, niemiecka działaczka społeczna i polityk, w latach 2000–2011 pełnomocnik federalna ds. archiwów Służby Bezpieczeństwa NRD.
Życiorys.
W szkole średniej należała do FDJ, z którego zdecydowała się wystąpić. Po uzyskaniu matury studiowała zaocznie handel zagraniczny, po czym pracowała w państwowym przedsiębiorstwie zajmującym się kontaktami gospodarczymi z zagranicą. W 1976 rozpoczęła zaoczne studia teologiczne, w wyniku których została referentką ds. młodzieży w jednej z ewangelickich parafii berlińskich. Zaangażowała się w działalność organizacji Inicjatywa na rzecz Pokoju i Praw Człowieka (niem. "Initiative Frieden und Menschenrechte"). W 1986 znalazła się wśród założycieli opozycyjnego wobec władz „Kościoła Solidarności”. W wyniku pierwszych wolnych wyborów do Izby Ludowej w marcu 1990 została jej członkiem oraz rzecznikiem Frakcji Związek 90. Od października do grudnia 1990 zasiadała w Bundestagu.
W październiku 1990 została deputowaną do Landtagu Brandenburgii z listy Związku 90. Objęła obowiązki ministra edukacji, młodzieży i sportu w rządzie regionalnym Manfreda Stolpego. W lecie 1992 wraz z ministrem ochrony środowiska Matthiasem Platzeckiem zrezygnowała z mandatu deputowanej, a w październiku 1992 również ze stanowiska ministra w proteście przeciw zaangażowaniu Stolpego we współpracę ze Stasi.
W 1993 została członkiem Prezydium Niemieckiego Ewangelickiego Kirchentagu. Zaangażowała się w działalność w Związku’90 – Zielonych. We wrześniu 2000 została wybrana pełnomocnikiem federalnym ds. archiwów Służby Bezpieczeństwa NRD. W 2006 uzyskała reelekcję na to stanowisko głosami wszystkich frakcji parlamentarnych z wyjątkiem postkomunistów z Die Linke. W wyborach w 2009 była kandydatką na prezydenta Niemiec.
Jest rozwiedziona. Wraz z Wolfgangiem Birthlerem (weterynarzem oraz ministrem i deputowanym Brandenburgii) ma trzy córki.
Odznaczona m.in. Krzyżem Wielkim z Gwiazdą Orderu Zasługi Republiki Federalnej Niemiec (2011).

</doc>
<doc id="1796139" url="https://pl.wikipedia.org/wiki?curid=1796139" title="Diego Rodríguez Fernández">
Diego Rodríguez Fernández

Diego, właśc. Diego Rodríguez Fernández (ur. 20 kwietnia 1960 w La Orotava) – piłkarz hiszpański grający na pozycji środkowego obrońcy.
Kariera klubowa.
Diego pochodzi z Teneryfy. Karierę piłkarską rozpoczął w tamtejszym CD Tenerife z Santa Cruz de Tenerife. Od 1978 roku do 1982 roku grał w jego barwach w rozgrywkach Segunda División B. Następnie odszedł do Realu Betis, a 19 września 1982 zadebiutował w Primera División w wygranym 2:0 wyjazdowym meczu z Espanyolem Barcelona. W Betisie spędził 6 sezonów i rozegrał 198 spotkań, w których strzelił 4 gole.
Latem 1988 roku Diego odszedł do lokalnego rywala Betisu, Sevilli FC. W niej po raz pierwszy wystąpił 3 września 1988 w spotkaniu z Athletic Bilbao (0:3). W Sevilli, podobnie jak w Betisie, grał w pierwszym składzie, ale nie osiągnął większych sukcesów. Przez 8 sezonów rozegrał 252 mecze i zdobył 8 bramek.
W 1996 roku Diego został piłkarzem Albacete Balompié. Przez dwa lata grał w Segunda División, a w 1998 roku trafił do Dos Hermanas CF. W 1999 roku wywalczył z nim awans z Tercera División do Segunda División B. W 2002 roku jako gracz tego klubu zakończył karierę piłkarską.
Kariera reprezentacyjna.
W reprezentacji Hiszpanii Diego zadebiutował 24 lutego 1988 roku w przegranym 1:2 towarzyskim spotkaniu z Czechosłowacją. Był to jego jedyny mecz w kadrze narodowej. W 1988 roku został powołany przez selekcjonera Miguela Muñoza do kadry na ten turniej. Tam był rezerwowym i nie wystąpił w żadnym spotkaniu.

</doc>
<doc id="1796140" url="https://pl.wikipedia.org/wiki?curid=1796140" title="Diego Rodriguez Fernandez">
Diego Rodriguez Fernandez



</doc>
<doc id="1796142" url="https://pl.wikipedia.org/wiki?curid=1796142" title="Acklington">
Acklington

Acklington – niewielka miejscowość w Wielkiej Brytanii, w północnej Anglii, w regionie North East England, hrabstwie Northumberland.
W latach 1938 – 1972 znajdowało się tu lotnisko RAFu, na którego terenie wybudowano po roku 1972 dwa więzienia: HMP "Acklington" dla więźniów pełnoletnich oraz HMP "Castington" dla niepełnoletnich.

</doc>
<doc id="1796149" url="https://pl.wikipedia.org/wiki?curid=1796149" title="Kurt Rydl">
Kurt Rydl

Kurt Rydl (ur. 8 października 1947 w Wiedniu) – austriacki śpiewak operowy, bas.
Kariera.
Kurt Rydl jest śpiewakiem o dość bogatym dorobku, mającym w swoim repertuarze dzieła takich kompozytorów, jak Wolfgang Amadeus Mozart, Giuseppe Verdi czy Richard Wagner, współpracował z wieloma znanymi dyrygentami, występował na festiwalach. W pamięci fanów opery zapisał się rolą Osmina w "Uprowadzeniu z seraju" Mozarta na letnim festiwalu w Salzburgu (dyrygent – Horst Stein). Wśród ważniejszych nagrań z jego udziałem należy wymienić "Wesele Figara" Mozarta, gdzie wystąpił jako Bartolo (dyrygent – Riccardo Muti), czy kompletną realizację Pierścienia Nibelunga Wagnera, gdzie śpiewał rolę olbrzyma Fafnera, pilnującego później, pod postacią smoka, reńskiego złota (dyrygent – Bernard Haitink).

</doc>
<doc id="1796152" url="https://pl.wikipedia.org/wiki?curid=1796152" title="Skrajna Rywocińska Turnia">
Skrajna Rywocińska Turnia

Skrajna Rywocińska Turnia (słow. "Predný Oštep", niem. "Vorderer Kohlbachtalturm", węg. "Elülső Tarpataki torony") – najniższa z trzech Rywocińskich Turni w grani Rywocin (fragment Zimnowodzkiej Grani) w słowackich Tatrach Wysokich. Jej wysokość to ok. 1820 m n.p.m. Od Pośredniej Rywocińskiej Turni oddziela ją Skrajna Rywocińska Przełęcz, a od Zadniej Zimnej Turniczki oddzielona jest Zadnią Zimną Ławką. Podobnie jak na inne sąsiadujące obiekty, nie prowadzi na nią żaden znakowany szlak turystyczny.
Skrajna Rywocińska Turnia zwana była dawniej Przednią Rywocińską Turnią.
Historia.
Pierwsze wejścia turystyczne:

</doc>
<doc id="1796154" url="https://pl.wikipedia.org/wiki?curid=1796154" title="Metoecus javanus">
Metoecus javanus

Metoecus javanus – gatunek chrząszcza z rodziny wachlarzykowatych. Występuje na Jawie, północy Borneo, zachodniej Malezji i zachodniej Sumatrze. Dorosłe osobniki mają barwę od czerwonobrązowej do czarnej. Larwy są parazytoidami czerwi os, m.in. gatunku "Vespa velutina velutina" i (prawdopodobnie) "Vespa multimaculata pendleburyi". 
"M. javanus" został opisany przez Pica w 1913 roku.

</doc>
<doc id="1796157" url="https://pl.wikipedia.org/wiki?curid=1796157" title="Manfred Stolpe">
Manfred Stolpe

Manfred Stolpe (ur. 16 maja 1936 w Szczecinie, zm. 29 grudnia 2019 w Poczdamie) – niemiecki prawnik, działacz kościelny i polityk, premier Brandenburgii (1990–2002), minister transportu, budownictwa i mieszkalnictwa (2002–2005).
Życiorys.
Urodził się w Szczecinie w rodzinie prawnika. Po uzyskaniu matury w Greifswaldzie studiował prawo na Uniwersytecie w Jenie (dyplom w 1959), był również studentem Wolnego Uniwersytetu Berlina. Od końca lat 50. zaangażowany w działalność w Kościele Ewangelickim Berlina, Brandenburgii i śląskich Górnych Łużyc. Był etatowym pracownikiem administracji kościelnej, w latach 1969–1981 pełnił obowiązki dyrektora sekretariatu Związku Kościołów Ewangelickich w NRD. W 1982 został prezesem konsystorza regionu wschodniego Kościoła Ewangelickiego Berlina, Brandenburgii i śląskich Górnych Łużyc, a w okresie 1982–1989 pełnił obowiązki wiceprzewodniczącego Związku Kościołów Ewangelickich w NRD (BEK).
W 1990 został członkiem Socjaldemokratycznej Partii Niemiec. 1 listopada 1990, po zjednoczeniu Niemiec, objął funkcję premiera Brandenburgii, którą pełnił do 2002, stojąc na czele rządów: koalicyjnych w ramach tzw. koalicji sygnalizacji świetlnej (1990–1994), samodzielnych (1994–1998) i koalicyjnych z CDU (1998–2002). Należał do zwolenników i inicjatorów zjednoczenia landów Berlin i Brandenburgia, które ostatecznie nie doszło do skutku. Był jednocześnie deputowanym do landtagu z okręgu jednomandatowego Chociebuż. Po wyborach w 2002 został mianowany ministrem transportu, budownictwa i mieszkalnictwa w federalnym rządzie Gerharda Schrödera. Urząd ten sprawował do 2005.
W latach komunistycznych był wieloletnim współpracownikiem służby bezpieczeństwa NRD (Stasi).
Odznaczenia i wyróżnienia.
Wyróżniony tytułem doktora "honoris causa" przez Uniwersytet Szczeciński. W 2002 został odznaczony Krzyżem Komandorskim z Gwiazdą Orderu Zasługi Rzeczypospolitej Polskiej, w 2006 otrzymał Odznakę Honorową za Zasługi dla Województwa Lubuskiego.

</doc>
<doc id="1796162" url="https://pl.wikipedia.org/wiki?curid=1796162" title="George Smith">
George Smith



</doc>
<doc id="1796165" url="https://pl.wikipedia.org/wiki?curid=1796165" title="Liczba Reynoldsa magnetyczna">
Liczba Reynoldsa magnetyczna



</doc>
<doc id="1796173" url="https://pl.wikipedia.org/wiki?curid=1796173" title="Leon Nie-zawodowiec">
Leon Nie-zawodowiec

Leon Nie-zawodowiec (fr. "Léon, (t)erreur de la savane") – francuski komputerowo generowany serial animowany, produkowany w latach 2009–2018 przez Studio Hari.

</doc>
<doc id="1796176" url="https://pl.wikipedia.org/wiki?curid=1796176" title="Giacomo Manzù">
Giacomo Manzù

Giacomo Manzù, pseudonim Giacomo Manzoni (ur. 22 grudnia 1908 w Bergamo, zm. 17 stycznia 1991) − włoski rzeźbiarz oraz grafik.
Był lewicowym agnostykiem, otrzymywał wiele zamówień na dzieła religijne, m.in. portretowe popiersie Jana XXIII oraz "Wrota śmierci" dla bazyliki św. Piotra w Rzymie. Manzù w swojej twórczości nawiązywał do włoskiego renesansu. Uznaje się go za jednego z najwybitniejszych przedstawicieli włoskiej rzeźby religijnej XX wieku.
Manzù zmarł 17 stycznia 1991 wieku 82 lat w Ardea w Rzymie, gdzie został pochowany.

</doc>
<doc id="1796177" url="https://pl.wikipedia.org/wiki?curid=1796177" title="Cairnwells &amp; Blairgowrie">
Cairnwells &amp; Blairgowrie

Cairnwells &amp; Blairgowrie - pasmo w Grampianach Wschodnich, w Szkocji. Pasmo to graniczy z Grupą Loch Earn, Glen Lyon i Atholl i East Drumochter na zachodzie, pasmem Cairngorm na północy oraz z Lochnagar i Angus Glens na wschodzie. Najwyższym szczytem pasma jest Glas Tulaichean, który osiąga wysokość 1051 m.
Najważniejsze szczyty:

</doc>
<doc id="1796181" url="https://pl.wikipedia.org/wiki?curid=1796181" title="Leczenie zachowawcze">
Leczenie zachowawcze

Leczenie zachowawcze – leczenie nieinwazyjne, niewymagające pobytu pacjenta w szpitalu. Obejmuje m.in. farmakoterapię, fizjoterapię, terapię zajęciową oraz programy edukacyjne dla pacjentów (dieta, odpowiedni tryb życia). Przeciwieństwem leczenia zachowawczego jest np. leczenie chirurgiczne.

</doc>
<doc id="1796184" url="https://pl.wikipedia.org/wiki?curid=1796184" title="Kevin Kim">
Kevin Kim

Kevin Kim (ur. 26 lipca 1978 w Torrance) – amerykański tenisista.
Kim jest synem Andrew i Ann. Ma również młodszą siostrę, Jennifer.
Kariera tenisowa.
W zawodowym Tourze zadebiutował podczas wielkoszlemowego US Open z 1996 roku. W 1999 roku wygrał w grze podwójnej turniej rangi ATP Challenger Tour w Granby, grając wspólnie z Jimym Szymanskim. W 2001 roku, również w deblu, doszedł do finału imprezy ATP World Tour w Houston, będąc w parze z Jimem Thomasem, jednak spotkanie o tytuł przegrali z duetem Mahesh Bhupathi–Leander Paes 6:7(4), 2:6. Swoje pierwsze turniejowe zwycięstwo kategorii ATP Challenger Tour w grze pojedynczej odniósł w 2001 roku w Burbanku, pokonując w finale Vinca Spadeę 6:2, 6:4.
W czerwcu 2004 roku wygrał zawody ATP Challenger Tour w Andorze pokonując w finale Gilles’a Müllera 6:4, 6:0. Miesiąc później zwyciężył w Aptos. W turnieju ATP World Tour w Ćennaju osiągnął półfinał debla grając wspólnie z Jiřím Vankiem.
Swoje czwarte zwycięstwo rangi ATP Challenger Tour w singlu odniósł w 2006 roku w Dallas, gdzie w spotkaniu finałowym pokonał Roberta Kendricka 1:6, 6:4, 6:1. W deblu zdobył tytuł ATP Challenger Tour w turnieju w Kordobie. Tego roku doszedł również do półfinału rozgrywek ATP World Tour w grze podwójnej w Tokio. Rok później zdobył tytuł singlowy w Yuba City, w imprezie ATP Challenger Tour.
W sezonie 2008 wygrał w singlu dwa turnieje ATP Challenger Tour, najpierw w Aptos, a potem w Tulsii. W 2009 roku awansował do ćwierćfinału gry pojedynczej zawodów rangi ATP World Tour w Newport, lecz pojedynek o półfinał przegrał z Samem Querreyem 3:6, 4:6. W październiku 2009 roku wygrał rozgrywki ATP Challenger Tour w Charlottesville. W finale zmierzył się ze 116. tenisistą świata, Somdevem Devvarmanem, którego pokonał 6:4, 6:7(8), 6:4.
Po raz ostatni w turnieju ATP zagrał w 2015 roku.

</doc>
<doc id="1796189" url="https://pl.wikipedia.org/wiki?curid=1796189" title="Leczenie chirurgiczne">
Leczenie chirurgiczne

Leczenie chirurgiczne – wykonywanie zabiegów, mających na celu naprawę uszkodzeń lub leczenie chorób. W leczeniu chirurgicznym uwzględnia się okres przygotowania do operacji, operację oraz okres pooperacyjny. Leczenie chirurgiczne obejmuje także zabiegi bezkrwawe takie jak: nastawianie złamań i zwichnięć, czy leczenie stanów zapalnych.

</doc>
<doc id="1796191" url="https://pl.wikipedia.org/wiki?curid=1796191" title="The Eternal Return">
The Eternal Return

The Eternal Return – szósty album studyjny amerykańskiej grupy muzycznej Darkest Hour.

</doc>
<doc id="1796192" url="https://pl.wikipedia.org/wiki?curid=1796192" title="Radzikowo (Kołobrzeg)">
Radzikowo (Kołobrzeg)

Radzikowo – południowo-zachodnia część miasta Kołobrzegu o charakterze mieszkalnym.
Zabudowa mieszkalna złożona w większości z domów jednorodzinnych. Położona w południowo-zachodniej części miasta wzdłuż torów linii kolejowej nr 402 łączącej Kołobrzeg z Trzebiatowem.
Osiedla mieszkaniowe na Radzikowie zaczęły powstawać w drugiej połowie XX wieku. Radzikowo ma charakter sypialni miasta.
Samorząd Kołobrzegu utworzył jednostkę pomocniczą miasta – Osiedle Nr 4, obejmujące obszar większy niż same Radzikowo. Mieszkańcy osiedla wyłaniają 15-osobową radę osiedla, która dokonuje spośród radnych wyboru zarządu osiedla w liczbie 5 osób wraz z przewodniczącym zarządu osiedla. 
Do 1945 r. poprzednią niemiecką nazwą było "Neu-Geldern". W 1947 r. ustalono urzędowo polską nazwę "Radzikowo".

</doc>
<doc id="1796194" url="https://pl.wikipedia.org/wiki?curid=1796194" title="CPLP">
CPLP



</doc>
<doc id="1796197" url="https://pl.wikipedia.org/wiki?curid=1796197" title="Abraham van den Tempel">
Abraham van den Tempel

Abraham Lambertsz. van den Tempel (ur. ok. 1622 w Leeuwarden, zm. w 1672 w Amsterdamie) – holenderski malarz okresu baroku.
Uczył się u swego ojca Lamberta w Leeuwarden oraz u Jacoba Backera w Amsterdamie. W latach 1648-60 mieszkał i pracował w Lejdzie. W 1660 przeniósł się do Amsterdamu.
Styl jego portretów pozostawał pod wpływem Bartholomeusa van der Helsta, malował także obrazy alegoryczne.
Jego uczniami byli m.in. Frans van Mieris Młodszy, Arie de Vois, Michiel van Musscher.

</doc>
<doc id="1796204" url="https://pl.wikipedia.org/wiki?curid=1796204" title="L’Équipe (klasa jachtu)">
L’Équipe (klasa jachtu)

L’Équipe – dwuosobowy jacht mieczowy. Został zaprojektowany przez Francuza Marc Laurent. W roku 1981 odbyły się pierwsze próby drewnianego prototypu.
Jego znakiem jest nazwa francuskiego dziennika sportowego L’Équipe.
Monotypowa, dwuosobowa klasa jachtów dla dzieci w wieku od 10 do 15 lat. Wymóg monotypu dotyczy większości elementów konstrukcji łącznie z pojedynczymi okuciami. Jest to jedno z zasadniczych założeń konstruktora, który w ten sposób pragnął wyeliminować różnice sprzętowe wśród dzieci.
Łódź bardzo szybka, wyposażona w trapez, łatwo wchodząca w ślizg o konstrukcji i technice żeglowania zbliżonej do klas olimpijskich. Z wychowawczego punktu widzenia ważną zaletą klasy jest równomierny podział ról i odpowiedzialności pomiędzy załoganta i sternika.
Klasa ujęta w krajowym systemie rywalizacji sportowej.
Konkurencja L’Équipe Open do 15 lat (chłopcy i dziewczęta razem) jest rozgrywana w ramach Ogólnopolskiej Olimpiady Młodzieży.
Wersje ożaglowania.
Pierwotnie jacht posiadał żagle o powierzchni podstawowej 7,5 m²
Począwszy od dnia 01.09.2006 Międzynarodowe Stowarzyszenie Klasy L’Équipe wprowadziło nowy model ożaglowania, o zwiększonej do 8,3 m² powierzchni i grocie wykonanym z tkaniny laminatowej PEN. Wariant ten nazwano 'évolution'.
W roku 2010 nadal oba warianty dopuszczone są do udziału w tych samych regatach.
W roku 2008 konstruktor zaproponował wersje 'benjamin' przeznaczoną do nauki żeglowania dla dzieci w wieku 9-13 lat. Wyposażona jest ona w mechanizm rolfok, genaker i grot z możliwością refowania.
Zestawienie tych 3 wersji przedstawia tabela:

</doc>
<doc id="1796205" url="https://pl.wikipedia.org/wiki?curid=1796205" title="Abraham Lambertsz. van den Tempel">
Abraham Lambertsz. van den Tempel



</doc>
<doc id="1796207" url="https://pl.wikipedia.org/wiki?curid=1796207" title="Philippe Vorbe">
Philippe Vorbe

Philippe Vorbe (ur. 14 września 1947 w Port-au-Prince) – haitański piłkarz grający na pozycji pomocnika.
Kariera klubowa.
Podczas kariery piłkarskiej Philippe Vorbe grał w Violette AC.
Kariera reprezentacyjna.
W reprezentacji Haiti Philippe Vorbe grał w pod koniec lat sześćdziesiątych i w latach siedemdziesiątych. Podczas Mistrzostw Świata 1974 w RFN Philippe Vorbe zagrał we wszystkich trzech meczach z reprezentacją Włoch, reprezentacją Polski i reprezentacją Argentyny. W meczu z Włoch zaliczył asystę przy bramce Emmanuela Sanona. Wcześniej uczestniczył w wygranych eliminacji tej imprezy, co było równoznaczne wygraniem Mistrzostw strefy CONCACAF 1973.
Philippe Vorbe grał w eliminacjach do Mundialu w Meksyku oraz w eliminacjach do Mundialu 1978 w Argentynie, jednakże reprezentacja Haiti przegrała rywalizacje o awans z Salwadorem w 1970 oraz z Meksykiem w 1978. Drugie miejsce w eliminacjach oznaczało wicemistrzostwo strefy CONCACAF 1977.

</doc>
<doc id="1796208" url="https://pl.wikipedia.org/wiki?curid=1796208" title="Deliver Us">
Deliver Us

Deliver Us – piąty album studyjny amerykańskiej grupy muzycznej Darkest Hour.

</doc>
<doc id="1796209" url="https://pl.wikipedia.org/wiki?curid=1796209" title="Países Africanos de Língua Oficial Portuguesa">
Países Africanos de Língua Oficial Portuguesa

Países Africanos de Língua Oficial Portuguesa (PALOP, pol. "Kraje Afrykańskie Urzędowego Języka Portugalskiego") - grupa krajów afrykańskich, w których językiem urzędowym jest portugalski.
Termin powstał w 1996 roku. Określa się nim sześć krajów. Pięć z nich to byłe portugalskie kolonie, które uzyskały niepodległość po wydarzeniach rewolucji goździków. Szóstym jest Gwinea Równikowa (była kolonia hiszpańska), w której portugalski jest jednym z używanych języków. Kraje te współpracują w ramach Wspólnoty Państw Portugalskojęzycznych, założonej w rzeczonym 1996.

</doc>
<doc id="1796210" url="https://pl.wikipedia.org/wiki?curid=1796210" title="PALOP">
PALOP



</doc>
<doc id="1796212" url="https://pl.wikipedia.org/wiki?curid=1796212" title="Fritz Leandré">
Fritz Leandré

Fritz Leandré (ur. 13 marca 1948) – haitański piłkarz grający na pozycji napastnika.
Podczas kariery piłkarskiej Fritz Leandré grał w Racingu Port-au-Prince.
W reprezentacji Haiti Fritz Leandré grał w latach siedemdziesiątych. Podczas Mistrzostw Świata 1974 w RFN Fritz Leandré zagrał w meczu z reprezentacją Argentyny, wchodząc na boisko w 57 min. za Guy Saint-Vila.

</doc>
<doc id="1796214" url="https://pl.wikipedia.org/wiki?curid=1796214" title="Cetotherium">
Cetotherium

Cetotherium – wymarły rodzaj walenia z rodziny Cetotheriidae obejmujący sześć gatunków. Synonim rodzaju "Cetotheres". Podobnie jak współczesne wieloryby, odżywiał się planktonem i małymi rybami za pomocą fiszbinów. Ślady na kościach wskazują, że padał łupem wielkich rekinów jak megalodon. Wielkość dorosłego osobnika szacuje się na około 4,5-5 m długości i tonę wagi. Skamieniałości "Cetotherium" pochodzą z wybrzeży Europy Zachodniej. Zwierzę to występowało w miocenie i pliocenie, 15-10 milionów lat temu.

</doc>
<doc id="1796215" url="https://pl.wikipedia.org/wiki?curid=1796215" title="Mapa złudzeń">
Mapa złudzeń

Mapa złudzeń – amerykańska tragikomedia z 1997 roku.
Fabuła.
Latynoscy chłopcy, którzy sprzedają mapy Beverly Hills z rezydencjami gwiazd Hollywoodu, w rzeczywistości są nieletnimi prostytutkami. Pracują dla Carlosa Amado. Jego syn tą samą drogą chce zostać aktorem. Pomaga mu w tym klientka, gwiazda serialu...

</doc>
<doc id="1796216" url="https://pl.wikipedia.org/wiki?curid=1796216" title="Guy François">
Guy François

Guy François (ur. 18 września 1947, zm. 3 czerwca 2019) – haitański piłkarz grający na pozycji pomocnika.
Podczas kariery piłkarskiej Guy François grał w Violette AC.
W reprezentacji Haiti Guy François grał w pod koniec lat sześćdziesiątych i w latach siedemdziesiątych. Podczas Mistrzostw Świata 1974 w RFN Guy François zagrał w dwóch meczach z reprezentacją Włoch oraz reprezentacją Polski. 
Guy François grał w eliminacjach do Mundialu w Meksyku, jednakże reprezentacja Haiti przegrała rywalizacje o awans z Salwadorem.

</doc>
<doc id="1796217" url="https://pl.wikipedia.org/wiki?curid=1796217" title="Georg Heinrich Borowski">
Georg Heinrich Borowski

Georg Heinrich Borowski (1746-1801) – niemiecki biolog, profesor na wydziale historii naturalnej i ekonomiki na Brandenburgische Universität Frankfurt. Opisał naukowo w 1781 roku humbaka ("Megaptera novaeangliae") pod nazwą "Balaena novaeangliae".

</doc>
<doc id="1796219" url="https://pl.wikipedia.org/wiki?curid=1796219" title="Atholl i East Drumochter">
Atholl i East Drumochter

Atholl i East Drumochter – pasmo w Grampianach Wschodnich, w Szkocji. Pasmo to graniczy z pasmem West Drumochter i Wzgórzami Ben Alder na zachodzie, pasmem Cairngorm na północy, z pasmem Cairnwells &amp; Blairgowrie na wschodzie i południowym wschodzie oraz z Glen Lyon na południu. Najwyższym szczytem pasma jest Beinn a’ Ghlò, który osiąga wysokość 1129 m.
Najważniejsze szczyty:

</doc>
<doc id="1796226" url="https://pl.wikipedia.org/wiki?curid=1796226" title="Nigdylandia">
Nigdylandia

Nigdylandia – amerykańsko-kanadyjski dramat z 2005 roku.
Fabuła.
Zach Riley jest synem pisarza T.L. Piersona, który popełnił samobójstwo. Podejmuje on pracę w szpitalu psychiatrycznym Milwood Clinic, gdzie ojciec spędził ostatnie lata swojego życia. Po wielkim sukcesie swojej książki dla dzieci "Nigdylandii" zaczął brać narkotyki i wpadł w chorobę psychiczną. Matka Zacha od początku obwiniała go o tę śmierć, dlatego Zach postanawia odkryć prawdę. Pomagają mu w tym Gabriel Finch – przyjaciel ojca, pacjent szpitala i dziennikarka Maggie Blake.

</doc>
<doc id="1796227" url="https://pl.wikipedia.org/wiki?curid=1796227" title="Helena ze Szlezwika-Holsztynu-Sonderburga-Glücksburga">
Helena ze Szlezwika-Holsztynu-Sonderburga-Glücksburga

Helene Adelheid Viktoria Marie (ur. 1 czerwca 1888, zm. 30 czerwca 1962) – niemiecka arystokratka, księżniczka Szlezwika-Holsztynu-Sonderburga-Glücksburga i poprzez małżeństwo księżna Danii.
Urodziła się jako trzecia córka księcia Szlezwika-Holsztynu-Sonderburga-Glücksburga Fryderyka Ferdynanda i jego żony księżnej Karoliny Matyldy.
29 kwietnia 1909 w Glücksburgu poślubiła syna króla Danii Fryderyka IX i jego żony królowej Lovisy – księcia Haralda. Para miała pięcioro dzieci:

</doc>
<doc id="1796233" url="https://pl.wikipedia.org/wiki?curid=1796233" title="Adrenalina (film)">
Adrenalina (film)

Adrenalina – amerykański film akcji z 2006r. w reżyserii i wg scenariusza duetu Neveldine/Taylor.
Fabuła.
Chev Chelios jest najlepszym w mieście płatnym zabójcą, działającym dla mafii. Jego dziewczyna Eve myśli, że Chev jest programistą. Pewnego dnia Chev budzi się z dziwnym uczuciem – szybko się poci i boli go głowa. Obok telewizora znajduje płytę z napisem "FUCK YOU". Po jej obejrzeniu wszystko staje się dla niego jasne. Chev został otruty trucizną o nazwie "pekiński koktajl", "chińska szpryca", która działała na nadnercze i blokuje wydzielanie adrenaliny. Została mu tylko godzina życia. Chev wyrusza na poszukiwanie antidotum i aby rozprawić się z Ricardem Veroną – sprawcą zamieszania. Po kontakcie z lekarzem Chev próbuje za każdą cenę podnieść poziom adrenaliny.

</doc>
<doc id="1796237" url="https://pl.wikipedia.org/wiki?curid=1796237" title="Cerkiew św. Jana Teologa w Pawłach">
Cerkiew św. Jana Teologa w Pawłach

Cerkiew pod wezwaniem św. Jana Teologa – prawosławna cerkiew cmentarna w Pawłach. Należy do parafii Świętych Kosmy i Damiana w Rybołach, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Historia.
Inicjatorem wzniesienia wolnostojącej cerkwi na cmentarzu w Pawłach był proboszcz parafii w Rybołach ks. Lew Markiewicz. Obiekt został wzniesiony w 1824 jako świątynia unicka (greckokatolicka). Początkowo jej patronem był greckokatolicki męczennik za wiarę św. Jozafat Kuncewicz, jednak w prasie cerkiewnej z 1858 znajduje się informacja o nowym wezwaniu – św. Jana Teologa (co związane było z konwersją na prawosławie po synodzie połockim w 1839). Wcześniej, w latach 40., budynek został wyremontowany, wymieniono wówczas znajdujący się w nim ikonostas. Remont kapitalny budynek przeszedł w 1869, za pieniądze parafian. W 1883, po kolejnej przebudowie, cerkiew została ponownie poświęcona. Znalazły się w niej nowe dzwony, zaś nad wejściem usytuowano cebulastą kopułę. Wzbogacane było również wyposażenie obiektu o świeczniki, zaś w 1901 o ikony św. Pantelejmona i Matki Bożej, napisane w monasterze św. Pantelejmona na Górze Athos. W 1911 obiekt został pokryty blachą cynkową.
W okresie bieżeństwa cerkiew została porzucona, co doprowadziło do zupełnej dewastacji jej wnętrza. Staraniem prawosławnych mieszkańców okolicy została jednak odnowiona w kolejnych latach. W 1964 "Katalog zabytków sztuki w Polsce" odnotował istnienie w niej zespołu zabytkowych ikon z XVIII i XIX wieku, w tym wizerunków Pantokratora, św. Jana Teologa, Matki Bożej, św. Pantelejmona, św. Izydora, św. Jerzego, św. Rozalii i św. Katarzyny Aleksandryjskiej. W latach 80. obiekt został zelektryfikowany, zaś w latach 90. przeszedł kolejny remont. W 1993 cerkiew padła ofiarą kradzieży, tracąc 9 ikon.
Świątynię wpisano do rejestru zabytków 26 października 1966 pod nr A-507.
Potężna burza, jaka przeszła przez Pawły w nocy z 19 na 20 lipca 2015, wyrządziła znaczne szkody na cmentarzu. Wiatr wiejący z prędkością ponad 100 km/h powalił wiele drzew, które uszkodziły znaczną liczbę nagrobków.

</doc>
<doc id="1796238" url="https://pl.wikipedia.org/wiki?curid=1796238" title="The Raveonettes">
The Raveonettes

The Raveonettes – duński duet rockowy, który tworzą Sune Rose Wagner oraz Sharin Foo.

</doc>
<doc id="1796240" url="https://pl.wikipedia.org/wiki?curid=1796240" title="Zetor 4011/4016">
Zetor 4011/4016

Zetor 4011 – uniwersalny ciągnik rolniczy produkowany przez czechosłowacką fabrykę Zbrojovka Brno w latach 1962-1967. Stosowano kolor czerwony bądź niebieski. 
Historia.
Historia Zetora 4011 zaczyna się w roku 1960, kiedy wprowadzono ciągnik rolniczy Zetor 3011 jako zalążek rodziny UR-1. W roku 1965 na mocy porozumienia pomiędzy rządami Czechosłowacji i Polski produkcja licencyjna Zetora 4011 rozpoczęła się w Zakładach Mechanicznych „Ursus” jako Ursus C-4011.
Dane techniczne.
Silnik
Pozostałe parametry

</doc>
<doc id="1796243" url="https://pl.wikipedia.org/wiki?curid=1796243" title="Taito Phillip Field">
Taito Phillip Field

Taito Phillip Hans Field (ur. 26 września 1952 w Apia, Samoa Zachodnie, zm. 23 września 2021 w Auckland) – nowozelandzki polityk pochodzenia samoańskiego, członek parlamentu w latach 1993-2008 i lider New Zealand Pacific Party.
Od 1996, jako członek Partii Pracy reprezentował dystrykt Mangere w Izbie Reprezentantów. Jego poprzednikiem w Mangere był David Lange.
W 2005 Field został oskarżony o wykorzystywanie swojej pozycji politycznej w celu otrzymywania korzyści materialnych. Sprawa sądowa została otwarta w 2007. W międzyczasie Field stracił poparcie Partii Pracy. Opuścił Partie Pracy i założył nową partię, New Zealand Pacific Party, której został liderem. NZPP wzięła udział w wyborach w 2008 ale Field przegrał w Mangere z nowym kandydatem Partii Pracy, Su'a William Sio o 7,126 głosów.
24 sierpnia 2009 Field został uznany za winnego przez Wysoki Sąd ("High Court") w Auckland za m.in. korupcję i łapownictwo. 6 października 2009 został skazany na sześć lat więzienia.

</doc>
<doc id="1796244" url="https://pl.wikipedia.org/wiki?curid=1796244" title="Rozgrywka (film)">
Rozgrywka (film)

Rozgrywka (ang. "The Score") – amerykańsko-niemiecki kryminał z 2001 roku.
Fabuła.
Nick Wells jest zawodowym włamywaczem. Prowadzi klub w Montrealu, w Kanadzie i jest związany z Diane. Coraz częściej myśli o stabilizacji i przejściu na jasną stronę życia. Ale jego przyjaciel i wspólnik, paser Max prosi go o wykonanie ostatniej roboty. Celem ma być berło, które znajduje się w urzędzie celnym w Montrealu. Do pomocy Max daje mu Jacka Tellera. Ten udając upośledzonego umysłowo, pracuje w urzędzie jako sprzątacz. Problem jest tylko jeden - panowie nie ufają sobie.

</doc>
<doc id="1796245" url="https://pl.wikipedia.org/wiki?curid=1796245" title="Yogi i inwazja kosmitów">
Yogi i inwazja kosmitów

Yogi i inwazja kosmitów (ang. "Yogi and the Invasion of the Space Bears", 1988) – amerykański film pełnometrażowy.
Opis fabuły.
Miś Yogi i jego przyjaciel oraz najmłodszy brat Bubu po raz kolejny powodują chaos w parku Jellystone, buszując po piknikowych koszykach. Ich szaleństwa zostają przyhamowane, gdy zostają porwani przez kosmitów.
Wersja polska.
Opracowanie wersji polskiej: START INTERNATIONAL POLSKA
Reżyseria: Paweł Galia
Dialogi polskie: Hanna Górecka
Dźwięk i montaż: Jerzy Wierciński
Kierownictwo muzyczne: Marek Klimczuk
Kierownik produkcji: Bogumiła Adler
Udział wzięli:
oraz
Śpiewali: Zbigniew Konopka, Piotr Pręgowski, Agnieszka Piotrowska, Monika Wierzbicka, Wojciech Paszkowski, Jacek Bończyk

</doc>
<doc id="1796246" url="https://pl.wikipedia.org/wiki?curid=1796246" title="Undoing Ruin">
Undoing Ruin

Undoing Ruin – czwarty album studyjny amerykańskiej grupy muzycznej Darkest Hour.

</doc>
<doc id="1796249" url="https://pl.wikipedia.org/wiki?curid=1796249" title="Dialekt południowokaszubski">
Dialekt południowokaszubski

Dialekt południowokaszubski – jeden z trzech zespołów gwarowych języka kaszubskiego. W zależności od podziału, kaszubszczyzna południowa traktowana jest albo jako jeden dialekt, albo jako dwa odrębne dialekty: południowo-wschodni i południowo-zachodni. Sam podział wewnętrzny języka kaszubskiego nie jest ściśle określony; trudno jest wyznaczyć precyzyjną granicę południowych Kaszub ze środkowymi.
Są to gwary kaszubszczyzny najbardziej zbliżone do języka polskiego, gdyż wpływy dialektów mazowieckiego i wielkopolskiego były tu największe. Dodatkowo gwary południowokaszubskie miały wpływ na kształtowanie się sąsiednich gwar kociewskich.
Podział kaszubszczyzny południowej.
Ze względu na pewne różnice kaszubszczyznę południową dzieli się na dwa subdialekty. Występuje między nimi, tak jak w całej kaszubszczyźnie, kontinuum dialektalne, czyli swobodna przejściowość i mieszanie się cech sąsiadujących ze sobą gwar.
Kaszubszczyzna południowo-wschodnia.
Zespół południowo-wschodni obejmuje obszar zachodniej i południowo-wschodniej części powiatu kościerskiego oraz północnej części powiatu chojnickiego. Inną nazwą tej grupy gwarowej jest określenie "gwary zaborskie", gdyż obszar ten obejmuje ziemię zaborską. Do gwar zaborskich zalicza się: kościerską, lipuską, brusko-wielewską i konarską.
Od zachodu graniczy z kaszubskimi gwarami południowo-zachodnimi, od północy z dialektem środkowokaszubskim, od wschodu z gwarami tucholskimi, a od południa z gwarami kociewskimi.
Kaszubszczyzna południowo-zachodnia.
Zespół ten stanowią gwary używane na terenie powiatu człuchowskiego oraz południowej części bytowskiego. Jest najmniejszą spośród kaszubskich grup gwarowych i zarazem najszybciej asymilującą właściwości sąsiadującego z nią dialektu wielkopolskiego oraz języka ogólnopolskiego. Stanowi wraz z gwarami południowo-wschodnimi kontinuum dialektalne, więc jej wschodnie gwary upodabniają się do sąsiadujących odmian zachodnich.
Zapisy gwarowe.
Kaszubszczyzną południową posługiwał się jeden z najbardziej znanych pisarzy kaszubskich, Hieronim Derdowski. W swoich utworach odzwierciedlał cechy gwary chojnickiej, choć z czasem mieszał ją z elementami dialektu północnokaszubskiego, chcąc stworzyć pewną reprezentatywną formę etnolektu kaszubskiego łatwo zrozumiałą dla wszystkich Kaszubów. Zapisy dokonywane przez Derdowskiego różnią się zasadniczo od tych tworzonych przez Floriana Ceynowę, gdyż nie użyto w nich specjalnie dostosowanego do kaszubskiej mowy alfabetu. Teksty pisane gwarami południowokaszubskimi sporządzano w alfabecie polskim z zaznaczeniem licznie używanych przez autora samogłosek ścieśnionych.
Przykład – Marsz Kaszubski (zapis oryginalny).
&lt;poem&gt;
Tam, gdze Wisła od Krakowa
W polscie morze płynie,
Polsko wiara, polsko mowa
Nigde nie zadzinie.
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem.
Me z Mniemcami wiecie całe
Krwawe wiedle wojne,
Wolne plesnie wjedno brzmniałe
Bez gore i chojne.
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem.
Przeszed Krzyżok w twardy blasze,
Poleł wse i mniasta,
Za to jego cepe nasze
Grzmocłe lot dwa sta.
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem.
Nos zawołoł do swy rote
Polsci krol Jadziełło,
Tej w mniemniecciech karkach gnote
Trzeszczałe, jaż mniło.
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem.
Gdze krol Kazmnierz gnoł Krzyżoka?
Gnoł go pod Chonice !
Bo go zgnietłe, jak roboka,
Kaszubscie kłonice.
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem.
Ciej roz naju okrętami
Szwede najechale.
Me żesme jech kapuzami
Z Pucka wenekale
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem..
Krzyżem swiętym przeżegnanie,
Sec, seciera, kosa,
Z tem Kaszuba w piekle stanie,
Djobłu utrze nosa.
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem.
Nasz Stanisłow Kostka swięty,
Co sę u nos rodzeł,
Nie dopuscy, be zawzęty
Wróg nąm długo szkodzeł.
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem.
Płaczą matcie nad senami,
Płaczą dzys dzewice,
Hola, Jesz je Bóg nad nami,
Doł cepe, kłonice.
Nigde do zgube
Nie przyńda Kaszube,
Marsz, marsz za wrodziem !
Me trzemąme z Bodziem.
&lt;/poem&gt;

</doc>
<doc id="1796250" url="https://pl.wikipedia.org/wiki?curid=1796250" title="Gwary południowokaszubskie">
Gwary południowokaszubskie



</doc>
<doc id="1796252" url="https://pl.wikipedia.org/wiki?curid=1796252" title="Gdzie jest Kitty?">
Gdzie jest Kitty?

Gdzie jest Kitty? - amerykańska tragikomedia z 2004 roku.
Fabuła.
Do Nowego Jorku przybywa Abe Fiannico - szkolny trener baseballa, który szuka swojej narzeczonej Kitty. O pomoc prosi prywatnego detektywa Jacka Stantona...

</doc>
<doc id="1796258" url="https://pl.wikipedia.org/wiki?curid=1796258" title="Szyszkiwci (rejon kocmański)">
Szyszkiwci (rejon kocmański)

Szyszkiwci (ukr. "Шишківці") – wieś na Ukrainie w rejonie kocmańskim obwodu czerniowieckiego. Według oficjalnych danych państwowych, zamieszkuje ją 1598 osób.
We wsi znajduje się cerkiew pw. Narodzenia Matki Bożej, w jurysdykcji Kościoła Prawosławnego Ukrainy (do grudnia 2018 r. należała do Ukraińskiego Kościoła Prawosławnego Patriarchatu Moskiewskiego).

</doc>
<doc id="1796259" url="https://pl.wikipedia.org/wiki?curid=1796259" title="Mistrzostwa Świata w Boksie 2009">
Mistrzostwa Świata w Boksie 2009

Mistrzostwa świata w boksie 2009 odbywały się w dniach 1 - 12 września 2009 roku w Mediolanie, we Włoszech.

</doc>
<doc id="1796260" url="https://pl.wikipedia.org/wiki?curid=1796260" title="Szyszkiwci (rejon sokiriański)">
Szyszkiwci (rejon sokiriański)

Szyszkiwci (ukr. "Шишківці") – wieś na Ukrainie w rejonie sokiriańskim obwodu czerniowieckiego.
Zamieszkuje ją obecnie 1 446 osób.

</doc>
<doc id="1796261" url="https://pl.wikipedia.org/wiki?curid=1796261" title="Henri Burda">
Henri Burda

Henri Burda (ur. 4 stycznia 1926 w Chwalibogowie, zm. 29 października 1965) – francuski piłkarz polskiego pochodzenia. Grał we Francji FC Metz i Limoges FC, a następnie trenował Chamois Niortais i LB Châteauroux.

</doc>
<doc id="1796263" url="https://pl.wikipedia.org/wiki?curid=1796263" title="Szyszkiwci (rejon nowosielicki)">
Szyszkiwci (rejon nowosielicki)

Szyszkiwci (ukr. "Шишківці") – wieś na Ukrainie w rejonie nowosielickim obwodu czerniowieckiego.
Zamieszkuje ją obecnie 371 osób.

</doc>
<doc id="1796265" url="https://pl.wikipedia.org/wiki?curid=1796265" title="Ordre de Bataille Wojska Polskiego 28 września 1939">
Ordre de Bataille Wojska Polskiego 28 września 1939

Ordre de Bataille Wojska Polskiego II RP w dniu 28 września 1939.
W dniu 28 września 1939 oddziały Wojska Polskiego znajdowały się w dwóch izolowanych bastionach i czterech zgrupowaniach. 

</doc>
<doc id="1796266" url="https://pl.wikipedia.org/wiki?curid=1796266" title="Złów i wypuść">
Złów i wypuść

Złów i wypuść (ang. "Catch and Release") – amerykańska komedia romantyczna z 2006 roku.

</doc>
<doc id="1796269" url="https://pl.wikipedia.org/wiki?curid=1796269" title="Szyszkowce (rejon brodzki)">
Szyszkowce (rejon brodzki)

Szyszkowce (ukr. Шишківці) – wieś na Ukrainie w rejonie złoczowskim obwodu lwowskiego.
Miejscowość liczy 300 osób.

</doc>
<doc id="1796272" url="https://pl.wikipedia.org/wiki?curid=1796272" title="Elivélton">
Elivélton

Elivélton, właśc. Alves Rufino Elivélton (ur. 31 lipca 1971 w Serrânia) – piłkarz brazylijski, występujący podczas kariery na pozycji ofensywnego pomocnika.
Kariera klubowa.
Karierę piłkarską Elivélton zaczął w klubie São Paulo FC w 1990 roku. W klubie z São Paulo FC grał do 1993. Podczas tego okresu zdobył z São Paulo FC mistrzostwo stanu São Paulo - Campeonato Paulista w 1991, 1992, mistrzostwo Brazylii 1991, 1992, Copa Libertadores 1992 i 1993 oraz Puchar Interkontynentalny 1992 po zwycięstwie nad FC Barcelona.
W 1993 wyjechał do nowo utworzonej japońskiej J-League, do klubu Nagoya Grampus Eight. Po powrocie do Brazylii w 1995 grał w Corinthians Paulista, z którym zdobył mistrzostwo stanu São Paulo - Campeonato Paulista w 1995. Następny rok spędził w lokalnym rywalu SE Palmeiras, z którym zdobył kolejne mistrzostwo stanu São Paulo - Campeonato Paulista w 1996. Rok 1997 spędził w Cruzeiro EC, z którym wygrał trzecie w swojej karierze Copa Libertadores 1997.
W kolejnych latach grał w: Vitória Salvador, Internacional Porto Alegre, Ponte Preta, São Caetano, EC Bahia i Uberlândia. W 2006 zdobył z Vitória Futebol Clube (ES) mistrzostwo stanu Espírito Santo - Campeonato Capixaba. Karierę zakończył we Francanie Franca w 2007.
Kariera reprezentacyjna.
W reprezentacji Brazylii Elivélton zadebiutował 30 października 1991 w meczu z reprezentacją Jugosławii. W 1993 został powołany na Copa América 1993, na których Brazylia odpadła w ćwierćfinale z reprezentacją Argentyny. Elivélton wystąpił w dwóch spotkaniach turnieju z reprezentacją Chile i reprezentacją Peru. Ostatnim meczem w reprezentacji było spotkanie z reprezentacją Meksyku 8 sierpnia 1993. Łącznie zagrał w barwach "canarinhos" 13 spotkań i zdobył 1 bramkę.

</doc>
<doc id="1796273" url="https://pl.wikipedia.org/wiki?curid=1796273" title="ABEC">
ABEC



</doc>
<doc id="1796274" url="https://pl.wikipedia.org/wiki?curid=1796274" title="Transkrypcja języka tybetańskiego">
Transkrypcja języka tybetańskiego

Transkrypcja języka tybetańskiego - sposoby oddania dźwięków języka tybetańskiego przy pomocy systemów pisma innych niż alfabet tybetański. Ze względu na fakt, iż ogólnie przyjęta przez tybetologów transliteracja Wyliego bardzo różni się od rzeczywistej wymowy, opracowano różne systemy transkrypcji w językach europejskich. W polskim piśmiennictwie, poza spotykaną jeszcze niekiedy transkrypcją angielską, stosuje się najczęściej polski zapis fonetyczny oparty na systemie zaproponowanym przez Stanisława Godzińskiego. W praktyce jednak zasady te stosowane są w sposób dość luźny, w zależności od wydawnictwa czy tłumacza. W rezultacie spotyka się cały szereg równoległych sposobów zapisu: Chenrezig, Chenrezi, Czenrezig, Cienrezig, Czenrezi itp. Spółgłoski przydechowe bywają oznaczane zarówno przy pomocy litery "h", jak i apostrofem "'" co również daje w efekcie sporą różnorodność: Tsongkhapa, Congkhapa, Cong-K'a-pa, Cong-k'a-pa, Tsonkapa, Tsong Khapa itd.

</doc>
<doc id="1796275" url="https://pl.wikipedia.org/wiki?curid=1796275" title="Dwa miliony dolarów napiwku">
Dwa miliony dolarów napiwku

Dwa miliony dolarów napiwku – amerykańska komedia romantyczna z 1994 roku.
Fabuła.
Charlie Lang jest nowojorskim policjantem z Queens. Pewnego poranka wstępuje do baru na filiżankę kawy, ale nie ma z czego dać napiwku kelnerce Yvonne. Wówczas proponuje jej los na loterii, ale ona odmawia. Wtedy obiecuje jej, że jak wygra, to da jej połowę wygranej. Traf chce, że Lang wygrywa 4 miliony dolarów i postanawia dotrzymać danego słowa. Ale jego żona ma na ten temat inne zdanie.

</doc>
<doc id="1796276" url="https://pl.wikipedia.org/wiki?curid=1796276" title="Szyszkowce (rejon czortkowski)">
Szyszkowce (rejon czortkowski)

Szyszkowce (ukr. Шишківці) – wieś na Ukrainie w rejonie czortkowskim obwodu tarnopolskiego. Zamieszkuje ją obecnie 263 osoby.

</doc>
<doc id="1796278" url="https://pl.wikipedia.org/wiki?curid=1796278" title="Ustawa w przedmiocie kar za pogwałcenie przepisów, dotyczących powszechnego obowiązku służby wojskowej">
Ustawa w przedmiocie kar za pogwałcenie przepisów, dotyczących powszechnego obowiązku służby wojskowej

Ustawa w przedmiocie kar za pogwałcenie przepisów, dotyczących powszechnego obowiązku służby wojskowej – ustawa uchwalona przez Sejm Ustawodawczy 20 lutego 1920 określająca wymiar kar za uchylanie się od powszechnego obowiązku służby wojskowej.
Ustawa miała szczególne znaczenie w świetle prowadzonej wówczas wojny polsko-bolszewickiej.
Historia ustawy.
Ustawa weszła w życie 4 kwietnia 1920, jej wykonanie powierzono Ministrowi Sprawiedliwości. Jej art. 1-14 obowiązywały na terytorium byłego zaboru rosyjskiego.
Dekret z 4 lutego 1919 "o odpowiedzialności za uchylenie się od służby wojskowej" () tracił obowiązującą moc. Przepisy obowiązujące dotąd w dzielnicach zaborów austriackiego i pruskiego przed wejściem tego dekretu, obowiązywały natomiast niezmiennie.
Ustawa została uchylona w dniu 18 listopada 1924 ustawą z 23 maja 1924 "o powszechnym obowiązku służby wojskowej" ().

</doc>
<doc id="1796280" url="https://pl.wikipedia.org/wiki?curid=1796280" title="Zębata Turnia">
Zębata Turnia

Zębata Turnia (słow. "Zubatá vežička", niem. "Jordánturm", węg. "Jordán-torony") – niewielka turnia znajdująca się pomiędzy Durnym Szczytem a Łomnicą, w długiej południowo-wschodniej grani Wyżniego Baraniego Zwornika w słowackiej części Tatr Wysokich. Od Durnej Turniczki na północnym zachodzie oddziela ją Zębata Szczerbina, a od Pośledniej Turni na południowym wschodzie siodło Wyżniej Pośledniej Przełączki.
Topografia.
Od wierzchołka Zębatej Turni na południe, do górnej części Wielkiego Łomnickiego Ogrodu w Dolinie Małej Zimnej Wody, opada złożony system żeber, filarów i grzęd. Od zachodu ogranicza go żlebek spadający spod Zębatej Szczerbiny i Klimkowy Żleb, natomiast od wschodu – Żleb Breuera spadający spod Wyżniej Pośledniej Przełączki oraz dolna część Żlebu Chmielowskiego. Można wyróżnić dwa rzędy żeber – górny i dolny.
W górnym rzędzie położone są (kolejno od góry):
W dolnym rzędzie wyróżnia się kolejno od góry następujące obiekty:
Ponadto w stokach wyróżnia się Niżni Zimny Upłaz (pomiędzy dolną częścią Klimkowego Żlebu i Kozią Grzędą) oraz Wyżni Zimny Upłaz (pomiędzy Klimkowym Kopiniakiem a Pośrednim Zębatym Kopiniakiem).
Na Zębatą Turnię nie prowadzą żadne znakowane szlaki turystyczne, dostępna jest jedynie dla taterników. Najdogodniejsze drogi dla nich prowadzą na nią granią od sąsiednich przełęczy. Przez Pośredni Zębaty Przechód wiedzie Droga Jordána na Łomnicę.
Historia i nazewnictwo.
Pierwsze wejścia turystyczne:
Polska i słowacka nazwa Zębatej Turni pochodzi od jej kształtu. Nazwy niemiecka i węgierska zostały nadane ku czci Károlya Jordána – wybitnego węgierskiego taternika i pierwszego zdobywcy tej turni.

</doc>
<doc id="1796282" url="https://pl.wikipedia.org/wiki?curid=1796282" title="Simon Zimny">
Simon Zimny

Simon Zimny (ur. 18 maja 1927 w Divion, zm. 3 kwietnia 2007 w Épernay) – francuski piłkarz polskiego pochodzenia, zawodnik reprezentacji Francji zagrał jeden mecz.

</doc>
<doc id="1796283" url="https://pl.wikipedia.org/wiki?curid=1796283" title="Geografia Maroka">
Geografia Maroka

Geografia Maroka – dziedzina nauki zajmująca się badaniem Maroka pod względem geograficznym.
Maroko jest państwem leżącym w północno-zachodniej części Afryki i jest zaliczane do tzw. państw Maghrebu. Pełna nazwa kraju to "Królestwo Marokańskie". Mieszkańcy Maroka nazywają je „Królestwem Zachodu” – "Al-Mamlaka al-Maghribija". Europejska nazwa kraju pochodzi od nazwy jego dawnej stolicy – Marrakeszu. Jedno z mniejszych państw afrykańskich – jego powierzchnia wynosi 446 550 km². Maroko od zachodu oblewają wody Oceanu Atlantyckiego, a od północy Morza Śródziemnego. Charakterystyczną cechą Maroka jest suchy klimat i wyżynny krajobraz.
Nazwa.
Nazwa państwa – Maroko – pochodzi od nazwy miasta Marrakeszu, która pochodzi z języka berberyjskiego, lecz nie wiadomo co dokładnie oznacza. Pełna nazwa to "Królestwo Marokańskie". Arabska nazwa to "Al-Maghrib", pełna to "Al-Mamlaka al-Maghribijja" (tłum. „Królestwo Zachodu”). Berberyjska nazwa to "Lmaɣrib", pełna: "Tagldit n Lmaɣrib".
Położenie i powierzchnia.
Maroko leży w północno-zachodniej części Afryki i jest zaliczane do tzw. państw Maghrebu. Powierzchnia kraju wynosi 446 550 km² (446 300 km² zajmuje ląd a 250 km² wody). Maroko graniczy od wschodu i południowego wschodu z Algierią (granica ma 1900 km), od południa z Saharą Zachodnią (444 km) a na północy z dwoma hiszpańskimi enklawami – Ceutą (8 km) i Melillą (10,5 km). Od zachodu oblewają je wody Oceanu Atlantyckiego, a od północy Morza Śródziemnego – długość linii brzegowej to 1835 km.
Maroko leży w strategicznym miejscu przy Cieśninie Gibraltarskiej i jako jedyne państwo Afryki ma dostęp zarówno do Oceanu Atlantyckiego jak i Morza Śródziemnego.
Budowa geologiczna i rzeźba terenu.
Maroko charakteryzuje się górzystym krajobrazem – średnia wysokość terenu wynosi 909 m n.p.m. Przez kraj ciągnie się pasmo Atlasu – równoległe pasma Atlasu Wysokiego (740 km), Atlasu Średniego na północy i Antyatlasu na południu. Najbardziej na północ wysuniętym pasmem górskim jest Ar-Rif nad Morzem Śródziemnym, a jego najwyższym szczytem jest Dżabal Tidighin o wysokości 2456 m n.p.m. Najwyższym szczytem Maroka jest Tubkal, wznoszący się w Atlasie Wysokim na 4165 m n.p.m.
Atlas i Rif zostały uformowane w okresie paleogenu i neogenu poprzez wypiętrzenie i sfałdowanie osadów Morza Tetydy. Atlas Wysoki zbudowany jest ze starych skał krystalicznych, ma typowy alpejski charakter. Góry pokryte są jurajskimi i kredowymi wapieniami W najwyższych partiach występują formy polodowcowe, a przez znaczną część roku utrzymuje się śnieg.
Antyatlas, ciągnący się na południe od Atlasu Wysokiego jest zbudowany z prekambryjskich skał metamorficznych i osadowych pochodzących z paleozoiku. Tworzy zrąb tektoniczny wypiętrzony w okresie orogenezy alpejskiej.
Na północny zachód od Atlasu Średniego rozciąga się wyżyna Meseta Marokańska, której wschodnia część wznosi się na wysokość 1500 m n.p.m. Południową i południowo-wschodnią część kraju zajmują kamieniste i piaszczyste pustynie Sahary. Tereny nizinne występują tylko w wąskim pasie nadmorskim i w dolnym biegu rzeki Wadi Muluja.
Klimat.
Klimat Maroka zaliczany jest do podzwrotnikowego na północy i zwrotnikowego na południu. Zaznacza się tu piętrowość klimatyczna, widoczna głównie jako piętrowość opadów, temperatury i roślinności.
Na klimat Maroka ma wpływ Atlantyk, w strefie nadmorskiej klimat jest łagodniejszy i chłodniejszy w porównaniu z wnętrzem kraju. W północnej strefie nadmorskiej, panuje klimat strefy śródziemnomorskiej. Na wybrzeżu atlantyckim występują częste mgły wskutek oddziaływania zimnego Prądu Kanaryjskiego.
W górach jest chłodniej, wraz z wysokością spadają temperatury. Na równinach w głębi kraju jest sucho. Zimą panuje chłód, a latem temperatury są wysokie.
Opady w Maroku, które zaliczane jest do krajów półpustynnych i pustynnych, są średnie. Na wybrzeżu, ze względu na chłodny Prąd Kanaryjski oscylują w granicach 400–500 mm. W głębi lądu, na południu, gdzie rozciąga się pustynia i słone równiny opady osiągają maksymalnie 100 mm. W niektórych miejscach utrzymują się średnio na poziomie 60 mm, co odpowiada wysokości opadów na obszarach pustynnych. W górach opady są wyższe. W Atlasie Wysokim przekraczają barierę 1000 mm, dzięki czemu biorą stamtąd początek liczne rzeki. Na północy, w pasie nadmorskim opady są nieco większe niż na zachodnim wybrzeżu, w Tangerze utrzymują się na poziomie 800 mm. Poza obszarami pustynnymi opady występują głównie w okresie jesienno-zimowym, do marca. Latem deszcz nie pada przez co najmniej trzy miesiące z wyjątkiem obszaru Atlasu, gdzie deszcz może spaść także latem. Zimą w górach pada śnieg, czasami zdarza się także opad śnieżny na niższych wysokościach.
Maroko zaliczane jest do ciepłych krajów. Jednak temperatury są zróżnicowane ze względu na wpływ prądów morskich. Na klimat ma przede wszystkim wpływ zimny Prąd Kanaryjski, który sprawia, że zimą temperatura na wybrzeżach oscyluje średnio na poziomie 12 °C, a latem wzrasta tylko do 22 °C. Nawet na południu są one zaledwie o jeden, dwa stopnie wyższe. W głębi kraju na równinach oraz terenach pustynnych i półpustynnych latem temperatury sięgają nawet 50 °C. Średnia temperatura dobowa latem dla terenów pustynnych to 29–34 °C. Wartości te zależą od wysokości nad poziomem morza.
Wody.
Maroko jak na kraj pustynny ma duże zasoby wód rzecznych i podziemnych. Główną przyczyną jest ukształtowanie powierzchni kraju. Wysokie góry, ośnieżone zimą (listopad–maj) i otrzymujące duże opady deszczu głównie w okresie jesiennym, sprawiają, że Maroko posiada rozwinięty system rzeczny. Większość rzek wypływa z zachodnich stoków Atlasu lub południowych stoków Rifu spływają w kierunku zachodnim do Oceanu Atlantyckiego. Rzeki z północnych stoków Rifu uchodzą a do Morza Śródziemnego.
Pomimo dużych opadów, większość rzek wysycha w okresie letnim, a największe jak Wadi Subu na północy w suchych latach zmieniają się w strumienie. Pogodę kształtują Atlantyk i basen Morza Śródziemnego, co sprawia, że nie każde lato jest wybitnie suche na północy kraju. Atlantyckie prądy morskie nie przynoszą jednak letnich opadów deszczu, co sprawia, że południowa część kraju jest suchsza od północnej. Również na północy, gdzie panuje klimat śródziemnomorski, lata są z reguły suchsze od zim. Niemniej Maroko jest wilgotniejsze od innych krajów Afryki Północnej, takich jak Libia czy Egipt, gdzie opady są znikome.
Maroko jest czasami nawiedzane przez lokalne powodzie związane z roztopami śniegu w górach. Gwałtownie topniejące śniegi powodują wezbranie wód w dolinach rzek, a w konsekwencji powodzie. Jest to jedynie ekstremalne zjawisko związane z pogodą, niemające nic wspólnego z anomaliami.
Ponieważ latem zmniejsza się stan wód rzecznych, Maroko posiada liczne zbiorniki retencyjne, które nie tylko chronią przed wiosennymi powodziami, ale stanowią źródło wody pitnej oraz wody używanej w celu nawadniania terenów rolniczych.
Rzeki stałe występują w północnej i zachodniej części kraju – największe z nich to: Wadi Sibu (450 km) – najbardziej zasobna w wodę, Wadi Umm ar-Rabija i Wadi Muluja (515 km) – jedyna większa rzeka uchodząca do Morza Śródziemnego. W południowej i we wschodniej części nieliczne pojawiają się rzeki okresowe, m.in. a najdłuższa z nich to Wadi Dara – najdłuższa rzeka Maroka (ok. 1100 km). 
Gleby.
Najważniejsze gleby dla rolnictwa to czarne gleby ilaste "tirs", które występują w dolinach rzek oraz na terenach nizinnych. W górach Atlasu występują gleby brązowe (cynamonowe) oraz brunatne. Często są one kamieniste i mają płytką strukturę. Na terenach podgórskich na południowych i wschodnich stokach Atlasu występują półpustynne kserosole – szaroziemy. Na pustyni zaś litosole, gdzie w wielu miejscach tereny te są pozbawione życia (brak roślinności). Miejscami występują także słone gleby i wyschnięte słone jeziora.
Flora i fauna.
Flora.
Maroko ma dosyć bogatą florę. W dolinach rzek, jak i na wybrzeżu powszechne są palmy, na północy zaś roślinność śródziemnomorska. 
W górach pierwotnie występowały sosny, dęby i akacje. Lasy te zostały jednak mocno przetrzebione na potrzeby głównie przemysłu. Obecnie zajmują jedynie 12% powierzchni kraju. Jednak większe kompleksy leśne zachowały się w Ar-Rifie oraz w Atlasie Wysokim i Średnim z dębami, oliwkami i pistacjami. Licznie występują krzewy i pnącza. Występuje tu także cedr atlantycki, który porasta góry do wysokości 3000 m n.p.m.
Na obszarach półpustynnych i pustynnych występują suchorośla, a miejscami rosną palmy daktylowe, które porastają także nieliczne oazay.
Fauna.
Duża część pierwotnej fauny uległa wyniszczeniu wraz z napływem ludności. Jeszcze w czasach rzymskich w lasach Ghabat al-Mamura bytowały słonie. W lasach koło Meknesu żyły lwy. Lasy te jednak podpalono w XVII wieku, by uporać się z drapieżnikami, które stanowiły plagę dla miejscowych. Słonie wyginęły pod koniec starożytności, a ostatni lew padł na początku XX w.
W Maroku występuje duża liczba gatunków zwierząt. W lasach cedrowych gór Atlasu Średniego występują m.in. makaki magoty, żenety, rysie, jeżozwierze, owce grzywiaste. W paśmie Atlasu Wschodniego natknąć się można na susły, wiewiórki berberyjskie, ryjkonosy i muflony. Morskie obszary Maroka są również obfite w świat zwierzęcy. Występują tam m.in. liczne gatunki ryb, takie jak np. mieczniki, cefale, tuńczyki, leszcze morskie, węgorze, nitkopłetwy oraz ośmiornice i liczne gatunki skorupiaków. Żyją tu także morświny i delfiny.
W Maroku występuje 100 gatunków ssaków w tym rzadkie, m.in. szakale złociste, lamparty, gazele dorkas. Kraj ten zamieszkuje również około 210 gatunków ptaków, w tym wiele brodzących. Żyją tu olbrzymie stada flamingów, a także orłosępy brodate, których rozpiętość skrzydeł osiąga do 3 metrów.
Plagą wciąż pozostaje szarańcza, która niszczy użytki rolne. 
Ochrona przyrody.
Na terenie Maroka utworzono 10 parków narodowych (stan na lipiec 2020 roku).
Geografia ekonomiczna.
Na obszarze Maroka występują złoża: fosfatów, rudy żelaza, manganu, ołowiu i cynku. 
Transport.
Kolej.
Kolej w Maroku w przeciwieństwie do innych państw afrykańskich jest dość rozwinięta, lecz nie tak jak to ma miejsce w Europie. W 2001 roku sieć kolejowa Maroka miała 1907 km długości, co daje średnią gęstość 0,4271 km linii na 100 km². W tym na odcinku 1003 km sieć jest zelektryfikowana (prąd stały 3 kV), a na 370 km sieć jest dwutorowa. W 2001 roku państwowy przewoźnik ONCF eksploatował 220 lokomotyw, w tym 81 elektrycznych oraz 14 trójczłonowych elektrycznych zespołów trakcyjnych.
Najważniejszą linią kolejową jest linia łącząca Casablankę i Rabat linia ta została gruntownie zmodernizowana w latach 80. XX w. i jest przystosowana do prędkości 160 km/h. Głównym towarem, który przewozi kolej marokańska są fosforyty, dzięki którym w latach 30. XX w. rozwinęła się sieć kolejowa w Maroku. Produkcja fosforytów, a co za tym idzie również przewóz, mocno spadła w latach 70. XX wieku.

</doc>
<doc id="1796285" url="https://pl.wikipedia.org/wiki?curid=1796285" title="Walenty Rakowski">
Walenty Rakowski

Walenty Rakowski (ur. 6 lutego 1900 w Łopiennie, zm. 13 lutego 1980 w Elblągu) – pułkownik Wojska Polskiego.
Życiorys.
Urodził się 6 lutego 1900 we wsi Łopienno, w rodzinie Andrzeja i Marianny ze Skibińskich. Od 30 grudnia 1918 do 18 lutego 1919 wziął czynny udział w powstaniu wielkopolskim w rejonie Szubina, Rynarzewa, Zdziechowy i Paterka. Podczas wypadu na stację kolejową Łopienno jako dowódca sekcji zdobył ckm i lkm likwidując załogę niemiecką. Następnie został przydzielony do 2 pułku artylerii polowej.
26 sierpnia 1924, po ukończeniu Oficerskiej Szkoły dla Podoficerów w Bydgoszczy, został mianowany podporucznikiem ze starszeństwem z dniem 31 sierpnia 1924 i 12. lokatą w korpusie oficerów artylerii, i wcielony do 25 pułku artylerii polowej w Kaliszu, który 31 grudnia 1931 został przemianowany na 25 pułk artylerii lekkiej. Dwa lata później awansował na porucznika. W kwietniu 1933 przeniesiony został do 12 dywizjonu artylerii konnej w Ostrołęce. Na stopień kapitana został mianowany ze starszeństwem z dniem 1 stycznia 1936 i 62. lokatą w korpusie oficerów artylerii. W 1937, po jego rozformowaniu, przeniesiony został do 1 dywizjonu artylerii konnej w Warszawie. W marcu 1939 zajmował w tym dywizjonie stanowisko dowódcy szkoły podoficerskiej.
24 sierpnia 1939, w czasie mobilizacji, objął dowództwo 15 baterii artylerii konnej. Na czele tego pododdziału walczył w kampanii wrześniowej, w bitwie pod Mińskiem Mazowieckim i drugiej bitwie pod Tomaszowem Lubelskim. 23 września pod miejscowością Jacnia został ranny i utracił łączność z baterią.
8 listopada 1972 minister obrony narodowej gen. broni Wojciech Jaruzelski mianował go na stopień pułkownika „za udział w Powstaniu Wielkopolskim”.

</doc>
<doc id="1796286" url="https://pl.wikipedia.org/wiki?curid=1796286" title="Szyszkiwci (rejon gródecki)">
Szyszkiwci (rejon gródecki)

Szyszkiwci (ukr. Шишківці) – wieś na Ukrainie w rejonie gródeckim obwodu chmielnickiego.
Zamieszkują ją obecnie 283 osoby.

</doc>
<doc id="1796291" url="https://pl.wikipedia.org/wiki?curid=1796291" title="Spisek doskonały">
Spisek doskonały

Spisek doskonały - amerykański kryminał z 1999 roku.
Fabuła.
Nick mieszka w prowincjonalnym miasteczku. Pracuje w firmie recyclingowej i nie czuje satysfakcji z tego, co robi. Jakby było tego mało, po śmierci ojca jego ogromne długi pochłonęły cały spadek, a dom przejęli wierzyciele. W tych okolicznościach poznaje Lissę, z którą chce się związać. Myśli tylko o ucieczce z miasteczka, jego kumpel z pracy proponuje mu udział w kradzieży narkotyków. Nick zgadza się i pakuje w gorsze tarapaty...

</doc>
<doc id="1796292" url="https://pl.wikipedia.org/wiki?curid=1796292" title="Stitch">
Stitch



</doc>
<doc id="1796293" url="https://pl.wikipedia.org/wiki?curid=1796293" title="Georges Lech">
Georges Lech

Georges Lech (ur. 2 czerwca 1945 w Billy-Montigny we Francji) – francuski piłkarz polskiego pochodzenia, zawodnik reprezentacji Francji w latach 60. XX wieku.

</doc>
<doc id="1796294" url="https://pl.wikipedia.org/wiki?curid=1796294" title="Lochnagar">
Lochnagar

Lochnagar - pasmo w Grampianach Wschodnich, w Szkocji. Pasmo to graniczy z pasmem Cairngorm na północy, z pasmem Cairnwells &amp; Blairgowrie na zachodzie oraz z Angus Glens na południowym wschodzie. Najwyższym szczytem pasma jest Lochnagar, który osiąga wysokość 1155 m.
Najważniejsze szczyty:

</doc>
<doc id="1796296" url="https://pl.wikipedia.org/wiki?curid=1796296" title="Cree SAM">
Cree SAM



</doc>
<doc id="1796298" url="https://pl.wikipedia.org/wiki?curid=1796298" title="The Wizard of Gore">
The Wizard of Gore

The Wizard of Gore - amerykański horror w reżyserii Herschella Gordona Lewisa z 1970 roku.
W 2007 film doczekał się remake'u pod tym samym tytułem.
Fabuła.
Młoda prezenterka telewizyjna i jej chłopak oglądają przedstawienie, podczas którego magik Montag "zabija" na scenie ochotniczkę z widowni. Jest to jednak iluzja. Cała i zdrowa kobieta wraca z powrotem na widownię, jednak wkrótce po zakończeniu przedstawienia ginie z rąk nieznanego sprawcy. Po śmierci kolejnych kobiet, które wzięły udział w pokazie magika do akcji wkracza policja. Rozpoczynają się próby odkrycia tożsamości mordercy...

</doc>
<doc id="1796299" url="https://pl.wikipedia.org/wiki?curid=1796299" title="SAM RE-VOLT">
SAM RE-VOLT



</doc>
<doc id="1796303" url="https://pl.wikipedia.org/wiki?curid=1796303" title="Andonis Samaras">
Andonis Samaras

Andonis Samaras (; ur. 23 maja 1951 w Atenach) – grecki polityk. Od 20 czerwca 2012 do 26 stycznia 2015 premier Grecji. Dwukrotny minister spraw zagranicznych w latach 1989–1992, poseł do Parlamentu Europejskiego w latach 2004–2007, minister kultury w 2009. Członek greckiego parlamentu, przewodniczący Nowej Demokracji w latach 2009–2015.
Życiorys.
Wykształcenie.
Andonis Samaras urodził się w Atenach w 1951. W 1974 ukończył ekonomię w Amherst College w Stanach Zjednoczonych, a dwa lata później studia typu MBA na Harvard University. Mówi w języku angielskim, francuskim i włoskim.
Działalność polityczna do 2009.
W latach 1977–1993 był deputowanym do greckiego parlamentu z ramienia Nowej Demokracji z okręgu Mesenia. W 1989 pełnił funkcję ministra spraw gospodarczych, a od 1989 do 1992 (z krótką przerwą w 1990) dwukrotnie ministra spraw zagranicznych w rządach premierów Ksenofona Zolotasa i Konstandinosa Mitsotakisa. W 1993 wystąpił z Nowej Demokracji i założył prawicową partię Wiosna Polityczna. W wyborach parlamentarnych w październiku 1993 jego partia zdobyła 10 mandatów w parlamencie. Andonis Samaras objął mandat deputowanego, który zajmował do 1996. W wyniku wyborów z 1996 jego ugrupowanie znalazło się poza parlamentem.
W 2004 Wiosna Polityczna połączyła się ostatecznie z Nową Demokracją (ND), a Andonis Samaras w czasie wyborów europarlamentarnych w czerwcu 2004 dostał się do Parlamentu Europejskiego z ramienia ND. W PE wszedł w skład Komisji Budżetowej, Komisji ds. Gospodarczych i Monetarnych oraz Delegacji ds. stosunków UE-Rosja.
W wyniku wyborów parlamentarnych we wrześniu 2007 został ponownie członkiem greckiego parlamentu z ramienia ND. Zasiadł w nim w Komisji Spraw Europejskich oraz Komisji Spraw Gospodarczych. 8 stycznia 2009 został mianowany ministrem kultury w rządzie Kostasa Karamanlisa i zajmował ten urząd do 7 października 2009.
Działalność polityczna w latach 2009–2012.
Po przegranej Nowej Demokracji w wyborach parlamentarnych w październiku 2009 i złożonej przez Kostasa Karamanlisa ze stanowiska przewodniczącego partii, Andonis Samaras postanowił ubiegać się o opróżniony urząd. Po raz pierwszy przewodniczący partii wybierany był przez wszystkich członków Nowej Demokracji w ogólnogreckich wyborach, a nie jak dotąd w czasie kongresu partii. 29 listopada 2009 prawie 550 tys. obywateli w ponad tysiącu punktach w całej Grecji wzięło udział w wyborze lidera ND. Andonis Samaras, z wynikiem 50,18% zdobytych głosów, pokonał swoją główną rywalkę Dorę Bakojanni, który uzyskała 38,76% głosów poparcia. 30 listopada 2009 objął stanowisko przewodniczącego Nowej Demokracji i tym samym lidera opozycji.
W 2011 w obliczu kryzysu gospodarczego kierowana przez niego partia zdecydowała się na udział w nowym rządzie i prowadzenie reform gospodarczych. Działacze ND weszli w skład gabinetu Lukasa Papadimosa. Andonis Samaras poprowadził swoje ugrupowanie do zwycięstwa w przedterminowych wyborach w maju 2012. Uzyskał misję utworzenia nowego rządu, która zakończyła się porażką.
Premier Grecji.
W czerwcu 2012 w konsekwencji nieutworzenia gabinetu odbyły się kolejne wybory, w których Nowa Demokracja poprawiła swój wynik, zyskując blisko 30% głosów i 129 mandatów w 300-osobowym parlamencie. Andonis Samaras ponownie podjął rozmowy koalicyjne, uzyskując porozumienie Nowej Demokracji z Panhelleńskim Ruchem Socjalistycznym (PASOK) i Demokratyczną Lewicą (DIMAR). 20 czerwca 2012 został zaprzysiężony na stanowisku premiera Grecji.
Działalność od 2015.
Przedterminowe wybory w styczniu 2015 zostały wygrane przez eurokomunistyczną SYRIZĘ. Nowa Demokracja zajęła drugie miejsce, sam Andonis Samaras ponownie został wybrany na posła. 26 stycznia 2015 zakończył urzędowanie na stanowisku premiera – zastąpił go lider wygranego ugrupowania Aleksis Tsipras.
Po zwycięstwie opcji „przeciw” w referendum dotyczącym porozumienia Grecji z międzynarodowymi wierzycielami 5 lipca 2015 Andonis Samaras zrezygnował z kierowania Nową Demokracją. Tymczasowym liderem ND został wówczas Wangelis Meimarakis. We wrześniu tego samego roku w kolejnych wyborach utrzymał mandat poselski na kolejną kadencję (reelekcja również w 2019).

</doc>
<doc id="1796305" url="https://pl.wikipedia.org/wiki?curid=1796305" title="Force It">
Force It

Force It - czwarty studyjny album brytyjskiego zespołu UFO. Wydany w lipcu 1975 roku przez Chrysalis Records. 

</doc>
<doc id="1796308" url="https://pl.wikipedia.org/wiki?curid=1796308" title="Dom nad rozlewiskiem (serial telewizyjny)">
Dom nad rozlewiskiem (serial telewizyjny)

Dom nad rozlewiskiem – polski serial telewizyjny w reżyserii Adka Drabińskiego, emitowany od 4 października do 27 grudnia 2009 w TVP1. Jest ekranizacją książki Małgorzaty Kalicińskiej. Jego kontynuacje to seriale: "Miłość nad rozlewiskiem", "Życie nad rozlewiskiem", "Nad rozlewiskiem", "Cisza nad rozlewiskiem" i "Pensjonat nad rozlewiskiem".
Plenery: Tuławki, Warszawa.

</doc>
<doc id="1796311" url="https://pl.wikipedia.org/wiki?curid=1796311" title="Rusłan Hunczak">
Rusłan Hunczak

Rusłan Iwanowycz Hunczak, ukr. Руслан Іванович Гунчак (ur. 9 sierpnia 1979 we wsi Szyszkiwci, w obwodzie czerniowieckim) – ukraiński piłkarz, grający na pozycji pomocnika, a wcześniej napastnika.
Kariera piłkarska.
Kariera klubowa.
Jest wychowankiem Bukowyny Czerniowce, w którym w 1998 rozpoczął karierę piłkarską. W 2002 przeniósł się do Prykarpattia Iwano-Frankowsk, a latem do Illicziwca Mariupol. W 2004 został piłkarzem klubu Metalista Charków, a w następnym roku przeszedł do FK Charków. W 2009 podpisał kontrakt z azerskim klubem Simurq Zaqatala. Przed rozpoczęciem sezonu 2009/10 powrócił do Bukowyny. W październiku 2012 postanowił zakończyć karierę piłkarską, ale już na początku 2013 podpisał roczny kontrakt z białoruskim Naftanem Nowopołock. W styczniu 2014 przedłużył go na kolejny rok. W grudniu 2016 postanowił zakończyć karierę piłkarską.

</doc>
<doc id="1796314" url="https://pl.wikipedia.org/wiki?curid=1796314" title="Dimitris Awramopulos">
Dimitris Awramopulos

Dimitris Awramopulos, gr. Δημήτρης Αβραμόπουλος (ur. 6 czerwca 1953 w Atenach) – grecki polityk i dyplomata, parlamentarzysta, w latach 1995–2002 burmistrz Aten. Wielokrotny minister: turystyki (2004–2007), zdrowia (2007–2009), spraw zagranicznych (2012–2013), obrony narodowej (2011–2012, 2013–2014), członek Komisji Europejskiej (2014–2019).
Życiorys.
Dimitris Awramopulos urodził się w Atenach w 1953. W 1978 ukończył prawo publiczne i nauki polityczne na Wydziale Prawa Uniwersytetu Narodowego im. Kapodistriasa w Atenach. W latach 1979–1980 odbywał studia podyplomowe w specjalizacji organizacje międzynarodowe na Boston University – Brussels Graduate Center. W 1980 ukończył Akademię Dyplomatyczną MSZ. W 1986 uzyskał magisterium z zakresu europeistyki w Instytucie Studiów Europejskich na Université Libre de Bruxelles.
W 1981 rozpoczął pracę w służbach dyplomatycznych. W latach 1983–1988 był greckim konsulem w Liège w Belgii. Od 1989 do 1991 pełnił funkcję specjalnego doradcy lidera Nowej Demokracji i premiera Konstandinosa Mitsotakisa. W latach 1991–1992 był przedstawicielem Grecji w czasie spotkań KBWE w Wiedniu. W 1992 pełnił funkcję rzecznika MSZ, a następnie konsula w Genewie w Szwajcarii. W 1993 został mianowany dyrektorem Biura Dyplomatycznego przy urzędzie premiera.
W 1993 zrezygnował z pracy w dyplomacji i zaangażował się w działalność polityczną. W wyborach parlamentarnych w październiku 1993 został wybrany do Parlamentów Hellenów z ramienia Nowej Demokracji. W październiku 1994 został wybrany na burmistrza Aten. Urząd ten objął 1 stycznia 1995 i sprawował go przez dwie kadencje do 31 grudnia 2002.
W wyborach parlamentarnych w marcu 2004, wrześniu 2007 oraz październiku 2009 ponownie uzyskiwał mandat deputowanego do greckiego parlamentu z ramienia ND. Od 18 marca 2004 do 15 lutego 2007 zajmował stanowisko ministra turystyki, a następnie do 7 października 2009 ministra zdrowia i solidarności społecznej w rządzie premiera Kostasa Karamanlisa.
W 2010 został wybrany na wiceprzewodniczącego opozycyjnej wówczas Nowej Demokracji. 11 listopada 2011 objął urząd ministra obrony narodowej w koalicyjnym technicznym rządzie Lukasa Papadimosa, pełniąc tę funkcję do 17 maja 2012. Zrezygnował wówczas z mandatu poselskiego, odnawiał go jednak w wyborach z maja i z czerwca 2012.
21 czerwca 2012 został ministrem spraw zagranicznych w rządzie Andonisa Samarasa, po rekonstrukcji gabinetu z 25 czerwca 2013 objął stanowisko ministra obrony narodowej. W 2014 (od 1 listopada) otrzymał nominację na urząd komisarza ds. migracji, spraw wewnętrznych i obywatelstwa w Komisji Europejskiej, na czele której stanął Jean-Claude Juncker. Zakończył urzędowanie wraz z całą KE w 2019.

</doc>
<doc id="1796315" url="https://pl.wikipedia.org/wiki?curid=1796315" title="Robert Szczepaniak">
Robert Szczepaniak

Robert Szczepaniak (ur. 4 kwietnia 1942 w Cransac) – francuski piłkarz polskiego pochodzenia, grał w reprezentacji Francji w latach 1967-1968, występując w 5 meczach.

</doc>
<doc id="1796316" url="https://pl.wikipedia.org/wiki?curid=1796316" title="Angus Glens">
Angus Glens

Angus Glens – pasmo w Grampianach Wschodnich, w Szkocji. Pasmo to graniczy z pasmem Lochnagar na północy i północnym zachodzie oraz z Cairnwells &amp; Blairgowrie na południowym zachodzie. Najwyższym szczytem pasma jest Driesh, który osiąga wysokość 947 m.
Najważniejsze szczyty:

</doc>
<doc id="1796317" url="https://pl.wikipedia.org/wiki?curid=1796317" title="Katowice Airport">
Katowice Airport



</doc>
<doc id="1796318" url="https://pl.wikipedia.org/wiki?curid=1796318" title="George Allison">
George Allison

George Frederick Allison (ur. 24 października 1883 w Hurworth-on-Tees, zm. 13 marca 1957 w Londynie) – angielski piłkarski dziennikarz, radiowiec i menadżer. Był pierwszym sportowym komentatorem BBC i drugim pod względem długości kadencji menadżerem Arsenalu.
Kariera dziennikarska.
Urodzony w Hurworth-on-Tees, Allison zaczynał jako sekretarz sędziego na rodzinnym północnym wschodzie i w tym czasie grał również w lokalnym amatorskim klubie ze Stockton-on-Tees. Allison w wolnym czasie pisał również o sprawach swojej drużyny i w końcu dał się przekonać swojemu redaktorowi by zostać zawodowym dziennikarzem. Przez rok w Devonport Allison spędził większość swojego czasu w Cleveland i Middlesbrough i krótko był asystentem sekretarza-menadżera Middlesbrough FC.
W 1906 Allison przyjechał do Londynu jako sportowy przedstawiciel grupy czasopism Hulton. Cztery lata później został korespondentem "Sporting Life" na temat greyhound. Po spotkaniu z Lordem Kitchener, a przed koronacją w 1911 Króla Jerzego V, Allison został londyńskim korespondentem "New York Post" i rok później dołączył do redakcji Williama Randolpha Hearsta, pozostając w niej aż do 1934.
Podczas I wojny światowej Allison pracował w War Office i Admiralicji, produkował materiały propagandowe i później zaciągnął się do Royal Flying Corps (później przemianowanym na Royal Air Force). Po wojnie Allison przeniósł się do radia i rozpoczął pracę w BBC, gdzie stał się pierwszą osobą komentującą wydarzenia sportowe takie jak Epsom Derby i Grand National (wraz z korespondentem BBC zajmującym się wyścigami, Meyrickiem Goodem), zajmował się corocznymi spotkaniami reprezentacji Anglii "przeciwko" reprezentacji Szkocji i finał FA Cup w 1927 rozegrany między Cardiff City i Arsenalem. W tym czasie był już silnie powiązany z tym ostatnim klubem.
Kariera piłkarska.
Allison w młodości próbował swoich sił w piłce nożnej, nigdy jednak nie odniósł sukcesów w profesjonalnym futbolu i najlepszym okresem jego kariery była gra w Shildon. Po jego przyjeździe do Londynu w 1906 szybko zaczął być kojarzony z Woolwich Arsenal. Stał się redaktorem klubowych audycji i kontynuował swą współpracę z zespołem po jego przeniesieniu się na Highbury i zmianie nazwy na "Arsenal". Po zakończeniu I wojny światowej został członkiem zarządu, później mianowano go sekretarzem, aż w końcu przyjął urząd dyrektora generalnego.
Po nagłej śmierci legendarnego menadżera Arsenalu Herberta Chapmana w styczniu 1934, Allison latem tego samego roku został mianowany oficjalnym następcą Chapmana. Po wodzą Chapmana i tymczasowego menadżera Joego Shawa Arsenal dwa razy z rzędu zdobył mistrzostwo Anglii (w sezonach 1932/1933 i 1933/1934) i Allison dzięki ponownym mistrzostwie w sezonie 1934/1935 skompletował hat-tricka. Wygrał również FA Cup w sezonie 1935/1936 i ponownie ligę w sezonie 1937/1938.
Allison, w przeciwieństwie do swojego poprzednika Chapmana, miał rękę do zarządzania. Joe Shaw i Tom Whittaker zajmowali się trenowaniem i dyscypliną zespołu, natomiast Allison koncentrował się na polityce transferowej i relacjach klubu z mediami. Jeden z zawodników Arsenalu, Bernard Joy opowiadał później: "[On był] taktowny, przyjacielski i życzliwy. Gorzej jednak było z kierowaniem piłkarzami i głęboką wiedzą o profesjonalnym futbolu". Allison był w stanie w pierwszej połowie dekady zastąpić wiele gwiazd, m.in. Alexa Jamesa.
Wraz z wybuchem II wojny światowej oficjalne rozgrywki w Anglii został zawieszone. Po zakończeniu działań wojennych wielu zawodników, z którymi Arsenal osiągał sukcesy (m.in. Cliff Bastin i Ted Drake) postanowiło wznowić swoje kariery i kontynuować grę w klubie. W sezonie 1946/47 Arsenal spisał się fatalnie i zajął dopiero trzynaste miejsce, zaś Allison zmęczony menadżerskim życiem postanowił odejść i wycofać się z futbolu. Zmarł w 1957 po wieloletniej chorobie.

</doc>
<doc id="1796319" url="https://pl.wikipedia.org/wiki?curid=1796319" title="Statut żupny">
Statut żupny

Statut żupny – zwany także Statutem Żup Krakowskich – ordynacja wydana przez króla Kazimierza Wielkiego 22 kwietnia 1368 roku. Spisana ręką podskarbiego królewskiego Dymitra z Goraja, opracowana została przez kolegium monarszych doradców. Ordynacja regulowała zasady związane z wydobyciem i sprzedażą soli. Nadawała moc prawną starym, zwyczajowym normom oraz wprowadzała nowe przepisy, mające poprawić funkcjonowanie żup i zwiększyć ich dochodowość.
Na mocy ordynacji solnej w Królestwie Polskim - m.in. żupy w Bochni i w Wieliczce - przekształcone zostały w przedsiębiorstwa królewskie. Ich dzierżawę objęli nowi urzędnicy mianowani przez króla zwani odtąd żupnikami. W dokumencie określone zostały przepisy regulujące handel solą z żup krakowskich, przepisy regulujące produkcję soli, opodatkowanie handlu solą oraz warunki jej eksportu. Król wziął pod opiekę górników. Ordynacja określała wysokość ich zarobków, gwarantowała pomoc materialną dla pracowników żup i ich rodzin w razie wypadku podczas pracy oraz wprowadzała stałe składki górnicze na rzecz samopomocy. Powołany został też specjalny szpital przeznaczony dla górników.
Ordynacja przyznawała monopol handlu solą mieszczanom krakowskim, bocheńskim i wielickim. Dochody z eksportu soli król przeznaczał na utrzymanie powołanej przez siebie cztery lata wcześniej Akademii Krakowskiej.

</doc>
<doc id="1796323" url="https://pl.wikipedia.org/wiki?curid=1796323" title="Mistrzostwa Afryki w Piłce Siatkowej Mężczyzn 2009">
Mistrzostwa Afryki w Piłce Siatkowej Mężczyzn 2009

XVII Mistrzostwa Afryki w Piłce Siatkowej Mężczyzn odbyły się w Algierii w mieście Tetuan między 27 września a 4 października 2009 roku.
Tytułu sprzed dwóch i czterech lat bronili Egipcjanie i po raz trzeci z rzędu wygrali, pokonując w finale w trzech setach Algierię (25:21, 25:16, 25:11). Był to piąty złoty medal mistrzostw Afryki w historii egipskiej siatkówki.
Najbardziej wartościowym graczem turnieju (MVP) został egipski zawodnik Ahmed Salah. Poza tą nagrodą Egipcjanie otrzymali również trzy inne (dla najlepszego rozgwyającego, broniącego i libero).
System rozgrywek.
W turnieju wzięło udział dziewięć reprezentacji, które zostały podzielone na 2 grupy: A i B. W grupie A znalazły się cztery drużyny, a w grupie B - pięć. 
Dwie najlepsze zespoły z poszczególnych grup awansowały do półfinałów, po których rozegrano mecz o 3. miejsce i finał. 
Drużyny, które w swoich grupach zajęły pozycje 3-4, grały o końcowe rozstawienie na miejscach 5-8. 
Ostatnia reprezentacja w grupie B zakończyła swój udział w turnieju na 9. miejscu.
Faza grupowa.
Grupa A.
Tabela
Wyniki
Grupa B.
Tabela
Wyniki
Nagrody indywidualne.
Nagrody indywidualne Mistrzostw Afryki 2009

</doc>
<doc id="1796327" url="https://pl.wikipedia.org/wiki?curid=1796327" title="Shenley Training Centre">
Shenley Training Centre

Shenley Training Centre to nowoczesny ośrodek szkolenia klubu Premier League, Arsenalu. Zlokalizowany w Shenley w Hertfordshire wielomilionowy projekt został otwarty w 1999. Wkrótce mają być wprowadzane kolejne usprawnienia.
Reprezentacja Anglii ma podpisaną umowę z Arsenalem, która gwarantuje reprezentacji możliwość używania boiska i przygotowywania się do meczów rozgrywanych na Wembley. Również zespół futbolu amerykańskiego New Orleans Saints w październiku 2008 odbył w Shenley obóz treningowy przygotowujący do rozgrywanej w Londynie NFL International Series. W 2007 Arsenal za odpowiednią cenę udostępnił swoje centrum New York Giants i Miami Dolphins.

</doc>
<doc id="1796330" url="https://pl.wikipedia.org/wiki?curid=1796330" title="Furazydyna">
Furazydyna

Furazydyna – organiczny związek chemiczny, pochodna nitrofuranu. Stosowana jako lek przeciwbakteryjny, działa na wiele szczepów bakteryjnych w obrębie układu moczowego. Dobrze wchłania się z przewodu pokarmowego, wydalana jest z moczem w postaci niezmienionej.
Dawkowanie.
Doustnie. Dawkę oraz częstotliwość stosowania leku ustala lekarz lub farmaceuta. Zwykle w pierwszym dniu 400 mg w czterech dawkach podzielonych, następnie 300 mg na dobę w 3 dawkach podzielonych. Leczenie trwa 7–8 dni.
Ciąża i laktacja.
Kategoria B. Pochodne nitrofuranu dobrze przenikają przez barierę łożyskową, lecz ich stężenie we krwi płodu jest kilkakrotnie mniejsze niż we krwi matki. Nie stosować w I trymestrze ciąży, a z uwagi na ryzyko spowodowania niedokrwistości hemolitycznej u dziecka należy zachować szczególną ostrożność u kobiet w III trymestrze ciąży. Nie stosować u kobiet w okresie karmienia piersią.
Preparaty.
Preparaty handlowe: "Furaginum", "Urofuraginum", "Neofuragina".

</doc>
<doc id="1796331" url="https://pl.wikipedia.org/wiki?curid=1796331" title="Główny Urząd Zaopatrywania Armii">
Główny Urząd Zaopatrywania Armii

Główny Urząd Zaopatrywania Armii (GUZA) - urząd utworzony na mocy "ustawy" Sejmu Ustawodawczego z dnia 11 kwietnia 1919 r. "o utworzeniu Głównego Urzędu Zaopatrywania Armii".
Na czele GUZA stał dyrektor mianowany przez Radę Ministrów na wniosek Ministra Spraw Wojskowych, któremu bezpośrednio podlegał. Przedstawicielem Ministra Spraw Wojskowych w Komitecie Doradczym przy GUZA był pułkownik inżynier Wacław Marcolla. 12 czerwca 1919 roku Minister Spraw Wojskowych zatwierdził etat Kancelarii Przedstawiciela M.S.Wojsk. w Komitecie Doradczym przy GUZA. 
Urząd został zniesiony "ustawą" z dnia 18 grudnia 1920 roku "w przedmiocie reorganizacji sprawy zaopatrywania armii", która weszła w życie 15 stycznia 1921 roku. Wszystkie kompetencje urzędu przeniesiono na Ministerstwo Spraw Wojskowych kierowane wówczas przez generała porucznika Kazimierza Sosnkowskiego.

</doc>
<doc id="1796333" url="https://pl.wikipedia.org/wiki?curid=1796333" title="GUZA">
GUZA



</doc>
<doc id="1796334" url="https://pl.wikipedia.org/wiki?curid=1796334" title="Cheetahs">
Cheetahs

Cheetahs (pol. "Gepardy", obecnie ze względów marketingowych Toyota Cheetahs) - profesjonalna południowoafrykańska drużyna rugby występująca w lidze Currie Cup. Zespół, na zasadzie franczyzy, do 2017 roku występował w międzynarodowej lidze Super Rugby skupiającej najlepsze drużyny z Australii, Nowej Zelandii i RPA. Łącznie, daje to region pokrywający się granicami z Wolnym Państwem. To właśnie od Oranii klub zapożyczył barwy, a stroje przypominają stroje reprezentacji Holandii.
Cheetahs swoje mecze rozgrywają na Free State Stadium w Bloemfontein, stolicy regionu. W latach 2017-2019 występowała w lidze Pro14.
Historia.
Po raz pierwszy klub z Wolnego Państwa wystąpił w rozgrywkach Super Rugby (wówczas jeszcze Super 12) wystąpił w 1997 roku. W swoim debiutanckim sezonie Free State Cheetahs zajęli siódme miejsce. W 2005 roku powołano do życia na zasadzie franczyzy Central Cheetahs, a klub ten, razem z australijskim Western Force, dołączył do czołówki w 2006 roku. Wówczas to po sezonie zasadzniczym "gepardy" zajęły 10. miejsce.
Klub przez 9 lat tworzył franczyznę z klubami Griffons i Griquas, w 2016 postanowiono zrezygnować z tego rozwiązania i klub pozyskiwał zawodników wyłącznie z drużyny Free State Cheetahs.
W roku 2013 drużyna zajęła 6. miejsce w tabeli zasadniczej co było jej najlepszym wynikiem w historii, dało jej to awans do fazy play off w którym drużyna przegrała mecz kwalifikacyjny.
W 2017 roku "gepardy" wzięły udział po raz ostatni w lidze Super Rugby, powodem takiego stanu rzeczy jest zmniejszenie ilości drużyn występujących w rozgrywkach od sezonu 2018. Drużyna doszła do porozumienia z SARU 6 lipca 2017 roku.
Od sezonu 2017/18 drużyna na mocy umowy z rodzimą federacją oraz federacjami europejskimi dołączyła, razem z zespołem Southern Kings do europejskiej ligi Pro12. Z powodu dwóch dodatkowych drużyn liga zmieniła nazwę na Pro14.
W roku 2020 SARU (federacja południowoafrykańska) podjęła decyzję o wycofaniu klubu z rozgrywek Pro14 (razem z Southern Kings), w jego miejsce zostały powołane kluby występujące dotychczas w lidze Super Rugby: Sharks, Lions, Stormers oraz Bulls, było to spowodowane decyzją nowozelandzkiej federacji o kontynuowaniu rozgrywek Super Rugby w formacie krajowym lub skupiającym wyłącznie drużyny z Australii i Nowej Zelandii w roku 2021, pozostawiając drużyny z RPA bez możliwości konfrontacji z drużynami spoza RPA w roku 2021(w związku z pandemią koronawirusa Australia, Nowa Zelandia i RPA stworzyły własne wewnątrzkrajowe rozgrywki odpowiednio Super Rugby AU, Super Rugby Aoteroa i Super Rugby Unlocked aby zakończyć sezon 2020, w sezonie 2021 planowano wrócić do oryginalnego formatu lecz Australia i Nowa Zelandia postanowiły kontynuować rozgrywki krajowe a później rozegrać mecze pomiędzy najlepszymi drużynami obu krajów w formacie Super Rugby Trans Tasman), w odpowiedzi zarząd klubu poinformował o staraniach klubu do dołączenia do nowo formowanej ligi europejskiej oraz rozgrywaniu meczy w Currie Cup.

</doc>
<doc id="1796336" url="https://pl.wikipedia.org/wiki?curid=1796336" title="Władcy Franków">
Władcy Franków



</doc>
<doc id="1796337" url="https://pl.wikipedia.org/wiki?curid=1796337" title="Chondryty zwyczajne">
Chondryty zwyczajne

Chondryty zwyczajne – grupa meteorytów kamiennych należąca do chondrytów. Stanowią ok. 80% wszystkich znajdowanych meteorytów. Chondryty zwyczajne dzielą się na trzy grupy: chondryty oliwinowo-bronzytowe (H), chondryty oliwinowo-hiperstenowe (L), chondryty oliwinowo-pigeonitowe (LL, nazywane też amfoterytami). Chondryty zwyczajne zawierają w swym składzie: piroksen rombowy 20-30%, plagioklaz 5-10%, troilit ok. 5%. Poza tym posiadają również oliwin, kamacyt i taenit w proporcjach zależnych od typu chondrytu. Nie zawierają minerałów z grupą wodorotlenową OH.

</doc>
<doc id="1796340" url="https://pl.wikipedia.org/wiki?curid=1796340" title="Chondryty oliwinowo-pigeonitowe">
Chondryty oliwinowo-pigeonitowe



</doc>
<doc id="1796349" url="https://pl.wikipedia.org/wiki?curid=1796349" title="Kenji Fujimitsu">
Kenji Fujimitsu

 – japoński lekkoatleta, sprinter.

</doc>
<doc id="1796352" url="https://pl.wikipedia.org/wiki?curid=1796352" title="Chondryt zwyczajny">
Chondryt zwyczajny



</doc>
<doc id="1796364" url="https://pl.wikipedia.org/wiki?curid=1796364" title="Ustawa z dnia 14 lipca 1983 r. o narodowym zasobie archiwalnym i archiwach">
Ustawa z dnia 14 lipca 1983 r. o narodowym zasobie archiwalnym i archiwach



</doc>
<doc id="1796365" url="https://pl.wikipedia.org/wiki?curid=1796365" title="Ustawa o ważności zapisów z 1588">
Ustawa o ważności zapisów z 1588



</doc>
<doc id="1796366" url="https://pl.wikipedia.org/wiki?curid=1796366" title="Gerry Weber Open 2007">
Gerry Weber Open 2007

Gerry Weber Open 2007 – tenisowy turniej ATP rangi ATP International Series z cyklu Gerry Weber Open rozgrywany w dniach 11–17 czerwca 2007 roku w Halle na kortach trawiastych o puli nagród 680 250 euro.

</doc>
<doc id="1796369" url="https://pl.wikipedia.org/wiki?curid=1796369" title="Juan Carlos Zubczuk">
Juan Carlos Zubczuk

Juan Carlos Zubczuk (ur. 31 marca 1965 w Obrera Misiones) – peruwiański piłkarz pochodzenia ukraińskiego, urodzony w Argentynie, grający na pozycji bramkarza.
Kariera piłkarska.
Kariera klubowa.
Jego rodzice pochodzenia ukraińskiego - nazwisko ojca Zubczuk (ukr. Зубчук), a mamy Miszczuk (ukr. Міщук). Wychowanek klubu Racing Club de Avellaneda, w którym w 1983 rozpoczął karierę piłkarską. W 1984 został wypożyczony do San Lorenzo (MP). W 1988 przeszedł do peruwiańskiego klubu Universitario Lima. W 1995 zakończył karierę zawodową w Alianza Atlético Sullana.
Kariera reprezentacyjna.
Zgodził się na propozycję bronić barw narodowej reprezentacji Peru. Ale był tylko rezerwowym bramkarzem.

</doc>
<doc id="1796370" url="https://pl.wikipedia.org/wiki?curid=1796370" title="Narodowy Komitet Wyborczy Stronnictw Demokratycznych">
Narodowy Komitet Wyborczy Stronnictw Demokratycznych

Narodowy Komitet Wyborczy Stronnictw Demokratycznych – komitet wyborczy powołany 20 grudnia 1918, przed wyborami parlamentarnymi w Polsce w 1919. W jego skład weszły: Stronnictwo Narodowo-Demokratyczne, Stronnictwo Chrześcijańsko-Demokratyczne, Polska Partia Postępowa, Zjednoczenie Narodowe, Narodowa Akcja Wyborcza Kobiet Polskich. 
Po kilku tygodniach przystąpiły ponadto: Stronnictwo Polityki Realnej, Stronnictwo Odrodzenia Narodowego, Stronnictwo Pracy Narodowej, Koło Polityczne Zrzeszeń Robotniczych, Stowarzyszenie Robotników Chrześcijańskich i Związek Niezależności Gospodarczej.
W wyborach 1919 sojusz ten uzyskał 37% głosów, a przez to 109 mandatów (posłowie w większości pochodzili z Wielkopolski).

</doc>
<doc id="1796372" url="https://pl.wikipedia.org/wiki?curid=1796372" title="Deifob">
Deifob



</doc>
<doc id="1796373" url="https://pl.wikipedia.org/wiki?curid=1796373" title="Cabeus">
Cabeus



</doc>
<doc id="1796377" url="https://pl.wikipedia.org/wiki?curid=1796377" title="Aktöbe-Lento Aktöbe">
Aktöbe-Lento Aktöbe



</doc>
<doc id="1796379" url="https://pl.wikipedia.org/wiki?curid=1796379" title="Paul McCrane">
Paul McCrane

Paul David McCrane (ur. 19 stycznia 1961 w Filadelfii) – amerykański aktor, telewizyjny, teatralny i filmowy, także reżyser i piosenkarz. Nominowany do nagrody Grammy za najlepszy album soundtrack dla mediów wizualnych filmu muzycznego "Sława" ("Fame", 1980) i laureat nagrody SAG (Screen Actors Guild) za występ w serialu "Ostry dyżur".
Życiorys.
Wczesne lata.
Urodził się w Filadelfii w Pensylwanii w rodzinie katolickiej jako syn Eileen C. (z domu Manyak), pielęgniarki, i Jamesa J. McCrane’a Juniora, aktora i pisarza. Ma starszego brata Jima i trzy młodsze siostry: Maureen, Barbarę i Deirdre. Jego rodzina przeprowadziła się do Richboro w Pensylwanii. W latach 1975–1978 uczęszczał do szkoły katolickiej Holy Ghost Preparatory School. Następnie przeniósł się do Nowego Jorku, gdzie studiował aktorstwo w Herbert Berghof Studio.
Kariera.
W 1979 wystąpił jako młody pacjent w dramacie sportowym Sylvestar Stallone’a "Rocky II". Za rolę Montgomery’ego MacNeilla w dramacie muzycznym Alana Parkera "Sława" ("Fame", 1980) był nominowany do Young Artist Award. Po gościnnym udziale w melodramacie wojennym Sidneya J. Furie "Purpurowe serca" ("Purple Hearts", 1984) z Cheryl Ladd i serialu "Posterunek przy Hill Street" (1986), zwrócił na siebie uwagę jako Emil M. Antonowsky w filmie Paula Verhoevena "RoboCop" (1987).
W latach 1997–2003 i w roku 2008 w epizodzie w ostatnim, 15. sezonie serialu NBC "Ostry dyżur," grał doktora Roberta „Rakietę” Romano. Grał również astronautę Pete’a Conrada w miniserialu HBO "Z Ziemi na Księżyc" ("From the Earth to the Moon", 1998). Pojawił się w wielu serialach, w tym "Z Archiwum X" (1997) i "Brzydula Betty" (2008).
McCrane skomponował oraz wykonał dwa utwory do musicalu "Sława": „Dogs in the Yard” oraz „Is it Okay if I Call You Mine”.
Życie prywatne.
W 1998 ożenił się z Daną Kellin, projektantką biżuterii. Mają dwoje dzieci: Williama Thomasa oraz Noe Catherine.

</doc>
<doc id="1796380" url="https://pl.wikipedia.org/wiki?curid=1796380" title="Andrij Sokołenko">
Andrij Sokołenko

Andrij Jewhenowycz Sokołenko (ukr. Андрій Євгенович Соколенко; ur. 8 czerwca 1978 w Symferopolu) – ukraiński piłkarz, grający na pozycji obrońcy, a wcześniej napastnika.
Kariera piłkarska.
Kariera klubowa.
Jest wychowankiem Tawrii Symferopol. W 1996 rozpoczął karierę piłkarską w klubie Dynamo Saki. W 1998 przeniósł się do Prykarpattia Iwano-Frankowsk, a w następnym sezonie do drużyny Krywbas-2 Krzywy Róg, po czym powrócił do Prykarpattia. W 2002 został piłkarzem klubu Wołyni Łuck, a w następnym roku wyjechał zagranicę, gdzie bronił barw klubów Dynama Mińsk i Aktöbe-Lento Aktöbe. W 2005 powrócił do Wołyni, skąd w następnym roku przeszedł do FK Charków. Po rundzie jesiennej spędzonej w Obołoni Kijów, powrócił do Charkowa. Po wygaśnięciu kontraktu na początku 2009 ponownie został piłkarzem Prykarpattia Iwano-Frankowsk, a latem podpisał kontrakt z azerskim klubem Simurq Zaqatala. W 2010 zawodnik nie miał klubu. W 2011 grał w zespołach amatorskich Huculszczyna Kosów i Karpaty Kołomyja. Latem 2011 podpisał roczny kontrakt z pierwszoligowym Enerhetykem Bursztyn. Potem grał w amatorskim zespole Hazowyk Bohorodczany. Latem 2013 przeszedł do Tepłowyka Iwano-Frankiwsk, w którym zakończył karierę piłkarską.

</doc>
<doc id="1796381" url="https://pl.wikipedia.org/wiki?curid=1796381" title="Wasil Rahulia">
Wasil Rahulia



</doc>
<doc id="1796385" url="https://pl.wikipedia.org/wiki?curid=1796385" title="I Want You Back! Unreleased Masters">
I Want You Back! Unreleased Masters

I Want You Back! Unreleased Masters – kompilacja The Jackson 5 wydana w 2009 roku (zob. 2009 w muzyce) przez Motown. Zawiera wcześniej niepublikowane utwory oraz alternatywne wersje największych przebojów. Płyta została wydana z okazji 40 rocznicy wydania singla I Want You Back.

</doc>
<doc id="1796388" url="https://pl.wikipedia.org/wiki?curid=1796388" title="Wyższa Szkoła Przedsiębiorczości im. Księcia Kazimierza Kujawskiego w Inowrocławiu">
Wyższa Szkoła Przedsiębiorczości im. Księcia Kazimierza Kujawskiego w Inowrocławiu

Wyższa Szkoła Przedsiębiorczości im. Księcia Kazimierza Kujawskiego w Inowrocławiu (dawniej Toruńska Wyższa Szkoła Przedsiębiorczości) – niepubliczna szkoła wyższa, utworzona w Toruniu na podstawie Decyzji Ministra Nauki i Szkolnictwa Wyższego z dnia 22 stycznia 2009 roku. W październiku 2016 roku Uczelnia zmieniła nazwę na Wyższą Szkołę Przedsiębiorczości im. Księcia Kazimierza Kujawskiego, a w roku 2017 jej siedziba została przeniesiona do Inowrocławia.
Charakterystyka.
WSP posiada uprawnienia na przeprowadzanie studiów zawodowych, o profilu praktycznym na 3 kierunkach, w ramach których kształci na kilkunastu specjalnościach.
Do wykazu niepaństwowych uczelni zawodowych MNiSW została wpisana pod nr 354. 
Kształcenie.
Uczelnia prawno-medyczna o profilu praktycznym, oferuje możliwość podjęcia studiów I stopnia na trzech kierunkach, w ramach których kształci na kilkunastu specjalnościach:
Dodatkowo Uczelnia prowadzi również kształcenie na studia podyplomowe:
Zakres: administracja i prawo
Zakres: zarządzanie/przedsiębiorczość
Zakres: nauki o zdrowiu

</doc>
<doc id="1796395" url="https://pl.wikipedia.org/wiki?curid=1796395" title="Struthio molybdophanes">
Struthio molybdophanes



</doc>
<doc id="1796400" url="https://pl.wikipedia.org/wiki?curid=1796400" title="Yoshihiro Chiba">
Yoshihiro Chiba

 – japoński lekkoatleta, płotkarz.
Medalista mistrzostw Japonii i Australii.

</doc>
<doc id="1796406" url="https://pl.wikipedia.org/wiki?curid=1796406" title="Szczęśliwi razem">
Szczęśliwi razem

Szczęśliwi razem (ang. "Happy Together", 1989) – amerykański film fabularny (komedia romantyczna) z Patrickiem Dempseyem i Helen Slater obsadzonymi w rolach głównych. W filmie, w jednej ze swoich pierwszych ról, wystąpił także gwiazdor Brad Pitt.
Fabuła.
W wyniku pomyłki komputera para studentów - potencjalny pisarz i początkująca aktorka - dostaje wspólny pokój w akademiku. Początkowe nieporozumienia owocują wzajemną wrogością, aby wkrótce przekształcić się w trwały związek.

</doc>
<doc id="1796413" url="https://pl.wikipedia.org/wiki?curid=1796413" title="Jacob de Haan">
Jacob de Haan

Jacob de Haan (ur. 28 marca 1959 w Heerenveen) − holenderski kompozytor, aranżer i dyrygent. Lekcje gry na fortepianie rozpoczął we wczesnym wieku. Edukował się w Państwowej Wyższej Szkole Muzycznej w Leeuwarden, gdzie nabył umiejętności gry na trąbce i organach. Później wykładał na tej samej uczelni. W 2003 dostał nagrodę za całokształt swojej twórczości. Jacob de Haan regularnie występuje jako dyrygent nie tylko w Europie, ale także w Australii i USA. Często jest też członkiem jury na międzynarodowych konkursach. Obecnie mieszka w Rotterdamie, gdzie nadal komponuje nowe utwory.

</doc>
<doc id="1796415" url="https://pl.wikipedia.org/wiki?curid=1796415" title="Hell in a Cell 2009">
Hell in a Cell 2009



</doc>
<doc id="1796417" url="https://pl.wikipedia.org/wiki?curid=1796417" title="Adolf Wermuth">
Adolf Wermuth

Adolf Wermuth (ur. 23 marca 1855 – zm. 11 października 1927) – niemiecki prawnik, urzędnik i polityk, burmistrz Berlina w latach 1912–1920.

</doc>
<doc id="1796418" url="https://pl.wikipedia.org/wiki?curid=1796418" title="Roberto Zywica">
Roberto Zywica

Roberto Jaime Żywica (ur. 21 stycznia 1947 w Buenos Aires) – argentyński piłkarz polskiego pochodzenia grający na pozycji pomocnika i trener.
Kariera zawodnicza.
Żywica karierę zawodową rozpoczął grając w Club Atlético River Plate. Grał także Gimnasia La Plata.
W 1971 r. przeszedł do Stade de Reims, gdzie grał trzy sezony i był nazywany "Roberto Z". W późniejszych latach grał w trzech innych francuskich klubach: Troyes AC, Toulouse FC i GFCO Ajaccio.
Karierę zakończył w Argentynie, występując w klubach All Boys, Nueva Chicago, Banfield i Atlanta.

</doc>
<doc id="1796429" url="https://pl.wikipedia.org/wiki?curid=1796429" title="Beinn a’ Bhùird">
Beinn a’ Bhùird

Beinn a’ Bhùird – szczyt w paśmie Cairngorm, w Grampianach Wschodnich. Leży w Szkocji, w regionie Aberdeenshire. 

</doc>
<doc id="1796430" url="https://pl.wikipedia.org/wiki?curid=1796430" title="Konkordat między Stolicą Apostolską i Rzecząpospolitą Polską">
Konkordat między Stolicą Apostolską i Rzecząpospolitą Polską



</doc>
<doc id="1796432" url="https://pl.wikipedia.org/wiki?curid=1796432" title="Now You’re Gone (singel Basshuntera)">
Now You’re Gone (singel Basshuntera)

Now You’re Gone – szósty singel szwedzkiego muzyka Basshuntera stworzony przy współpracy DJ-a Mentala Theo oraz Bazzheadza. Singiel został nagrany w języku angielskim na podstawie debiutanckiego singla Basshuntera – „Boten Anna”.
Wydanie.
2 września 2011 roku na platformę Wii została wydana gra konsolowa "We Dance", zawierająca „Now You’re Gone” wraz z 39 innymi utworami.
Teledysk.
Teledysk do utworu został wyreżyserowany przez Aleksa Herrona, a jego publikacja odbyła się 22 listopada 2007 roku. W teledysku zagrała między innymi Aylar Lie. Przedstawie parę, która komunikuje się za pomocą wiadomości tekstowych. Teledysk był trzecim najczęściej oglądanym filmem w serwisie YouTube.
Odbiór.
Krytyka.
Redaktor Michaelangelo Matos z amerykańskiego bloga Idolator w ramach realizacji Project X omówił utwory znajdujące się w pierwszej dziesiątce notowania z drugiego tygodnia lutego 2008 roku brytyjskiej listy przebojów. Odnosząc się do pierwszego z listy „Now You’re Gone” stwierdził, że wokale i house’owy beat są bardzo agresywne i nie nadają się dla amerykańskich słuchaczy.
Covery i alternatywne wersje utworu.
W 2009 roku został wydany singel „Everyone” Crazy Froga.
Występy na żywo.
Basshunter w 2008 roku wykonał utwór w brytyjskim programie "Życie w Hollyoaks" oraz w ramach Channel 4 podczas imprezy „T4 on the Beach 2008” pod koniec lipca 2008 roku. 4 lipca 2010 roku w ramach Channel 4 na „T4 on the Beach 2010” ponownie wykonał ten utwór. 25 kwietnia 2008 roku Basshunter wykonał utwór „Now You’re Gone” na żywo w Łodzi w Polsce podczas „Eska Music Awards 2008”, otrzymał nagrodę – Radioaktywny Hit Roku Era. Basshunter wykonał utwór na kanale RTL 2 podczas imprezy „The Dome 45" w Niemczech. Basshunter wykonał utwór 24 listopada 2010 roku podczas imprezy „Zero Gravity” w Stanach Zjednoczonych.

</doc>
<doc id="1796433" url="https://pl.wikipedia.org/wiki?curid=1796433" title="Pośrednia Rywocińska Przełęcz">
Pośrednia Rywocińska Przełęcz

Pośrednia Rywocińska Przełęcz (słow. "Zadné Studené sedlo", "Zadné Studenovodské sedlo", niem. "Hintere Kohlbachtalscharte", węg. "Hátsó Tarpataki csorba") – przełęcz znajdująca się w grani Rywocin (fragment Zimnowodzkiej Grani) w słowackiej części Tatr Wysokich. Oddziela ona Wielką Rywocińską Turnię od Pośredniej Rywocińskiej Turni. Na siodło tej przełęczy nie prowadzą żadne znakowane szlaki turystyczne. Dla taterników stanowi ona dogodny dostęp do Wielkiej Rywocińskiej Turni.
Pośrednią Rywocińską Przełęcz zwano niegdyś Niżnią Rywocińską Przełęczą.
Pierwsze wejścia turystyczne:
Już przed wejściem Alfreda Martina przełęcz została zdobyta przez żołnierzy i oficerów przy okazji pomiarów kartograficznych w 1895 lub 1896 r.

</doc>
<doc id="1796437" url="https://pl.wikipedia.org/wiki?curid=1796437" title="Sakanie">
Sakanie



</doc>
<doc id="1796438" url="https://pl.wikipedia.org/wiki?curid=1796438" title="Cakanie">
Cakanie



</doc>
<doc id="1796440" url="https://pl.wikipedia.org/wiki?curid=1796440" title="Yoshitaka Iwamizu">
Yoshitaka Iwamizu

 – japoński lekkoatleta, specjalizujący się w biegu na 3000 metrów z przeszkodami.
Osiągnięcia.
Dwukrotnie reprezentował Japonię podczas igrzysk olimpijskich. W obu startach (Ateny 2004 i Pekin 2008) odpadał w eliminacjach zajmując odpowiednio 25. i 29. miejsce.

</doc>
<doc id="1796441" url="https://pl.wikipedia.org/wiki?curid=1796441" title="Skrajna Rywocińska Przełęcz">
Skrajna Rywocińska Przełęcz

Skrajna Rywocińska Przełęcz (słow. "Predné Studené sedlo", "Predné Studenovodské sedlo", niem. "Vordere Kohlbachtalscharte", węg. "Elülső Tarpataki csorba") – przełęcz położona na wysokości ok. 1780 m n.p.m. znajdująca się w grani Rywocin (fragmencie Zimnowodzkiej Grani) w słowackiej części Tatr Wysokich. Oddziela ona Pośrednią Rywocińską Turnię od Skrajnej Rywocińskiej Turni. Na jej siodło nie prowadzą żadne znakowane szlaki turystyczne, jest dostępna jedynie dla taterników.
Dawna nazwa Skrajnej Rywocińskiej Przełęczy to "przełęcz Zniżki".
Pierwsze wejścia turystyczne:

</doc>
<doc id="1796444" url="https://pl.wikipedia.org/wiki?curid=1796444" title="Chrisula Saatsoglu-Paliadeli">
Chrisula Saatsoglu-Paliadeli

Chrisula Saatsoglu-Paliadeli, gr. Χρυσούλα Σαατσόγλου-Παλιαδέλη (ur. 8 lipca 1947 w Salonikach) – grecka archeolog i polityk, posłanka do Parlamentu Europejskiego VII kadencji.
Życiorys.
Ukończyła studia na Uniwersytecie Arystotelesa w Salonikach. Na tej uczelni doszła do stanowiska profesora archeologii klasycznej. Przez wiele lat współpracowała z Manolisem Andronikosem, m.in. przy wykopaliskach w Werginie. Uczestniczyła w odkryciu znajdujących się tam grobów królewskich. Objęła funkcję dyrektora prowadzonych w tym rejonie badań archeologicznych. W wyborach w 2009 uzyskała mandat deputowanej do Parlamentu Europejskiego z ramienia PASOK-u. Przystąpiła do grupy socjalistycznej, została wiceprzewodniczącą Komisji Petycji oraz członkinią Komisji Kultury i Edukacji.

</doc>
<doc id="1796447" url="https://pl.wikipedia.org/wiki?curid=1796447" title="Yvonne Tracy">
Yvonne Tracy

Yvonne Tracy (ur. 27 lutego 1981) – irlandzka piłkarka występująca na pozycji obrońcy. Obecnie reprezentuje barwy angielskiego klubu Arsenal Ladies.
Kariera klubowa.
Tracy zaczynała swą karierę w Lifford. Do Arsenalu Ladies trafiła w sierpniu 2000.
Kariera międzynarodowa.
Tracy rozegrała ponad 40 spotkań w reprezentacji Irlandii. Była irlandzką międzynarodową piłkarką 2002 roku.

</doc>
<doc id="1796450" url="https://pl.wikipedia.org/wiki?curid=1796450" title="Prymasi Normandii">
Prymasi Normandii



</doc>
<doc id="1796452" url="https://pl.wikipedia.org/wiki?curid=1796452" title="Beinn Mheadhoin">
Beinn Mheadhoin

Beinn Mheadhoin – szczyt w paśmie Cairngorm, w Grampianach Wschodnich. Leży w Szkocji, w regionie Moray. 

</doc>
<doc id="1796460" url="https://pl.wikipedia.org/wiki?curid=1796460" title="147P/Kushida-Muramatsu">
147P/Kushida-Muramatsu

147P/Kushida-Muramatsu – kometa krótkookresowa, należąca do grupy komet typu Enckego. 
Odkrycie.
Kometa została odkryta 8 grudnia 1993 roku w "Yatsugatake South Base Observatory" w Japonii przez Yoshio Kushidę i Osamu Muramatsu.
Orbita komety.
Orbita komety 147P/Kushida-Muramatsu mieści się w pasie głównym planetoid. Jej peryhelium znajduje się w odległości 2,76 j.a., aphelium zaś 4,86 j.a. od Słońca. Jej okres obiegu wokół Słońca wynosi 7,43 roku, nachylenie do ekliptyki to wartość 2,37˚.
Z obliczeń wykonanych przez zespół dr. Katsuhito Ohtsuki wynika, że kometa 147P/Kushida-Muramatsu w latach 1949–1962 była tymczasowym satelitą Jowisza, wykonując wokół niego dwa pełne okrążenia. Jest więc jedną z zaledwie pięciu komet przechwyconych przez największą z planet, a czas jej krążenia wokół niej jest trzecim najdłuższym. Komety tego typu określa się mianem quasi-Hilda od rodziny planetoidy Hilda, której członkowie znajdują się na nietypowych orbitach wskutek oddziaływania Jowisza.
Obserwowano zbliżenia komety 147P/Kushida-Muramatsu do Słońca w latach 1993, 2000 i 2009. Kolejne zbliżenie nastąpiło w lutym 2016 roku, a kometa znalazła się w odległości 2,69 j.a. od Ziemi.

</doc>
<doc id="1796462" url="https://pl.wikipedia.org/wiki?curid=1796462" title="Niamh Fahey">
Niamh Fahey

Niamh Fahey (ur. 13 października 1987) – irlandzka piłkarka występująca na pozycji obrońcy. Obecnie reprezentuje barwy angielskiego klubu Arsenal Ladies. Wygrała również krajowy puchar w futbolu gaelickim.
Kariera klubowa.
Grant zaczynała karierę w Salthill Devon, klubie z rodzinnego miasta. Do Arsenalu Ladies przybyła w sierpniu 2000.
Kariera międzynarodowa.
Grant rozegrała ponad 10 spotkań dla reprezentacji Irlandii, zaś wcześniej reprezentowała kraj w młodzieżowych reprezentacjach U-18 i U-19.

</doc>
<doc id="1796465" url="https://pl.wikipedia.org/wiki?curid=1796465" title="Ambasadorowie Stanów Zjednoczonych na Ukrainie">
Ambasadorowie Stanów Zjednoczonych na Ukrainie

Ambasadorowie Stanów Zjednoczonych na Ukrainie – Stany Zjednoczone uznały niepodległość Ukrainy 26 grudnia 1991. Placówkę dyplomatyczną USA uruchomiono w Kijowie 23 stycznia 1992. Przewodniczył jej John Gundersen. Pierwszego ambasadora USA na Ukrainie mianowano 11 kwietnia 1992.

</doc>
<doc id="1796467" url="https://pl.wikipedia.org/wiki?curid=1796467" title="Pulaski Skyway">
Pulaski Skyway

Pulaski Skyway (pełna nazwa: The General Pulaski Skyway) – most drogowy w północnej części stanu New Jersey (USA) o długości 3,5 mili (5,6 kilometra). Otwarty 24 listopada 1932, nazwany na cześć polskiego generała Kazimierza Pułaskiego.

</doc>
<doc id="1796470" url="https://pl.wikipedia.org/wiki?curid=1796470" title="Szadzenie">
Szadzenie

Szadzenie – zjawisko fonologiczne polegające na zastąpieniu szeregu spółgłosek zębowych zwarto-szczelinowych ⟨c, dz⟩ i spółgłosek zębowych szczelinowych ⟨s, z⟩ szeregiem spółgłosek dziąsłowych ⟨cz, sz, ż, dż⟩. Jego powstanie wynikło z przesadnego unikania mazurzenia, które w tym przypadku jest procesem do niego odwrotnym. To cecha typowa dla obszaru granicznego gwar mazurzących z niemazurzącymi, np. Suwalszczyzny.
Przykłady słów z szadzeniem zanotowane w gwarach według "Atlasu Gwar Polskich": "proszo" zamiast „proso”, "bydlęczy" zamiast „bydlęcy”, "szmalec" zamiast „smalec”.
Formy z szadzeniem niekiedy wypierały pierwotne formy z języka literackiego. Za przykład takiego zjawiska można wskazać współczesne słowo "żubr" na miejscu pierwotnego stpol. "zubr" lub "ząbrz", zachowanego w nazwach miejscowych, takich jak Zambrów czy Zembrów.
Nazwa szadzenie pochodzi od słowa "sadzić" w znaczeniu „robić coś na siłę”, które było wymawiane przez ⟨sz⟩ jako , jako wynik hiperpoprawności.

</doc>
<doc id="1796473" url="https://pl.wikipedia.org/wiki?curid=1796473" title="Mistrzostwa Europy w Piłce Siatkowej Mężczyzn 1991">
Mistrzostwa Europy w Piłce Siatkowej Mężczyzn 1991

XVII Mistrzostwa Europy w piłce siatkowej mężczyzn 1991 odbyły się w Niemczech między 7 a 15 września 1991 roku. Mecze rozgrywane były w Karlsruhe, w Hamburgu oraz w Berlinie .
Tytuł przed dwoma laty wywalczyła reprezentacja Włoch. Mistrzostwo po raz dwunasty wywalczyła reprezentacja Związku Radzieckiego pokonując w 3-setowym finale reprezentację Włoch (15:11 17:16 15:9 ).
System rozgrywek.
W turnieju wzięło udział 12 drużyn które zostały podzielone na 2 grupy. Do półfinałów awansowały dwa pierwsze zespoły z obu grup, zaś zespoły z obu grup z miejsc 3 i 4 walczyły obsadzając miejsca od 5 do 8.
Faza kwalifikacyjna.
Grupa I.
Tabela
Wyniki
Grupa II.
Tabela
Wyniki

</doc>
<doc id="1796474" url="https://pl.wikipedia.org/wiki?curid=1796474" title="Modlitwa Dziewicy">
Modlitwa Dziewicy



</doc>
<doc id="1796475" url="https://pl.wikipedia.org/wiki?curid=1796475" title="Natalie Ross">
Natalie Ross

Natalie Ross (ur. 14 września 1989) – szkocka piłkarka występująca na pozycji pomocnika. Obecnie reprezentuje barwy angielskiego klubu Arsenal Ladies i gra w seniorskiej reprezentacji Szkocji.
Kariera klubowa.
Ross zaczynała swą karierę w Hibernian Ladies. Do Arsenalu Ladies trafiła w lipcu 2008
Kariera międzynarodowa.
Ross w reprezentacji Szkocji zadebiutowała w marcu 2008, w spotkaniu z reprezentacją Holandii, gdy w drugiej połowie zastąpiła Julie Fleeting.
Życie osobiste.
Studiowała na Uniwersytecie Hertfordshire.

</doc>
<doc id="1796480" url="https://pl.wikipedia.org/wiki?curid=1796480" title="Binominalne nazewnictwo gatunków">
Binominalne nazewnictwo gatunków

Binominalne nazewnictwo gatunków, nazewnictwo binominalne, nazewnictwo dwuimienne – zasada naukowego oznaczania nazwy gatunku biologicznego z wykorzystaniem dwu członów – pierwszym członem nazwy jest nazwa rodzajowa w formie rzeczownika, a drugim tzw. epitet gatunkowy, najczęściej w formie przymiotnikowej. 
Nazewnictwo binominalne zostało pierwszy raz zastosowane w 1623 przez braci Gasparda i Jeana Bauhin w dziele "Pinax Theatri Botanici". Do powszechnej akceptacji tej zasady konstruowania nazw gatunków przyczynił się Karol Linneusz za sprawą publikacji "Species Plantarum" w 1753. W tamtym czasie stosowano nazwy gatunków składające się z nazwy rodzajowej i frazy opisowej liczącej do 12 słów (nazwy polinominalne). Pierwotnie jednowyrazowe epitety gatunkowe służyły tylko do celów indeksowych, ponieważ zajmowały mniej miejsca. Z czasem wygoda ich używania spowodowała, że rozbudowane frazy opisowe zostały zastąpione przez epitet jednowyrazowy. 
Naukowe nazwy gatunków, powszechnie nazywane nazwami łacińskimi, pochodzą z greki, łaciny lub są tworzone ze zlatynizowanych słów pochodzących z innych języków. Zgodnie z zasadami Międzynarodowego Kodeksu Nomenklatury Botanicznej (ICBN) i Zoologicznej (ICZN) nazwy binominalne (inaczej binomy, z łac. "binomen") należy pisać krojem pisma wyróżniającym je na tle pozostałego tekstu (np. "kursywa" w tekście prostym). Pierwszy człon nazwy zawsze zapisywany jest wielką literą. Zasada ta nie dotyczy nazw wernakularnych (rodzimych, zwyczajowych), które w języku polskim zapisywane są małą literą.
Pełna nazwa gatunku zawiera jeszcze tzw. cytat – nazwisko autora pierwszego naukowego opisu danego gatunku (diagnozy taksonomicznej) oraz, po przecinku, rok publikacji tego opisu, a w postaci rozwiniętej także miejsce opublikowania diagnozy, np.:
Znakiem † przed nazwą naukową oznaczane są taksony wymarłe.
W przypadku, gdy zmieniono oryginalną kombinację nazw rodzajowej i gatunkowej, tj. gdy przeniesiono gatunek do innego rodzaju, jej autor podawany jest w nawiasie. W nomenklaturze botanicznej w takiej sytuacji autor nowej kombinacji podawany jest za nawiasem, np. "Picea abies" (L.) H.Karst., co oznacza, że epitet gatunkowy "abies" nadał Linneusz (opisując gatunek "Pinus abies"), a do rodzaju "Picea" (z rodzaju "Pinus") przeniósł go Gustav Hermann Karsten. W nomenklaturze zoologicznej zostawia się tylko nazwisko autora epitetu gatunkowego, bez autora nowej kombinacji. W nomenklaturze botanicznej zwykle ustala się standaryzacja nazwisk autorów, tak aby forma występująca w nazwie binominalnej była jednoznaczna. Często jest to skrót nazwiska, czasem pełne nazwisko, czasem dodawany jest inicjał imienia. Przykładowo autorstwo Linneusza może być oznaczone jako Linnaeus lub Linn., ale najczęściej stosowany jest skrót L.
Nazwy gatunkowe pochodzące od nazwisk lub nazw geograficznych mogą być zarówno przymiotnikami i rzeczownikami w drugim przypadku. O ile kodeks botaniczny nie dopuszcza tworzenia nazw, w których nazwa rodzajowa przypomina epitet gatunkowy lub pochodzi od niego, Kodeks Nomenklatury Zoologicznej zezwala na tworzenie tautonimów, czyli takich nazw (np. "Cardinalis cardinalis"). Zalecane jest unikanie epitetów gatunkowych, które były zastosowane wcześniej w jakimś blisko spokrewnionym rodzaju, a także epitetów podobnych brzmieniowo. Zgodnie z Kodeksem musi być zachowana oryginalna pisownia nazw rodzajowych lub epitetów wywodzących się od nazwisk lub nazw geograficznych. Charakterystyczne końcówki epitetów gatunkowych pochodzących od nazwisk to: "-i, -ii, -eri, -ae, -e" dla formy rzeczownikowej oraz "-ianus", "-anus" – formy przymiotnikowej. Nazwy pochodzące od nazw geograficznych to toponimy, pełniące funkcję epitetów gatunkowych (rzadziej nazw rodzajowych). Określają one miejsce, gdzie dany gatunek zaobserwowano po raz pierwszy. 
Dając w nazwie wyraz swojemu zdaniu na temat pospolitości występowania osobników opisywanych gatunków autorzy nazw naukowych używają określeń: liczny ("multus", "polus"), nieliczny ("oligos", "paucos"). Inne określenia o charakterze opisowym:
Typowe końcówki epitetów określających podobieństwo gatunku do czegoś innego to: "-forma", "-oides", "-opsis".

</doc>
<doc id="1796481" url="https://pl.wikipedia.org/wiki?curid=1796481" title="Aloha (słowo)">
Aloha (słowo)

Aloha – wyraz w języku hawajskim używany jako powitanie (w różnych formach: aloha – cześć, aloha kakahiaka/aloha ʻauinalā – dzień dobry, aloha ahiahi – dobry wieczór, aloha kākou – witamy) i pożegnanie. Oznacza także "miłość", "uczucie", "pokój", "afekt", "litość". Pochodzi od prapolinezyjskiego słowa "alofa" oznaczającego "miłość". Według podań ludowych, słowo powstało z połączenia hawajskiego "alo" (pol. "twarz", "bliskość", "pierwszy plan", "podzielenie") i "ha" (pol. "sens życia"), nie ma na to jednak lingwistycznych dowodów.
Słowo to, powszechnie używane na Hawajach, stało się bardzo popularne w całych Stanach Zjednoczonych, a w mniejszym stopniu także w Europie, a to głównie za sprawą licznych filmów, seriali itp. "Stan Aloha" (ang. "Aloha State"), tłumaczone jako "stan miłości", to oficjalny przydomek Hawajów. Wywodząca się z Hawajów filozofia życia, nosi nazwę "duch Aloha". "Aloha ʻOe" (pol. "Pożegnanie z Tobą") to tytuł słynnej pieśni napisanej przez ostatnią hawajską królową, Liliʻuokalani. Od tego słowa wzięła swoją nazwę sieć komputerowa ALOHAnet. Słowo "aloha" ma w swojej nazwie także wiele firm czy obiektów (np. zabytkowa Wieża Aloha w Honolulu), a nawet linie lotnicze (Aloha Airlines) czy zespół muzyczny (Aloha From Hell).

</doc>
<doc id="1796483" url="https://pl.wikipedia.org/wiki?curid=1796483" title="Nazewnictwo binominalne">
Nazewnictwo binominalne



</doc>
<doc id="1796486" url="https://pl.wikipedia.org/wiki?curid=1796486" title="Nazewnictwo dwuimienne">
Nazewnictwo dwuimienne



</doc>
<doc id="1796487" url="https://pl.wikipedia.org/wiki?curid=1796487" title="Nomenklatura binominalna">
Nomenklatura binominalna



</doc>
<doc id="1796488" url="https://pl.wikipedia.org/wiki?curid=1796488" title="Binominalne nazewnictwo">
Binominalne nazewnictwo



</doc>
<doc id="1796489" url="https://pl.wikipedia.org/wiki?curid=1796489" title="Dwuimienna nomenklatura">
Dwuimienna nomenklatura



</doc>
<doc id="1796491" url="https://pl.wikipedia.org/wiki?curid=1796491" title="Nomenklatura dwuimienna">
Nomenklatura dwuimienna



</doc>
<doc id="1796492" url="https://pl.wikipedia.org/wiki?curid=1796492" title="Michael Ransom">
Michael Ransom



</doc>
<doc id="1796497" url="https://pl.wikipedia.org/wiki?curid=1796497" title="Stob Choire Claurigh">
Stob Choire Claurigh

Stob Choire Claurigh (gael. "Stob Choire Clamhraidh", wym. ) – szczyt w paśmie Ben Nevis, w Grampianach Zachodnich. Leży w Szkocji, w regionie Highland. 

</doc>
<doc id="1796499" url="https://pl.wikipedia.org/wiki?curid=1796499" title="Kim Little">
Kim Little

Kim Alison Little (ur. 29 czerwca 1990 w Aberdeen) – szkocka piłkarka występująca na pozycji pomocniczki w angielskim klubie Arsenal oraz w reprezentacji Szkocji.
Kariera klubowa.
Little zaczynała swoją karierę w Hibernian. W marcu 2008 przeniosła się do Arsenalu i w sezonie 2008/2009 opuściła tylko jedno spotkanie.
Kariera międzynarodowa.
Little w reprezentacji zadebiutowała w lutym 2007, w spotkaniu z reprezentacją Japonii, gdy w drugiej połowie zmieniła Megan Sneddon. Swojego pierwszego gola w reprezentacji zdobyła w marcu 2008 przeciwko reprezentacji Rosji.

</doc>
<doc id="1796501" url="https://pl.wikipedia.org/wiki?curid=1796501" title="Clara Morgane">
Clara Morgane

Clara Morgane (ur. 25 stycznia 1981 w Marsylii) – francuska prezenterka telewizyjna, piosenkarka oraz była aktorka filmów pornograficznych.
Życiorys.
Wczesne lata.
Urodziła się w Marsylii jako Emmanuelle Aurélie Munos. W 1993, w wieku 12 lat zaczęła pracować dla agencji modelek „Houra”.
Kariera filmowa.
W 2000, mając 19 lat zagrała w pierwszym filmie erotycznym Telsev "Reveries Exclusives" ze swoim chłopakiem – Gregiem Centauro. W 2001 podpisała kontrakt z Blue One. Początkowo występowała jedynie ze swoim chłopakiem, lecz później złamała tę zasadę występując z innymi aktorami.
Pojawiła się w filmach takich jak "Straszny film" (2000) i "Straszny film 2" (2001) jako Clara, "Projet X" (2001), "Max 2" (2001), "Faites avec l'Amour Clara Morgane" (2001), "Snowboarder" (2002) jako striptizerka, "Laure ou Une sensuelle rencontre" (2002), "La Sulfureuse" (2002), "Le Journal de Pauline" (2002), "La Cambrioleuse" (2002) z Ianem Scottem, "La Candidate" (2002) czy "Les dessous de Clara Morgane" (2002). W 2001 w Cannes została uhonorowana francuską nagrodą Hot d'Or w kategorii najlepsza francuska gwiazdka.
Dość szybko jej osobą zainteresowały się media. Od września 2001 do sierpnia 2008 prowadziła program "Le Journal du Hard" na płatnej stacji Canal+. Zajmowała się również udzielaniem porad seksualnych na łamach magazynów przeznaczonych zarówno dla nastolatków, jak i osób dorosłych. Często pojawiała się również we francuskiej telewizji publicznej.
Stworzyła dwie marki bielizny erotycznej: Clara M. oraz Shocking Princess. Pełniła funkcję rzecznika prasowego napoju bezalkoholowego Gini.
W 2003 opublikowała swoją pierwszą autobiografię: "Sex Star". Jako pierwsza kobieta z Francji znalazła się na okładce amerykańskiej edycji magazynu „Penthouse”. Była również na okładkach ponad 40 magazynów, m.in.: „Voici”, „Entrevue”, „VSD”, „Playboy”, „Newlook” i „Maxim”, a przez magazyn „FHM” została uznana najseksowniejszą Francuzką i ósmą najseksowniejsza kobietą świata.
Kariera muzyczna.
W 2007 rozpoczęła karierę muzyczną. Jej debiutancki album, "DéCLARAtions" został wydany 18 czerwca 2007, będąc mieszanką stylów muzycznych (funk, hip-hop i R'n'B). Clara Morgane napisała teksty do wszystkich utworów. Pierwszy singel „J'Aime”, z udziałem rapera Lorda Kossity oraz singel „Sexy Girl” były dostępne w sieci już od 26 marca 2007. Kolejne single to „Nous Deux” i „Le Diable au Corps” (2011).
Od 18 października do o końca grudnia 2012 w Théâtre de la Pépinière w Paryżu występowała z programem "Kabaret Canaille".

</doc>
<doc id="1796502" url="https://pl.wikipedia.org/wiki?curid=1796502" title="Poliajnos">
Poliajnos

Poliajnos (ur. ok. 100 w Nikai (?), zm. ok. 170) – rzymski retor i adwokat pochodzenia greckiego. Najbardziej znanym dziełem Poliajnosa są "Podstępy wojenne" napisane dla Marka Aureliusza i Lucjusza Werusa z okazji wojny z Partami. Był także autorem zaginionej "Mowy w obronie zgromadzenia macedońskiego", zaś Księga Suda wylicza także inne jego dzieła: "O Tebach" oraz "O taktyce ksiąg trzy".
"Podstępy wojenne" składają się z ośmiu ksiąg, z czego fragmenty piątej i szóstej nie zachowały się. W dziele zawarto 900 (w obecnej wersji, uwzględniając braki – 833) przykładów podstępów i manewrów wojennych Greków, Macedończyków, Rzymian i innych ludów. Efektem pośpiechu w pisaniu pracy z okazji bieżących działań wojennych i związanego z tym brakiem ostatecznej redakcji są obecne w niej liczne błędy, m.in. powtórzenia, mieszanie faktów historycznych a także nieporadnie konstruowane zdania w dialekcie attyckim.

</doc>
<doc id="1796503" url="https://pl.wikipedia.org/wiki?curid=1796503" title="Chyżówki">
Chyżówki



</doc>
<doc id="1796505" url="https://pl.wikipedia.org/wiki?curid=1796505" title="Ciara Grant">
Ciara Grant

Ciara Mary Grant (ur. 17 maja 1978 w Waterford) – irlandzka piłkarka występująca na pozycji pomocniczki. W trakcie swojej kariery grała w takich zespołach, jak Benfica, St Patrick's Athletic, Arsenal oraz Reading. Między 1995 a 2012 rokiem zanotowała ponad 100 spotkań w reprezentacji Irlandii.

</doc>
<doc id="1796506" url="https://pl.wikipedia.org/wiki?curid=1796506" title="Max Bahr">
Max Bahr

Max Bahr (ur. 25 października 1848 w Landsberg an der Warthe [dzisiejszy Gorzów Wielkopolski], zm. 25 września 1930) – niemiecki fabrykant, właściciel szwalni worków jutowych oraz willi w Landsbergu. Honorowy obywatel miasta Landsberg od 1918 roku. Rozpoczynał od przejętego od ojca sklepu, potem uruchomił wielką szwalnię worków, a zakończył życie jako właściciel największej w Niemczech wytwórni worków z juty. Na początku XX wieku rozmaite worki były potrzebna na każdym kroku, a juta w opakowaniach pełniła funkcję taką, jaką dziś plastik. Zapotrzebowanie było ogromne. Do obróbki juty i wytwarzania tkanin na worki Max Bahr wybudował na Zawarciu nowoczesną fabrykę, w której w polskich czasach mieściły się Zakłady Przemysłu Jedwabniczego ,Silwana". 

</doc>
<doc id="1796509" url="https://pl.wikipedia.org/wiki?curid=1796509" title="Adam Stanisław Naruszewicz">
Adam Stanisław Naruszewicz



</doc>
<doc id="1796511" url="https://pl.wikipedia.org/wiki?curid=1796511" title="Rozwój lokalny">
Rozwój lokalny

Rozwój lokalny - proces pozytywnych zmian (wzrostu ilościowego i postępu jakościowego) zachodzących na danym – stosunkowo niewielkim – obszarze, z uwzględnieniem potrzeb, preferencji i hierarchii wartości właściwych dla tego obszaru.

</doc>
<doc id="1796515" url="https://pl.wikipedia.org/wiki?curid=1796515" title="Struś syryjski">
Struś syryjski

Struś syryjski ("Struthio camelus syriacus") – wymarły podgatunek strusia czerwonoskórego – ptaka z rodziny strusi (Struthionidae). Zamieszkiwał Półwysep Arabski oraz Bliski Wschód. Zasięg występowania tego strusia w czasach prehistorycznych wydaje się być stały, ale wraz z wysuszeniem Półwyspu Arabskiego zniknął z niegościnnych obszarów pustyni, takich jak Ar-Rab al-Chali. W czasach historycznych struś syryjski występował prawdopodobnie w dwóch oddzielnych subpopulacjach: mniejszej w południowo-wschodniej części Półwyspu Arabskiego i większej na obszarze, gdzie dziś spotykają się granice Arabii Saudyjskiej, Jordanii, Iraku i Syrii.
Zmierzając w kierunku Półwyspu Synaj, prawdopodobnie zintegrował się z innym podgatunkiem – strusiem północnoafrykańskim ("S. c. camelus"). Oba podgatunki wyglądały bardzo podobnie, możliwe, że samice strusia syryjskiego były nieco jaśniejszej barwy. Struś syryjski był nieco mniejszy od północnoafrykańskiego: skok 390–465 mm u strusia syryjskiego i 450–530 mm u północnoafrykańskiego; wymiary pokrywają się w niewielkim przedziale.
Struś syryjski od dawna zajmuje znaczące miejsce w kulturze regionu. Dorosły struś z jedenastoma młodymi został przedstawiony na słynnym prehistorycznym „Graffiti Rock I” (rysunki wyryte na skale datowane na 2000–1000 p.n.e. odkryte w pobliżu Rijadu). W Mezopotamii był wykorzystywany jako zwierzę ofiarne i przedstawiany na dziełach sztuki, malowany na kubkach i innych przedmiotach wykonanych ze strusich jaj, sprzedawanych aż po Etrurię w okresie nowoasyryjskim.
Żydowska opinia o tym ptaku była mniej korzystna. Fakt, że samica strusia może pozostawić gniazdo bez opieki (jaja mają grubą i mocną skorupę chroniącą przed drapieżnikami), stał się powodem dla reprymendy zapisanej w Księdze Hioba (Hi 39:13 -18) i Lamentacjach Jeremiasza (Lamentacje 4:3). Możliwe, że struś syryjski znajdował się wśród ptaków zakazanych Żydom i uznawanych za niekoszerne w Księdze Kapłańskiej (Kpł 11:16), jednakże Izraelici znali prawdopodobnie inny podgatunek – strusia północnoafrykańskiego, który w tamtym czasie występował w egipskiej dolinie Nilu.
W czasach rzymskich był duży popyt na strusie, które wykorzystywano w "venatio" (widowiskowych walkach z udziałem zwierząt, często egzotycznych) lub w kuchni. Były to zazwyczaj strusie północnoafrykańskie, a nie strusie syryjskie, gdyż te ostatnie występowały jedynie na przygranicznych terenach Imperium Rzymskiego. Jednak znacznie później pióropusze ze strusia syryjskiego zostały uznane za bardziej wartościowe ozdoby, w porównaniu do piór strusi północnoafrykańskich.
W epoce ekspansji islamu struś syryjski reprezentował bogactwo i elegancję. Polowanie na strusie stało się popularną rozrywką dla bogaczy i szlachty (jeśli zabito strusia w odpowiedni sposób, jego mięso uznawane było przez muzułmanów za halaal). Jaja, pióra i skóry były szeroko wykorzystywane w rękodziele. Zarówno produkty otrzymane ze strusi, jak i żywe ptaki były eksportowane aż do Chin.
Wyginięcie.
Upowszechnienie broni palnej, a następnie pojazdów mechanicznych zapoczątkowało wymieranie tego podgatunku. Wcześniejsze polowania z łuku oraz przy pomocy psów pozwalały większości grupy strusi na ucieczkę, ale strzelby umożliwiły myśliwym strzelanie do wielu osobników dla czystej zabawy. 
Na początku XX wieku strusie syryjskie stały się rzadkością. Utrzymywały się jeszcze w północnej części Wielkiego Nefudu, na północ w kierunku Pustyni Syryjskiej i na wschód w kierunku Doliny Eufratu. Najgęściej zasiedlały prowincję Al Jawf, gdzie towarzyszyły stadom gazeli ("Gazella saudiya") i oryksów arabskich – innym gatunkom uznawanym za bardzo rzadkie lub wymarłe.
Niektóre z ostatnich obserwacji wskazują jednego osobnika znalezionego w 1928 roku na wschód od al Tall-Rasatin przy jordańsko-irackiej granicy. Ptak został zastrzelony i zjedzony przez pracowników rurociągu na obszarze Jubail na początku lat 40 XX w. (niektóre źródła wyraźnie wskazują rok 1941). Dwa apokryficzne wskazania ptaków, które spotkał ten sam los w 1948 roku oraz umierający osobnik znaleziony w 1966 roku w górnej Wadi el-Hasa na północ od Petry.
Pozostałości starych jaj są jeszcze odnajdywane na dawnym obszarze występowania południowej subpopulacji, która zniknęła między 1900 a 1920 r., prawdopodobnie głównie ze względu na postępujące wysuszenie terenu. Niektóre fragmenty skorup zostały zebrane przez arabistę Harry’ego St. Johna Philby’ego w Mahadir Summan w Arabii około 1931 r. W latach 20. XX w. Londyński Ogród Zoologiczny podjął ostatnią próbę odzyskania strusia syryjskiego przy pomocy jaj zakupionych u kłusownika. Jaja zostały wysłane do Londynu, gdzie bez powodzenia próbowano sztucznej inkubacji. Analizy mtDNA oraz wskazujących pochodzenie haplotypów potwierdziły bliskie pokrewieństwo strusia syryjskiego i północnoafrykańskiego (Robinson &amp; Matthee, 1999). Projekt zastąpienia wymarłego podgatunku przez strusia północnoafrykańskiego został rozpoczęty w Arabii Saudyjskiej (Seddon &amp; Soorae, 1999). Obecnie (2009) wprowadza się też strusia północnoafrykańskiego wychowanego w niewoli do otwartych obszarów Negew w Izraelu, gdzie niegdyś zamieszkiwał struś syryjski.

</doc>
<doc id="1796519" url="https://pl.wikipedia.org/wiki?curid=1796519" title="Ian Waltz">
Ian Waltz

Ian Waltz (ur. 15 kwietnia 1977 w Post Falls, w stanie Idaho) – amerykański lekkoatleta, dyskobol.

</doc>
<doc id="1796520" url="https://pl.wikipedia.org/wiki?curid=1796520" title="Parafia Narodzenia Matki Bożej w Rogowie">
Parafia Narodzenia Matki Bożej w Rogowie

Parafia Narodzenia Matki Bożej – prawosławna parafia w Rogowie, działająca w latach 1875–1963, reaktywowana po upadku ZSRR. 
Historia.
Parafia została erygowana w celu realizacji potrzeb religijnych ludności rosyjskiej wyznania prawosławnego osiedlającej się w Rogowie i okolicach od drugiej połowy lat 60. XIX wieku. Od początku posiadała wolnostojącą cerkiew, przewidzianą dla 150 wiernych. 
Do I wojny światowej liczba prawosławnych w miasteczku jeszcze wzrosła i w 1915, w przededniu bieżeństwa, była szacowana na 243 osoby. W wymienionym roku jednak z Rogowa wyjechał zarówno proboszcz parafii, jak i większość jej członków. Kolejne nabożeństwo w porzuconej do tej pory cerkwi miało miejsce w 1921. Spadek liczby prawosławnych doprowadził do czasowej likwidacji parafii – cerkiew w Rogowie na początku lat 20. była świątynią pomocniczą cerkwi w Poniewieżu. W 1927, gdy ponownie działała osobna parafia w Rogowie, należało do niej już tylko 85 osób. W 1942 liczba ta spadła do 63. W 1947 parafia została zarejestrowana przez władze radzieckie, które jednak nakazały jej likwidację w 1963.
Parafia jest wymieniona na wykazie czynnych placówek duszpasterskich eparchii wileńskiej i litewskiej; została zatem otwarta ponownie po upadku ZSRR.

</doc>
<doc id="1796523" url="https://pl.wikipedia.org/wiki?curid=1796523" title="Cerkiew Narodzenia Matki Bożej w Rogowie">
Cerkiew Narodzenia Matki Bożej w Rogowie

Cerkiew Narodzenia Matki Bożej – prawosławna cerkiew w Rogowie. 
Historia.
Cerkiew w Rogowie została wzniesiona w związku z pojawieniem się w okolicach Rogowa osadników narodowości rosyjskiej w latach 60. i 70. XIX wieku. Została zaprojektowana dla 150 wiernych i poświęcona 16 lutego 1875. Pozostawała czynna do 1915, kiedy ludność prawosławna okolic miasteczka udała się w większości na bieżeństwo. Kolejne nabożeństwo w niej odbyło się dopiero w 1921. Z powodu znacznego spadku liczby wiernych (z 243 do 85 osób) cerkiew straciła wówczas status parafialnej, odzyskany pod koniec lat 20. stulecia i utracony ponownie w czasie II wojny światowej. 
W 1962 władze radzieckie zamknęły świątynię, pozwalając na ponowne jej użytkowanie liturgiczne dopiero latem następnego roku. Nabożeństwa odbywały się jednak już tylko w wybrane święta, zaś z czasem całkowicie ustały. Obecnie w cerkwi w Rogowie Święta Liturgia jest odprawiana kilka razy w roku. 
Architektura.
Cerkiew wzniesiona jest na planie prostokąta. Wejście do niej prowadzi przez prostokątne drzwi bez portalu, ponad którym znajdują się dwie blendy otoczone półkolistymi łukami, między którymi umiejscowione zostało puste już dziś tondo. W bocznych ścianach cerkwi znajdują się po dwa półkoliste okna, podobnie w bocznych ścianach prezbiterium. Ponad nim wznosi się sygnaturka z cebulastą kopułą. We wnętrzu świątyni jednorzędowy ikonostas oraz kilka bocznych ikon i chorągwi cerkiewnych. 

</doc>
<doc id="1796524" url="https://pl.wikipedia.org/wiki?curid=1796524" title="Ben More">
Ben More

Ben More (gael. "Beinn Mòr") – szczyt w paśmie Crianlarich/Balquhidder, w Grampianach Centralnych. Leży w Szkocji, w regionie Stirling.

</doc>
<doc id="1796525" url="https://pl.wikipedia.org/wiki?curid=1796525" title="Stanisław Donimirski">
Stanisław Donimirski

Stanisław Donimirski (ur. 1927 lub 30 czerwca 1928 w Czerninie koło Sztumu, zm. 20 maja 2012 w Warszawie) – polski chemik (w 1965 uzyskał stopień doktora nauk technicznych), były pracownik Wojskowej Akademii Technicznej. Honorowy obywatel Sztumu.
Pochodził ze znanej rodziny ziemiańskiej, zasłużonej dla polskości na Pomorzu; był synem Witolda Donimirskiego (1874–1939) i Wandy z Sikorskich (1890–1974). 11 lipca 2010, w 90 rocznicę plebiscytu na Warmii, Mazurach i Powiślu, został odznaczony medalem "Zasłużony dla Ziemi Sztumskiej".

</doc>
<doc id="1796527" url="https://pl.wikipedia.org/wiki?curid=1796527" title="Jarred Rome">
Jarred Rome

Jarred Rome (ur. 21 grudnia 1976 w Seattle, zm. 21 września 2019 w Tulalip Bay) – amerykański lekkoatleta, dyskobol.

</doc>
<doc id="1796529" url="https://pl.wikipedia.org/wiki?curid=1796529" title="Mosty kolejowe w Bydgoszczy">
Mosty kolejowe w Bydgoszczy

Mosty kolejowe w Bydgoszczy – trzy mosty kolejowe na Brdzie w Bydgoszczy. Łukowy, ceglany most wschodni oddany do użytku w 1851 jest najstarszym zachowanym obiektem mostowym w Bydgoszczy i jednym z najstarszych istniejących mostów kolejowych w Polsce. Most środkowy (ceglany, łukowy) zbudowano w 1872, a żelbetowy most zachodni – w 1895.
Lokalizacja.
Mosty kolejowe spinają oba brzegi Brdy, powyżej Starego Miasta, w dzielnicy Okole. W odległości 300 m na północ od mostów znajduje się stacja kolejowa Bydgoszcz Główna.
Przez najstarszy most wschodni przebiega linia kolejowa nr 18 Piła-Bydgoszcz-Kutno (Warszawa), przez most środkowy – linia kolejowa nr 131 tzw. magistrala węglowa Chorzów Batory – Bydgoszcz – Tczew, a przez most zachodni – linia kolejowa nr 356 Poznań Wschód – Wągrowiec – Bydgoszcz Główna.
Pod mostami oprócz rzeki Brdy przebiegają ulice: Żeglarska i Nadrzeczna.
Charakterystyka.
Mosty kolejowe składają się obecnie z trzech obiektów:
Na najstarszej nitce mostu oprócz torowiska znajduje się chodnik dla pieszych.
Obecnie wiadukty posiadają zniszczone drewniane osłony przeciwlodowe w nurcie (rosną na nich drzewa). Budowano je tak, żeby każdy tor był drożny – dwa z nurtem, jeden pod prąd.
Funkcję zarządcy obiektów w imieniu PKP Polskie Linie Kolejowe S.A. sprawuje Zakład Linii Kolejowych w Bydgoszczy.
Most wschodni (1851).
Most wykonano jako sklepiony, ceglany, pięcioprzęsłowy, o długości całkowitej 80 m. Długość między osiami skrajnych wezgłowi wynosi 59,60 m. Przez most prowadzi dwutorowa zelektryfikowana linia kolejowa nr 18, od której odchodzi łącznica nr 745 (rozjazd nr 158 leży na samym moście). Szerokość konstrukcji -10,23 m. Nawierzchnię na moście stanowi fragment drogi rozjazdowej oraz dwa tory boczne. Przez obiekt mogą przejeżdżać pociągi o dopuszczalnym nacisku osi do 20 ton. Dwa filary środkowe znajdują się w nurcie rzeki, stąd szerokość szlaku żeglownego pod mostem wynosi 10 m.
Most środkowy (1872).
Most wykonano na podobieństwo mostu wschodniego. Jest sklepiony, ceglany, pięcioprzęsłowy, o długości całkowitej 86,85 m. Prowadzą przez niego 2 tory zelektryfikowanej linii kolejowej nr 131. Konstrukcję nośną stanowią sklepienia ceglane długości 13,65 + 14,55 + 14,55 + 14,45 + 13,60 m. Długość mostu między osiami skrajnych wezgłowi wynosi 70,85 m, a szerokość – 8,45 m. Dwa filary środkowe znajdują się w nurcie rzeki, stąd szerokość szlaku żeglownego pod mostem wynosi 10,3 m.
Most zachodni (1895).
Most wykonano jako łukowy, żelbetowy, trzyprzęsłowy, o długości całkowitej 90,75 m. Konstrukcję nośną stanowią przęsła łukowe o rozpiętości 12,07 + 43,00 + 11,97 m. Długość mostu między osiami skrajnych wezgłowi wynosi 72 m. Szerokość mostu wynosi 5,63 m, w tym: chodnik 1,56 m. W związku z tym, że filary środkowe znajdują się poza nurtem rzeki, szerokość szlaku żeglownego pod mostem wynosi 41,7 m. Przez most prowadzi jednotorowa linia kolejowa nr 356 na odcinku Bydgoszcz Towarowa – Bydgoszcz Główna.
Historia.
Budowa najstarszego z mostów odbyła się w kontekście budowy Pruskiej Kolei Wschodniej, która miała połączyć Berlin z Królewcem. Wiosną 1843 r. rząd pruski powołał specjalną komisję opracowującą kilka wariantów nowych kolejowych szlaków komunikacyjnych łączących Prusy Wschodnie z Berlinem. Brak zgody władz Gdańska na poprowadzenie kolei przez to miasto spowodował, że ostatecznie zadecydowano o budowie linii kolejowej od Frankfurtu nad Odrą przez Krzyż, Piłę, Nakło, Bydgoszcz do Tczewa, gdzie planowano budowę mostu nad Wisłą. Prace rozpoczęto w 1848 r., jeszcze przed ostateczną decyzją ogłoszoną przez Parlament Pruski. Budowa trwała 3 lata przy pomocy kilku tysięcy robotników sprowadzonych z Berlina.
W obecnych granicach Bydgoszczy dużym problemem było pokonanie Brdy w północnych częściach Okola i północno-zachodnich rejonach Bocianowa. Przez kilka miesięcy nawożono tony ziemi, tworząc nasyp w rejonie obecnego Placu Chełmińskiego, a na brzegach i w nurcie Brdy wznoszono przyczółki pod pierwszy w Bydgoszczy, tak duży most ceglany. Równolegle do jednotorowego, kolejowego połączenia miasta z Berlinem, stawiano słupy pod linię telegraficzną, którą oddano do użytku w 1849 r.
Most wzniesiono w latach 1849-1850. Był to klasyczny w ówczesnych czasach – gdy nie znano jeszcze żelbetu – most ceglany, arkadowy, łukowy. Wykonano pięć przęseł podpartych czterema filarami, z czego dwie podpory umieszczono bezpośrednio w nurcie rzeki. Most był znacznie wyniesiony ponad teren (28 m), co spowodowane było koniecznością zachowania odpowiednich spadków toru w obszarze dość znacznych deniwelacji terenu.
Pierwszy pociąg pasażerski z Krzyża przejechał przez nowy most 13 lipca 1851 r. 25 lipca 1851 r. na bydgoskim dworcu odbyła się uroczystość otwarcia linii Krzyż Wielkopolski – Bydgoszcz z osobistym udziałem króla Prus Wilhelma IV.
W następnych latach liczba połączeń wzrastała. W roku 1881 przez bydgoski dworzec kolejowy przewinęło się 224 tys. osób i wyekspediowano 147 tys. ton towarów.
W 1872 r. podczas budowy linii kolejowej Bydgoszcz-Inowrocław powstał bliźniaczy most położony na zachód od poprzedniego, wykonany w identycznej konstrukcji. Realizacją zajęło się największe na terenie zaboru pruskiego, prywatne Towarzystwo Kolei Górnośląskiej (niem. "Oberschlesische Eisenbahn Gesellschaft"), które otrzymało koncesję na eksploatację linii. W 1886 roku linia została upaństwowiona i przejęta przez Królewskie Pruskie Koleje Państwowe, zaś dwa lata później w 1888 roku na starszym moście wschodnim ułożono drugi tor linii Bydgoszcz – Piła.
Następny w kolejności był most żelbetonowy, łukowy, który wzniesiono w sąsiedztwie poprzedniego od strony zachodniej. Nastąpiło to w 1895 roku, kiedy oddano do użytku odcinek linii kolejowej z Szubina do Bydgoszczy, którą w 1908 r. wydłużono do Gołańczy.
W takim stanie obiekty przetrwały do czasu wybuchu II wojny światowej. W pierwszych dniach wojny wycofujące się z Bydgoszczy polskie jednostki wojskowe wysadziły środkowe przęsło mostu wschodniego. Obiekt naprawiono poprzez przemurowanie zniszczonego przęsła. Miejsce wysadzenia można rozpoznać po jaśniejszej barwie cegły użytej do odbudowy. Należy zaznaczyć, że żadnym zniszczeniom nie uległ most środkowy i zachodni.
Dzięki czujności i ofiarności kolejarzy mosty przetrwał bez szwanku czas II wojny światowej. W styczniu 1945 r. polskim saperom z 3 plutonu 2 kompanii saperów 9 batalionu Warszawskiej Brygady Saperów udało się rozminować mosty kolejowe nad Brdą. Ładunki i urządzenia zapalające założone były w otworach nad podporami, miny przeciwczołgowe i przeciwpiechotne na dojściach i dojazdach do mostu. Z trzech mostów usunięto ponad 11 ładunków o ogólnym ciężarze 1630 kg materiałów wybuchowych, 12 min przeciwczołgowych oraz kilkadziesiąt min przeciwpiechotnych.
Po wojnie niewielkie uszkodzenia naprawiono. Solidność konstrukcji mostu jest tak duża, że obiekt mimo upływu czasu spełnia swoją funkcję do dnia dzisiejszego.
W latach 1969 i 1989 zelektryfikowano linie kolejowe na moście (nr 131 i 18), natomiast w 2003 r. Biuro Projektów Kolejowych w Gdańsku opracowało projekt generalnego remontu mostu środkowego i zachodniego.
W początku kwietnia 2019 biegnący na wschodnim moście chodnik dla pieszych został wyłączony z użytkowania. Do jego naprawy przystąpiono dopiero w końcu grudnia 2019, po czym ponownie udostępniono je pieszym.
Plany.
Plany inwestycyjne miasta Bydgoszczy przewidują wzniesienie w bezpośrednim sąsiedztwie mostu nowej przeprawy drogowej, bądź drogowo-tramwajowej, która ma być elementem tzw. dużej obwodnicy Śródmieścia.

</doc>
<doc id="1796531" url="https://pl.wikipedia.org/wiki?curid=1796531" title="Ben Avon">
Ben Avon

Ben Avon (gael. "Beinn Athfhinn") – szczyt w paśmie Cairngorm, w Grampianach Wschodnich. Leży w Szkocji, w regionie Aberdeenshire. 

</doc>
<doc id="1796532" url="https://pl.wikipedia.org/wiki?curid=1796532" title="Inferno – Last in Live">
Inferno – Last in Live

Inferno – Last in Live – album koncertowy heavy metalowego zespołu Dio. Materiał został zarejestrowany podczas trasy koncertowej promującej album "Angry Machines" w latach 1996/97. Na albumie znalazło się również kilka kompozycji które Dio śpiewał z Black Sabbath i Rainbow.

</doc>
<doc id="1796534" url="https://pl.wikipedia.org/wiki?curid=1796534" title="Stob Binnein">
Stob Binnein

Stob Binnein – szczyt w paśmie Crianlarich/Balquhidder, w Grampianach Centralnych. Leży w Szkocji, w regionie Stirling. 

</doc>
<doc id="1796535" url="https://pl.wikipedia.org/wiki?curid=1796535" title="Awadjusz Kapłan">
Awadjusz Kapłan



</doc>
<doc id="1796536" url="https://pl.wikipedia.org/wiki?curid=1796536" title="Evil or Divine – Live in New York City">
Evil or Divine – Live in New York City

Evil or Divine – Live in New York City – album koncertowy zespołu Dio, wydany w 2005 roku nakładem Spitfire Records. Koncert ukazał się również w formacie DVD.

</doc>
<doc id="1796538" url="https://pl.wikipedia.org/wiki?curid=1796538" title="Beinn Bhrotain">
Beinn Bhrotain

Beinn Bhrotain – szczyt w paśmie Cairngorm, w Grampianach Wschodnich. Leży w Szkocji, w regionie Aberdeenshire. 

</doc>
<doc id="1796539" url="https://pl.wikipedia.org/wiki?curid=1796539" title="Derry Cairngorm">
Derry Cairngorm

Derry Cairngorm (gael. "Càrn Gorm an Doire") – szczyt w paśmie Cairngorm, w Grampianach Wschodnich. Leży w Szkocji, w regionie Aberdeenshire.

</doc>
<doc id="1796540" url="https://pl.wikipedia.org/wiki?curid=1796540" title="García I">
García I



</doc>
<doc id="1796543" url="https://pl.wikipedia.org/wiki?curid=1796543" title="Ryszard Bieńczak">
Ryszard Bieńczak

Ryszard Bieńczak (ur. 15 sierpnia 1932 w Ozorkowie) – polski nauczyciel i działacz społeczny, poseł na Sejm PRL IV kadencji (1965–1969). 
Życiorys.
Od 1948 do 1958 był działaczem Związku Harcerstwa Polskiego. W 1954 podjął pracę nauczyciela w szkole w Kołacinie, następnie w Ozorkowie i Zgierzu. W 1962 ukończył studia na Wydziale Pedagogiki Specjalnej Seminarium Nauczycielskiego w Łodzi, podejmując pracę w szkolnictwie specjalnym. W tym samym roku przystąpił do Stronnictwa Demokratycznego, z ramienia którego uzyskał w 1965 mandat posła na Sejm PRL IV kadencji w okręgu Pabianice. Zasiadał w Komisjach Pracy i Spraw Socjalnych oraz Spraw Wewnętrznych.
Odznaczony Zgierskim Medalem Wolności.

</doc>
<doc id="1796546" url="https://pl.wikipedia.org/wiki?curid=1796546" title="VII Symfonia Schuberta">
VII Symfonia Schuberta



</doc>
<doc id="1796548" url="https://pl.wikipedia.org/wiki?curid=1796548" title="Wilhelm Rubin">
Wilhelm Rubin

Wilhelm Rubin (Róbin) ("Chil Wolf Rubin", ur. 1 listopada 1873, zm. 1942) – polski lekarz, esperantysta. 
Ukończył gimnazjum w Piotrkowie Trybunalskim. Dyplom lekarza otrzymał w 1897 roku na Cesarskim Uniwersytecie Warszawskim. Następnie praktykował jako asystent w klinice terapeutycznej Szpitala Św. Ducha, potem w Szpitalu Starozakonnych na Czystem. W latach 1904-1906 służył jako lekarz wojskowy podczas wojny rosyjsko-japońskiej. 26 listopada 1899 ożenił się z Marią z domu Arnstein, w następnym roku urodziła im się córka Stefania. 
Był wiceprezesem Polskiego Towarzystwa Gastrologicznego, współzałożycielem i pierwszym prezesem Zrzeszenia Lekarzy RP, prezesem Związku Lekarzy Esperantystów. W 1893 roku założył czasopismo lekarzy esperantystów „Kuracisto”.
W 1942 r. został rozstrzelany przez Niemców w Łucku.

</doc>
<doc id="1796550" url="https://pl.wikipedia.org/wiki?curid=1796550" title="111P/Helin-Roman-Crockett">
111P/Helin-Roman-Crockett

111P/Helin-Roman-Crockett – kometa krótkookresowa, należąca do grupy komet typu Enckego.
Odkrycie.
Kometa została odkryta 5 stycznia 1989 roku przez Eleanor Helin na płytach fotograficznych "Palomar Schmidt" wykonanych w Obserwatorium Palomar 2 i 3 stycznia przez Rona Helina, Briana Romana oraz Randy Crockett. Nazwa komety pochodzi więc od nazwisk wszystkich osób mających swój udział w odkryciu.
Orbita komety i właściwości fizyczne.
Orbita komety 111P/Helin-Roman-Crockett mieści się w pasie głównym planetoid. Jej peryhelium znajduje się w odległości 3,70 j.a., aphelium zaś 4,62 j.a. od Słońca. Jej okres obiegu wokół Słońca wynosi 8,49 roku, nachylenie do ekliptyki to wartość 4,23˚.
Z obliczeń wykonanych przez zespół dr. Katsuhito Ohtsuki wynika, że kometa 111P/Helin-Roman-Crockett w latach 1967–1985 była tymczasowym satelitą Jowisza, wykonując wokół niego trzy pełne okrążenia. Jest więc jedną z zaledwie pięciu komet przechwyconych przez największą z planet Układu Słonecznego. Komety tego typu określa się mianem quasi-Hilda od rodziny planetoidy Hilda, której członkowie znajdują się na nietypowych orbitach wskutek oddziaływania Jowisza. Na orbicie wokół Jowisza kometa ta znajdzie się ponownie w latach 2068-2086, wykonując sześć okrążeń wokół niego, a w jeszcze dalszej przyszłości 111P/Helin-Roman-Crockett stanie się kolejnym księżycem tej planety.
Jądro tej komety ma rozmiary około 1,2 km.

</doc>
<doc id="1796552" url="https://pl.wikipedia.org/wiki?curid=1796552" title="Wilhelm Róbin">
Wilhelm Róbin



</doc>
<doc id="1796553" url="https://pl.wikipedia.org/wiki?curid=1796553" title="Lochnagar (szczyt)">
Lochnagar (szczyt)

Lochnagar (gael. "Beinn Chìochan") – szczyt w paśmie Lochnagar, w Grampianach Wschodnich. Leży w Szkocji, w regionie Aberdeenshire. 

</doc>
<doc id="1796555" url="https://pl.wikipedia.org/wiki?curid=1796555" title="Ferdynand I (król Kastylii)">
Ferdynand I (król Kastylii)



</doc>
<doc id="1796558" url="https://pl.wikipedia.org/wiki?curid=1796558" title="Zwierzyna czarna">
Zwierzyna czarna

Zwierzyna czarna – gruba zwierzyna, nieposiadająca lub niezrzucająca poroża. W Polsce do zwierzyny czarnej zaliczane są:

</doc>
<doc id="1796561" url="https://pl.wikipedia.org/wiki?curid=1796561" title="Maryna Bukajewa">
Maryna Bukajewa

Maryna Wołodymyriwna Bukajewa (ukr. Марина Володимирівна Букаєва) – ukraińska bizneswomen i działaczka sportowa, właścicielka i prezes klubu piłkarskiego Zoria Ługańsk.
Po śmierci męża Wałerija Bukajewa, który zmarł 25 stycznia 2009 z powodu ciężkiej choroby w 33 roku życia, otrzymała w spadek klub piłkarski Zoria Ługańsk. Została wybrana jego honorowym prezesem. Jednak we wrześniu 2009 z przyczyn finansowych była zmuszona oddać klub władze miejskiej.

</doc>
<doc id="1796562" url="https://pl.wikipedia.org/wiki?curid=1796562" title="PKZP">
PKZP



</doc>
<doc id="1796563" url="https://pl.wikipedia.org/wiki?curid=1796563" title="Bidean nam Bian">
Bidean nam Bian

Bidean nam Bian (wymowa gaelicka: ) – szczyt w paśmie Glencoe, w Grampianach Zachodnich. Leży w Szkocji, w regionie Argyll. 

</doc>
<doc id="1796564" url="https://pl.wikipedia.org/wiki?curid=1796564" title="Mistrzostwa Europy w Piłce Siatkowej Mężczyzn 1989">
Mistrzostwa Europy w Piłce Siatkowej Mężczyzn 1989

XVI Mistrzostwa Europy w piłce siatkowej mężczyzn 1989 odbyły się w Szwecji między 23 września a 7 października 1989 roku. Mecze rozgrywane były w Örebro oraz w Sztokholmie .
Tytuł sprzed dwóch lat broniła reprezentacja Związku Radzieckiego. Mistrzostwo po raz pierwszy wywalczyła reprezentacja Włoch pokonując w 4-setowym finale reprezentację Szwecji (14:16 15:7 15:13 15:7 ).
System rozgrywek.
W turnieju wzięło udział 12 drużyn które zostały podzielone na 2 grupy. Do półfinałów awansowały dwa pierwsze zespoły z obu grup. Zespoły z obu grup z miejsc 3 i 4 walczyły obsadzając miejsca od 5 do 8, zaś zespoły z miejsc 5 i 6 walczyły obsadzając miejsca od 9 do 12.
Faza kwalifikacyjna.
Grupa I.
Tabela
Wyniki
Grupa II.
Tabela
Wyniki

</doc>
<doc id="1796565" url="https://pl.wikipedia.org/wiki?curid=1796565" title="7-Eleven">
7-Eleven

7-Eleven, Inc. – amerykańska sieć sklepów typu convenience. Od 2007 roku, po wyprzedzeniu McDonald’s Co., największa pod względem liczby obiektów handlowych sieć na świecie. Jej sklepy zlokalizowane są w dziewiętnastu krajach, z czego ponad 80% w Japonii, USA, Republice Chińskiej i Tajlandii oraz Norwegii.
Założycielem przedsiębiorstwa był Joe C. Thompson, który otworzył pierwszy sklep w Dallas, w 1927 roku. Początkowo sklepy otwarte były od godziny 7 rano do 23 (7 a.m. – 11 p.m.), stąd nazwa, której firma zaczęła oficjalnie używać w roku 1946.

</doc>
<doc id="1796566" url="https://pl.wikipedia.org/wiki?curid=1796566" title="Garcia I">
Garcia I



</doc>
<doc id="1796567" url="https://pl.wikipedia.org/wiki?curid=1796567" title="Jerzy Rachowski">
Jerzy Rachowski

Jerzy Rachowski (ur. 31 sierpnia 1930 w Łodzi, zm. 9 sierpnia 2013 tamże) – polski prawnik, urzędnik państwowy i wykładowca, poseł na Sejm PRL VI kadencji (1972–1976). 
Życiorys.
Po ukończeniu szkoły średniej w rodzinnym mieście studiował prawo na Uniwersytecie Łódzkim. Był zatrudniony w prezydium Wojewódzkiej Rady Narodowej (m.in. jako kierownik referatu, oddziału, a także wykładowca w Wojewódzkim Ośrodku Szkolenia Kadr). W 1950 przystąpił do Stronnictwa Demokratycznego. Z jego ramienia został w 1972 posłem na Sejm VI kadencji w okręgu Kutno. Był sekretarzem Sejmu, a także członkiem Komisji Komunikacji i Łączności oraz Spraw Wewnętrznych i Wymiaru Sprawiedliwości. Od 1965 był radnym Miejskiej Rady Narodowej w Łodzi, a od 1969 wiceprzewodniczącym Frontu Jedności Narodu i przewodniczącym Wojewódzkiego Zespołu ds. Społecznych Komisji Pojednawczych. W 1978 został wiceprezesem Zarządu Wojewódzkiego Związku Spółdzielczości Pracy w Łodzi. W 1988 wybrano go na wiceprzewodniczącego Łódzkiego Komitetu SD.
Odznaczony Krzyżem Kawalerskim i Oficerskim Orderu Odrodzenia Polski oraz Srebrnym i Złotym Krzyżem Zasługi. Pochowany 14 sierpnia 2013 na cmentarzu Zarzew w Łodzi.

</doc>
<doc id="1796568" url="https://pl.wikipedia.org/wiki?curid=1796568" title="Kolej Lokalna Lwów-Podhajce">
Kolej Lokalna Lwów-Podhajce

Kolej Lokalna Lwów-Podhajce (niem. "Localbahn Lemberg-Podhajce", "LBLP") – kolej lokalna wybudowana w latach 1905–1909 na ziemiach polskich pod zaborem austriackim w granicach ówczesnego Cesarstwa Austriackiego, o łącznej długości 131,1 km. Kolej składała się z 3 połączonych ze sobą odcinków o zróżnicowanej długości (od 34 do 71 km). Pierwszą, 36 km otwarto w grudniu 1908. Ostatnią uruchomiono 10 miesięcy później, w październiku 1909.
Koncesję na budowę kolei Lwów – Podhajce 19 sierpnia 1905 otrzymali: Roman ks. Potocki, prof. Adam Czyżewicz i Adam Treter. Właścicielem kolei było „Towarzystwo Akcyjne Kolei Lokalnej Lwów-Podhajce”. Ówczesny skarb państwa udzielił ww. koncesjonariuszom gwarancję rocznego dochodu z linii kolejowej w wysokości 4% zainwestowanego kapitału (w 1909 wartość tego kapitału wyniosła 18,1 mln koron).
Ogólna długość linii kolei ulegała zmianom. Początkowo, w grudniu 1908 był to tylko 1 odcinek (dł. 35,91 km). Zimą 1909 został otwarty drugi odcinek (dł. 34,3 km), a jesienią trzeci i ostatni (dł. 70,92 km). Łączna długość 3 odcinków wynosiła 131,13 km.
W początkowym okresie funkcjonowania (1908) kolej dysponowała taborem, na który składało się: 11 lokomotyw, 10 wagonów osobowych i 28 towarowych. Rok później liczbę wagonów osobowych zwiększono o 8, a w 1912 ich stan wzrósł o kolejne 10 (łącznie eksploatowano wówczas 28 wagonów osobowych). Do wybuchu I wojny światowej stan taboru kolei Lwów – Podhajce nie uległ żadnym zmianom.
W pierwszym pełnym roku funkcjonowania (1909) z usług kolei lokalnej skorzystało 138 tys. pasażerów. Rok później przewozy pasażerów wzrosły do 332 tys. osób. W latach 1911–1913 kolejami podróżowało rocznie odpowiednio: 396, 415 i 435 tys. pasażerów. Podróżni mogli korzystać z wagonów o zróżnicowanym standardzie, stosownie do ich możliwości finansowych. Najzamożniejsi klienci kolei korzystali z wagonów 1 klasy, dla najbiedniejszych pozostawały wagony 3 klasy. W latach 1909–1913, w najlepszych warunkach podróżowało 0,07–0,13% pasażerów (zaledwie 1 na 770 podróżnych). Z przejazdu w 2 klasie korzystało zazwyczaj 6,8–9,8% podróżnych. Największą popularnością cieszyła wśród pasażerów 3 klasa – wagonami tej klasy podróżowało 87–89% klientów. Pozostałe 2,6–5,0% klientów stanowiły osoby podróżujące według taryfy wojskowej. Kolej Lokalna Lwów-Podhajce praktycznie nie eksploatowała wagonów pasażerskich 4 klasy.
W 1909 kolej przewiozła 27,9 tys. t ładunków. Kolejne lata przyniosły dynamiczny wzrost przewozów towarowych: z 66 tys. t (1910) do 100 tys. t (1911) i 112 tys. t (1912). Rok później łączna masa ładunków ponownie wyniosła 112 tys. t.

</doc>
<doc id="1796570" url="https://pl.wikipedia.org/wiki?curid=1796570" title="Garabogaz">
Garabogaz

Garabogaz (Карабогаз; dawniej Bekdasz, "Bekdaş", "Бекдаш") – miasto w zachodnim Turkmenistanie w wilajecie balkańskim, port morski, położone przy Morzu Kaspijskim. Ludność: 7,3 tys. (1991).

</doc>
<doc id="1796571" url="https://pl.wikipedia.org/wiki?curid=1796571" title="Bekdaş">
Bekdaş



</doc>
<doc id="1796572" url="https://pl.wikipedia.org/wiki?curid=1796572" title="Bekdasz">
Bekdasz



</doc>
<doc id="1796574" url="https://pl.wikipedia.org/wiki?curid=1796574" title="Koszary w Szczecinie">
Koszary w Szczecinie

Koszary w Szczecinie – kompleksy koszarowe, obiekty wojskowe, place ćwiczeń itp. znajdujące się na terenie garnizonu Szczecin. Spis stacjonujących w nich jednostek wojskowych w różnym przedziale czasowym.
Koszary przy ul. Ku Słońcu.
Przed II wojną światową:
Koszary wybudowane w 1930 jako "Kaserne Kolberg 1807"
Po II wojnie światowej:
"Kompleks koszarowy K-1876 Szczecin"
Koszary przy ul. Mickiewicza.
Kompleks koszarowy K-1875 Szczecin. Przekazane AMW w 2005.
Koszary przy ul. Łukasińskiego.
Przed II wojną światową:
"Fusilier-Kaserne"
Po II wojnie światowej:
Koszary przy ul Metalowej (Podjuchy).
Wojskowa Komenda Uzupełnień w Szczecinie-Podjuchach (od 2005) - ul.Metalowa 42
Inne obiekty koszarowe.
Strażnice WOP:

</doc>
<doc id="1796575" url="https://pl.wikipedia.org/wiki?curid=1796575" title="Hammaguir">
Hammaguir



</doc>
<doc id="1796577" url="https://pl.wikipedia.org/wiki?curid=1796577" title="Żabinka (dopływ Muchawca)">
Żabinka (dopływ Muchawca)

Żabinka (biał. Жабінка, ros. Жабинка) – rzeka na Białorusi, w rejonach kamienieckim i żabineckim, prawy dopływ rzeki Muchawiec w dorzeczu Wisły. 
Długość 25 km, powierzchnia zlewni 228 km². Średnie nachylenie powierzchni wody 0,5‰. Zaczyna się 2,5 km na południowy zachód od wsi Peliszcze w rejonie kamienieckim (przed melioracją zaczynała się od wsi Życin), ujście w granicach miasta Żabinka. Płynie przez Równinę Nadbużańską. Koryto uregulowane na całej długości. W pobliżu wsi Sokołowo rejonu żabineckiego przepływa przez stawy gospodarstwa rybnego "Sokołowo". W górnym biegu, na odcinku 10 km, nosi nazwę "Kanał Żabinka".

</doc>
<doc id="1796579" url="https://pl.wikipedia.org/wiki?curid=1796579" title="Bechar">
Bechar



</doc>
<doc id="1796581" url="https://pl.wikipedia.org/wiki?curid=1796581" title="Serhij Kunicyn">
Serhij Kunicyn

Serhij Wołodymyrowycz Kunicyn, ukr. Сергій Володимирович Куніцин (ur. 27 lipca 1960 w Bekdaszu) – ukraiński polityk, przedsiębiorca i działacz sportowy, właściciel i prezes klubu piłkarskiego Tawrija Symferopol.
Życiorys.
W 1982 ukończył studia w Dniepropetrowskim Instytucie Inżynieryjno-Budowlanym (filia w Symferopolu). Od marca 1990 do kwietnia 1998 pełnił funkcje Przewodniczącego Rady Miejskiej w Krasnoperekopsku. Jednocześnie w latach 1990–1994 sprawował mandat posła do Rady Najwyższej I kadencji. W drugiej połowie lat 90. zaangażował się w działalność Partii Ludowo-Demokratycznej.
Od kwietnia 1998 do lipca 2001 zajmował stanowisko przewodniczącego Rady Ministrów Autonomicznej Republiki Krym. Od lipca 2001 do kwietnia 2002 pracował na stanowisku radcy Prezydenta Ukrainy. W 2002 ukończył studia w Tawrijskim Narodowym Uniwersytecie im. W.I. Wernadskiego w specjalności „finanse”. Od kwietnia 2002 do kwietnia 2005 ponownie był premierem ARK. Od marca 2006 do kwietnia 2010 pełnił funkcję prezydenta miasta w Sewastopolu (przewodniczącego rady miejskiej Sewastopola). W 2012 powrócił do parlamentu z ramienia partii UDAR. W lutym 2014 wyznaczony przez parlament na pełniącego obowiązki prezydenta Ukrainy Ołeksandr Turczynow powierzył Serhijowi Kunicynowi stanowisko stałego przedstawiciela głowy państwa w Republice Autonomicznej Krymu, zrezygnował z tej funkcji po kilku tygodniach. W grudniu 2014 z ramienia Bloku Petra Poroszenki objął mandat posła VIII kadencji.
Jako działacz sportowy zaangażował się w pracę w klubie Tawrija Symferopol, w którym został honorowym prezesem.
Żonaty, ma syna i córkę.

</doc>
<doc id="1796583" url="https://pl.wikipedia.org/wiki?curid=1796583" title="Świat według Nohavicy">
Świat według Nohavicy

Świat wg Nohavicy [zapis oryginalny] – wydany pod koniec listopada 2008 dwupłytowy album studyjny zawierający utwory Jaromíra Nohavicy w polskich tłumaczeniach, w wykonaniu różnych artystów.
Nieoficjalnym opiekunem projektu oraz autorem większości (29 z 31) tłumaczeń był Antoni Muracki. Według jego słów, "Świat według Nohavicy" był „naturalną kontynuacją” projektu koncertowego "Nohavica po polsku". Data premiery albumu powiązana była z trasą koncertową Jaromíra Nohavicy po Polsce, zaplanowaną na okres od 27 listopada do 2 grudnia 2008.
Prace nad albumem trwały niemal 3 lata. Nagrania realizowano w 5 studiach nagraniowych, z udziałem 21 wokalistek i wokalistów, 25 muzyków i 9 aranżerów. Jaromír Nohavica zaśpiewał tu (także po polsku) popularną piosenkę „Gdy odwalę kitę”, przygrywając sobie na heligonce.
W listopadzie 2009 płyta "Świat według Nohavicy" zdobyła w Polsce status złotej. Uroczyste wręczenie Złotych Płyt odbyło się 15 grudnia 2009 w Warszawskim klubie Traffic przy ul. Brackiej. Złote Płyty powędrowały do rąk Antoniego Murackiego i Jaromíra Nohavicy.
Piosenka „Cieszyńska” w wykonaniu Artura Andrusa 22 maja 2009 zadebiutowała w 1425 notowaniu Listy Przebojów Programu Trzeciego Polskiego Radia. Dwukrotnie zajmowała na niej miejsce trzecie, a przez dziesięć kolejnych tygodni utrzymywała się w pierwszej dziesiątce najpopularniejszych utworów.
Premiera koncertu "Świat według Nohavicy" odbyła się 11 maja 2009 w Teatrze Muzycznym „Roma” w Warszawie. 15 listopada 2010 ukazał się dwupłytowy album "Świat według Nohavicy live" (DVD i CD) . Jest to zapis koncertu galowego XXXVI Ogólnopolskich Spotkań Zamkowych „Śpiewajmy Poezję”, który odbył się 4 lipca 2009 w Olsztynie. Telewizja Polska nadała godzinną relację z koncertu na kanałach TVP2 (12 lipca) oraz TVP Polonia (4 sierpnia).
Lista utworów.
Autorem zarówno oryginalnego tekstu, jak i muzyki jest Jaromír Nohavica. Współautorem oryginalnego tekstu piosenki "Až to se mnou sekne" (tu numer 12 na I płycie) jest Pavel Dobeš. Współautorem muzyki do utworu "Mikymauz" jest Karel Plíhal.
Lista wykonawców.
W nagraniach oprócz Jaromíra Nohavicy i Antoniego Murackiego na płycie wystąpili:

</doc>
<doc id="1796585" url="https://pl.wikipedia.org/wiki?curid=1796585" title="Sulejman I Wspaniały">
Sulejman I Wspaniały



</doc>
<doc id="1796588" url="https://pl.wikipedia.org/wiki?curid=1796588" title="Teodoros Pangalos (ur. 1938)">
Teodoros Pangalos (ur. 1938)

Teodoros Pangalos, gr. Θεόδωρος Πάγκαλος (ur. 17 sierpnia 1938 w Eleusis) – grecki polityk, prawnik i ekonomista, parlamentarzysta, minister transportu i komunikacji w 1994, minister spraw zagranicznych w latach 1996–1999, minister kultury w 2000, wicepremier w latach 2009–2012.
Życiorys.
Urodził się w Eleusis w 1938. Jego dziadek, Teodoros Pangalos był greckim generałem, premierem w latach 1925–1926 oraz prezydentem-dyktatorem w 1926. Teodoros Pangalos został absolwentem prawa i ekonomii na Uniwersytecie Narodowym im. Kapodistriasa w Atenach. W 1973 uzyskał doktorat nauk ekonomicznych na paryskiej Sorbonie. Pracował jako prawnik i ekonomista.
Był aktywnie zaangażowany w walkę z wojskową dyktaturą w Grecji w latach 1967–1974. Z tego powodu został pozbawiony greckiego obywatelstwa. Przebywał wówczas na emigracji, gdzie zajmował się działalnością akademicką w Paryżu. Dołączył do Panhelleńskiego Ruchu Socjalistycznego. Stopniowo awansował w strukturze PASOK-u, wchodząc w skład komitetu centralnego i biura wykonawczego partii.
W 1981 został po raz pierwszy wybrany do Parlamentu Grecji z ramienia swojego ugrupowania w okręgu wyborczym Attyka. W każdych wyborach w 1985, czerwcu 1989, listopadzie 1989, 1990, 1993, 1996, 2000, 2004, 2007 oraz 2009 uzyskiwał reelekcję, wykonując mandat deputowanego do 2012. W latach 1989–1993 oraz od 2000 był przedstawicielem Grecji w Zgromadzeniu Parlamentarnym Rady Europy.
W latach 1982–1984 zajmował stanowisko podsekretarza stanu do spraw handlu, a następnie podsekretarza stanu do spraw zagranicznych (1984–1985). W latach 1985–1989 oraz 1993–1994 pełnił funkcję wiceministra spraw zagranicznych. Od 8 lipca do 15 września 1994 był ministrem transportu i komunikacji w rządzie premiera Andreasa Papandreu. Od 22 stycznia 1996 do 18 lutego 1999 sprawował urząd ministra spraw zagranicznych, a od 13 kwietnia do 20 listopada 2000 ministra kultury u Kostasa Simitisa. 7 października 2009 objął stanowisko wicepremiera do spraw koordynacji polityki zagranicznej i obrony oraz polityki gospodarczo-społecznej w rządzie premiera Jorgosa Papandreu. Zajmował je do 17 maja 2012.

</doc>
<doc id="1796589" url="https://pl.wikipedia.org/wiki?curid=1796589" title="Mantantu Kidumu">
Mantantu Kidumu

Mantantu Kidumu (ur. 17 listopada 1946) - kongijski piłkarz występujący na pozycji pomocnika. Uczestnik Mistrzostw Świata 1974.
Kariera klubowa.
Podczas MŚ 1974 reprezentował barwy klubu CS Imana.
Kariera reprezentacyjna.
Razem z reprezentacją Zairu uczestniczył w Mistrzostwach Świata 1974. Wystąpił tam we wszystkich 3 meczach ze reprezentacją Szkocji, reprezentacją Jugosławii i reprezentacją Brazylii.

</doc>
<doc id="1796590" url="https://pl.wikipedia.org/wiki?curid=1796590" title="Ana Diamandopulu">
Ana Diamandopulu

Ana Diamandopulu, gr. Άννα Διαμαντοπούλου (ur. 26 lutego 1959 w Kozani) – grecka polityk i inżynier, parlamentarzystka, działaczka PASOK-u, komisarz UE ds. zatrudnienia, spraw społecznych i wyrównywania szans w latach 1999–2004, od 2009 do 2012 minister.
Życiorys.
Ana Diamandopulu urodziła się w 1959 w Kozani. W latach 1976–1981 studiowała na wydziale budownictwa Uniwersytetu Arystotelesa w Salonikach. W 1993 ukończyła dwuletnie studia podyplomowe z dziedziny rozwoju regionalnego na Uniwersytecie Panteion w Atenach. W czasie studiów angażowała się w działalność ruchu studenckiego, a w 1976 została członkinią socjalistycznej partii PASOK.
W latach 1981–1985 pracowała w branży budowlanej. Od 1983 do 1985 była wykładowczynią w instytucie zajmującym się edukacją technologiczną w Kozani. W wieku 26 lat rozpoczęła pracę w administracji publicznej, obejmując stanowisko prefekta Kastorii. Następnie zajmowała stanowisko sekretarza generalnego ds. edukacji dorosłych (1987–1988) oraz sekretarza generalnego ds. młodzieży (1988–1988). W latach 1989–1993 pracowała jako dyrektor w firmie zajmującej się doradztwem w dziedzinie rozwoju regionalnego.
Od 1993 do 1994 stała na czele EOMMECh (greckiej organizacji małej i średniej przedsiębiorczości oraz rzemiosła). W latach 1994–1996 pełniła funkcję sekretarza generalnego ds. przemysłu. W 1996 została po raz pierwszy wybrana do Parlamentu Hellenów, a następnie mianowana wiceministrem ds. rozwoju. Nadzorowała sektor przemysłowy, w tym proces prywatyzacji i restrukturyzacji zakładów przemysłowych.
We wrześniu 1999 została mianowana w skład Komisji Europejskiej, odpowiadając za zatrudnienie, sprawy społeczne i wyrównywanie szans w komisji Romano Prodiego. W lutym 2004 wzięła bezpłatny urlop, by wziąć udział wyborach parlamentarnych w Grecji z 7 marca 2004. W ich wyniku dostała się do parlamentu z ramienia PASOK.
10 marca 2004 oficjalnie zrezygnowała z urzędu komisarza. Z powodzeniem ubiegała się o poselską reelekcję w 2007 i 2009, zasiadając w Parlamencie Hellenów do 2012. 7 października 2009 objęła stanowisko ministra edukacji, kształcenia ustawicznego i spraw religijnych w gabinecie premiera Jorgosa Papandreu. Pozostała na tym urzędzie również w utworzonym 11 listopada 2011 rządzie Lukasa Papadimosa. 7 marca 2012 przeszła w tym gabinecie na stanowisko ministra rozwoju, konkurencji i gospodarski morskiej, zajmując je do 17 maja 2012.
Po odejściu z parlamentu zajęła się ponownie działalnością akademicką, założyła również prywatny think tank To Diktio.

</doc>
<doc id="1796591" url="https://pl.wikipedia.org/wiki?curid=1796591" title="Gwara ostródzka">
Gwara ostródzka

Gwary ostródzkie – gwara dialektu mazowieckiego używana na terenie powiatu ostródzkiego, a także częściowo olsztyńskiego i nidzickiego. W systemach wyróżniających dialekt chełmińsko-kociewsko-warmiński gwara ta uznawana jest za jego część. Wcześniej klasyfikowano ją także jako gwarę dialektu wielkopolskiego.
Najwięcej cech gwara ostródzka dzieli z gwarą warmińską i gwarą mazurską. Jest w niej widoczny również wpływ gwary kociewskiej.
Cechy fonetyczne:
Cechy leksykalne: "ajnu" «tam»; "bisziek" «byczek»; "kej" «kiedy»; "kejbi" «gdyby»; "porwać" «ukraść» i t. d.

</doc>
<doc id="1796598" url="https://pl.wikipedia.org/wiki?curid=1796598" title="Eightball &amp; MJG">
Eightball &amp; MJG



</doc>
<doc id="1796600" url="https://pl.wikipedia.org/wiki?curid=1796600" title="Alma Schindler">
Alma Schindler



</doc>
<doc id="1796601" url="https://pl.wikipedia.org/wiki?curid=1796601" title="Ołeksandr Liwszyc">
Ołeksandr Liwszyc

Ołeksandr Illicz Liwszyc (ukr. Олександр Ілліч Лівшиць, ur. 8 grudnia 1959 w Krzywym Rogu) – ukraiński biznesmen i działacz sportowy, właściciel i prezes klubu piłkarskiego Krywbas Krzywy Róg.
Życiorys.
Jako działacz sportowy w 2007 zaangażował się w pracę w klubie Krywbas Krzywy Róg, w którym został wybrany honorowym prezesem.

</doc>
<doc id="1796609" url="https://pl.wikipedia.org/wiki?curid=1796609" title="Mirosław Wądołowski">
Mirosław Wądołowski

Mirosław Piotr Wądołowski (ur. 30 stycznia 1957 w Zambrowie) – polski nauczyciel i samorządowiec, burmistrz Helu III, IV, V kadencji (od 1998 do 2014) oraz VIII od 2018.
Życiorys.
Z zawodu jest nauczycielem. Przyjechał na Hel w latach 80. XX wieku, nauczał chemii w lokalnej szkole podstawowej, po czym objął funkcję dyrektora szkoły w Kuźnicy. W 1995 został dyrektorem zespołu szkół ogólnokształcących w Helu.
W wyborach samorządowych w 1998 uzyskał mandat radnego miasta, następnie Rada Miejska wybrała go burmistrzem z poparciem AWS i Unii Wolności. W wyborach w 2002 i 2006 uzyskiwał reelekcję w wyborach bezpośrednich (w 2006 komitet Morskie Przymierze Hel 2020 zdobył 87% mandatów w Radzie Miejskiej, a sam Wądołowski 58% głosów w pierwszej turze).
W wyborach parlamentarnych w 2001 kandydował do Sejmu z listy UW, która nie osiągnęła progu wyborczego.
Za jego rządów rozwinęły się inwestycje miejskie, m.in. zbudowano nową ciepłownię, halę widowiskowo-sportową, ścieżkę rowerową oraz tzw. "jajo burmistrza" w helskim porcie (początkowo przewidziane na marinę, obecnie restauracja). Krytycy wytykali mu brak dbałości o helskie zabytki oraz zarzucali nepotyzm i sprzyjanie korupcji.
Blisko związany z Aleksandrem Kwaśniewskim, który często pojawiał się w Helu również podczas oficjalnych uroczystości miejskich (m.in. przy wmurowaniu kamienia węgielnego pod budowę hali sportowej i otwarciu nowej ścieżki rowerowej). 
W 2005 z inicjatywy Wądołowskiego Rada Miejska nadała Kwaśniewskiemu tytuł honorowego obywatela Helu.
W 2005 odznaczony Złotym Krzyżem Zasługi.
Był działaczem Unii Wolności i Partii Demokratycznej – demokraci.pl (kierował jej strukturami w gminie Hel), którą opuścił na początku 2007. Od tego czasu bezpartyjny.
W październiku 2007 został zatrzymany przez funkcjonariuszy CBA w związku z przyjęciem od agentów Biura podających się za przedsiębiorców korzyści majątkowej za próbę tzw. ustawienia przetargu publicznego. Został zawieszony przez sąd w obowiązkach burmistrza, które od 2007 pełnił Jarosław Pałkowski. 
Po odejściu ze stanowiska poświęcił się działalności gospodarczej w spółce EMKOM należącej do żony.
W 2010 r. w drugiej turze został ponownie wybrany na stanowisko Burmistrza Miasta Helu. W wyborach samorządowych w 2014 roku przegrał z Klemensem Kohnke. W 2015 został odznaczony Odznaką Honorową za Zasługi dla Samorządu Terytorialnego. W 2018 roku został ponownie wybrany na burmistrza Helu.
Proces.
Na początku października 2009 rozpoczął się przed warszawskim Sądem Okręgowym proces Wądołowskiego i Beaty Sawickiej.
18 kwietnia 2012 zostały mu przedstawione zarzuty przyjęcia korzyści majątkowej, zagrożone karą do 10 lat pozbawienia wolności; prokurator zażądał 3,5 roku pozbawienia wolności i 36 tys. zł grzywny.
16 maja 2012 został skazany na 2 lata pozbawienia wolności w zawieszeniu na 5 lat oraz grzywnę 20 tys. zł.
Życie prywatne.
Jest miłośnikiem samochodów i szybkiej jazdy. Pełnił obowiązki prezesa Ochotniczej Straży Pożarnej w Helu.
Żonaty z nauczycielką, ma dwie córki i wnuka.

</doc>
<doc id="1796610" url="https://pl.wikipedia.org/wiki?curid=1796610" title="Nowsze dialekty mieszane">
Nowsze dialekty mieszane

Nowsze dialekty mieszane – umowne określenie nazywające te gwary północnopolskie, które powstały w wyniku ekspansji polskich dialektów (mazowieckiego i wielkopolskiego) na tereny zamieszkane pierwotnie przez Prusów. Gwary mieszane sprawiają dialektologom pewne problemy – często ich jednoznaczne przypisanie do konkretnego dialektu jest bardzo trudne i zależy od wybranych przez językoznawcę kryteriów. Pewnym rozwiązaniem było wydzielenie odrębnego dialektu chełmińsko-kociewsko-warmińskiego jako dialektu pośredniego, nie jest on jednak uwzględniany w najpopularniejszych podziałach. Nie należy mylić tego pojęcia z nowymi dialektami mieszanymi, rzeczywistą jednostką dialektologiczną.
Do gwar mieszanych zalicza się gwary: malborską, grudziądzką, lubawskie, ostródzkie, warmińską i mazurską.

</doc>
<doc id="1796615" url="https://pl.wikipedia.org/wiki?curid=1796615" title="HMI">
HMI



</doc>
<doc id="1796616" url="https://pl.wikipedia.org/wiki?curid=1796616" title="Wadym Rabinowycz">
Wadym Rabinowycz

Wadym Zinowijowycz Rabinowycz (ukr. Вадим Зіновійович Рабінович, hebr. ודים רבינוביץ'; ur. 4 sierpnia 1953 w Charkowie) – ukraiński polityk, biznesmen, filantrop i działacz sportowy pochodzenia żydowskiego. Od 2007 do 2013 prezes klubu piłkarskiego Arsenał Kijów. Od 2018 jeden z liderów Opozycyjnej Platformy – Za Życie (drugiej co do wielkości poparcia ukraińskiej siły politycznej). Deputowany do Rady Najwyższej Ukrainy VIII i IX kadencji. Od 1997 przewodniczący Wszechukraińskiego Kongresu Żydów. Kandydat na urząd prezydenta Ukrainy w wyborach w 2014. Posiada obywatelstwo ukraińskie i izraelskie.
Życiorys.
W 1970 rozpoczął studia w Charkowskim Instytucie Autodrogowym, ale nie ukończył. W 1974 został skreślony za amoralne zachowanie. W latach 1975-1977 odbywał służbę wojskową. W 1980 został aresztowany za kradzież państwowego majątku w dużych rozmiarach, ale był po 9 miesiącach zwolniony. Na początku 1982 ponownie aresztowany z tego samego powodu, a 10 lutego 1984 został skazany na 14 lat więzienia w łagrze z konfiskacją majątku. Według różnych danych został zwolniony w 1990 lub w 1991.
Na początku lat 90. XX wieku zrzekł się ukraińskiego obywatelstwa i wyemigrował do Izraela. W 1995 cofnięto mu wizę do Stanów Zjednoczonych, podobno z powodu jego powiązań z handlarzami bronią.
24 czerwca 1999 Służba Bezpieczeństwa Ukrainy zakazała mu wjazdu na teren Ukrainy przez okres pięciu lat, ale już w 29 lipca tego samego roku zakaz ten został dla Rabinowycza zniesiony.
Jako działacz sportowy latem 2007 zaangażował się w pracę w kijowskim klubie Arsenał Kijów, kupując go od miejskich władz. W styczniu 2009 sprzedał go synowi mera Kijowa Stepanowi Czernoweckiemu, aby móc startować w wyborach Prezydenta Premier Ligi. Jednak nie udało się zająć stanowiska i w lipcu 2009 z powrotem wykupił klub i został jego właścicielem i honorowym prezesem. W 1997 został przewodniczącym Ogólnoukraińskiego Kongresu Żydowskiego, na założenie którego przeznaczył 1 mln dolarów amerykańskich. 5 kwietnia 1999 na pierwszym założycielskim zebraniu Zjednoczonej Żydowskiej Wspólnoty Ukrainy został wybrany jej przewodniczącym.
W 1999 został naturalizowanym obywatelem Izraela. Rabinowycz przekaz ogromne fundusze na renowację Synagogi Hurwa w Jerozolimie. W uznaniu działalności filantropijnej, jego imieniem nazwano jeden z placów na jerozolimskim Starym Mieście.
W marcu 2013 przeżył prawdopodobny zamach na swoje życie, materiał wybuchowy został wrzucony do jego samochodu w pobliżu kijowskiej stacji metra Kłowśka. W wyborach prezydenckich w 2014 wystartował jako kandydat niezależny. Otrzymał 406 301 głosów, co dało mu 2,25% poparcia. W przeprowadzonych w tym samym roku wyborach parlamentarnych uzyskał mandat do Rady Najwyższej Ukrainy z listy Bloku Opozycyjnego. W lipcu 2016 zawiesił swoje członkostwo w tej partii i utworzył nowe ugrupowanie o nazwie Za Życie. Nie opuścił natomiast parlamentarnej frakcji Bloku Opozycyjnego.
15 listopada 2018 zapowiedział, że nie weźmie udziału w wyborach prezydenckich w 2019. W wyborach parlamentarnych w 2019 ponownie uzyskał mandat deputowanego do ukraińskiego parlamentu, tym razem z listy Opozycyjnej Platformy – Za Życie (której to od grudnia 2018 jest współprzewodniczącym).
W 2018 Narodowe Biuro Antykorupcyjne Ukrainy wszczęło przeciwko Rabinowyczowi dochodzenie, zarzucając mu nielegalne wzbogacanie się i fałszowanie zeznań podatkowych. W listopadzie 2022 został pozbawiony mandatu poselskiego.
Majątek i działalność biznesowa.
Prowadzi działalność biznesową w branży informacyjnej i reklamowej. Pod koniec 1991 razem z Andrijem Aleszynem założył firmę "Pinta". Jesienią 1993 został przedstawicielem austriackiej firmy "Nordex". W 1995 w Genewie założył przedsiębiorstwo Osteks AG, a w 1996 – firmę RICO (Rabinowycz I COmpany), która później otrzymała nazwę RC-Group. W 1998 roku założył wydawnictwo «CN — Столичные новости». W 1999 majątek Wadyma Rabinowycza szacowano na 1 mld dolarów amerykańskich.
W 2000 założył holding Media International Group (MIG), do której weszło również wydawnictwo «CN — Столичные новости».
Poglądy polityczne.
Rabinowycz powiada się za niezaangażowanym statusem Ukrainy, reformą administracyjną i głęboką decentralizacją z maksymalnymi uprawnieniami dla administracji regionalnych. Zaproponował także przeprowadzenie referendum w sprawie zniesienia urzędu prezydenta Ukrainy oraz wprowadzenia nowej konstytucji.
Życie prywatne.
Żonaty, wychowuje troje dzieci.

</doc>
<doc id="1796617" url="https://pl.wikipedia.org/wiki?curid=1796617" title="U-179 (1941)">
U-179 (1941)

U-179 – niemiecki okręt podwodny (U-Boot) typu "IXD2" z okresu II wojny światowej. Okręt wszedł do służby w 1942.
Historia.
Podczas II wojny światowej okręt odbył tylko 1 patrol bojowy, trwający 55 dni. 8 października zatopił brytyjski statek "City of Athens" (6558 BRT). Tego samego dnia został zaatakowany i zatopiony przez brytyjski niszczyciel HMS "Active", który wcześniej podjął rozbitków z "City of Athens". Zginęła cała załoga, 61 oficerów i marynarzy. Okręt spoczywa w okolicach Kapsztadu w Południowej Afryce na pozycji .
Przebieg służby.
Dowódcy:
Jednostki zatopione przez U-179:

</doc>
<doc id="1796618" url="https://pl.wikipedia.org/wiki?curid=1796618" title="Stacja poboru opłat">
Stacja poboru opłat



</doc>
<doc id="1796619" url="https://pl.wikipedia.org/wiki?curid=1796619" title="Wołodymyr Bojko">
Wołodymyr Bojko

Wołodymyr Semenowycz Bojko, ukr. Володимир Семенович Бойко (ur. 20 września 1938 w Mariupolu, zm. 10 czerwca 2015 tamże) – ukraiński polityk i przedsiębiorca, poseł do Rady Najwyższej IV, V i VII kadencji, prezes klubu piłkarskiego Illicziweć Mariupol.
Życiorys.
W 1970 ukończył studia inżynierskie w mariupolskim instytucie metalurgicznym. Przez wiele lat był związany z tamtejszym kombinatem metalurgicznym, zaczynając od stanowisk robotniczych. Pod koniec okresu komunistycznego pełnił funkcję zastępcy dyrektora generalnego, zaś od 1990 dyrektora generalnego tego przedsiębiorstwa. Stał się jednym z najbogatszych Ukraińców, jego majątek szacowano na 410–585 milionów dolarów w latach 2012–2013. Jako działacz sportowy był związany z klubem piłkarskim Illicziweć Mariupol, był jego właścicielem i prezesem.
W latach 1993–1994 był społecznym doradcą prezydenta Ukrainy. W latach 1994–2002 zasiadał w Donieckiej Radzie Obwodowej. W 2002 został wybrany na deputowanego z ramienia bloku Za Jedyną Ukrainę, zasiadał we frakcjach prorządowych w tym Partii Regionów. Pod koniec kadencji przeszedł do Socjalistycznej Partii Ukrainy, reprezentował ją w kolejnej kadencji parlamentu (2006–2007). Z ramienia Partii Regionów był ponownie deputowanym w latach 2012–2014.

</doc>
<doc id="1796620" url="https://pl.wikipedia.org/wiki?curid=1796620" title="Muromcy">
Muromcy

Muromcy (Muroma, Morom, Muromowie) – lud ugrofiński spokrewniony z Mordwinami, który w pierwszym tysiącleciu naszej ery zamieszkiwał basen Oki. Podstawę ich gospodarki stanowiły uprawa roli i łowiectwo. W późniejszym okresie Muromcy zostali zhołdowani przez Ruś Kijowską, a następnie zasymilowani przez Słowian, mając udział w formowaniu etnosu rosyjskiego. Do XI wieku stanowili większość etniczną na terenach, które zamieszkwali, do XVI wieku ulegli asymilacji. Od tego ludu pochodzi nazwa miasta Murom, niegdyś ważnego ośrodka politycznego Rusi i stolicy udzielnego księstwa. W okolicach tego miasta do dzisiaj spotyka się osoby wywodzące swoje pochodzenie od Muromców.

</doc>
<doc id="1796621" url="https://pl.wikipedia.org/wiki?curid=1796621" title="Radio Plus Józef">
Radio Plus Józef



</doc>
<doc id="1796626" url="https://pl.wikipedia.org/wiki?curid=1796626" title="Dialekty mieszane">
Dialekty mieszane



</doc>
<doc id="1796627" url="https://pl.wikipedia.org/wiki?curid=1796627" title="Roasso Kumamoto">
Roasso Kumamoto

 – japoński klub piłkarski, z siedzibą w Kumamoto, w prefekturze o tej samej nazwie, w regionie Kiusiu
Roasso Kumamoto awansował do J.League, Div 2 w 2007. Zagrał pierwszy sezon w Div 2 w 2008, zajmując 12 miejsce. 

</doc>
<doc id="1796629" url="https://pl.wikipedia.org/wiki?curid=1796629" title="Zutang ji">
Zutang ji

Zutang ji (祖堂集 Antologia gmachu patriarchów; kor. "Chodang chip", jap. "Sodōjū", wiet. "Tổ Đường Tập") – jeden z pierwszych tekstów związanych z historią chanu.
Dzieło to został napisane przez Jinga i Yuna, dwóch uczniów mistrza chan Zhaoqinga Wendenga (znanego także jako Zhaoting Shengdeng) (884–972) w roku 952 w klasztorze Zhaoqing w Quanzhou. Jest ono silnie związane z niezwykłym rozwojem chanu (zapewne z powodu względnego spokoju tych rejonów Chin) w państwie Nan Tang (południowych Tangów), które obejmowało rejon dolnego biegu rzeki Jangcy oraz dużą część dawnego państwa Min (909–945), pokrywającą się mniej więcej z dzisiejszą prowincją Fujian. Południowi Tangowie wspierali buddyzm jako źródło ich praw do rządzenia.
Był to rejon działalności wielu wybitnych mistrzów chan należących do zupełnie różnych linii przekazu i reprezentujących różne regionalne „szkoły” chan, co zapewne przyczyniło się do wyraźnego w "Zutang ji" wysiłku przedstawienia zunifikowanej tradycji chan jako wielkiej rodziny. Działali tu m.in. Fayan Wenyi (885–958) i Zhaoqing Wendeng. Oba te kręgi chanistyczne wydały niezwykle ważne dla badań na historią chanu dzieła. Daoyuan ze szkoły fayan napisał "Jingde chuandeng lu", a uczniowie Wendenga – "Zutang ji".
"Zutang ji" jest najstarszą zachowaną pracą związaną z prezentacją historii chanu poprzez ukazanie linii przekazu Dharmy. Chociaż praca ta prezentuje i promuje głównie linię przekazu mistrza Wendenga, to jednak – chociaż w dużo mniejszym stopniu – pokazuje wieloliniowość rozwoju chanu i jego zróżnicowanie. Częściowo uprawomocnia także wymarłe już dawne linie przekazu, które pochodziły od Patriarchów Daoxina i Hongrena. I właśnie ukazanie tradycji chan jako dużej, sprawnie zarządzanej rodziny, która była ucieleśnieniem charyzmy samego Buddy, było tym, czego szukali Tangowie i co służyło chanowi także za panowania dynastii Song.
Pewnym wzorem dla "Zutang ji" jest dzieło "Xu Baolin zhuan" napisane przez mistrza chan Nanyuego Weijinga, ucznia Xuefenga Yicuna (822–908), pomiędzy 907 a 911. Chociaż praca ta nie zachowała się do dziś, to promowała szkołę chanu hongzhou z punktu widzenia Xuefenga i jego uczniów.
"Zutang ji" stosuje to samo podejście, co "Xu Baolin zhuan", można je nawet uważać za pewnego rodzaju unowocześnioną wersję tej pracy.
Jednak głównym celem "Zutang ji" nie jest równe traktowanie wszystkich frakcji chanu. Wręcz przeciwnie, praca ta ma na celu uprawomocnienie linii przekazu Dharmy wiodącej do mistrza Wendenga oraz wypromowanie jej na prawidłową, ortodoksyjną frakcję chanu. W tym celu autorzy najpierw musieli znaleźć odpowiedniego przodka dharmicznego. Znaleźli go w postaci prawie zupełnie nieznanego mistrza chan Qingyuana Xingsiego (660–740). Ponieważ nie było o nim w ogóle prawie żadnych danych, nadawał się doskonale – po dodaniu "odpowiednich" informacji – na przodka (zobacz: Qingyuan Xingsi). W efekcie tych działań uczyniono z niego jednego z najważniejszych mistrzów chanu, a zapoczątkowana przez niego linia przekazu Dharmy, zaowocowała aż trzema z pięciu szkół chanu: fayan, caodong i yunmen. Ponieważ twórcy "Zutang ji" należeli do linii przekazu Xuefenga Yicuna, jest on także bardzo subtelnie promowany.
Praca ta promuje także mistrza Mazu Daoyi i szkołę hongzhou, z którą mocno utożsamiał się mistrz Wendeng.
Oryginał pracy nie zachował się do dnia dzisiejszego, jednak dzieło to odnaleziono w koreańskiej kopii w klasztorze Haein w latach 30. XX w. Ponieważ w "Zutang ji" dużą rolę odgrywają koreańscy mnisi, badacz buddyzmu Yanagida Seizan sugeruje, że autorzy dzieła Yun i Jing byli koreańskimi mnichami. Z kolei Ishii Mitsuō identyfikuje Yuna z Taguanem Chiyunem (906–969), spadkobiercą Fayana Wenyi. Mizuno Kōgen utożsamia Jinga z Guyinem Chijingiem, spadkobiercą Lumena Chuzhena, a Yuna – z Shimenem Yunem, spadkobiercą Shimena Huiche
Inny japoński badacz Kinugawa Kenji sugeruje, że w 952 oryginalny tekst "Zutang ji" liczył tylko jeden zwój. Koreańczycy dodali do pierwotnego tekstu drugi wstęp, dopisali większość treści aż do 20 zwojów i wydali w 1245.
"Zutang ji" rozpoczyna się od biografii siedmiu buddów przeszłości, następnie łączy chan bezpośrednio z Buddą Siakjamunim i prezentuje biografie 28 patriarchów indyjskich. Po nich następują biografie mistrzów, którzy zapoczątkowali kilka najważniejszych linii przekazu chanu. Kulminacją jest ostatni zwój, prezentujący biografie uczniów mistrza Mazu.

</doc>
<doc id="1796631" url="https://pl.wikipedia.org/wiki?curid=1796631" title="Sakoku">
Sakoku

 – polityka izolacjonizmu w Japonii, prowadzona przez rządy siogunów z rodu Tokugawa od lat 30. XVII wieku do 1853 roku. 
Kraj w izolacji.
Główne akty prawne, w tym „Edykt o zamknięciu kraju”, wprowadził w 1635 trzeci siogun tego rodu, Iemitsu Tokugawa (1604–1651), który panował w latach 1623–1651. 
Te akty prawne, wprowadzone w latach od 1633 do 1639, zakazały kontaktów z Zachodem i polityka ta była utrzymywana aż do 1853 roku. Wjazd obcokrajowców i wyjazd Japończyków był zabroniony pod groźbą kary śmierci. Dopiero komodor Marynarki Wojennej Stanów Zjednoczonych, Matthew Perry (1794–1858), skłonił władze Japonii do nawiązania kontaktów zagranicznych. Japończycy mogli swobodnie opuszczać kraj dopiero po restauracji Meiji w 1868 roku.
Termin "sakoku" wywodzi się z pracy pt.: "Sakoku-ron" (鎖国論), napisanej przez astronoma i tłumacza prac naukowych z języka niderlandzkiego o nazwisku Tadao Shitsuki (1760–1806) w 1801 roku. Shitsuki wymyślił to słowo, tłumacząc prace siedemnastowiecznego niemieckiego podróżnika Engelberta Kaempfera (1651–1716), dotyczące Japonii. Terminem występującym równocześnie i określającym politykę izolacji jest "kaikin" (海禁, zakaz morski).
Japonia była jednak daleka od całkowitej izolacji podczas trwania praw "sakoku". System ten został bowiem wprowadzony głównie pod kątem umożliwienia prowadzenia handlu i wymiany zagranicznej wyłącznie przez siogunat i wyznaczone hany.
Uzasadnienie izolacji.
Siogunat Tokugawów ("Edo-bakufu") narzucił politykę izolacji z następujących powodów:
Protestanckie Anglia i Holandia, walcząc o swoje wpływy, wzmacniały te przekonania, oskarżając hiszpańskich i portugalskich misjonarzy o szerzenie katolicyzmu jako wiodącego elementu polityki kolonizowania krajów azjatyckich. Liczba katolików w Japonii rosła w wyniku działalności takich misjonarzy, jak Franciszek Ksawery i przyjmowania nowej religii przez panów feudalnych (daimyō). Bezpośrednią przyczyną wprowadzenia polityki "sakoku", było powstanie na półwyspie Shimabara na przełomie lat 1637–1638, w którym wzięło udział ok. 40 tys. głównie chrześcijańskich chłopów i rōninów. W wyniku tego, siogunat oskarżył misjonarzy o podburzanie chłopów do buntu, wygnał ich z kraju i zakazał chrześcijańskich obrzędów pod groźbą śmierci. Japońscy chrześcijanie, którzy pozostali w kraju, głównie w Nagasaki, utworzyli podziemne wspólnoty i zaczęli nazywać siebie "kakure-kirishitan".
Handel w czasie "sakoku".
W okresie "sakoku" Japonia prowadziła handel z pięcioma nacjami przez cztery „bramy”.
Prawo stanowiło, że jedynym miejscem dopuszczonym do kontaktów z zachodnimi cudzoziemcami była holenderska faktoria na wysepce Dejima, w zatoce Nagasaki. Bardzo ważny dla Japonii handel z Chinami również był prowadzony przez Nagasaki. 
Handel z dynastią Joseon w Korei był prowadzony przez ród Sō z hanu Tsushima (ob. część prefektury Nagasaki), z Ajnami przez lenno Matsumae na Hokkaido, a z Królestwem Riukiu przez ród Shimazu z Satsumy (obecnie prefektura Kagoshima). 
Według Kazui Tashiro, profesor Uniwersytetu Keiō, handel pomiędzy Japonią a wymienionymi narodami można podzielić na dwie grupy: 
Próby zakończenia izolacji.
W XVIII i XIX wieku mocarstwa zachodnie wielokrotnie próbowały przerwać izolację Japonii. Floty amerykańska, rosyjska i francuska próbowały na próżno nawiązać stosunki z Japonią.
Koniec izolacji.
8 lipca 1853 komodor Matthew Perry dowódca marynarki wojennej USA czterema statkami: Mississippi, Plymouth, Saratoga i Susquehanna wpłynął do Zatoki Tokijskiej i zażądał, aby Japonia otworzyła się na handel z Zachodem. Okręty te, podobnie jak wielkie statki państw zachodnich, były nazywane "kurofune" („czarne statki”)
W następnym roku, komodor Perry powrócił z siedmioma okrętami i skłonił sioguna do podpisania w Kannai (ob. dzielnica Jokohamy) „Traktatu o pokoju i przyjaźni pomiędzy Japonią i Stanami Zjednoczonymi”, który formalnie rozpoczął rozwój stosunków dyplomatycznych pomiędzy Japonią i Stanami Zjednoczonymi.
Między 1852 i 1855, admirał Jefim Putiatin (1803–1883) z marynarki rosyjskiej próbował uzyskać dla Rosji korzystne warunki handlu z siogunatem. W lipcu 1853 przywiózł do Nagasaki list od ministra spraw zagranicznych Karla Roberta Nesselrode (1780–1862) i zademonstrował inżynierowi i wynalazcy Hisashige Tanace (1799–1881) silnik parowy, prawdopodobnie pierwszy raz w Japonii. Jego wysiłki doprowadziły do podpisania traktatu w Shimodzie w 1855 roku.
W przeciągu pięciu lat, Japonia podpisała podobne traktaty z resztą zachodnich krajów. Jednak traktaty były uważane w Japonii za niekorzystne i podpisane przy użyciu okrętów wojennych jako nacisku. Poza tym Japonię pozbawiono wpływu na taryfy importowe, a wszyscy przybywający zachodni obywatele mieli gwarancję eksterytorialności. Ta sytuacja utrzymywała się aż do końca wieku.
Misje na Zachód.
W celu opóźnienia otwarcia portów morskich na handel, poznania Zachodu i ewentualnego zrewidowania traktatów siogunat wysłał m.in. następujące misje:
Dwie domeny feudalne (hany): Chōshū i Satsuma wysłały swoje delegacje do Europy w sekrecie przed siogunem. Opowiadały się bowiem za przywróceniem realnej władzy cesarza i modernizacją kraju, głosząc hasło: „czcić cesarza, przepędzić barbarzyńców“ ("sonnō-jōi") oraz przystępując do ruchu na rzecz obalenia "bakufu" ("tōbaku-undō").

</doc>
<doc id="1796632" url="https://pl.wikipedia.org/wiki?curid=1796632" title="Władcy Kastylii i Leónu">
Władcy Kastylii i Leónu



</doc>
<doc id="1796633" url="https://pl.wikipedia.org/wiki?curid=1796633" title="Zbrodnia w Polanach">
Zbrodnia w Polanach

Zbrodnia w Polanach miała miejsce w marcu 1944 roku. W Polanach (gmina Wiśniowiec na Wołyniu) upowcy zabili 70 mieszkańców Kinachowic i Polan. 
W lutym 1944 roku po napadzie UPA na klasztor w Wiśniowcu Nowym we wsi schronili się uciekinierzy z tej miejscowości. Po zajęciu Wiśniowca przez Sowietów do Polan przyjechały dalsze grupy Polaków, ocalałych z pogromu, które nie wyjechały z ewakuującymi się wojskami węgierskimi. Ponieważ nie mieli dokąd się udać i gdzie mieszkać, zakwaterowali się w domach ukraińskich.
Wkrótce do Polan przyjechał posłaniec UPA, dobrze znający język polski i zapowiedział, że wszyscy Polacy zostaną repatriowani do Polski. Sporządził też listę mieszkańców. Następnego dnia do wsi przybyli upowcy i załadowali wszystkie rodziny na furmanki. Polacy zostali dowiezieni w pobliże głębokiej (60-70 m) studni i tam byli mordowani. Następnie ciała zabitych, osoby ranne i żywe zostały wrzucone do studni i zasypane gruzem i ziemią.
Kilka lat po tych wydarzeniach jedna z Ukrainek doniosła o tym fakcie NKWD. Po dochodzeniu wydobyto szczątki ofiar, które pochowano w sąsiedniej wsi Myszkowce.

</doc>
