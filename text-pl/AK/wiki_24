<doc id="1799170" url="https://pl.wikipedia.org/wiki?curid=1799170" title="Mikołaj Łysakowski">
Mikołaj Łysakowski

Mikołaj Łysakowski herbu Lubicz (zm. 1585) – kasztelan bełski w 1585 roku, kasztelan chełmski w latach 1572–1585, kasztelan lubaczowski w latach 1564–1572, stolnik czerski w latach 1555–1556, wielokrotny poseł I Rzeczypospolitej,
Życiorys.
Urodził się jako syn Jana Łysakowskiego, Mieszkał na ziemi bełskiej. Podobnie jak i inni z jego rodu, wyjeżdżał na nauki do Krakowa, Niemiec i Włoch.
Zaczynał jako poborca i dzierżawca ceł na Rusi. Został podsędkiem bełskim i stolnikiem czerskim. Był wybijającym się politykiem ówczesnej Polski. Wybierany wielokrotnie na posła. Był członkiem komisji do rewizji królewszczyzn na sejmie 1563/1564 roku. Jako przedstawiciel Korony Królestwa Polskiego podpisał akt unii lubelskiej 1569 roku. W 1573 roku potwierdził elekcję Henryka III Walezego na króla Polski. Sędzia sądów generalnych województwa ruskiego w 1575 roku. Był właścicielem licznych dóbr nawet na Litwie, m.in. w 1567 – współwłaścicielem z braćmi Piotrem Łysakowskim–Gostkowskim i Stanisławem Łysakowskim – Łysakowa, skąd wywodził się jego ród Łysakowskich.
Był od 1580 r. drugim mężem Jadwigi Sierzchowskiej h. Drzewica (ur. 1530, zm. po 1579) – córki Stanisława Sierzchowskiego. Synowie jego też należeli do wybitnych postaci. Np. Jakub Łysakowski był dworzaninem królewskim i piastował wiele urzędów w Ziemi Chełmskiej, wspierał w wojnach Stefana Batorego.
Poseł na sejm warszawski 1563/1564 roku z województwa bełskiego, sejm parczewski 1564 roku, poseł na sejm piotrkowski 1565 roku, sejm lubelski 1566 roku z województwa bełskiego, 1567, 1569 roku. Poseł na sejm 1572 roku z województwa bełskiego.
Zmarł w 1585 roku.
Jego wnukiem był kniaź Mikołaj Lew Sołomerecki (zm. 1626/7) – podkomorzy piński, kasztelan smoleński.

</doc>
<doc id="1799171" url="https://pl.wikipedia.org/wiki?curid=1799171" title="Ocalenie Sary Cain">
Ocalenie Sary Cain

Ocalenie Sary Cain – amerykański film obyczajowy z 2007 roku na podstawie powieści Beverly Lewis.
Fabuła.
Sarah Cain pracuje jako edytorka w Portland. Nagle dowiaduje się, że jej siostra Ivy zmarła. Wyjeżdża na pogrzeb do Pensylwanii. Jej siostra wcześniej wyszła za mąż za Amisza. Sarah na miejscu dowiaduje się, że jest prawną opiekunką jej pięciorga dzieci. Zabiera je do siebie. Ale one mają poważne problemy z dostosowaniem się do życia w mieście...

</doc>
<doc id="1799172" url="https://pl.wikipedia.org/wiki?curid=1799172" title="Mistrzostwa Świata w Zapasach 1955">
Mistrzostwa Świata w Zapasach 1955

Mistrzostwa Świata w Zapasach 1955 odbyły się w mieście Karlsruhe (RFN).

</doc>
<doc id="1799174" url="https://pl.wikipedia.org/wiki?curid=1799174" title="Demo Hutukthu">
Demo Hutukthu



</doc>
<doc id="1799175" url="https://pl.wikipedia.org/wiki?curid=1799175" title="Mistrzostwa Świata w Zapasach 1920">
Mistrzostwa Świata w Zapasach 1920

9. Mistrzostwa Świata w Zapasach, które odbyły się w Wiedniu w dniach 4 - 8 września 1920 roku. Zawody zorganizowano tylko w stylu klasycznym mężczyzn.

</doc>
<doc id="1799177" url="https://pl.wikipedia.org/wiki?curid=1799177" title="Karolina Lutczyn">
Karolina Lutczyn

Karolina Lutczyn-Friedek (ur. 11 grudnia 1975 w Krakowie) – polska aktorka filmowa i teatralna, piosenkarka oraz tancerka.
Życiorys.
Jest córką artysty Edwarda Lutczyna. 
Absolwentka Państwowej Wyższej Szkoły Teatralnej im. Ludwika Solskiego. Grała w Teatrze Nowym w Warszawie. Przez pięć lat była związana z zespołem Biba Cool, który w 2000 zdobył nagrodę na festiwalu w Opolu. W 2005 występuje w Teatrze Łaźnia Nowa.
Od lipca 2009 jest żoną Macieja Friedka.

</doc>
<doc id="1799178" url="https://pl.wikipedia.org/wiki?curid=1799178" title="A Lyga">
A Lyga



</doc>
<doc id="1799179" url="https://pl.wikipedia.org/wiki?curid=1799179" title="W blasku gwiazd">
W blasku gwiazd

W blasku gwiazd – brytyjsko-włosko-węgierski film wojenny z 2007.
Fabuła.
Rzym, rok 1939. Rządzi Mussollini, zagrożenie wojny staje się wszechobecne. Włoski producent Davide Rieti szuka pieniędzy na dokończenie filmu "Tosca" na podstawie opery. Ale nie to jest największym problemem. Jako Żyd i gej staje się celem ataków bojówek faszystowskich. W międzynarodowej ekipie filmowej dochodzi do spięć na tle politycznym.

</doc>
<doc id="1799180" url="https://pl.wikipedia.org/wiki?curid=1799180" title="Ilir Bezhani">
Ilir Bezhani

Ilir Bezhani, również jako Ilirjan Bezhani (ur. 10 maja 1952 w Tiranie) – albański aktor, reżyser i dramaturg.
Życiorys.
Ukończył technikum budowlane, a następnie rozpoczął służbę wojskową. Zadebiutował na scenie w okresie służby wojskowej. W 1976 ukończył studia na wydziale sztuk scenicznych Instytutu Sztuk w Tiranie. Karierę artystyczną rozpoczynał w Teatrze Bylis, działającym w Fierze, gdzie zadebiutował rolą Rushki w komedii "Towarzysz Nikifor" Pellumba Kulli. W 1982 przeniósł się do Teatru Ludowego (alb. Teatri Popullor) w Tiranie.
Przełomowy w jego karierze był rok 1998, kiedy to rzadziej występował na scenie, koncentrując się na pisaniu tekstów dla teatru, które zaczęły przynosić mu większe sukcesy. 17 listopada 1999 paryski teatr "L’Echangeur de Bagnolet" wystawił dramat Bezhaniego "Oszuści", w reżyserii Dominique Dolmieu.
Sztuki sceniczne Bezhaniego zostały wyróżnione na festiwalu teatralnym w Trieście, a także na Festiwalu Frankofońskim w Limoges. Najbardziej znany z jego dramatów – "Mashtruesit" (Oszuści) to komedia poświęcona wydarzeniom rewolucji piramidowej w 1997. W Albanii dużą popularnością cieszą się także komedie: "Meduza" i "Mysafiri i mallkuar" (Przeklęty gość). Sztuki Bezhaniego prezentują także niewielkie teatry prywatne w Sarandzie i Fierze. W 2006 główną nagrodę na festiwalu teatralnym we Wlorze otrzymał reżyserowany przez Bezhaniego spektakl "Porta e Përallave", wystawiony przez teatr w Fierze.
Na dużym ekranie zadebiutował w 1986 niewielką rolą w komedii "Dy herë mat". Zagrał w pięciu filmach fabularnych.
Dramaty Bezhaniego ukazały się we Francji, w zbiorze "Les Arnaqueurs", w tłumaczeniu Christiana Montécota.

</doc>
<doc id="1799181" url="https://pl.wikipedia.org/wiki?curid=1799181" title="Grand Prix San Marino 1992">
Grand Prix San Marino 1992

Grand Prix San Marino 1992 (oryg. Gran Premio di San Marino) – piąta runda Mistrzostw Świata Formuły 1 w sezonie 1992, która odbyła się 15 - 17 maja 1992, po raz 12. na torze Imola.
12. Grand Prix San Marino, 12. zaliczane do Mistrzostw Świata Formuły 1.

</doc>
<doc id="1799183" url="https://pl.wikipedia.org/wiki?curid=1799183" title="Geografia Ghany">
Geografia Ghany

Ghana jest małym państwem (jego powierzchnia wynosi 238 538 km²), położonym nad Zatoką Gwinejską w Afryce Zachodniej. W okresie kolonialnym kraj ten nazywano "Złotym Wybrzeżem" ze względu na duże ilości pozyskiwanego tam złota.
Granice.
Ghana graniczy z następującymi krajami (obok nazwy państwa podano długość granicy lądowej):
Długość linii brzegowej Oceanu Atlantyckiego wynosi 539 km.
Budowa geologiczna i rzeźba.
Większa część kraju położona jest na rozległym wzniesieniu prekambryjskim, zbudowanym z granitu, kwarcytu i fylitu. W centrum kraju rozciąga się rozległa synekliza Wolty, wypełniona paleozoicznymi skałami osadowymi, na które składają się wapienie i piaskowce. Płaskie wybrzeże zbudowane jest głównie ze skał prekambryjskich, a miejscami ze skał pochodzenia paleozoicznego. W południowej części Ghany, w górach Akwapim zdarzają się trzęsienia ziemi.
Przeważająca część obszaru Ghany jest nizinna. Tereny, które można zaliczyć do wyżynnych, takie jak Płaskowyż Aszanti, wznoszą się jedynie na 200 do 300 m n.p.m. Najwyższy szczyt Akwawa na płaskowyżu Kwahu mierzy zaledwie 788 m n.p.m.
Klimat.
Ghana leży w strefie klimatu podrównikowego wilgotnego na południu i suchego na północy. Klimat kształtowany jest przez masy powietrza równikowego znad Atlantyku i suchego pochodzącego z głębi lądu. Im dalej na północ, tym krócej trwa pora deszczowa.
Temperatury są typowe dla klimatu równikowego. Wahają się 23 do 32 °C. Na północy, leżącej w strefie Sudanu, gdzie zaznacza się większy wpływ Sahary (kontynentalizm i zwrotnikowe powietrze), dobowe amplitudy temperatur są wyższe. I tak na północy średnia temperatura latem przekracza 30 °C, a w ciągu dnia dochodzi do 35, a niekiedy nawet do 39 °C, w nocy natomiast może spaść nawet o połowę. Na południu temperatury są bardziej równikowe, a amplitudy niewielkie. Średnia temperatura powietrza w tamtym rejonie wynosi od 26 do 29 °C. Różnice dobowe i roczne są niewielkie, zwłaszcza na wybrzeżu.
Wartości opadów rozkładają się południkowo. Na południu kraju wynoszą one 1500 – 2000 mm, a na północy 1000 – 1200 mm rocznie. Ilość opadów maleje w kierunku północnym, i tak samo zmienia się długość pory deszczowej. Na południu pory deszczowe są dwie, na północy jedna, jednak nawet podczas pory deszczowej deszcz nie pada codziennie, a w porze suchej jest go bardzo mało. Wilgotność powietrza nie spada w południowej części Ghany poniżej 80%. Na północnych krańcach jest bardziej sucho – panują warunki typowe dla strefy Sudanu.
Wody.
Ze względu na klimat Ghana ma dobrze rozwiniętą sieć rzeczną. Jednak dotyczy to tylko południowej części kraju, gdzie klimat jest bardziej wilgotny i deszczowy. Główna rzeka Wolta przepływa przez cały kraj i wpada do Zatoki Gwinejskiej. W Ghanie znajduje się największy sztuczny zbiornik wodny na świecie o powierzchni 8500 km² – jezioro Wolta. Powstał on po przegrodzeniu rzeki Wolty tamą w Akosombo, w obszarze jej przełomu między górami Akwapim i Togo. Wolta bierze swój początek na terenie Burkina Faso jako Wolta Czarna i jest zasilana przez dwa duże dopływy w środkowej Ghanie. Są to Wolta Biała i Oti. Rzeki te nie są żeglowne z podowu licznych wodospadów i progów.
Gleby.
W najbardziej wilgotnej południowo-zachodniej części Ghany występują czerwonożółte gleby ferralitowe (inaczej ferrasole). Cała południowa część Ghany, gdzie rosły lub wciąż rosną wilgotne lasy równikowe (duże ich połacie zostały wykarczowane), występują gleby czerwonożółte innego rodzaju – arkisole. Bardziej na północ spotyka się urodzajne gleby płowe – żelaziste luwisole.
Flora.
Większa część terytorium Ghany pokryta jest sawanną gwinejską – rosną tu wysokie trawy i miejscowe skupiska drzew. W dolinach rzecznych występują lasy galeriowe. Na północnych krańcach Ghany, sawanna gwinejska zmienia się w bardziej ubogą sawannę sudańską. Tereny nisko położone, zwłaszcza rejon wybrzeża oraz Płaskowyż Aszanti, porastają wilgotne, wiecznie zielone lasy tropikalne. Na Płaskowyżu Aszanti las uległ znacznej degradacji z powodu rolniczej działalności człowieka. Na południowo-wschodniej nizinie nadbrzeżnej występuje tzw. sawanna nadbrzeżna, powstała po wycięciu lasów tropikalnych. Obecnie przeważają tam takie drzewa jak: baobab oraz olejowiec gwinejski (palma oleista). Natomiast przy ujściach rzek rosną lasy namorzynowe.
W Ghanie ponad 60% pierwotnych lasów tropikalnych zostało wyciętych przez człowieka i stało się terenami wykorzystywanych rolniczo. Obszary chronione zajmują 10,7 tys. km² czyli jedyne 4,5% powierzchni kraju. Tereny te obejmują 8 rezerwatów i parków narodowych.
Fauna.
Świat zwierzęcy z powodu rabunkowej gospodarki człowieka uległ znacznemu zubożeniu. Większe zwierzęta jak słonie czy bawoły można spotkać jedynie w rezerwatach. W lasach tropikalnych zamieszkują małpy (szympansy i wiele innych gatunków człekokształtnych). Na sawannach zaś żyją charakterystyczne dla tych terenów hieny, antylopy, a w pobliżu rzek krokodyle i hipopotamy. W dużej ilości występują owady, zwłaszcza groźne dla człowieka muchy tse-tse. Na sawannach spotyka się termity. Bogaty jest też świat ptaków i gadów jak np. węże takie jak pyton czy mamba.

</doc>
<doc id="1799185" url="https://pl.wikipedia.org/wiki?curid=1799185" title="Mistrzostwa Świata w Zapasach 1957">
Mistrzostwa Świata w Zapasach 1957

Mistrzostwa Świata w Zapasach 1957 odbyły się w mieście Stambuł (Turcja).

</doc>
<doc id="1799186" url="https://pl.wikipedia.org/wiki?curid=1799186" title="Morze miłości">
Morze miłości

Morze miłości - amerykański thriller z 1989 roku.
Fabuła.
Frank Keller jest policjantem z wydziału zabójstw z 20-letnim stażem. Rozwiedziony, zgorzkniały, za dużo pije, mógłby przejść na emeryturę, ale praca jest dla niego sensem życia. W Nowym Jorku dochodzi do serii morderstw. Ofiarami są mężczyźni, którzy zgłosili swoje anonse w rubryce ogłoszeń matrymonialnych. W mieszkaniach, gdzie giną, rozbrzmiewa stara, romantyczna piosenka "Sea of love". Keller wraz z Shermanem prowadzą śledztwo w tej sprawie. Wiedzą, że zabójczynią jest kobieta. By ją schwytać, Keller i Sherman zgłaszają swoje anonse, by spotkać się z paniami, które odpowiedzą na nie. Jedną z nich jest Helen Cruger - samotna matka, która prowadzi sklep z butami. Frank wbrew regułom wplątuje się w romans z podejrzaną...
Nagrody i nominacje.
Złote Globy 1989

</doc>
<doc id="1799189" url="https://pl.wikipedia.org/wiki?curid=1799189" title="I Klucz Kominowy (Kr)">
I Klucz Kominowy (Kr)

I Klucz Kominowy (Kr) – polska jednostka lotnicza utworzona we Francji w maju 1940 jako pododdział Polskich Sił Powietrznych.
Formowanie i działania.
Jednostka została przydzielona do francuskiej eskadry Groupe de Chasse et de Défense I/55 17 maja 1940 roku. Dowódcą jednostki został mjr Zdzisław Krasnodębski. Klucz stacjonował na tyłach frontu. Miejscami postoju były Châteaudun, Étampes, Limoges, Bordeaux. Nieskuteczność francuskiego systemu dowodzenia sprawiała, że załogi były podrywane do zadań zbyt późno i nie miały możliwości przechwycenia przeciwnika. Także piloci francuscy nie wykazywali większej woli walki. Powtarzające się tego rodzaju sytuacje spowodowały wystąpienie mjr. Krasnodębskiego z wnioskiem o wysyłanie polskich pilotów wyłącznie z pilotami czeskimi. Do pierwszego kontaktu bojowego z Niemcami doszło dopiero 3 czerwca w czasie niemieckiego ataku bombowego na lotnisko w Chateaudun. W tym dniu Stanisław Karubin odniósł jedyne zwycięstwo dla jednostki. Zestrzelił niemiecki samolot bombowy Dornier Do 17.
12 czerwca do jednostki dołączył klucz por. Franciszka Skiby. W ostatnich dniach kampanii francuskiej klucz patrolował okolice fabryki silników w Limoges, a następnie 16–17 czerwca brali udział w obronie Bordeaux, skąd drogą morską na statku „Kmicic” 21 czerwca zostali ewakuowani do Wielkiej Brytanii. Wszyscy piloci z klucza rozpoczęli służbę w Dywizjonie 303.

</doc>
<doc id="1799192" url="https://pl.wikipedia.org/wiki?curid=1799192" title="Mistrzostwa Świata w Zapasach 1958">
Mistrzostwa Świata w Zapasach 1958

Mistrzostwa Świata w Zapasach 1958 odbyły się w mieście Budapeszt (Węgry).

</doc>
<doc id="1799194" url="https://pl.wikipedia.org/wiki?curid=1799194" title="Christian Hochstätter">
Christian Hochstätter

Christian Hochstätter (ur. 19 października 1963 w Augsburgu) – niemiecki piłkarz występujący na pozycji obrońcy lub pomocnika.
Kariera klubowa.
Hochstätter jako junior grał w klubach Post SV Augsburg oraz FC Augsburg. W 1982 roku trafił do Borussii Mönchengladbach. W jej barwach zadebiutował 15 października 1982 w wygranym 2:0 meczu Pucharu Niemiec z Unionem Solingen. Pierwszy mecz w Bundeslidze zaliczył 30 października 1982 roku przeciwko Hamburgerowi SV (3:4). 12 listopada 1983 roku w wygranym 2:1 spotkaniu z Borussią Dortmund strzelił pierwszego gola w Bundeslidze. W sezonie 1983/1984 dotarł z zespołem do finału Pucharu RFN, przegranego jednak po rzutach karnych z Bayernem Monachium. W 1992 roku Hochstätter ponownie zagrał z Borussią w finale Pucharu Niemiec, ale tym razem Borussia uległa po rzutach karnych Hannoverowi 96. W 1995 roku zdobył z zespołem Puchar Niemiec, po pokonaniu w finale 3:0 VfL Wolfsburg. W 1998 roku zakończył karierę. W barwach Borussii rozegrał łącznie 339 ligowych spotkań i zdobył 55 bramek.
Kariera reprezentacyjna.
Hochstätter rozegrał dwa spotkania w reprezentacji RFN. Zadebiutował w niej 12 sierpnia 1987 roku w zremisowanym 1:1 towarzyskim meczu z Brazylią. Po raz drugi w drużynie narodowej wystąpił 16 grudnia 1987 roku w przegranym 0:1 towarzyskim spotkaniu z Argentyną. Grał także w reprezentacji U-21.

</doc>
<doc id="1799195" url="https://pl.wikipedia.org/wiki?curid=1799195" title="Duan Qirui">
Duan Qirui

Duan Qirui (wym. []; ur. 6 marca 1865, zm. 2 listopada 1936) – chiński wojskowy i polityk, czterokrotny premier i nominalna głowa państwa w latach 1924–1926.
Karierę wojskową rozpoczął w cesarskiej armii Beiyang. Jako podwładny Yuan Shikaia w okresie rewolucji Xinhai w 1911 roku opowiedział się po stronie monarchii i walczył z republikanami, aby na początku 1912 poprzeć zainspirowaną przez Yuana abdykację cesarza. W okresie od 1 maja do 31 lipca 1913 po raz pierwszy sprawował urząd premiera Republiki.
Przeciw Yuan Shikaiowi zwrócił się w 1915 roku, kiedy ten próbował przywrócić monarchię z sobą jako cesarzem. Próbujący uzyskać poparcie Duana Yuan mianował go 23 kwietnia 1916 roku premierem i ministrem wojny. Po śmierci Yuana 6 czerwca tegoż roku Duan przejął faktyczny ster rządów w państwie u boku nieudolnego prezydenta Li Yuanhonga. Duan wbrew prezydentowi i parlamentowi opowiadał się za przystąpieniem Chin do I wojny światowej, co zaowocowało ostatecznie zdymisjonowaniem go 23 maja 1917 roku.
Kilka dni po dymisji Duana doszło do przewrotu generała Zhang Xuna, który ogłosił restaurację monarchii Qing. Duan powrócił do łask i z polecenia nowego prezydenta, Feng Guozhanga, stanął na czele Armii Ocalenia Republiki, 12 lipca pacyfikując bunt w Pekinie. W zamian za udaną kampanię ponownie otrzymał fotel premiera. Ostatecznie 14 sierpnia 1917 roku Duan bez zgody parlamentu wypowiedział wojnę Niemcom. Jednocześnie rozpoczął walkę z rządem Sun Jat-sena w Kantonie i był jednym z czołowych działaczy projapońskiej kliki Anfu, co rychło doprowadziło go do konfliktu z prezydentem Feng Guozhangiem. 22 listopada 1917 prezydent zdymisjonował Duana. 
Wkrótce kraj ogarnął chaos walk między północą i południem, zaś Duan w tym czasie, przy poparciu Japończyków, zebrał swoich zwolenników i 23 marca 1918 roku powrócił do Pekinu, wymuszając na prezydencie ponowną nominację na premiera. Zawarł wówczas, w zamian za wysoką pożyczkę pieniężną i dostawy sprzętu wojskowego na potrzeby wojny z południem, traktaty o współpracy wojskowej z Japonią. W maju i czerwcu przeprowadzono sfałszowane wybory, podczas których na listy wyborców wpisywano osoby zmarłe i nieletnie za które głosowali podstawieni zwolennicy Duana. W ten sposób wyłoniony został nowy parlament, w którym zwolennicy Duana i kliki Anfu zdobyli 342 na 470 miejsc. Po ustąpieniu prezydenta Feng Guozhanga, Duan doprowadził do wyboru związanego z kliką Anfu Xu Shichanga. Sam Duan ustąpił ze stanowiska 10 października 1918 roku pod presją protestów przeciwko projapońskiej polityce jego rządu. Pomimo to zachował faktyczny wpływ na rządy. 
Wkrótce opór przeciwko rządom kliki Anfu i zawartemu w traktacie wersalskim zapisowi przyznającemu półwysep Szantung Japonii wzrósł na skalę masową na skutek działalności Ruchu 4 Maja. Ostatecznie generał Wu Peifu nawiązał porozumienie z rządzącym w Mandżurii Zhang Zuolinem i wspólnie wystąpili przeciwko rządowi pekińskiemu. W wyniku trwającej od 14 do 18 lipca 1920 wojny Anfu-Zhili armia rządu pekińskiego została rozbita. Duan Qirui zbiegł do koncesji japońskiej w Tianjinie, a prezydent Xu Shichang został zmuszony do rozwiązania kliki Anfu.
Niespodziewany powrót Duana do władzy nastąpił na skutek rozłamu między Wu Peifu i Zhang Zuolinem. Pod koniec października walczący wcześniej po stronie Wu Peifu Feng Yuxiang przeszedł na stronę Zhanga, rozbił oddziały swego dawnego sojusznika i zajął Pekin. 24 listopada 1924 roku Duan został sprowadzony przez Fenga z Tianjinu i osadzony na stanowisku głowy państwa. W celu uzyskania sojuszników w ostatecznej rozprawie z Wu Peifu, Duan podjął rozmowy z rządem kantońskim, które jednak przerwała śmierć Sun Jat-sena w 1925 roku. 
Ostateczny kres politycznej karierze Duan Qiruia położył rozłam między Feng Yuxiangiem i Zhang Zuolinem. Feng nawiązał współpracę z rządzącym na południu Kuomintangiem, komunistami i ZSRR, co w obliczu planowanej ekspedycji północnej przeciwko rządzącym na północy militarystom napełniło Zhang Zuolina grozą. W kwietniu 1925 Zhang uderzył na Pekin i rozbił siły Feng Yuxianga. W procesie umacniania swojej władzy skłonił Duan Qiruia do rezygnacji ze stanowiska prezydenta 20 kwietnia 1926 roku. Pozbawiony wszelkich wpływów Duan ponownie zamieszkał na terenie japońskiej koncesji w Tianjinie, gdzie do końca życia spędzał dni na lekturze buddyjskich ksiąg i grze w mahjonga.

</doc>
<doc id="1799196" url="https://pl.wikipedia.org/wiki?curid=1799196" title="Christian Hochstatter">
Christian Hochstatter



</doc>
<doc id="1799197" url="https://pl.wikipedia.org/wiki?curid=1799197" title="Ciołek IV">
Ciołek IV

Ciołek IV ("Ciołek odm.", "Sobol") – polski herb szlachecki z nobilitacji, odmiana herbu Ciołek.
Opis herbu.
Opis zgodnie z klasycznymi regułami blazonowania:
W polu błękitnym ciołek czarny.
W klejnocie pół ciołka czarnego, wspiętego.
Najwcześniejsze wzmianki.
Nadany Arestowi Sobolowi masztalerzowi królewskiemu 12 października 1547. Herb jest wynikiem adopcji do herbu Ciołek.
Herbowni.
Sobol.

</doc>
<doc id="1799200" url="https://pl.wikipedia.org/wiki?curid=1799200" title="Jules i Jim">
Jules i Jim

Jules i Jim – francuski melodramat z 1962 roku na podstawie powieści Henriego-Pierre’a Roché.
Fabuła.
Paryż, rok 1911. Austriak Jules i Francuz Jim to dwaj nierozłączni przyjaciele. Ich wspólnymi pasjami są sztuka, literatura i kobiety. Po powrocie z wycieczki do Grecji poznają Catherine i obaj się w niej zakochują. Ona wychodzi za mąż za Jules’a, ale nadal żywi uczucia do Jima. Wybucha wojna światowa i obaj przyjaciele stają po przeciwnych stronach barykady. Po wojnie Jules wraz z Catherine i córką Sabine przenoszą się do górskiej miejscowości w Niemczech, zapraszają Jima do siebie.
Nagrody i nominacje.
Nagrody BAFTA 1962

</doc>
<doc id="1799201" url="https://pl.wikipedia.org/wiki?curid=1799201" title="Otto Konrad">
Otto Konrad

Otto Konrad (ur. 1 listopada 1964 w Grazu) – austriacki piłkarz grający na pozycji bramkarza.
Kariera klubowa.
Karierę piłkarską rozpoczął w rodzinnym Grazu, w klubie Grazer Sport Club. W 1981 roku został piłkarzem Sturmu Graz i w sezonie 1981/1982 zadebiutował w austriackiej Bundeslidze. Wiosną 1984 dotarł ze Sturmem do ćwierćfinału Pucharu UEFA, w którym austriacki klub odpadł po dwumeczu z Nottingham Forest (0:1, 1:1). W sezonie 1990/1991 strzelił gola w lidze.
Latem 1992 odszedł ze Sturmu do SV Salzburg, w którym stał się podstawowym zawodnikiem. W 1994 roku wywalczył z zespołem z Salzburga mistrzostwo Austrii, a także wystąpił w obu finałowych spotkaniach Pucharu UEFA z Interem Mediolan, dwukrotnie przegranych przez austriacki klub 0:1. W 1995 roku obronił z Salzburgiem mistrzowski tytuł, a w 1997 roku zdobył go po raz trzeci.
Na początku 1997 roku odszedł do hiszpańskiego Realu Saragossa. W Primera División zadebiutował 12 stycznia 1997 w przegranym 1:5 wyjazdowym spotkaniu z Atlético Madryt. W rundzie wiosennej sezonu 1996/1997 był pierwszym bramkarzem Realu, ale w następnym stracił miejsce w składzie na rzecz Juanmiego.
Od lata 1998 do 1999 roku pozostawał bez klubu. Następnie został zatrudniony w Grazer AK, ale nie rozegrał tam żadnego spotkania. Potem występował w DSV Leoben i PSV SW Salzburg, a w 2003 roku zakończył karierę piłkarską.
Kariera reprezentacyjna.
W reprezentacji Austrii zadebiutował 31 maja 1989 roku w przegranym 1:4 towarzyskim spotkaniu z Norwegią. W 1990 roku został powołany do kadry na Mistrzostwa Świata we Włoszech. Podczas turnieju był zawodnikiem rezerwowym i nie rozegrał żadnego spotkania. W kolejnych latach pełnił rolę dublera Michaela Konsela i Franza Wohlfahrta. Od 1989 do 1995 roku rozegrał w kadrze narodowej 12 spotkań.

</doc>
<doc id="1799202" url="https://pl.wikipedia.org/wiki?curid=1799202" title="BMW Open 2007">
BMW Open 2007

BMW Open 2007 – tenisowy turniej ATP rangi ATP International Series z cyklu BMW Open rozgrywany w dniach 30 kwietnia–6 maja 2007 roku w Monachium na kortach ziemnych o puli nagród 353 450 euro.

</doc>
<doc id="1799205" url="https://pl.wikipedia.org/wiki?curid=1799205" title="Mistrzostwa Świata w Zapasach 1959">
Mistrzostwa Świata w Zapasach 1959

Mistrzostwa Świata w Zapasach 1959 odbyły się w mieście Teheran (Iran).

</doc>
<doc id="1799206" url="https://pl.wikipedia.org/wiki?curid=1799206" title="Stefan (herb szlachecki)">
Stefan (herb szlachecki)

Stefan – polski herb szlachecki z nobilitacji, odmiana herbu Ciołek.
Opis herbu.
Opis zgodnie z klasycznymi regułami blazonowania:
W polu błękitnym ciołek czerwony.
W klejnocie pół ciołka czerwonego, wspiętego.
Najwcześniejsze wzmianki.
Nadany Henrykowi Stefanowi, rajcy gdańskiemu, 20 czerwca 1555. Herb jest wynikiem adopcji do herbu Ciołek.
Herbowni.
Stefan.

</doc>
<doc id="1799207" url="https://pl.wikipedia.org/wiki?curid=1799207" title="Kiauczou">
Kiauczou



</doc>
<doc id="1799215" url="https://pl.wikipedia.org/wiki?curid=1799215" title="Upadłe niebo">
Upadłe niebo

Upadłe niebo (także W imieniu prawa) − amerykański kryminał z 2006 roku w reżyserii Terry'ego Greena. Film oparty na faktach.
Fabuła.
Alabama, rok 1931. Dwie kobiety oskarżają dziewięciu czarnoskórych włóczęgów o gwałt. Wszyscy zostają oskarżeni, a ława przysięgłych - składająca się z samych białych, którzy nie kryją swojego rasizmu - skazuje nich na śmierć na krześle elektrycznym. Wyrok wywołuje zszokowanie opinii publicznej. Sprawa zostaje skierowana do Sądu Najwyższego, a obrony czarnoskórych podejmuje się Samuel Leibowitz. Odkrywa uchybienia i nadużycia w tej sprawie...

</doc>
<doc id="1799217" url="https://pl.wikipedia.org/wiki?curid=1799217" title="Skrajna Nowoleśna Turnia">
Skrajna Nowoleśna Turnia

Skrajna Nowoleśna Turnia (słow. "Východná Slavkovská veža", niem. "Östlicher Schlagendorfer Turm", węg. "Keleti Szalóki torony") – najbardziej wysunięta na południe turnia w Nowoleśnej Grani o wysokości 2361 m n.p.m. znajdująca się w słowackiej części Tatr Wysokich. Od Pośredniej Nowoleśnej Turni oddziela ją przełęcz Ciemna Ławka, a od Zadniej Sławkowskiej Czuby szerokie siodło Sławkowskiej Przełęczy. Na wierzchołek Skrajnej Nowoleśnej Turni nie prowadzą żadne znakowane szlaki turystyczne, dla taterników dostępna jest najdogodniej od Sławkowskiej Przełęczy, w stronę której opada dosyć łagodnym zboczem.
Skrajna Nowoleśna Turnia jest turnią zwornikową. Na północny wschód, w kierunku Warzęchowego Stawu w Dolinie Staroleśnej wysyła ona grań zwaną Nowoleśnym Filarem. Grań ta oddziela Nowoleśną Kotlinę od Długiej Kotliny.
Historia.
Pierwsze wejścia turystyczne:

</doc>
<doc id="1799218" url="https://pl.wikipedia.org/wiki?curid=1799218" title="Agenci bardzo specjalni">
Agenci bardzo specjalni

Agenci bardzo specjalni (tytuł oryg. "White Chicks") – amerykański film komediowo-kryminalny z 2004 roku w reżyserii Keenena Ivory Wayansa. Był nominowany do Złotej Maliny 2004 w kategorii "najgorszy film".
Obsada aktorska.
i inni
Opis fabuły.
Dwaj agenci FBI, bracia Marcus i Kevin Copelandowie, psują obławę na dilerów narkotykowych w Nowym Jorku. Aby odzyskać zaufanie szefostwa, postanawiają dobrowolnie zgłosić się na ochroniarzy spadkobierczyń sieci hoteli, sióstr Tiffany i Brittany Wilton. Mają za zadanie ustrzec je przed porwaniem w drodze z lotniska im. Kennedy'ego do Hampton. W trasie dochodzi jednak do wypadku samochodowego. Młode dziedziczki uważają, że nie mogą się nigdzie pokazać w takim stanie. Dla bezpieczeństwa agenci zamykają je w hotelowym pokoju, zaś sami przebierają się za ochraniane kobiety.

</doc>
<doc id="1799221" url="https://pl.wikipedia.org/wiki?curid=1799221" title="Rebelia szyitów w Jemenie">
Rebelia szyitów w Jemenie

Rebelia szyitów w Jemenie rozpoczęła się w czerwcu 2004 roku, kiedy duchowny lider ruchu Huti Husajn Badreddin al-Huti wystąpił przeciwko jemeńskiemu rządowi. Większość trwających walk ma miejsce w północno-zachodniej prowincji Sada w Jemenie.
Jemeński rząd twierdził, iż ugrupowanie Asz-Szabab al-Muminin dążyło do przewrotu i wdrożenia szyickiego prawa. Z kolei rebelianci mówili, że działają "w obronie ich społeczności przeciwko dyskryminacji i rządowej agresji". Jemeński rząd oskarżył Iran o finansowe wspieranie rebelii.
Hussajn Badreddin al-Huti zginął z rąk jemeńskiej armii we wrześniu 2004 roku. Na czele rebelii stanął wtedy jego syn Abdul Malik al-Huti. Władze Jemenu oskarżały też szyickich rebeliantów o zamiar wprowadzenia reżimu islamskiego z duchownymi na czele państwa.
16 czerwca 2007 doszło do kruchego rozejmu. W wyniku częstych ataków armia Jemenu wznowiła operację przeciwko rebeliantom 11 sierpnia 2009. Ofensywa otrzymała kryptonim "Scorched Earth". W listopadzie 2009 roku wypierani z Sada rebelianci Huti przeniknęli na teren Arabii Saudyjskiej, czego wynikiem było przyłączenie się tego kraju do walk z rebeliantami. Od grudnia 2009 amerykańskie myśliwce bombardowały pozycje szyickich bojowników w Sada.
27 stycznia 2010 Arabia Saudyjska zgodziła się na zawieszenie broni z szyickimi bojownikami, w wyniku czego rebelianci opuścili saudyjskie terytorium. Rząd w Rijadzie ogłosił jednocześnie zwycięstwo nad rebeliantami. Następnie bojownicy wystąpili z propozycją rozejmu w stosunku do rządu w Sanie. Jemen początkowo odrzucił ofertę Huti. Wtedy rebelianci na początku lutego przystąpili do natarcia, w wyniku czego rząd w Sanie przystał na zaproponowany układ, który zaczął obowiązywać 12 lutego 2010. Oficjalnie zakończenie konfliktu prezydent Jemenu Ali Abd Allah Salih ogłosił 19 marca 2010.
Jednakże w lipcu 2010 wybuchły gwałtowne walki między rebeliantami a prorządową plemienną milicją Ibn Aziz, którą wsparło wojsko narodowe.
27 lutego 2011 Abdul-Malik al-Huti ogłosił, iż popiera opozycjonistów, którzy wzniecili antyprezydenckie powstanie. Tym samym wypowiedział posłuszeństwo rządowi i złamał porozumienie pokojowe z roku poprzedniego. W marcu 2011 Huti zdobyli kontrolę nad prowincją Sada, pokonując prorządowe bojówki. Następnie szyici podjęli atak na prowincję Al-Dżauf, którą opanowali pod koniec lipca 2011. W listopadzie 2011 Huti zaatakowało prorządowych bojowników plemiennych w ataku na prowincji Hadżdża.
Pod koniec 2011 postępy Huti zostały zablokowane przez wybuch walk religijnych z radykalnymi salafistami. Od tej pory północny Jemen stał się areną konfliktu na tle religijnym.
Geneza.
W 1962 roku proklamowano Jemeńską Republikę Arabską po obaleniu tysiącletniej monarchii Zajdyckiej. Spowodowało to wybuch kilkuletniej wojny domowej pomiędzy stroną republikańską a sponsorowanymi przez Arabię Saudyjską rojalistami. Sytuację załagodziło dopiero wycofanie się wojsk egipskich w 1967 roku, co doprowadziło do uznania państwa przez Arabię Saudyjską w 1970.
W 1994 w Jemenie miała miejsce wojna domowa. Podczas konfliktu zajdyci – najmniejsza i najbardziej zbliżona do sunnizmu grupa szyitów – była uciskana przez wahhabitów. Wahhabici wspomagali rządowe wysiłki na rzecz walki z secesjonistycznym południem kraju.
W 2004 jemeński rząd wydał nakaz aresztowania Hussajana al-Huti'ego, duchowego lidera zajdyckiego ugrupowania Al-Shabab al-Muminin i byłego parlamentarzysty.
Jemen oficjalnie oskarżał irańskie władze o finansowanie szyickich bojówek Huti. Prowincja Sada – główna arena konfliktu – leży na północy kraju tuż przy granicy z Arabią Saudyjską.
Historia konfliktu.
Pierwsze zrywy szyitów (2004-2008).
Od czerwca do sierpnia 2004, wojska rządowe walczyły ze zwolennikami al-Huti'ego na północy Jemenu. Wówczas zginęło od 80 do ponad 600 osób. We wrześniu, jemeńskie siły bezpieczeństwa zabiły al-Huti'ego. Od tego czasu powstaniu przewodził jego brat Abdul-Malik al-Huti.
Od marca do kwietnia 2005, ponad 200 osób zginęło w kolejnej serii walk pomiędzy siłami rządowymi i zwolennikami zabitego duchownego. W maju 2005 rebelianci odrzucili propozycję ułaskawienia złożoną przez prezydenta Jemenu, a w kraju wybuchły kolejne starcia.
W marcu 2006 r. rząd Jemenu uwolnił ponad 600 schwytanych bojowników szyickich.
Eskalacja kolejnych walk wystąpiła w grudniu 2006. 28 stycznia 2007 roku rebelianci atakując rządowe instytucje, zabili sześciu żołnierzy i ranili 20 innych. Trzy dni później w walkach poległo kolejnych sześciu żołnierzy, a 10 zostało rannych. 1 lutego w walkach przy granicy z Arabią Saudyjską poległo 10 żołnierzy 20 zostało rannych. W wymianie ognia życie straciło także trzech bojowników.
W lutym 2007 Jemen z 30 000 żołnierzy rozpoczął ofensywę przeciwko rebeliantom. Do 19 lutego zginęło 200 żołnierzy jemeńskich oraz ponad 100 rebeliantów, natomiast 160 kolejnych powstańców zginęło w przeciągu kolejnych dwóch tygodni.
W wyniku ofensywy 16 czerwca 2007 roku uzgodniono zawieszenie broni. Rebelianci zgodzili się zaprzestać stawianiu oporu wojskom jemeńskim, w zamian za uwolnienie więzionych bojowników, a także pomoc w odbudowie terenów plemiennych w Jemenie.
Mimo rozejmu rebelianci swoją działalność wznowili w kwietniu 2008. 29 kwietnia w zasadzce zginęło siedmiu jemeńskiego żołnierzy. 2 maja w meczecie w Sada zginęło 15 wiernych, a 55 zostało rannych. Rząd obarczył winą za zamach rebeliantów, lecz ci zaprzeczyli jakoby mieli atakować cywilów. Tuż po ataku, w nocy doszło do potyczki w której zginęło 3 żołnierzy i 4 rebeliantów. W starciach 12 maja w pobliżu granicy z Arabią Saudyjska zginęło 13 żołnierzy i 26 bojowników.
12 czerwca w prowincji Sada doszło do porwania dziewięciu cudzoziemców. Kilka dni po uprowadzeniu znaleziono ciała dwóch Niemek oraz Koreanki. Szyiccy rebelianci zaprzeczyli, jakoby stali za porwaniem.
Prezydent Jemenu Ali Abd Allah Salih 17 lipca 2008 roku ogłosił po 4 latach zakończenie walk w Sada.
Operacja Spalona ziemia (2009-2010).
Ofensywa jemeńska.
11 sierpnia 2009 roku wojsko jemeńskie wznowiło ofensywę przeciwko rebeliantom Huti. Ofensywa o kryptonimie "Spalona ziemia" to odpowiedź na ataki bojowników, które powtarzały się od czerwca. Armia Jemenu wspierana przez czołgi oraz lotnictwo zaatakowała rebeliantów w prowincjach Malaheedh, Mahadher, Khafji i Hasama.
14 sierpnia rebelianci porwali 15 pracowników Czerwonego Krzyża. W walkach tego dnia poległo 16 bojowników i 5 żołnierzy.
23 sierpnia jemeński rząd poinformował, że jemeńskie siły zbrojne zabiły ponad 100 szyickich rebeliantów, podczas zwycięskiej bitwy o miasto Harf Sufyan. Tego dnia rząd zaproponował rebeliantom zawieszenie broni, lecz ci odrzucili ofertę rozmów.
4 września od godziny 19:00 czasu polskiego obowiązywało zawieszenie broni ogłoszone przez jemeński rząd. Jednak rozejm "de facto" nie został wprowadzony w życie, a kilka godzin po jego deklaracji doszło do ataków rebeliantów i odpowiedzi sił rządowych. Podczas ogłoszenia inicjatywy rządząca partia "26 września" podkreśliła, iż powodzenie utrzymania rozejmu będzie zależało od decyzji i zachowania rebeliantów.
9 września w wyniku walk ciężkie straty ponieśli bojownicy. Wypychani rebelianci z górskich rejonów Sada stracili 17 bojowników, natomiast 4 kolejnych wpadło w ręce jemeńskich sił bezpieczeństwa. W kolejnych dniach okrojone pozycje bojowników zostały zbombardowane przez lotnictwo rządowe. W wyniku tego zginęło 20 szyickich rebeliantów.
17 września jemeńskie siły powietrzne dokonały omyłkowego nalotu na obóz uchodźców. W wyniku tego incydentu życie straciło 80 osób – w większości cywilów.
29 września lider rebeliantów Abdul-Malik al-Huti zaprzeczył jakoby walczący z rządem szyiccy bojownicy dążyli do utworzenia niepodległego państwa.
9 października w wyniku gwałtownych starć poległo 100 rebeliantów, a 280 odniosło obrażenia.
Interwencja saudyjska.
4 listopada armia Arabii Saudyjskiej rozpoczęła atak na pozycje rebeliantów na swoim terytorium przy granicy z Jemenem. Bezpośrednią przyczyną przystąpienia wojsk saudyjskich do walk z rebeliantami, było zastrzelenie strażnika granicznego przez bojowników. Rebelianci, którzy zajęli przygraniczny region Dżabal al-Duchan rozpoczęli ataki na saudyjskie patrole. Bojownicy przenikali wcześniej na tereny Arabii Saudyjskiej, gdyż armia Jemenu wypychała ich ze swojego terytorium.
5 listopada saudyjskie lotnictwo i artyleria rozpoczęła bombardowanie pozycji rebeliantów al-Hutiego, co doprowadziło do ich wyparcia. W akcji brały udział myśliwce F-15 Eagle i samoloty uderzeniowe Tornado IDS. W nalotach zginęło 40 bojowników.
6 listopada w walkach zginęło dwóch żołnierzy Arabii Saudyjskiej, a kilku odniosło rany. Walki toczyły się w wioskach Al-Qarn, Qawa i Al-Dafeneyah. 4 żołnierzy saudyjskich zostało pojmanych przez rebeliantów. 7 listopada w walkach zginęło czterech cywilów oraz dwóch żołnierzy Arabii Saudyjskiej.
Do wyparcia bojowników z regionu Dżabal al-Duchan doszło 8 listopada. Tego samego dnia na granicy doszło do katastrofy jemeńskiego samolotu. Rebelianci podali, iż jej przyczyną było zestrzelenie, jednak Sana odpierając te zarzuty poinformowała, że doszło do błędu pilota, który przeżył katastrofę, lecz został pojmany. 10 listopada Arabia Saudyjska zobowiązała się do kontynuacji ostrzałów pozycji rebeliantów na granicy z Jemenem. Dzień później rebelianci poinformowali, iż są gotowi do podjęcia rokowań z Arabią Saudyjską.
13 listopada w starciach na pograniczu saudyjsko-jemeńskim zginęło dwóch żołnierzy Arabii Saudyjskiej. 21 listopada zginęło trzech kolejnych saudyjskich żołnierzy.
27 listopada bojownicy na terytorium Jemenu pojmali dziewięciu saudyjskich żołnierzy.
7 grudnia rebelianci zdołali zestrzelić jemeński myśliwiec, który bombardował pozycje bojowników w mieście Razeh przy granicy z Arabią Saudyjską.
14 grudnia lotnictwo Stanów Zjednoczonych przeprowadziło na terenie Amran, Hajjah i Sada 28 nalotów, w wyniku których śmierć poniosło co najmniej 120 osób, a 44 odniosło rany. Rebelianci oskarżyli USA o popełnienie masakry na jemeńskich obywatelach, gdyż bomby miały uderzyć w obszarach zamieszkałych przez uchodźców. Kolejne ataki miały miejsce 18 grudnia. W niefortunnym nalocie w prowincji Abyan zginęło 63 cywilów, w tym 28 dzieci, a rannych zostało co najmniej 90 osób.
20 grudnia lotnictwo saudyjskie dokonało nalotu na miasto Al Nadheer w Sada. Rebelianci twierdzą, iż zginęło 54 ludzi. Następnie w mieście Zawa armia lądowa stoczyła potyczkę z bojownikami, podczas której oddano ponad 200 strzałów.
22 grudnia rebelianci odparli atak sił saudyjskich powodując duże straty w szeregach wojsk północnego sąsiada Jemenu. W bitwie, która rozegrała się pod miejscowością Jabiriya na granicy saudyjsko-jemeńskiej zginęło aż 64 saudyjskich wojskowych. Bojownicy po tym wydarzeniu ponownie licznie powrócili na terytorium prowincji Sada. Po bitwie strona saudyjska potwierdziła, iż od początku listopadowej interwencji poległo 73 żołnierzy. Przed krwawym starciem liczba strat północnego sąsiada Jemenu była równa 9 zabitych żołnierzy.
26 grudnia podano, iż w saudyjskim bombardowaniu zginął przywódca rebeliantów Abdul-Malik al-Huti. Jednak dwa dni później rebelianci zdementowali informacje, podając, iż al-Huti żyje.
31 grudnia w Sada doszło do starcia wojska jemeńskiego z rebeliantami w wyniku czego poległo 11 szyickich bojowników. Jemeńskie lotnictwo wspierające armię, zniszczyło pojazd, który był wyładowany ładunkami wybuchowymi. 1 stycznia 2010 roku prezydent Jemenu Ali Abdullah Saleh, opublikował wiadomość w której wezwał bojowników do zaprzestania przemocy, przyjęcia zawieszenia rozejmu oraz uwolnienia pojmanych cywilów i wojskowych.
W dniach 3–4 stycznia 2010 roku saudyjskie lotnictwo dokonało bombardowania kryjówek szyickich rebeliantów w prowincji Sada, co spowodowało śmierć 16 bojowników.
W wyniku starcia na granicy saudyjsko-jemeńskiej do którego doszło 12 stycznia 2010, według wojsk Arabii Saudyjskiej zginęły setki szyickich rebeliantów. Do walk doszło kiedy armia północnego sąsiada Jemenu wystosowała 48-godzinne ultimatum, którym zobowiązali bojowników do opuszczenia przygranicznych posterunków. W potyczce śmierć poniosło czterech saudyjskich wojskowych. W odrębnym starciu armia Jemenu zabiła 19 rebeliantów Huti oraz aresztował 25 innych.
19 stycznia lider szyickich rebeliantów Abdul-Malik al-Huti w walce odniósł poważne obrażenia. 22 stycznia bojownicy poinformowali, iż przywódca został tylko lekko ranny i czuje się dobrze.
23 stycznia po wyparciu rebeliantów z rejonów wokół góry Duchan, znaleziono ciała 20 saudyjskich wojskowych.
Pokojowe rokowania i deklaracja zwycięstwa Arabii Saudyjskiej.
25 stycznia przywódca szyickich rebeliantów Abdul-Malik al-Huti, poinformował, iż jest zainteresowany podjęciem rokowań mających na celu podpisanie rozejmu z wojskami saudyjskimi. 27 stycznia Arabia Saudyjska przystała na ofertę rozejmu szyickich rebeliantów jednocześnie ogłaszając zwycięstwo nad rebeliantami, okupione 109 zabitymi żołnierzmi. Na mocy zawieszenia broni rebelianci zobowiązali opuścić terytorium Arabii Saudyjskiej.
30 stycznia rebelianci złożyli podobną propozycję zawieszenia broni rządowi w Sanie. Rebelianci ogłosili, że akceptują pięć rządowych warunków zakończenia konfliktu, ogłoszonych podczas rozpoczęcia operacji Scorched Earth. Dzień później Jemen odrzucił propozycję rozejmu, ponieważ propozycja nie nawiązuje do zaprzestania przemocy przeciwko Arabii Saudyjskiej i nie jest potwierdzeniem umowy z 27 stycznia. W nocy z 29 na 30 stycznia w Sada doszło do walki sił bezpieczeństwa z szyickimi rebeliantami, w wyniku których śmierć poniosło 20 bojowników.
3 lutego jemeńskie siły zbrojne odblokowały drogę w prowincji Sada prowadząca na północ kraju, a następnie przejęły okoliczne farmy, na których znajdowali się bojownicy. W wyniku wymiany ognia śmierć poniosło 16 rebeliantów. Dzień później podczas ataku na bastion rebeliantów w Sada zginęło kolejnych 16 bojowników Huti. Mimo wycofania się Arabii Saudyjskiej z konfliktu, saudyjskie myśliwce przeprowadziły 4 lutego kolejną serię bombardowań szyickich warowni. W wyniku odpalenia 13 rakiet zginęło 14 cywilów, w tym 10 kobiet i dzieci. 5 lutego sąd w Jemenie w zaocznym postępowaniu skazał przywódcę rebeliantów Abdula Malika al-Hutiego na 15 lat pozbawienia wolności.
6 lutego bojownicy ponowili ataki na siły bezpieczeństwa. W dystrykcie Wadi al-Jabara zorganizowali zasadzkę, w której śmierć poniosło 15 jemeńskich żołnierzy. Tego samego dnia w walkach ulicznych w mieście Sada zginęło ośmiu kolejnych wojskowych. Siły wojskowe potwierdziły, iż rebelianci przeszli do natarcia w mieście, jednak dodano, że sytuacja została opanowana, bojowników odepchnięto z zajętych wcześniej posterunków, także kilku zostało zabitych. W odpowiedzi na szturm bojowników, w prowincji Sada doszło do ponownych nalotów ze strony Arabii Saudyjskiej. 174 rakiet spadło na tereny kontrolowane przez Huti w dystryktach al-Dhaher, Qamamat, Ghafereh, al-Rammadiat oraz w samym mieście Sada. W bombardowaniu m.in. dwie kobiety odniosło rany, zniszczone zostały także cztery budynki cywilne. 8 lutego wybuchły walki pod Harf Sufjan. Do oblężenia miasta przystąpiło 100 jemeńskich wojskowych. Rebelianci wykopali dla umocnień linii obrony specjalne rowy oraz zaminowali pola. W bitwie zginęło 10 osób, a 18 odniosło obrażenia, głównie szyiccy Huti. 11 lutego doszło do potyczki w miejscowości Burkat al-Shamsi, gdzie zginęło trzynastu rebeliantów i pięciu żołnierzy. Ciężkie walki nadal były kontynuowane w Sada. Tam duże straty nadal ponosiło wojsko jemeńskie, bowiem śmierć poniosło kolejnych siedmiu żołnierzy. Zabito też jedenastu bojowników. Tymczasem Saudyjczycy przeprowadzili 13 nalotów na Harf Sufyan, Jouan and Jebel Talan.
W operacji Scorched Earth zginęło 109 żołnierzy saudyjskich, 104 jemeńskich oraz ponad 600 rebeliantów.
Zawieszenie broni.
W wyniku ożywienia się walk na początku lutego i ciężki strat ponoszonych przez wojsko, rząd jemeński przystał na propozycję rebeliantów zawieszenia broni. Rozejm zaczął obowiązywać od północy 12 lutego 2010 (11 lutego godz. 22:00 czasu polskiego).
W wyniku zatwierdzenia umowy rebelianci zobowiązali się do opuszczenia górskich posterunków kontrolowanych dotychczas, poprawy bezpieczeństwa sytuacji na drogach w rejonie konfliktu oraz zwolnienie jeńców wojennych i przechwyconego sprzętu. Po zatwierdzeniu rozejmu przez Jemen, lider rebeliantów Abdul Malik al-Huti wydał oświadczeniu, w którym wezwał wszystkich swoich zwolenników do jego respektowania.
27 lutego jemeńscy saperzy zakończyli akcję rozminowywania miasta Sada. Oczyszczenie miasta z min zastawionych przez rebeliantów podczas sześcioletniego konfliktu było częścią punktu o poprawie bezpieczeństwa w rejonie zakończonego konfliktu.
14 marca 2009 bojownicy poinformowali, iż zakończyli wycofywanie się z trzech okręgów w pobliżu granicy z Arabią Saudyjską. Mimo zabsorbowania rozejmu nie był znany los sześciu zagranicznych zakładników porwanych w czerwcu 2009. Wówczas Huti nie przyznali się do uprowadzenia obcokrajowców. Dwoje niemieckich dzieci zostało uwolnionych 18 maja 2010.
Mimo zawieszenia broni 12 lutego 2009 w mieście Sada doszło do incydentu. Szyiccy bojownicy ostrzelali budynek Ministerstwa Spraw Zagranicznych w wyniku czego zginął jemeński wojskowy, a siedmiu odniosło rany.
28 marca 2009 szyiccy bojownicy zastrzelili w Sada pracownika rządowego. Wysłannik z Sany kontrolował wdrażanie rozejmu w strefie konfliktu.
19 marca 2010 prezydent Jemenu Ali Abd Allah Salih ogłosił zakończenie konfliktu w Sada.
Wybuch walk rebeliantów z prorządową milicją Ibn Aziz (2010).
29 kwietnia doszło do krwawych walk. Z bojownikami starła się prorządowa plemienna milicja Ibn Aziz, w wyniku czego śmierć poniosło siedem osób.
W lipcu doszło do najpoważniejszych walk od czasu zawieszenia broni. W dniach 17-22 lipca trwały starcia, po ataku prorządowych plemiennych bojowników Ibn Aziz na twierdzę szyitów w prowincji Amran. W pierwszych czterech dniach zginęły około 50 osób w tym pięciu żołnierzy, którzy wsparli milicję. W nocy z 21 na 22 doszło do kolejnych ostrych starć w wyniku którego zginęło 9 plemiennych milicjantów i 10 szyickich rebeliantów.
24 lipca 2010 po negocjacjach doszło do zawieszenie broni między milicją Ibn Aziz a szyickimi rebeliantami. Rozejm przewidywał wycofanie wszystkich uzbrojonych bojowników z ich stanowisk, zniesienie punktów kontrolnych i blokad dróg oraz usuwania min drogowych.
Jednak już dzień po zawieszeniu broni milicja doniosła, iż rebelianci nie respektują rozejmu i zaatakowali. Członkowie Ibn Aziz odpowiedzieli ogniem zabijając czterech rebeliantów. Prezydent Jemenu Ali Abd Allah Salih, zaapelował o natychmiastowe zakończenie walk. 26 lipca Huti ponowili atak wdając się w walkę z żołnierzami i milicjantami. Zginęło 10 osób, wśród których byli zarówno rebelianci, milicjanci i żołnierze. Huti zajęli bazę wojskową w Zuala pod Harf Sufyan w Sada, biorąc ponad 100 żołnierzy za zakładników. Dwa dni później wszyscy zakładnicy zostali uwolnieni. Po tym wydarzeniu po raz kolejny zaprzestano walk.
22 listopada 2010 w wybuchu bomby drogowej zginął jemeński żołnierz. Dzień później 23 bojowników Huti zginęło, a 30 odniosło rany na szyickiej procesji w wyniku wybuchu samochodu-pułapki. 26 listopada dwóch szyitów zginęło, a ośmiu zostało rannych na pogrzebie zabitego w Sada w zamachu Badreddina Hawthiego.
Rewolucja w Jemenie i ekspansja Huti (2011).
27 stycznia 2011 roku pod wpływem udanych rewolucji w Tunezji i Egipcie, w Jemenie rozpoczęły się masowe antyrządowe demonstracje. Odbywały się one głównie w stolicy oraz miastach Taizz, Aden. Jednak 27 lutego 2011 Abdul-Malik al-Huti ogłosił, iż wspiera demonstrantów. Następnie byli bojownicy dołączyli do demonstrantów w północnych regonach Jemenu.
19 marca rebelianci szyiccy przystąpili do walk w Sadzie z prorządowym zarządcą miasta Szejkiem Mujallim. W czasie walk, zakończonych 26 marca, zginęło 45 osób, a Huti zdobyli kontrolę nad miastem. Po zwycięstwie, szyici ogłosili tworzenie własnej administracji w prowincji Sada, niezależnej od władz centralnych. Tak więc rebeliantom Huti, wykorzystując antyrządowe powstanie udało się zrobić to, czego nie byli w stanie osiągnąć przez sześć lat.
W lipcu rebelianci Huti podjęli atak na prowincję Al-Dżauf. Prowincją tą zarządzały opozycyjne wobec władz centralnych bojówki Islah od marca. Mimo to Huti podjęli na nich 8 lipca atak, gdyż szyici twierdzili, że współpracowali oni także z Al-Kaidą. Do 11 lipca zginęło w walkach plemiennych 30 osób. Do 28 lipca Huti przejęły wszystkie budynki rządowe w prowincji Al-Dżauf, pokonując lokalnych bojowników. Faktycznie to oni od tej pory kontrolowali prowincję.
14 sierpnia Al-Kaida zdetonowała samochód-pułapkę w Al-Dżauf, zabijając 14 rebeliantów Huti i raniąc pięciu. Al-Kaida już 30 stycznia 2011 wypowiedziała wojnę szyitom z ugrupowania Huti. Gdy szyici wykorzystali zaangażowanie armii w tłumieniu powstania w centrum kraju i walki z terrorystami na południu i na północy wznowili walki, to Al-Kaida rozpoczęła ataki również na nich.
Na początku listopada w Sadzie wybuchły walki między szyitami a salafitami. Jednocześnie Huti przeszło do ataku na prowincję Hadżdża. Po kilku dniach ciężkich walk szyici przełamali linię obrony, bojówek prorządowych Kashir i Aahm, zdobywając 9 listopada kontrolę na dystryktem Kuhlan Ash Sharaf. Następnie szyiccy rebelianci zaatakowali dystrykt Midi. Huti nie wykluczyli w ostateczności ataku na Sanę. 12 listopada, 12 bojowników zginęło podczas ataku na dystrykt Kaflat Athar w prowincji Amran. Huti po klęsce zarządzili odwrót. 14 listopada Huti walczyły z opozycyjnymi bojówkami plemiennymi w prowincji Al-Dżauf, kontrolowanej przez szyitów. Wśród zabitych było troje wojskowych Huti. Dzień później szyici starli się także z opozycyjnymi bojówkami w prowincji Hadżdża. Zginęła jedna osoba, kilka odniosło rany.
Walki religijne zajdytów z salafitami (2011-2013).
27 listopada 2011 Huti zaatakowali salafitów w dystrykcie Damaj w prowincji Sada. W pogromach zginęło 24 cywilów, a 65 zostało rannych. Z kolei w grudniu doszło do kilku ataków odwetowych ze strony sunnitów. W walkach trwających w dniach 7-9 grudnia 2011 zginęło 14 osób. W połowie grudnia doszło do kruchego zawarcia broni między salafitami a Huti, jednak okazał się on nietrwały, gdyż po jego wprowadzeniu szyici zbombardowali sunnicki meczet. 18 grudnia 2011 Huti zaatakowali miasto Damaj, w wyniku czego zginęło pięć osób. W kolejnych dniach walki rozszerzyły się także na miasto Kataf.
Walki między szyitami i salafitami zostały wznowione 12 stycznia 2012 w prowincji Hadżdża. W gwałtownych starciach życie straciło 20 osób. W dniach 23-24 stycznia doszło do ciężkich walk Hadżdża w których zginęło 40 Huti i sześciu radykalnych sunnitów. Jednocześnie Huti walczyli z prorzadowymi bojówkami w wyniku czego zginęło kolejnych 24 Huti. Kolejna fala przemocy między dwoma wrogimi bojówkami religijnymi nastąpiły 5-6 lutego 2012 w tej samej prowincji. W dziesięciogodzinnej bitwie zginęło 40 szyitów i 15 sunnitów. 8 lutego 2012 w potyczce zginęło 10 osób. 9 lutego 2012 między stronami konfliktu wprowadzono zawieszenie broni, jednak porozumienie okazało się kruche.
Rozejm został złamany już 10 lutego 2012, a dwa dni później w starciach poległo 30 osób. 2 marca w zamachu terrorystycznym w Sada zginęło 22 rebeliantów Huti. 8 marca 2012 Huti w prowincji Arman pod Harf Safyan starło się z jemeńskim wojskiem. Zginął dowódca brygady i jego sześciu ochroniarzy. Do powtórnej fali przemocy między dwoma bojówkami przeciwstawnych odłamów religijnych doszło w dniach 4-5 kwietnia 2012. W walkach w prowincji Sada zginęło 30 Huti i pięciu salafitów.
25 maja 2012 w prowincji al-Dżauf doszło do zamachu samobójczego w wyniku którego zginęło 12 osób, w tym sześciu bojowników Huti. Zamachowiec, prawdopodobnie terrorysta Al-Kaidy poruszał się samochodem.
28 października 2013 poważany duchowny salafita Szajch Mukabal Hadi al-Wada’i, ogłosił dżihad przeciwko zajdytom z ugrupowania Huti. Trzy plemiona zamieszkujące prowincję Sada ogłosiły gotowość do walki. Nowa seria walk rozpoczęła się 30 października 2013 prewencyjnym uderzeniem Huti na meczet w Damaj w którym modlili się salafiści. W wyniku ataku za pomocą rakiety Katiusza, zginęły cztery osoby, a 14 zostało rannych. Kolejnego dnia Huti kontynuowali ostrzał Damaj. W atakach rakietowych zginęło 30 osób. Zniszczony został dom rzecznika organizacji "Synów Damaju". Zajdyci zaatakowali również plemienne terytorium pod Kataf. Salafici odparli atak zabijając ośmiu Huti, tracąc przy tym dwóch bojowników. 1 listopada 2013 zajdyci do Damaj wprowadzili czołgi nadal prowadząc ogień przy pomocy rakiet Katiusza. W mieście zginęło do tej pory 40 osób. Międzynarodowy Komitet Czerwonego Krzyża (MKCK) zaapelował o zawieszenie broni.
Tymczasem podczas walk powołano Prezydencki Komitet ds. Kryzysu w Damaj, którego efektem było wprowadzenie rozejmu 2 listopada 2013. Tego samego dnia Szajch Abdul Majed az-Zindani, wydał fatwę wzywająca państwo do walki z Huti. W przypadku kiedy armia nie przystąpi do dżihadu, to zwykli obywatele mają chwycić za broń. Dzień później Huti wznowili ostrzał miasta. Salafici twierdzili, iż liczba zabitych przekroczyła 100. Nowe zawieszenie broni weszło w życie 4 listopada 2013 wynegocjowane przez wysłannika ONZ Dżamala Benomara. Wtedy też MKCK ewakuował z miasta 23 krytycznie rannych osób. Jednak walki wybuchły jeszcze tego samego dnia.
6 listopada 2013 Straż Salaficka wyparły zajdytów z Kataf, leżącego 26 km od Damaj. Dzień później Damaj było ostrzeliwane za pomocą wyrzutni rakietowej BM-21 Grad radzieckiej produkcji. Lokalne źródła informowały, iż po zmasowanym ostrzale obie strony podpisały kolejny dokument o zawieszeniu broni. Mimo tego podczas piątkowych modłów z 8 listopada 2013, Huti ostrzelali rakietami 122 mm meczet Dar al-Hadith, w wyniku czego zginęły dwie osoby, a sześć zostało rannych. Według wojskowych dokumentów bojownicy posługiwali się bronią zrabowaną z magazynów w Sadzie.
11 listopada 2013 w rejon konfliktu przybył zespół mediatorów wysłany przez byłego prezydenta Ali Abdullaha Saliha. 12 listopada 2013 snajper Huti z Damaj zastrzelił 10-letniego chłopca, z kolei dzień później starszego mężczyznę udającego się na modły. MKCK ewakuował 14 listopada 2013 z Damaj 40 rannych osób i ponad 100 ciał zabitych. Tego samego dnia doszło do bitwy w Kataf w wyniku której zginęło 15 Huti.
Exodus cywilów.
W kwietniu 2008 roku Wysoki Komisarz Narodów Zjednoczonych ds. Uchodźców oszacował, że w wyniku konfliktu 77 000 osób zostało przesiedlonych.
Tydzień po wznowieniu walk w sierpniu 2009 roku z prowincji Sada przed walkami uciekło 10 000 cywilów.
We wrześniu 2009 liczba uchodźców wyniosła 100 000. Mieszkańcy prowincji Sada uciekający przed ciężkimi walkami schronili się w obozie namiotowym. W kolejnym miesiącu liczba uchodźców zwiększyła się o 50 tys.
Rekrutacja dzieci w szeregi bojówek Huti.
UNICEF potępił szyickich rebeliantów z powodu rekrutowania dzieci do walki. W listopadzie 2009, 400 dzieci przemaszerowało pod siedzibą Programu Narodów Zjednoczonych ds. Rozwoju w Sanie na znak protestu przeciw wcielania nieletnich do bojówek.
Oskarżenia o sojusz Jemenu z Al-Kaidą.
Abdul-Malik al-Huti, lider rebeliantów oskarżył jemeński rząd, iż ten rekrutuje do walki z Huti członków Al-Kaidy. Według Hutiego Jemeńczycy i Saudyjczycy założyli sojusz z Al-Kaidą w stłumieniu szyickiej rebelii. Oprócz tego do armii mieli być rekrutowani bojownicy – weterani wojen w Iraku i Afganistanie. Kilka miesięcy po oskarżeniach, Jemen w styczniu 2010 roku wypowiedział wojnę Al-Kaidzie. Było to spowodowane nieudaną próbą zamachu terrorystycznego na samolot lecący do USA 25 grudnia 2009. Terrorysta wykonujący zamach był szkolony przez skrzydło Al-Kaidy w Jemenie.
Międzynarodowe wsparcie dla stron konfliktu.
Stronnicy jemeńskich sił bezpieczeństwa.
Wojska Arabii Saudyjskiej włączyły się w konflikt 4 listopada 2009 po rozpoczęciu ataków przez rebeliantów. Bojownicy przenikali na tereny Arabii Saudyjskiej i tam się instalowali, gdyż armia Jemenu wypychała ich ze swojego terytorium. Siły saudysjkie głównie bombardowały z powietrza stanowiska rebeliantów. 22 grudnia 2009 rozegrała się spektakularna bitwa w której poległo aż 64 saudyjskich wojskowch. 27 stycznia 2010 Saudowie podpisali zawieszenie broni z jemeńskimi rebeliantami, na mocy którego zobowiązali opuścić terytorium Arabii Saudyjskiej. W saudyjskiej ofensywie poległo 109 żołnierzy.
Lotnictwo Stanów Zjednoczonych przeprowadziło w grudniu 2009 na terenie Amran, Hajjah i Sada 28 nalotów, w wyniku których śmierć poniosło co najmniej 120 osób, a 44 odniosło rany. Rebelianci oskarżyli USA o popełnienie masakry na jemeńskich obywatelach, gdyż bomby miały uderzyć w obszarach zamieszkałych przez uchodźców. USA wspierało Jemen w walce z rebeliantami finansowo i logistycznie.
W listopadzie do Jemenu przybyło ok. 2000 jordańskich komandosów, którzy mieli wsparli siły jemeńsko-saudyjskie w walce z rebeliantami Huti.
Marokańscy żołnierze elitarnej jednostki komandosów i spadochroniarzy wzięło udział w walce z rebelią. Pierwszy ich udział zanotowano 3 grudnia 2009.
Rząd pakistański wysłał do Jemenu 300 żołnierzy jednostki sił specjalnych do walki z rebelią.
Stronnicy rebeliantów Huti.
Jemeński i saudyjski rząd oskarżają Iran o wsparcie finansowe szyickich rebeliantów. W październiku 2009 jemeńska marynarka wojenna przechwyciła broń transportowaną przez irański statek. Ponadto Jemen sugeruje, że rebelianci byli szkoleni w irańskich obozach na terenie Erytrei. Oprócz tego Iran oferował wsparcie logistyczne i militarne. Na terytorium Jemenu działali oficerowie wywiadu, Al-Kuds (Brygady Jerozolimskiej) skrzydła Gwardii Rewolucyjnej.
Irańska marynarka wojenna w składzie sześciu okrętów wojennych od 25 maja 2009 pływała na wodach Zatoki Adeńskiej w ramach walki z piractwem. 20 stycznia 2010 irańska marynarka weszła do portów by przekazać broń rebeliantom. Pojawiły się spekulacje, iż irańskie jednostki nie brały udziału w operacji "Ocean Shield" w celu walki z piratami, ale by pomóc jemeńskim rebeliantom.
W marcu 2012 amerykański wywiad potwierdził, iż bojówki były dozbrajane oraz sponsorowane przez irański Al-Kuds. Siły specjalne za pomocą przemytników szmuglowały karabiny AK-47, granatniki przeciwpancerne i inne rodzaje broni dla szyickich rebeliantów. Kilka transportów zostało przechwyconych przez jemeńskie służby. Proceder wspierania szyitów Jemenie miał umocnić strefę wpływu Iranu na Półwyspie Arabskim. Jednakże Iran za każdym razem zaprzeczał wszelkim oskarżeniom.
Hezbollah głównie szkolił jemeńskich rebeliantów do walki z siłami rządowymi. Sami libańscy bojownicy zaprzeczyli by kontaktowali się w Huti.
Somalijscy radykalni rebelianci z ugrupowania Asz-Szabab walczący z rządem w Somalii, w październiku 2009 zostali zwerbowani jako najemnicy do walki w Jemenie. Wówczas na arenie walk w Sada wylądowało 200 somalijskich ekstremistów. Bojownicy byli przerzucani statkami przez Morze Czerwone. Somalijczycy brali udział w niebezpiecznych misjach takich jak ataki na budynki rządowe i obiekty wojskowe w Sada. 20 listopada 2009 siły jemeńskie pojmały 26 somalijskich bojowników podczas walki. Związani z Al-Kaidą Szebabowie, którzy byli sunnitami, pomimo rozdziału religijnego wsparli szyitów, jednakże od czasu wybuchu partyzantki terrorystów w Jemenie i w trakcie rewolucji walczyli przeciwko szyitom.

</doc>
<doc id="1799224" url="https://pl.wikipedia.org/wiki?curid=1799224" title="Laurens Hammond">
Laurens Hammond

Laurens Hammond (ur. 11 stycznia 1895, zm. 3 lipca 1973) – amerykański inżynier i wynalazca organów Hammonda.
Laurens Hammond urodził się w Evanston, Illinois jako syn Williama Andrew i Idea Louise Strong Hammondów. Ukończył studia w 1916 r. na kierunku mechanika na Cornell University. Był żonaty z Roxaną Scoville i miał z nią jedną córkę Margaret, która wyszła za mąż za artystę polskiego pochodzenia Kazimira Karpuszko. 
Laurens Hammond wynalazł elektryczny silnik, który stał się podstawą do rozwoju generatora dźwięku, a to w rezultacie doprowadziło do powstania organów Hammonda. Złożył wniosek patentowy 19 stycznia 1934 roku. Zgodę na swój patent otrzymał 24 kwietnia tego samego roku. Pierwotnie organy Hammonda miały być alternatywą dla organów piszczałkowych w kościołach w USA. 
Laurens Hammond opuścił stanowisko prezesa swojej firmy "Hammond Clock Company" w 1955 roku. Przeszedł na emeryturę w 1960 roku w wieku 65 lat. W ciągu swojego życia wdrożył 110 patentów. Zmarł 3 lipca 1973 roku w wieku 78 lat w Cornwall, Connecticut, gdzie został pochowany.
W 2017 roku w Kielcach powstało Muzeum Hammonda. 15 maja 2021 roku odbyło się otwarcie nowej siedziby Muzeum Hammonda (jako oddziału Domu Środowisk Twórczych) przy ul. Zamkowej 5 w Kielcach (w Pałacu Tomasza Zielińskiego).

</doc>
<doc id="1799225" url="https://pl.wikipedia.org/wiki?curid=1799225" title="Mirosław Daniszewski">
Mirosław Daniszewski

Mirosław Daniszewski (ur. 18 listopada 1965 w Gorzowie Wielkopolskim) – polski żużlowiec.
Licencję żużlową zdobył w 1982 r. Na torach polskich lig żużlowych startował do 2001 r., reprezentując kluby Stali Gorzów Wielkopolski (1983–1990), Poloneza Poznań (1991), Polonii Piła (1992), Stali Rzeszów (1993), Wandy Kraków (1995, 1999), JAG Speedway Łódź (1996–1997), OTŻ Opole (1998) oraz WKM Warszawa (2000–2001). W rozgrywkach DMP zdobył trzy medale: złoty (1983), srebrny (1984) oraz brązowy (1987).
Dwukrotnie startował w finałach Młodzieżowych Indywidualnych Mistrzostw Polski (Tarnów 1984 – XI m., Lublin 1985 – XIII m.). Zdobył dwa medale Młodzieżowych Mistrzostw Polski Par Klubowych (Rybnik 1984 – III m., Bydgoszcz 1985 – I m.) oraz Młodzieżowych Drużynowych Mistrzostw Polski (Toruń 1985 – III m., Zielona Góra 1986 – I m.). Dwukrotnie odniósł również sukcesy w turniejach o "Brązowy Kask" (Ostrów Wielkopolski 1983 – III m., Bydgoszcz 1984 – II m.). W 1992 r. wystąpił w finale Mistrzostw Polski Par Klubowych (Gorzów Wielkopolski – V m.). Zawodnik startował także w wyścigach motocyklowych na lodzie (ice-speedway)

</doc>
<doc id="1799227" url="https://pl.wikipedia.org/wiki?curid=1799227" title="Jak ukraść milion dolarów">
Jak ukraść milion dolarów

Jak ukraść milion dolarów – amerykański film fabularny, komedia kryminalna z 1966 roku.
Fabuła.
Charles Bonnet jest kolekcjonerem dzieł sztuki oraz fałszerzem. Pewnego dnia wypożycza jeden z posągów ze swojej kolekcji do Musée Kléber-Lafayette w Paryżu. Wkrótce okazuje się, że statua ma przejść testy potwierdzające autentyczność. Córka Charlesa, Nicole, by chronić swego ojca, decyduje się skraść pilnie strzeżoną figurę. Pomaga jej w tym złodziejaszek Simon Dermott.

</doc>
<doc id="1799228" url="https://pl.wikipedia.org/wiki?curid=1799228" title="Christian Keglevits">
Christian Keglevits

Christian Keglevits (ur. 29 stycznia 1961 w Weiden bei Rechnitz) – piłkarz austriacki grający na pozycji napastnika.
Kariera klubowa.
Karierę piłkarską Keglevits rozpoczął w klubie SC Eisenstadt. W 1979 roku został piłkarzem Rapidu Wiedeń i w sezonie 1979/1980 zadebiutował w austriackiej Bundeslidze. W debiutanckim sezonie wywalczył miejsce w podstawowym składzie Rapidu grając potem w ataku między innymi z Hansem Kranklem i reprezentantem ZSRR Anatolijem Zinczenką. W 1982 roku wywalczył z Rapidem swój pierwszy tytuł mistrza Austrii, a w 1983 roku wywalczył z nim dublet (mistrzostwo i Puchar Austrii. Z kolei w 1984 roku zdobył krajowy puchar.
Latem 1984 roku Keglevits przeszedł do innego wiedeńskiego klubu, Wiener Sport Club. W 1985 roku spadł z nim do drugiej ligi, gdzie grał przez rok. Po awansie Wiener Sport Club do zespołu przybył Hans Krankl i Keglevits, podobnie jak w Rapidzie, grał z nim w ataku.
W 1989 roku Keglevits wrócił do Rapidu i grał w nim przez dwa sezony zdobywając 19 goli. W 1991 roku przeszedł do Austrii Salzburg. W sezonie 1991/1992 wywalczył z Austrią mistrzostwo kraju, jednak po sezonie odszedł do LASK Linz. Tam grał przez jeden sezon i w 1993 roku wrócił do Wiener Sport Club, w którym w 1994 roku zakończył karierę.
Kariera reprezentacyjna.
W reprezentacji Austrii Keglevits zadebiutował 8 października 1980 roku w wygranym 3:1 towarzyskim spotkaniu z Węgrami i w debiucie zdobył dwa gole. W 1990 roku został powołany do kadry na Mistrzostwa Świata we Włoszech. Tam był rezerwowym i nie rozegrał żadnego spotkania. Od 1980 do 1991 roku rozegrał w kadrze narodowej 18 spotkań i zdobył 3 gole.

</doc>
<doc id="1799232" url="https://pl.wikipedia.org/wiki?curid=1799232" title="Lech Kędziora">
Lech Kędziora

Lech Kędziora (ur. 15 maja 1956 we wsi Ruda Koźlanka) – polski żużlowiec i trener sportu żużlowego.
W latach 1978–1991 startował w rozgrywkach II ligi DMP, reprezentując kluby GKM Grudziądz (1978–1985, 1987–1991) oraz Ostrovii Ostrów Wielkopolski (1986). Największym jego sukcesem indywidualnym był awans do finału Indywidualnych Mistrzostw Polski w 1984 (Gorzów Wielkopolski – XIV m.).
Po zakończeniu kariery zawodniczej był trenerem m.in. w GKM Grudziądz, Starcie Gniezno, Polonii Piła, Wybrzeżu Gdańsk, Gwardii Warszawa i Orle Łódź. W 2017 prowadził drużynę ekstraligowego klubu Włókniarz Częstochowa. W sezonie 2018 był ponownie trenerem Wybrzeża Gdańsk. W sezonie 2021 trenował Polonię Bydgoszcz, a w 2022 powrócił do prowadzenia Włókniarza Czestochowa.

</doc>
<doc id="1799234" url="https://pl.wikipedia.org/wiki?curid=1799234" title="Dary magów">
Dary magów

Dary magów – polski film obyczajowy z 1972 roku na podstawie noweli O. Henry'ego. Film z cyklu telewizyjnego "Klasyka światowa". Historia młodego małżeństwa, które mimo problemów finansowych, chce obdarować się prezentami w Boże Narodzenie.

</doc>
<doc id="1799236" url="https://pl.wikipedia.org/wiki?curid=1799236" title="Karol Kalinowski">
Karol Kalinowski

Karol „KRL” Kalinowski (ur. 28 lipca 1982 w Suwałkach) – polski rysownik i scenarzysta komiksowy. Magister sztuki po kierunku projektowanie graficzne, pracuje jako bibliotekarz. Tworzy komiksy, robi muzykę, był jednym z prowadzących podcastu "Schwing!". Mieszka w Olsztynie.
Kariera komiksowa.
Kalinowski zaczynał od rysowania do pism lokalnych, potem współpracował z zinem „Koks”. Uznanie i popularność przyniosła mu współpraca z magazynem „Produkt”. Po zamknięciu „Produktu” samodzielnie tworzy kolejne projekty. Prowadzi zajęcia komiksowe w Olsztynie.

</doc>
<doc id="1799239" url="https://pl.wikipedia.org/wiki?curid=1799239" title="Arystokracja podziemi (film 1961)">
Arystokracja podziemi (film 1961)

Arystokracja podziemi – amerykański komediodramat z 1961 roku, w reżyserii Franka Capry.
Film jest remakiem filmu "Arystokracja podziemi" ("Lady for One Day") z 1933 roku, zrealizowanego przez tego samego reżysera, na podstawie opowiadania Damona Runyona.
Opis fabuły.
Człowiek o pseudonimie Lord, zarządzający nowojorskim podziemiem, jest człowiekiem dobrym i szlachetnym, a równocześnie sprytnym i obrotnym. Kiedy do Nowego Jorku ma przybyć córka "królowej żebraków", mieszkająca w Europie, zupełnie nieświadoma profesji swej matki i do tego zaręczona z Hiszpanem z wyższych sfer, Lord postanawia zapobiec odkryciu prawdy przez córkę. Na kilka dni przemienia on żebraczkę w prawdziwą damę.
Obsada aktorska.
i inni

</doc>
<doc id="1799240" url="https://pl.wikipedia.org/wiki?curid=1799240" title="Super Tourenwagen Cup">
Super Tourenwagen Cup

Super Tourenwagen Cup (STW) – mistrzostwa samochodów turystycznych organizowane w Niemczech w latach 1994-1999.
Seria powstała gdy BMW oraz Audi opuściły serię Deutsche Tourenwagen Meisterschaft (DTM) po wprowadzeniu w niej nowych przepisów zwiększających koszty uczestnictwa. STW natomiast korzystała ze standardowych regulacji kategorii superturystycznej stosowanych również w seriach rozgrywanych w innych krajach. Pozwalało to na wykorzystanie jednej konstrukcji dla rywalizacji w kilku narodowych seriach tego typu.
Koniec istnienia STW splótł się z odrodzeniem serii DTM (tym razem skrót rozwijany jest jako Deutsche Tourenwagen Masters) w 2000 roku. Natomiast następcą STW, w nieco bardziej amatorskiej formie (brak zespołów fabrycznych) została seria Deutsche Tourenwagen Challenge (DTC) oraz później ADAC Procar Series.

</doc>
<doc id="1799241" url="https://pl.wikipedia.org/wiki?curid=1799241" title="Mistrzostwa Świata w Zapasach 1961">
Mistrzostwa Świata w Zapasach 1961

Mistrzostwa Świata w Zapasach 1961 odbyły się w Jokohamie (Japonia).

</doc>
<doc id="1799242" url="https://pl.wikipedia.org/wiki?curid=1799242" title="Henryk Bem (żużlowiec)">
Henryk Bem (żużlowiec)

Henryk Bem (ur. 10 listopada 1962 w Rydułtowach) – polski żużlowiec.
Kariera sportowa.
Licencję żużlową zdobył w 1979 roku. W latach 1980–1998 startował w rozgrywkach z cyklu Drużynowych Mistrzostw Polski, reprezentując kluby ROW-u Rybnik (1980–1994), GKM-u Grudziądz (1995–1997) i RKM Rybnik (1998). Czterokrotnie zdobył medale DMP: trzykrotnie srebrne (1980, 1988, 1990) oraz brązowy (1989). W 1984 r. zdobył w Lublinie tytuł Młodzieżowego Drużynowego Wicemistrza Polski, natomiast w 1985 r. zdobył w Rybniku brązowy medal Mistrzostw Polski Par Klubowych. 
W 1982 r. zajął VII m. w finale Młodzieżowych Indywidualnych Mistrzostw Polski, rozegranym w Opolu. Dwukrotnie uczestniczył w finałach Indywidualnych Mistrzostw Polski (Zielona Góra 1986 – XIII m., Lublin 1990 – V m.). Był również dwukrotnym finalistą turniejów o „Srebrny” (1982 – XIII m., 1983 – VII m.) oraz „Złoty Kask” (1985 – IX m., 1990 – XI m.). W 1989 r. zwyciężył w Memoriale Jana Ciszewskiego.

</doc>
<doc id="1799243" url="https://pl.wikipedia.org/wiki?curid=1799243" title="Roxanne (film)">
Roxanne (film)

Roxanne – amerykańska komedia romantyczna z 1987 roku na podstawie sztuki Edmonda Rostanda "Cyrano de Bergerac". Film jest uwspółcześnioną wersją sztuki.
Fabuła.
C.D. Bales jest szefem strażaków. Jest lubiany przez swoich kolegów, ale ma jedną wadę - strasznie długi nos. W jego drużynie pojawia się nowy ratownik, Chris. W tym samym czasie w miasteczku pojawia się nowa mieszkanka - astronom Roxanne Kowalski. Dziewczyna jest zakochana w Chrisie i prosi Balesa o pomoc w jego zdobyciu. Problem w tym, że C.D. sam się zakochał w niej. Mimo to, decyduje się jej pomóc.
Nagrody i nominacje.
Złote Globy 1987

</doc>
<doc id="1799244" url="https://pl.wikipedia.org/wiki?curid=1799244" title="Mistrzostwa Europy w Hokeju na Trawie Mężczyzn 2007">
Mistrzostwa Europy w Hokeju na Trawie Mężczyzn 2007

11. Mistrzostwa Europy w Hokeju na Trawie Mężczyzn odbyły się w dniach 19-26 sierpnia 2007 w Manchesterze. Tytułu bronili Hiszpanie.
Wyniki.
Faza grupowa.
Grupa A.
Tabela
Grupa B.
Tabela

</doc>
<doc id="1799245" url="https://pl.wikipedia.org/wiki?curid=1799245" title="Mikołaj Firlej Broniewski">
Mikołaj Firlej Broniewski

Mikołaj Firlej Broniewski (Broniowski) z Dąbrowicy herbu Lewart, (ur. ?, zm. w 1658 r.) – kasztelan chełmski w latach 1653 -1657, podkomorzy czernihowski w latach 1644-1653, stolnik czernihowski w latach 1635-1641, komisarz do rozgraniczenia między województwami kijowskim i czernihowskim na sejmie w roku 1638, królewski dworzanin pokojowy w 1641 roku. 
Życiorys.
Protegowany królewicza Władysława i Adama Kisiela.
Poseł na sejmy 1640 i 1645 roku. W 1648 roku był elektorem Jana II Kazimierza Wazy z województwa czernihowskiego i powiatu nowogrodzkosiewierskiego. Poseł na sejm koronacyjny 1649 roku, sejm zwyczajny 1654 roku i sejm 1667 roku.
Uczestniczył w latach 1649-1658 w sejmikach chełmskich. 
Był synem Andrzeja Broniewskiego Firleja – kasztelana radomskiego i niepołomickiego i Zofii Korycińskiej.
Miał trzech braci; Andrzeja, Jana i Samuela. Jego żona Elżbieta Broniewska Firlej została pochowana ze swoim pasierbem Adrianem, z synem Mikołaja, w kościele w Lublinie.

</doc>
<doc id="1799246" url="https://pl.wikipedia.org/wiki?curid=1799246" title="Długie spodnie">
Długie spodnie

Długie spodnie - amerykański film niemy z 1927 roku, w reżyserii Franka Capry. 
Opis fabuły.
Harry Shelby to rozpieszczany przez swych nadopiekuńczych rodziców chłopiec, który nigdy nie założył jeszcze długich spodni - rodzice zawsze kupowali mu takie sięgające do kolan. W dowód uznania dorosłości niespodziewanie otrzymuje w końcu wymarzone spodnie. Niemal natychmiast zaczyna myśleć, że wkrótce ożeni się z Priscillą, swoją sympatią z dzieciństwa. Na ich drodze stanie jednak Bebe, kobieta z miasta, w której niespodziewanie zauroczy się Harry.

</doc>
<doc id="1799249" url="https://pl.wikipedia.org/wiki?curid=1799249" title="Clodt">
Clodt

Clodt – polski herb szlachecki z nobilitacji.
Opis herbu.
Tarcza dzielona trzykrotnie w pas. W polu I, srebrnym, paprzyca czarna.
Pole II złote.
W polu III, błękitnym, trzy koła złote, dwa nad jednym.
W klejnocie dwie łopaty czarne.
Labry: z prawej srebrne, podbite czernią, z lewej błękitne, podbite złotem.
Najwcześniejsze wzmianki.
Nadany Jostowi Clodtowi von Jürgensburg, kanclerzowi księcia kurlandzkiego, 3 sierpnia 1566.
Herbowni.
Clodt.

</doc>
<doc id="1799260" url="https://pl.wikipedia.org/wiki?curid=1799260" title="Mistrzostwa Europy w Hokeju na Trawie Kobiet 2007">
Mistrzostwa Europy w Hokeju na Trawie Kobiet 2007

8. Mistrzostwa Europy w Hokeju na Trawie Kobiet odbyły się w dniach 18- 25 sierpnia 2007 w Manchesterze. 
Wyniki.
Faza grupowa.
Grupa A.
Tabela
Grupa B.
Tabela
Faza zasadnicza.
Mecze o miejsca 5-8.
Tabela

</doc>
<doc id="1799266" url="https://pl.wikipedia.org/wiki?curid=1799266" title="Dziura w głowie">
Dziura w głowie

Dziura w głowie – amerykański film komediowy z 1959 roku w reżyserii Franka Capry, na podstawie sztuki Arnolda Schulmana.
Opis fabuły.
Tony Manetta jest właścicielem hotelu w Miami. Interes nie kręci się zbyt dobrze, a w dodatku Tony wydaje resztę swoich pieniędzy na kobiety, do których ma ogromną słabość. Z pomocą niespodziewanie przychodzi mu Ally, jego dwunastoletni syn. Chłopiec jest bardzo wrażliwy i to dla niego Tony postanawia się zmienić. Prosi on o pomoc swego brata, Mario, który stawia jednak pewne warunki.
Obsada aktorska.
i inni

</doc>
<doc id="1799268" url="https://pl.wikipedia.org/wiki?curid=1799268" title="Uusimaa">
Uusimaa

Uusimaa, Nyland (odpowiednio fiń. i szw. "Nowy Kraj") – region w Finlandii o powierzchni 9 097 km² oraz liczbie ludności wynoszącej 1 517 542 osób. Gęstość zaludnienia to 167 osoby/km² (dane z 2009 roku). W Uusimaa położone są Helsinki, największe miasto i stolica administracyjna Finlandii.
Historia.
Uusimaa, wraz z resztą południowej i zachodniej Finlandii, była częścią Królestwa Szwecji od 1249 do 1809 roku. Cześć brzegowa została skolonizowana przez Szwedów, a mieszkająca tam ludność fińska została zasymilowana lub wyemigrowała na północ, prowadząc do zagospodarowania słabo zaludnionej środkowej części kraju i północnej części regionu. Po wojnie o Finlandię w 1809 roku, prowincje fińskie zostały oddane Rosji.
W 2011 r. do regionu włączono obszar zniesionego regionu Itä-Uusimaa.

</doc>
<doc id="1799271" url="https://pl.wikipedia.org/wiki?curid=1799271" title="Mistrzostwa Świata w Zapasach 1962">
Mistrzostwa Świata w Zapasach 1962

Mistrzostwa Świata w Zapasach 1962 odbyły się w mieście Toledo (Stany Zjednoczone).

</doc>
<doc id="1799272" url="https://pl.wikipedia.org/wiki?curid=1799272" title="Koncepcja inkorporacyjna">
Koncepcja inkorporacyjna

Koncepcja inkorporacyjna – koncepcja zaproponowana po I wojnie światowej przez Romana Dmowskiego. Zakładała ona wcielenie ziem do Polski oraz asymilację osób o pochodzeniu niepolskim, tak miało powstać państwo jednolite pod względem narodowości. Na wschodzie w składzie kraju miały znaleźć się tereny z przeważającą liczbą ludności polskiej, co ułatwiłoby proces polonizacji, a więc: Galicja Wschodnia, Litwa oraz ziemie po rzekę Berezynę. W kwestii granicy zachodniej plan ten przewidywał włączenie Górnego Śląska, Pomorza Gdańskiego, Wielkopolski oraz większości ziem Prus Wschodnich. Według Dmowskiego mniejszości narodowe miałyby więc zostać poddane asymilacji do narodu polskiego lub przeznaczone do emigracji (tak jak w przypadku Niemców czy Żydów).
Program odmienny, a zarazem konkurencyjny do koncepcji inkorporacyjnej Dmowskiego, zaprezentował Józef Piłsudski występując z koncepcją federacyjną, tj. utworzeniem bloku państw skonfederowanych z Polską z niepodległej Litwy, Białorusi i Ukrainy.

</doc>
<doc id="1799273" url="https://pl.wikipedia.org/wiki?curid=1799273" title="Deutsche Bücherei">
Deutsche Bücherei



</doc>
<doc id="1799274" url="https://pl.wikipedia.org/wiki?curid=1799274" title="Deutsches Musikarchiv">
Deutsches Musikarchiv



</doc>
<doc id="1799276" url="https://pl.wikipedia.org/wiki?curid=1799276" title="BCR Open Romania 2007">
BCR Open Romania 2007

BCR Open Romania 2007 – tenisowy turniej ATP rangi ATP International Series z cyklu BCR Open Romania rozgrywany w dniach 10–16 września 2007 roku w Bukareszcie na kortach ziemnych o puli nagród 353 450 euro.

</doc>
<doc id="1799279" url="https://pl.wikipedia.org/wiki?curid=1799279" title="Parafia Wniebowzięcia Najświętszej Maryi Panny w Lublinie">
Parafia Wniebowzięcia Najświętszej Maryi Panny w Lublinie

Parafia Wniebowzięcia Najświętszej Maryi Panny w Lublinie – parafia Kościoła Polskokatolickiego w RP, położona w dekanacie lubelsko-chełmskim diecezji warszawskiej.
Parafia została założona w 1937, ale aż do 1958 nabożeństwa odbywały się w wynajmowanych lokalach, ponieważ władze miejskie nie chciały przydzielić wiernym budynku kościelnego. Dopiero w tym roku przydzielono parafii murowaną kaplicę. W latach 70. XX w. oddano do użytku nową świątynię przy ul. Władysława Kunickiego. W 1952 parafia liczyła 450 wyznawców, w 1954 – 500 wyznawców, w 1956 – 432 wiernych i 578 sympatyków, w 2013 – ok. 250 wiernych, w 2018 – 270 wiernych.
Od 1985 parafia przyznaje własne odznaczenia „Serce dla Serc”. Twórcą tego wyróżnienia, które promuje ludzi i instytucje działające na rzecz innych, był ks. dziek. inf. Bogusław Wołyński, proboszcz parafii polskokatolickiej i działacz ekumeniczny. 
W 2007 parafia obchodziła jubileusz 70-lecia swojego istnienia, z tej okazji wizytował ją w kwietniu tegoż roku abp dr Joris Vercammen – przewodniczący Międzynarodowej Konferencji Biskupów Starokatolickich. 29 czerwca 2007 bp prof. dr hab. Wiktor Wysoczański (w asyście zaproszonego abp. Abla (Popławskiego) z Polskiego Autokefalicznego Kościoła Prawosławnego) dokonał poświęcenia odrestaurowanych organów, będących wotum jubileuszowym społeczności parafialnej, a pochodzących z Krakowa. 
13 grudnia 2008 w świątyni parafialnej odbył się koncert charytatywny chóru diecezji wschodniej Kościoła Adwentystów Dnia Siódmego pod dyrekcją Leszka Czernickiego.
Od 5 października 2011 w świątyni parafialnej są organizowane koncerty muzyki organowej, pomysłodawcą tej inicjatywy jest lubelski organista Marcin Bonik. Na pierwszym koncercie wystąpił prof. Wiktor Łyjak z Warszawy. W 2019 roku w Lublinie odbywała się Międzynarodowa Konferencja Biskupów Starokatolickich.
Msze św. i nabożeństwa celebrowane są w niedzielę o godzinie 8.30 i 11.00 (suma) oraz w środę o godzinie 17.00.
Parafia posiada filialną kaplicę św. Jakuba w Rozkopaczewie.

</doc>
<doc id="1799282" url="https://pl.wikipedia.org/wiki?curid=1799282" title="Kościół Oczyszczenia Najświętszej Maryi Panny w Odporyszowie">
Kościół Oczyszczenia Najświętszej Maryi Panny w Odporyszowie

Kościół pw. Oczyszczenia Najświętszej Maryi Panny w Odporyszowie – kościół parafialny we wsi Odporyszów, regionalne sanktuarium maryjne.
Pierwszy wzmiankowany kościół w Odporyszowie pw. św. Małgorzaty był drewniany i istniał od XV do XVIII w.
Kościół Oczyszczenia NMP został zbudowany w latach 1672–1702 z inicjatywy księdza Jacka Pokorskiego i dzięki wsparciu finansowemu rodów Stadnickich i Makowieckich. Został poświęcony w 1716 przez biskupa Michała Szembeka, sufragana krakowskiego.
Jest to barokowy, jednonawowy, orientowany kościół, nakryty dachem dwuspadowym z neobarokową sygnaturką nad nawą. Obok kościoła znajduje się wolnostojąca barokowa dzwonnica z bramą w dolnej części, nakryta hełmem z latarnią.
Wnętrze, nakryte sklepieniami kolebkowymi z lunetami, pokryte jest eklektyczną polichromią figuralną i ornamentalną z I. połowy XX w. Większość wyposażenia wnętrza reprezentuje styl rokokowy.
W ołtarz główny z 1751 wprawiony jest otoczony kultem renesansowy obraz Matki Bożej z Dzieciątkiem oraz świętym Wojciechem i Stanisławem. Obraz, pochodzący z II. połowy XVI w., ma barokowe metalowe sukienki. 15. sierpnia 1937 obraz został koronowany przez biskupa tarnowskiego Franciszka Lisowskiego.
Od 1905 kościół pełni funkcję świątyni parafialnej, znajdując się pod opieką Zgromadzenia Księży Misjonarzy św. Wincentego a Paulo. W 1915 podczas toczonych w okolicy walk, budynek kościoła i dzwonnica zostały uszkodzone, a po zakończeniu I wojny światowej odbudowane.
Od 1991 przy kościele funkcjonuje Muzeum Parafialne im. Jana Wnęka, eksponujące twórczość artysty. Muzeum znajduje się na małopolskim Szlaku Architektury Drewnianej.

</doc>
<doc id="1799285" url="https://pl.wikipedia.org/wiki?curid=1799285" title="Kojen">
Kojen

Kojen ("Coio", "Coyen") – polski herb szlachecki z nobilitacji.
Opis herbu.
Opis zgodnie z klasycznymi regułami blazonowania:
W polu srebrnym skos złoty, obarczony ostrzewią czarną w skos. Nad nim i pod nim takież trąby myśliwskie z nabiciami i nawiązaniami złotymi.
W klejnocie ostrzew jak w godle.
Labry: czarne, podbite złotem.
Najwcześniejsze wzmianki.
Nadany Benedyktowi Coio, ławnikowi toruńskiemu, 11 lutego 1577.
Herbowni.
Brecheis, Daniusiewicz, Kojen - Coio - Coyen, Kolasiński, Kolesiński.

</doc>
<doc id="1799286" url="https://pl.wikipedia.org/wiki?curid=1799286" title="Kanarkówka">
Kanarkówka

Kanarkówka (niekiedy błędnie "Kanarówka") – duża polana grzbietowa położona w Paśmie Radziejowej na wysokości ok. 671-689 m n.p.m., na południowym skłonie grzbietu odchodzącego na północny wschód od wierchu Przehyba (Prehyba), Wielka Prehyba (1193 m), opadającego tutaj ku dolinie potoku Wielka Roztoka Ryterska. Grzbiet ten tuż za Kanarkówką nosi nazwę "Palenica", a następnie przechodzi w Połom i dochodzi w Rytrze do Popradu w odległości 200 m.
Polana w całości należąca do Roztoki Ryterskiej, leży na granicy z Rytrem i Przysietnicą. Była zamieszkała do lat siedemdziesiątych XX wieku (gajówka, dawny numer Roztoka Ryterska 60). Nazwa polany wywodzi się od przezwiska nadanego gajowemu Lisowskiemu, który hodował kanarka.
Jeszcze w latach dziewięćdziesiątych XX wieku wypasał tutaj owce baca z Przysietnicy. Obecnie większa część polany jest koszona (sierpień 2010), zarasta natomiast część polany z pozostałościami po gajówce (podmurówki) i pozostałości po pasterskiej zabudowie gospodarczej, zdziczały sad i kupy kamieni zbierane z polany. Z polany roztacza się ładny widok na okoliczne góry: Radziejową na zachodzie, Jaworzynę (947 m) na południu i od wschodu na Makowicę i Rytro. Gminny żółty szlak turystyczny przebiega grzbietem w pobliżu polany.
Ukryta wśród gór "Kanarkówka" była w czasie II wojny światowej jednym z punktów konspiracyjnych partyzantów. Wielokrotnie przebywał tutaj "Tatar".

</doc>
<doc id="1799289" url="https://pl.wikipedia.org/wiki?curid=1799289" title="Dolina Złota">
Dolina Złota

Dolina Złota – prawa odnoga doliny Filipka w polskich Tatrach Wysokich. Odgałęzia się od tej doliny na wysokości ok. 1000 m n.p.m. w okolicy Filipczańskiego Wierchu i biegnie wzdłuż spływającego jej dnem Złotego Potoku pod północne stoki Gęsiej Szyi, po zachodniej stronie Rusinowej Polany. Ma dwa orograficznie lewe odgałęzienia. Są to bezimienne, żlebowate dolinki oddzielone dwoma grzędami o nazwach Złoty Wierch i Wojskowy Zrąb. Dolna część orograficznie lewych zboczy Doliny Złotej to Wiktorówki.
Dolina jest całkowicie porośnięta lasem. Przez Wiktorówki prowadzi nią szlak turystyczny na Rusinową Polanę, a na zboczach Doliny Złotej poniżej Rusinowej Polany znajduje się Sanktuarium Maryjne na Wiktorówkach.

</doc>
<doc id="1799291" url="https://pl.wikipedia.org/wiki?curid=1799291" title="Historia miasta Wolin">
Historia miasta Wolin

Pierwsze ślady ludzi na terenie Wolina pochodzą z epoki kamienia (4200–1700 lat p.n.e.). Wykopaliska świadczą o istnieniu osadnictwa nieustannie, we wszystkich późniejszych epokach: brązu, żelaza, okresu wpływów rzymskich oraz wędrówki ludów.
Osiadłe w tamtym czasie na terenie dzisiejszej gminy Wolin plemię Wolinian rozwinęło niezliczone ośrodki życia plemiennego, a według niektórych źródeł z samego Wolina – Winety w X wieku uczyniło największe miasto Europy.
Powstanie miasta.
Wraz z rozpoczęciem wielkiej wędrówki ludów (IV–VI wiek n.e.) na wyspie Wolin zaczęli pojawiać się Słowianie. Położenie nad Dziwną oraz dostępność do morza stanowiły doskonałe warunki do założenie w tym miejscu osady. Dodatkowym atutem były szlaki handlowe przebiegające przez te tereny.
Pierwsze pisemne wzmianki.
Pierwsze pisemne wzmianki o Wolinie pochodzą z połowy IX wieku. W relacji pisanej przez tzw. Geografa Bawarskiego wynika, że plemię "Uelunzani "(Wolinian) posiadało siedemdziesiąt grodów. Kolejna wzmianka z około 870 roku znalazła się w Żywocie Świętego Ansgara spisanym przez mnicha Rymbarta, który wymienia miasto jako jedno z największych w Europie. Późniejsze badania archeologiczne potwierdziły te słowa. Wzmianki o grodzie znalazły się także w opisach Ibrahima ibn Jakuba – żydowskiego kupca i podróżnika z 966 roku. Pisał on: 
Thietmar w roku 1000 określił gród jako "civitas magna Livilni", a Adam Bremeński w 1074 roku określił nazwę i położenie Wolina – Jumne (Iumne) u ujścia Odry na ziemi Słowian: 
Początkiem wczesnośredniowiecznego miasta była niewielka osada, która dzięki handlowi szybko rozbudowała przedmieścia i stała się centrum życia religijnego kultu słowiańskiego Światowida – Trygława. W bezpośrednim sąsiedztwie słowiańskiego grodu powstały cmentarzyska: dzisiejsza Młynówka i Wzgórze Wisielców, gdzie widać jeszcze ślady kurhanów.
W IX wieku otoczony został potężnymi umocnieniami drewniano-ziemnymi. Pod koniec IX wieku wieś nabrała cech miejskich. Stała się stolicą plemienia Wolinian. Była również ważnym ośrodkiem kulturowym. Obszar objęty władaniem Wolinian sięgał po Kamień Pomorski na północy i po Puszczę Goleniowską na południu. Obejmował powierzchnię około 1200 km². W szybkim tempie rozwijały się rzemiosła i handel. Największy rozwój Wolina przypada na IX-XII wiek. O bujnej historii tego miasta mówią kroniki niemieckie i sagi skandynawskie. . Według Jomswikingasagi jarl Palnatoki zbudował w X wieku ufortyfikowane miasto dotykające otwartego morza. Ogromny, mogący pomieścić 300 statków port zamknięty był żelazną bramą, nad którą w kamiennej wieży czuwały straże. Drużyna wikingów stąd miała organizować śmiałe wyprawy. .
Zwycięstwo Mieszka I.
Od początku swojego istnienia państwo-miasto prowadziło samodzielną politykę. Po zwycięstwie Mieszka I nad Wolinianami 21 września 967 roku miasto zostało włączone do Polski i szybko stało się jednym z największych miast w Europie. Mieszko I otoczył je wałem obronnym o konstrukcji hakowej, stosowanej szeroko w państwie polskim. Wolin stał się pierwszym polskim portem nad Bałtykiem i jednym z najważniejszych ośrodków handlowych. Około 300-metrowej długości nabrzeże wysunęło go na czołowe miejsce wśród portów w basenie Morza Bałtyckiego. 1 listopada 987 roku w Wolinie zmarł król duński Harald Sinozęby. W roku 1007 Wolinianie wysłali własnych posłów na dwór władcy Niemiec Henryka II.
Wolin ponownie samodzielny.
Po niespełna stu latach od podboju przez Mieszka I – w X wieku – gród ponownie uniezależnił się i osiągnął szczyt swego rozwoju. Liczbę mieszkańców szacowano na około 9000 osób (Gniezno i Poznań nie przekraczały wówczas 4000 osób). Powstały przedmieścia po stronie południowej i północnej, a w najbliższej okolicy podmiejskie osady.
Ataki duńskie i upadek miasta.
Od początku drugiego tysiąclecia mieszkańcy oprócz handlu zaczęli trudnić się też korsarstwem. W 1043 roku król duński Magnus Dobry w odwecie za spustoszenie wybrzeży duńskich najechał na Wolin. Miasto zostało zdobyte i zniszczone. W roku 1098 pod miasto podeszły duńskie wojska króla Eryka I i zdobyły podgrodzie i tyle bogactw, że o miasto już nie walczyły.
Po odbudowaniu Wolin do 1121 roku prowadził samodzielną politykę, kiedy utracił niezależność i Wolinianie podporządkowani zostali pomorskiemu księciu Warcisławowi, który był w sferze lennych wpływów polskich za czasów Bolesława Krzywoustego.
W 1124 roku przybyła do miasta misja chrystianizacyjna Ottona z Bambergu. Religia pogańska utrzymywała się w Wolinie aż do podboju przez Bolesława Krzywoustego w XII wieku, choć i po wprowadzeniu chrześcijaństwa wybuchały wśród Wolinian bunty. Jeden z nich miał miejsce w 1125 roku, gdy zniszczono kościoły i wracano do starej wiary. Wolin trwale schrystianizowany został po drugiej misji Ottona z Bambergu w 1128 roku.
W 1140 roku papież Innocenty II zatwierdził pierwsze biskupstwo na Pomorzu – biskupstwo wolińskie z katedrą św. Wojciecha w Wolinie nie określając jednak wydaną bullą "Ex commisa nobis" jego przynależności metropolitarnej. Pierwszym biskupem został Polak, kapelan Bolesława Krzywoustego – Wojciech. Miasto było siedzibą biskupstwa do roku 1175.
W drugiej połowie XII wieku upadła rola handlu dalekosiężnego, będącego podstawą bogactwa mieszkańców. W XII wieku miasto kilkukrotnie było niszczone przez piratów duńskich. Najwięcej owych ataków było w latach 1170–1184 (1173, 1177 i 1184). W 1173 i 1177 roku był dwukrotnie zdobywany i niszczony przez Duńczyków. Najazdy były główną przyczyną upadku Wolina, ale problemem dla niego była też bliskość Kamienia Pomorskiego, który próbował podporządkować sobie Wolin i konkurencja niedalekiego Szczecina, który posiadał lepsze warunki rozwoju. Wolin już nie był w stanie powrócić do dawnej świetności. Poza zniszczeniem grodu w dużej mierze przyczyniło się do jego upadku także zapiaszczenie i zamulenie Dziwny, co przypieczętowało upadek handlu. Przeniesienie biskupstwa do Kamienia w 1175 było dopełnieniem upadku miasta.
Wolin po XII wieku do II wojny światowej.
Od roku 1227 Gryfici podporządkowani byli zwierzchności margrabiów brandenburskich. Na miejscu dumnego grodu aż do połowy XII wieku istniała jedynie osada słowiańska, która z czasem została odbudowywana i otoczona nowymi umocnieniami. Dopiero w roku 1278 książę Barnim I podniósł ją do rangi miasta, na prawie lubeckim. Od XI do XVII wieku ziemia wolińska wchodziła w skład księstwa pomorskiego.
W 1365 roku miasto zostało członkiem Hanzy, a wokół miasta wzniesiony został mur obronny. Niedługo po tym ludność miejska została wyprowadzona poza mury miasta i zasiedliła osady podmiejskie. W roku 1485 w mieście urodził się późniejszy bliski współpracownik Marcina Lutra – Jan Bugenhagen. Po wprowadzeniu reformacji w 1534 roku dawne dobra kościelne i zakonne włączone zostały do dóbr książęcych, a po wygaśnięciu dynastii przejęte przez domeny państwowe. Ostatecznie miasto na protestantyzm przeszło w roku 1535. W połowie XVI wieku rezydowała tutaj księżniczka Zofia, a w początkach XVI wieku – księżna Anna Brunszwicka.
W czasie wojny trzydziestoletniej miasto początkowo okupowane było przez wojska cesarza Ferdynanda II. Na początku roku 1630 do wojny przystąpił Gustaw II Adolf, który latem tego samego roku opanował wyspy Uznam i Wolin a później całe Pomorze. Miasto podczas wojny zostało zniszczone i spalone. Od XI wieku do 1630 roku wyspa wolińska podlegała władzy pomorskich książąt o słowiańskich korzeniach. Po wymarciu dynastii Gryfitów i zakończeniu wojny, na podstawie postanowień pokoju westfalskiego w 1648 roku Pomorze Zachodnie podzielone zostało między Szwecję i Brandenburgię, a tereny leżące u ujścia Odry dostały się pod panowanie szwedzkie. Szwedzi władali wyspą i okolicą pomorską do 1720 roku, gdy w wyniku układu sztokholmskiego kończącego część zmagań Wielkiej Wojny Północnej, Szwedzi odsprzedali Wyspy za 10 milionów talarów w złocie Królestwu Prus, a następnie Rzeszy Niemieckiej. W rękach niemieckich pozostawał Wolin następnie do 1945 roku, czyli przez 225 lat.
W połowie XVIII wieku Wolin stał się jednym z kilku miast typowanych do założenia w nich zakładów produkcyjnych. Społeczność żydowska w Berlinie zasugerowała wówczas, by w mieście otworzyć 42 przędzalnie oraz sprowadzić do miasta Żydów. Jednym z atutów miała być możliwość dogodnego budowania nowych domów. W latach 1813–1850 do miasta przybyło około 25 rodzin żydowskich m.in. z Węgorzyna, Reska, Gryfic, Mirosławca, Wałcza, Kwidzyna i Berlina. Prawie wszyscy utrzymywali się z handlu. W roku 1849 w Wolinie mieszkało 90 osób pochodzenia żydowskiego, dwadzieścia lat później, w 1871 już 113 osób, a w 1884 aż 141 osób, i była to prawdopodobnie największa liczba żydów w mieście. W latach kolejnych liczba ta się zmniejszała (w roku 1889–96 osób, 1913–69).
Po roku 1871 gdy powstało Cesarstwo Niemieckie ówczesny kanclerz Otto von Bismarck rozpoczął na terenie Pomorza, a więc i w Wolinie Kulturkampf.
W 1885 roku obszar miasta wynosił 11,45 km² i miał 5097 mieszkańców. Mieszkańcy Wolina trudnili się wówczas handlem zbożem i bydłem oraz połowem ryb. Sprzedawali je m.in. do Szczecina, Wrocławia, Poznania czy do Lipska.
Badania archeologiczne.
Pierwsze wykopaliska archeologiczne niemieccy uczeni przeprowadzili w roku 1871. Kierował nimi Rudolf Virchow, niemiecki archeolog, antropolog i patolog. Początkowo do badań nastawiony był pesymistycznie, lecz po odkryciach skarbów na Srebrnym Wzgórzu, Wzgórzu Wisielców oraz na rynku zmieniły jego nastawienie. Zgodnie z "Kampf für Kultur" chciał udowodnić, że Wolin ma początki germańskie, jednak mu się to nie udało. Kolejne badania przeprowadzane były w mieście w latach 1897–1898, tym razem pod kierunkiem kustosza szczecińskiego muzeum prehistorycznego Adolfa Stubenraucha. Szczególnie interesowano się Wzgórzem Wisielców. Na podstawie badań wyciągnięto wniosek, że Wolin mógł być legendarną Vinetą. Ich prace i wnioski końcowe były nacechowane tendencyjnością, z uwagi na propagowaną przez Cesarstwo Niemieckie politykę wobec Słowian. Do badań powrócono w dwudziestoleciu międzywojennym. Badaniami kierował Instytut Archeologii Rzeszy Niemieckiej, a pracami interesowali się szef SS Heinrich Himmler oraz minister propagandy III Rzeszy Joseph Goebbels. Wówczas starano się udowodnić, że Słowianie nie mieli swojej kultury.
Kolejne badania którymi kierowali uczeni niemieccy Otto Kundel oraz Karl August Wilde przeprowadzili w latach 1934–1939. Były one na tyle istotne, że kilkakrotnie na teren ówczesnych Niemiec przybywali polscy uczeni.
Po 1952 roku wykopaliska prowadzili polscy archeolodzy pod kierunkiem profesora Władysława Filipowiaka. Przekopano wtedy umocnienia miasta, port, przedmieścia, cmentarzyska, a także szlaki komunikacyjne.
II wojna światowa.
W czasie II wojny światowej na wyspie Wolin rozmieszczono różnego rodzaju instalacje wojskowe, a w samym mieście istniała 6 Szkoła Łączności Wojsk Lotniczych oraz magazyny broni i amunicji, której wykorzystanie przekraczało możliwości garnizonu wolińskiego.
U schyłku II wojny światowej obszar od wschodniej części wyspy Uznam, przez Wolin, aż po Szczecin stanowił bardzo ważny teren pod względem militarnym. To tutaj przebiegała linia obronna Szczecina przed uderzeniem od morza. W tym czasie przez Wolin prowadził ważny szlak ewakuacyjny wojsk niemieckich oraz ludności cywilnej. W mieście rozlokowano wówczas trzy baterie artylerii lądowej: na cmentarzu, na Srebrnym Wzgórzu oraz na Górach Mokrzyckich. Na północnym krańcu stacji kolejowej postawiono również baterię moździerzy 81 mm.
Walki o zdobycie Wolina rozpoczęły się już w czasie operacji pomorskiej 1 Frontu Białoruskiego. Oddział 9 Gwardyjskiego Korpusu Pancernego 2 Armii Pancernej w wyniku pościgu dotarł do Dziwny i rozpoczął walki o Wolin. Spotkał tutaj opór niemieckiej piechoty morskiej. Tutejsze fortyfikacje okazały się bardzo trudne do pokonania, a tym samym miasto stało się twierdzą trudną do zdobycia. Niemcom bardzo zależało na utrzymaniu pozycji w Wolinie. To tutaj był węzeł systemu obronnego wyspy Wolin i od niego zależało utrzymanie linii obronnej na całej długości wyspy Wolin aż do Dziwnowa. Na tym kierunku dowództwo niemieckie zamierzało złamać ofensywę radziecką i utworzyć front wschodni.
6 marca Rosjanie zdołali przełamać opór Niemców na moście w Wolinie i dostać się do miasta. Żołnierzami dowodził kapitan gwardii Mikołaj Sanajczew. Podczas walk Armii Czerwonej z dwoma pułkami fortecznymi i niemiecką piechotą morską centrum miasta zostało prawie całkowicie zniszczone. Przewaga Rosjan nie trwała długo. Niemieckie dowództwo do walki o Wolin sprowadziło posiadane odwody i rosyjscy żołnierze musieli się wycofać.
W tym czasie pod Wolin podeszły rosyjskie wojska pancerne 3 Armii Uderzeniowej. 10 marca w okolicach Wolina pojawiły się wojska 1 Armii Wojska Polskiego. Ponowne natarcie na miasto nastąpiło 4 maja 1945 roku. Do ataku po zluzowaniu 2 Armii Uderzeniowej i przegrupowaniu przystąpiły oddziały 19 Armii radzieckiej. Po sforsowaniu Dziwny rozpoczęły się walki o miasto. Wolina broniły niemieckie oddziały 2 pułku fortecznego wydzielone z Dywizji Fortecznej Świnoujście i pododdziały piechoty morskiej. Podobnie jak w marcu walki o miasto były bardzo ciężkie. Wojska niemieckie odparły w ciągu jednego dnia aż 11 radzieckich kontrataków. W obronie miasta brało udział również niemieckie lotnictwo. Dzięki niespodziewanemu i silnemu atakowi armii radzieckiej kilkanaście ze stu bazujących w Wolinie samolotów niemieckich zostało zniszczonych i nie mogły brać udziału w walce. W zaistniałej sytuacji wojska niemieckie zadecydowały o zaprzestaniu obrony miasta i zaczęły wycofywać się w kierunku Świnoujścia. 4 maja 1945 roku mimo niemieckiej obrony miasto zostało zdobyte). W czasie walk miejscowość zniszczona została w 70 procentach. Stare Miasto zostało w 90% zniszczone. Wolin włączony został do Polski, zaś jego dotychczasową ludność wysiedlono do Niemiec. Po wojnie Wolin nigdy nie wrócił do swojej świetności.
Miasto po wojnie.
Do końca wojny Wolin był w niemieckim powiecie Usedom-Wollin. Po zakończeniu wojny miasto znalazło się administracyjnie w powiecie wolińskim.
Jeszcze w maju 1945 roku wojska rosyjskie pod Wolinem wybudowały most pontonowy. Jesienią tego samego roku w mieście utworzono punkt apteczny. 5 grudnia w obecnym gmachu pracę zaczęła Poczta Polska. 1 kwietnia 1946 roku rozpoczęła nauczanie szkoła podstawowa w Wolinie. Również w kwietniu, gdy nie było jeszcze mostu kolejowego nad Dziwną PKP uruchomiły jednowagonowy pociąg dieslowski kursujący pomiędzy Wolinem a Świnoujściem. 18 lutego 1948 roku otwarto miejską bibliotekę publiczną, oficjalnie czynność ta miała miejsce prawie rok później, 16 stycznia 1949 roku. W czerwcu 1949 roku uruchomiono ośrodek zdrowia, a w październiku pracę rozpoczęła szkoła rolnicza w Wolinie. Wiosną 1950 roku działać zaczęło kino „Tęcza”.
W roku 1957 powstał Miejski Zakład Gospodarki Komunalnej i Mieszkaniowej, a 22 grudnia 1958 roku oddano do użytku most obrotowy w Wolinie. We wrześniu 1962 roku zaczęto budowę bloków państwowych bloków mieszkalnych. Od czerwca 1963 roku do sierpnia roku 1965 oddano do użytku siedem bloków o 282 izbach. 23 września 1967 roku w Wolinie obchodzono uroczyście tysięczną rocznicę przyłączenia do Polski. W tym też czasie w Wolinie i Świnoujściu obradowała sesja naukowa poświęcona 1000-letnim dziejom Wolina. 27 grudnia 1967 roku prezydium Wojewódzkiej Rady Narodowej zatwierdziło ogólny plan zagospodarowania przestrzennego Wolina na lata 1965–1985. Nieco ponad 10 lat później, w sierpniu 1969 roku swoją pracę zaczął nowy dworzec kolejowy.
1 stycznia 1973 roku zlikwidowano powiat woliński, a miejscowość znalazła się w powiecie kamieńskim w województwie szczecińskim. Po reformie administracyjnej w 1999 roku Wolin znajduje się w województwie zachodniopomorskim, w powiecie kamieńskim. Jest siedzibą gminy Wolin.
W czerwcu 1993 roku na wolińskich błoniach odbył się pierwszy Festiwal Wikingów. Organizatorem był wówczas konsul duński.
W roku 2008 trwały wykopaliska w Wolinie prowadzone przez Instytut Archeologii i Etnologii PAN oraz Muzeum Regionalne im. Andrzeja Kaube w Wolinie.

</doc>
<doc id="1799293" url="https://pl.wikipedia.org/wiki?curid=1799293" title="Nasz cudowny samochodzik">
Nasz cudowny samochodzik

Nasz cudowny samochodzik (ang. "Chitty Chitty Bang Bang") – amerykańsko-brytyjski film familijny wyprodukowany w 1968 roku. Zrealizowany na podstawie powieści Iana Fleminga "Chitty Chitty Bang Bang: The Magical Car".
Opis fabuły.
Ekscentryczny profesor Caractacus Potts (Dick Van Dyke) to wynalazca wielu dziwnych rzeczy. Kiedy udaje mu się wynaleźć latający samochód, jego odkryciem zaczyna interesować się rząd wrogiego państwa.

</doc>
<doc id="1799294" url="https://pl.wikipedia.org/wiki?curid=1799294" title="Mistrzostwa Świata w Zapasach 1963">
Mistrzostwa Świata w Zapasach 1963

Mistrzostwa Świata w Zapasach 1963 w stylu klasycznym odbyły się w Helsingborgu (Szwecja), a w stylu wolnym w Sofii (Bułgaria).

</doc>
<doc id="1799298" url="https://pl.wikipedia.org/wiki?curid=1799298" title="Heinz Gründel">
Heinz Gründel

Heinz Gründel (ur. 13 lutego 1957 w Berlinie Zachodnim) – niemiecki piłkarz występujący na pozycji pomocnika.
Kariera klubowa.
Gründel zawodową karierę rozpoczynał jako junior w Hercie BSC. W Bundeslidze zadebiutował 21 sierpnia 1976 w przegranym 0:1 meczu z Borussią Mönchengladbach. 12 marca 1977 w wygranym 2:0 spotkaniu z 1. FC Kaiserslautern strzelił pierwszego gola w trakcie gry w Bundeslidze. W sezonie 1976/1977 wystąpił z klubem w finale Pucharu Niemiec, jednak Hertha przegrała tam w dwumeczu z 1. FC Köln.
W 1978 roku Gründel odszedł do belgijskiego Waterschei Thor Genk. Jego barwy reprezentował przez cztery lata, a w 1982 roku został graczem Standardu Liège. W 1983 roku zdobył z klubem mistrzostwo Belgii oraz Superpuchar Belgii. W 1984 roku zagrał z klubem w finale Pucharu Belgii, jednak Standard przegrał tam 0:2 z KAA Gent.
W 1985 roku Gründel powrócił do Niemiec, gdzie podpisał kontrakt z Hamburgerem SV. Pierwszy mecz zaliczył tam 10 sierpnia 1985 przeciwko 1. FC Kaiserslautern (4:1). W 1987 roku wywalczył z zespołem wicemistrzostwo Niemiec, a także zdobył z nim Puchar Niemiec, po pokonaniu w jego finale Stuttgarter Kickers (3:1).
W 1988 roku trafił do innego pierwszoligowego klubu - Eintrachtu Frankfurt. Zadebiutował tam 23 lipca 1988 w przegranym 0:3 ligowym pojedynku z Bayernem Monachium. W sezonach 1989/1990, 1991/1992 oraz 1992/1993 zajmował z klubem 3. miejsce w lidze. W 1993 roku zakończył karierę.
Kariera reprezentacyjna.
W reprezentacji Niemiec Gründel zadebiutował 16 października 1985 w przegranym 0:1 meczu eliminacji Mistrzostw Świata 1986 z Portugalią. Do 1986 roku w drużynie narodowej zagrał cztery razy.

</doc>
<doc id="1799299" url="https://pl.wikipedia.org/wiki?curid=1799299" title="Heinz Grundel">
Heinz Grundel



</doc>
<doc id="1799300" url="https://pl.wikipedia.org/wiki?curid=1799300" title="Pałac Soestdijk">
Pałac Soestdijk

Pałac Soestdijk (nid. "Paleis Soestdijk") – jeden z czterech oficjalnych pałaców Niderlandzkiej rodziny królewskiej. Położony w prowincji Utrecht. Część wsi Soestdijk została włączona do miasta Soest, część, włącznie z pałacem, znajduje się w gminie Baarn.
W połowie XVII wieku zbudowano dla Cornelisa de Graeff, burmistrza Amsterdamu posiadłość wiejską w Soestdijk. Po wojnie 1672 roku syn Cornelisa, Jacoba de Graeff, sprzedał posiadłość księciu Wilhelmowi III Orańskiemu. Wtedy rozpoczęto budowę pałacu, początkowo jako pałacyku myśliwskiego. Budowniczym był holenderski architekt Pieter Post, twórca dwóch innych pałaców królewskich (Paleis Noordeinde i Paleis Huis ten Bosch).
W 1795 roku pałac został zajęty przez wojska francuskie. Po 1806 roku pałac objął Ludwik Bonaparte, król Holandii, który rozbudował i wyposażył pałac.
W 1815 pałac podarowano Wilhelmowi II Holenderskiemu za jego zasługi w Bitwie pod Waterloo. W 1842 wyposażenie pałacu wzbogacono, przenosząc do niego meble z pałacu w Brukseli.
Pałac przeszedł na własność państwa w 1971 roku. Od 1937 był oficjalną rezydencją królowej Juliany i jej męża Bernharda do ich śmierci w 2004. Od 2006 pałac udostępniono do zwiedzania. Rozważa się jego przeznaczenie na inne cele.

</doc>
<doc id="1799303" url="https://pl.wikipedia.org/wiki?curid=1799303" title="Cena honoru (film 2002)">
Cena honoru (film 2002)

Cena honoru – amerykańsko-brytyjski film przygodowo-wojenny z 2002 roku, w reżyserii Shekhara Kapura zrealizowany na podstawie powieści A.E.W. Masona.
Fabuła.
Harry Feversham to jeden z najlepszych żołnierzy swojego regimentu. Podziwiany przez kolegów, ma piękną narzeczoną, rodzice nie mają nic przeciwko ich związkowi - wszystko zapowiada mu znakomitą i błyskotliwą karierę oraz szczęśliwe życie. Gdy niespodziewanie armia sudańskich rebeliantów oblega kolonialne miasto Chartum, regiment Harry’ego zostaje wysłany w tamte okolice. Niespodziewanie Harry, ogarnięty wątpliwościami co do słuszności misji, rezygnuje ze służby. Zdumiony jego postawą ojciec postanawia go wydziedziczyć, a przyjaciele i narzeczona uznają go za tchórza. Gdy Harry przebywa w Londynie, dociera do niego wiadomość o pojmaniu jego najlepszego przyjaciela.

</doc>
<doc id="1799305" url="https://pl.wikipedia.org/wiki?curid=1799305" title="Yokohama (stacja kolejowa)">
Yokohama (stacja kolejowa)

 – główna węzłowa stacja kolejowa znajdująca się w Jokohamie, w Japonii.
Została po raz pierwszy otwarta w 1872 roku na miejscu dzisiejszej stacji Sakuragichō. Kolejna stacja o nazwie Yokohama pojawiła się w 1915 roku w pobliżu dzisiejszej stacji Takashimachō. Została ona poważnie zniszczona podczas wielkiego trzęsienia ziemi w 1923 roku. Trzecia stacja – ta na obecnym terenie – pochodzi z 1928 roku.
Dworzec Jokohama w drugim co do wielkości mieście Japonii jest piątym najruchliwszym na świecie (około 2,1 mln pasażerów dziennie). Jednocześnie stanowi bardzo istotną część ogromnej dzielnicy handlowej i biznesowej.

</doc>
<doc id="1799306" url="https://pl.wikipedia.org/wiki?curid=1799306" title="Mistrzostwa Świata w Zapasach 1965">
Mistrzostwa Świata w Zapasach 1965

Mistrzostwa Świata w Zapasach 1965 w stylu klasycznym odbyły się w Hakametsän jäähalli w Tampere (Finlandia), a w stylu wolnym w Manchesterze (Wielka Brytania).

</doc>
<doc id="1799307" url="https://pl.wikipedia.org/wiki?curid=1799307" title="Organizacja aparatu policji i bezpieczeństwa w Generalnym Gubernatorstwie">
Organizacja aparatu policji i bezpieczeństwa w Generalnym Gubernatorstwie

Organizacja aparatu policji i bezpieczeństwa w Generalnym Gubernatorstwie
Rozbudowany aparat policyjny i bezpieczeństwa Generalnego Gubernatorstwa był głównym wykonawcą niemieckiej polityki okupacyjnej. Policja i żandarmeria przeprowadzały łapanki na roboty przymusowe do Rzeszy, ściągała obowiązkowe kontyngenty żywnościowe stosując przy tym różnorakie represje, wykonywały egzekucje, przeprowadzały także pomniejsze akcje wymierzone w ruch oporu na terenie GG.
Geneza.
Tworzenie zaczątków niemieckiego aparatu terroru na terenie okupowanej Polski było jednym z zadań niemieckich grup operacyjnych "„Einsatzgruppen”". Grupy te podporządkowano różnym armiom niemieckim walczącym we wrześniu 1939 roku. Posuwając się za nimi dokonywały one szeregu aresztowań oraz egzekucji wrogów politycznych. Podstawowym zadaniem tych grup była praktyczna realizacja założeń operacji „Tannenberg”, zwalczanie potencjalnych wrogów III Rzeszy, a także prewencyjne aresztowanie osób „niepewnych pod względem politycznym” na podstawie list proskrypcyjnych, tzw. "Sonderfahndungsbuch Polen" oraz ich eliminację w ramach tzw. Intelligenzaktion. Niektóre osoby więziono lub kierowano do niemieckich obozów koncentracyjnych. Funkcjonariusze Einsatzgruppen stanowili zalążek nazistowskiego aparatu terroru na terenie okupowanej Polski – niemieckiej policji, Gestapo oraz Sicherheitspolizei i Sicherheitsdienstu.
Podporządkowanie.
Służby policyjne w Generalnym Gubernatorstwie podlegały Wyższemu Dowódcy SS i Policji w Krakowie (HSSPF, od 1942 "Höherer SS- und Polizeiführer „Ost”"), który był jednocześnie członkiem rządu GG, podlegającym generalnemu gubernatorowi Hansowi Frankowi. Wyższy Dowódca był jednocześnie pełnomocnikiem Komisarza Rzeszy do spraw Umacnianie Niemczyzny, nadzorując politykę narodowościową, akcję przesiedleńczo-wysiedleńczą i germanizacyjną. Urzędowi HSSPF podlegali dowódcy SS i policji ("SS- und Polizeiführer", SSPF), posiadający analogiczne uprawnienia w dystryktach. Najbardziej znani SSPF w GG: Arpad Wigand, Jürgen Stroop, Franz Kutschera, Paul Otto Geibel (dystrykt warszawski), Odilo Globocnik (dystrykt lubelski), Fritz Katzmann (dystrykt radomski i Dystrykt Galicja).
Dowódców SS i policji wszystkich szczebli mianował Reichsführer SS i szef niemieckiej policji Heinrich Himmler, będący jednocześnie Komisarzem Rzeszy do spraw Umocnienia Niemczyzny ("Reichskommissar für die Festigung des deutschen Volkstum").
Od jesieni 1939 do lata 1943 stanowisko Wyższego Dowódcy SS i Policji na teren GG piastował SS-Obergruppenführer Friedrich Wilhelm Krüger, następnie do stycznia 1945 SS-Obergruppenführer Wilhelm Koppe.
Wyższy Dowódca Policji i SS dysponował osobistym kilkunastoosobowym sztabem i rozporządzał stacjonującymi w GG oddziałami Allgemeine SS ("ogólnej SS") – istniejącej w formie niem."SS-Abschnitte" i "SS-Standarte". Jednocześnie był koordynatorem działalności policji bezpieczeństwa (Sipo i SD) i policji porządkowej (Orpo), jak i koordynującym zwierzchnikiem ich dowódców: policji bezpieczeństwa (niem. "Befehlshaber der Sicherheitspolizei und des SD" – BdS) i policji porządkowej (niem. "Befehlshaber der Ordnungsspolizei" (BdO)) – z prawem wydawania im instrukcji i poleceń. W pionie urzędniczym – administracyjnym BdS i BdO podlegali natomiast bezpośrednio służbowo Himmlerowi jako szefowi policji niemieckiej w ministerstwie spraw wewnętrznych a urzędniczo: władzy SS-Personalhauptamt i Hauptamt Ordnungspolizei w Berlinie. Wyższy Dowódca SS i Policji działał na zasadzie nadzwyczajnych osobistych pełnomocnictw Heinricha Himmlera, kumulującego personalnie władzę Reichsführera SS i stanowisko państwowe szefa niemieckiej policji, a następnie (od 1943) ministra spraw wewnętrznych III Rzeszy i był jego pełnomocnikiem terytorialnym bez podporządkowanych sobie osobiście formalnie sił policyjnych.
Organizacja.
Policja niemiecka w Generalnym Gubernatorstwie była zorganizowana w dwóch pionach: Ordnungspolizei (Orpo) i Sicherheitspolizei (Sipo).
Ordnungspolizei.
Ordnungspolizei, czyli "Policja Porządkowa" – w jej skład wchodziły kolejno: Schutzpolizei (Schupo), we wsiach i miasteczkach żandarmeria (niem. "Gendarmerie"), policja drogowa (niem. "Verkehrspolizei"), policja kolejowa (niem. "Bahnspolizei", zwana także „czarnymi”), policja leśna (niem. "Forstschutz"), fabryczna (niem. "Werkschutz"), oraz policja pocztowa (niem. "Postschutz").
Dodatkowo w każdym dystrykcie Generalnego Gubernatorstwa lokalny komendant policji porządkowej (Orpo) miał do dyspozycji pułk policji SS (niem. "SS-Polizeiregiment"), uzbrojony w broń ciężką. Z tych jednostek wyodrębniano w miarę potrzeb różne formacje do działań doraźnych (niem. "Rollkommandos, Jagdkommandos, Einsatzkommandos, Sonderkommandos"), w większości przeprowadzające egzekucje masowe na ludności cywilnej (np. Bochnia, Wawer, Palmiry).
Formacje policyjne uzupełnione były ponadto przez jednostki "Sonderdienst", policja pomocnicza (niem. "Hilfspolizei") utworzone 6 maja 1940 z członków paramilitarnych bojówek Volksdeutscher Selbstschutz na polecenie generalnego gubernatora oraz w ograniczonym stopniu policja graniczna (niem. "Grenzpolizei"). Działania specjalne realizowane były przez oddziały niszczycielskie (niem. "Vernichtungskommando") i specjalne oddziały saperskie (niem. "Technische Nothilfe"), które odpowiadają m.in. za doszczętne zniszczenie Warszawy po powstaniu warszawskim w 1944 (m.in. wysadzenie w powietrze Zamku Królewskiego w Warszawie). Transport zapewniany był przez kompanie samochodowe NSKK.
Lokalnym komendantom (na poziomie powiatu) podlegały także jednostki Policji Polskiej Generalnego Gubernatorstwa (z niem. "Polnische Polizei im Generalgouvernement"), tzw. granatowej policji, pomocnicza policja ukraińska i białoruska, Jüdischer Ordnungsdienst, oraz biorące udział w deportacjach ludności GG do obozów koncentracyjnych, oddziały litewskie w służbie niemieckiej, tzw. "szaulisi".
Liczebność policji porządkowej w GG była zmienna – pod koniec 1941 liczyła 11 tysięcy funkcjonariuszy (bez formacji pomocniczych), w styczniu 1945 około 10 tysięcy funkcjonariuszy. Polska "granatowa policja" w GG liczyła w różnych okresach 11-12 tysięcy funkcjonariuszy, natomiast ukraińska policja pomocnicza – około 6 tysięcy funkcjonariuszy.
Stan liczbowy wszystkich formacji policyjnych w GG szacowano 1 grudnia 1944 na 42 230 osób.
Sicherheitspolizei.
Sicherheitspolizei, czyli "Policja Bezpieczeństwa" i Sicherheitsdienst (SD), czyli "Służba Bezpieczeństwa", stanowiły część sił bezpieczeństwa w GG.
W skład "Policji Bezpieczeństwa" wchodziły Policja Kryminalna (Kripo, w jej składzie również Polska Policja Kryminalna), oraz Gestapo ("Geheime Staatspolizei" – Tajna Policja Państwowa).
Sipo i SD posiadały w Generalnym Gubernatorstwie wspólne dowództwo i liczyły w sumie około 2000 ludzi. Ich głównym zadaniem było planowanie i kontrola zbrodniczych zamierzeń władz Generalnego Gubernatorstwa, infiltrowanie i inwigilacja społeczeństwa polskiego, badanie jego bieżących nastrojów, nadzór nad imprezami kulturalnymi i kontrola nad kościołem.
Siły wojskowe.
Dzięki stacjonowaniu na terenie Generalnego Gubernatorstwa sił wojskowych Wehrmachtu, możliwe było przesunięcie większych sił policyjnych do ich głównych zadań. Wehrmacht, współpracując z władzami cywilnymi, wykorzystywał ludność cywilną do prac fortyfikacyjnych, oraz do produkcji na potrzeby wojenne.
Siły Wehrmachtu w GG początkowo podporządkowane były Naczelnemu Dowództwu „Wschód” ("Oberkommando „Ost”", "„Oberost”"), następnie od 15 lipca 1940 Dowództwu Wojskowemu Generalnego Gubernatorstwa ("Militärbefehlshaber im GG"). Od 1 września 1942 obszar GG został przekształcony w osobny Okręg Wojskowy Generalnego Gubernatorstwa. Przydzielono mu zadania ochrony obiektów komunikacyjnych (drogowych i kolejowych), zakładów przemysłu zbrojeniowego, prowadzenie wywiadu i kontrwywiadu, gotowość do interwencji w razie większych rozruchów, prowadzenie akcji przeciwpartyzanckich.
Dowództwu podlegały nadkomendantury polowe ("Oberfeldkommandantur", OFK), zwykle obejmujące jeden dystrykt (w Warszawie OFK 225). Dowódca nadkomendantury dowodził wszystkimi jednostkami wojskowymi na jej terenie, zajmował się również ich rozlokowaniem i zaopatrzeniem.
Każda OFK dzieliła się na kilka komendantur polowych ("Feldkommandantur", FK).
Od 1943 planowaniem i koordynacją akcji przeciwpartyzanckich w całej Europie zajmował się gen. Erich von dem Bach-Zelewski ("Chef der Bandenkampf-Verbände"). W tym czasie (przełom 1942/1943) zaczęto używać w GG jednostek wojskowych w pacyfikacjach ludności cywilnej. W 1944 jednostek wojskowych użyto również do stłumienia powstania warszawskiego.
Duże znaczenie w systemie wojskowym miały jednostki ochrony ("Sicherungs-Divisionen", "Regimenten" i "Bataillonen"). Intensyfikacja działań partyzanckich w GG powodowała wzrost znaczenia wojska kosztem administracji GG, co wywoływało częste spory kompetencyjne.

</doc>
<doc id="1799308" url="https://pl.wikipedia.org/wiki?curid=1799308" title="Mi Virginis">
Mi Virginis

mi Virginis ("μ Vir") – gwiazda w gwiazdozbiorze Panny, oddalona o około 60 lat świetlnych od Słońca.
Nazwa.
Gwiazda nosi tradycyjną nazwę Rijl al Awwa, pochodzącą od arabskiego „łapa szczekającego (psa)”. Odnosi się ona do dawnego arabskiego asteryzmu złożonego z części gwiazd greckiej Panny.
Charakterystyka.
Gwiazda należy do typu widmowego F2 i dawniej była błędnie sklasyfikowana jako olbrzym. Jasność 7,5 razy większa niż jasność Słońca i średnica dwukrotnie większa od słonecznej świadczą, że gwiazda ta jest karłem, obecnie w połowie okresu syntezy wodoru w hel trwającego 2,5 miliarda lat dla gwiazd tego typu. Widmo gwiazdy zasugerowało niektórym badaczom, że ma ona niewidocznego towarzysza, gwiazdę okrążającą środek masy układu co około 358 dni, ale podejrzenie to nie znalazło na razie potwierdzenia. Nie zaobserwowano układu planetarnego ani dysku pyłowego wokół tej gwiazdy.

</doc>
<doc id="1799309" url="https://pl.wikipedia.org/wiki?curid=1799309" title="Mu Virginis">
Mu Virginis



</doc>
<doc id="1799310" url="https://pl.wikipedia.org/wiki?curid=1799310" title="Moduł księżycowy LM">
Moduł księżycowy LM

Moduł księżycowy (ang. "Lunar Module" ("LM")) – dwuczłonowy statek kosmiczny zaprojektowany zgodnie z profilem programu Apollo do operacji kosmicznych w pobliżu Księżyca i na jego powierzchni, składający się z członu zniżania i członu wznoszenia. Moduł był produkowany przez firmę Grumman na Long Island. Był on przeznaczony do przewozu dwóch astronautów z orbity Księżyca na jego powierzchnię i z powrotem. Masa pojazdu wynosiła 15 065 kg, włączając astronautów, paliwo i inne materiały.
Moduł księżycowy był zdolny do pracy wyłącznie w przestrzeni kosmicznej. Po wykonaniu swojego zadania moduł zniżania pozostawał na powierzchni Księżyca, a moduł wznoszenia porzucany był w przestrzeni kosmicznej i w końcu rozbijał się o powierzchnię Księżyca, co było wykorzystywane jako źródło fal sejsmicznych dla programu ALSEP.
Wprowadzenie.
Rakieta Saturn V wynosiła statek kosmiczny Apollo na odległość 305 km od Ziemi, do rejonu TLI ang. "Trans Lunar Injection". Częścią członu S-IVB rakiety Saturn V był , w którym transportowano do TLI moduł księżycowy. W rejonie TLI moduł księżycowy był usuwany z adaptera SLA i łączony portem dokowania z modułem dowodzenia modułu CSM. W tej konfiguracji zestaw składający się z poruszał się do orbity Księżyca. Szczegóły konfigurowania zestawu CSM i LM w rejonie TLI są przedstawione w artykule Lot do orbity Księżyca.
Obydwa człony modułu księżycowego połączone były sworzniami pirotechnicznymi i funkcjonowały jako jedna jednostka do momentu, kiedy stawało się konieczne ich rozdzielenie, czyli do momentu startu z powierzchni Księżyca. Rozdzielenie członów było realizowane poprzez zdetonowanie sworzni, następowało także rozdzielenie pozostałych międzyczłonowych połączeń i kabli. Od tego momentu człon wznoszenia stawał się samodzielną jednostką do momentu spotkania i dokowania z orbitującym wokół Księżyca Modułem Dowodzenia/Serwisowym CSM "Command Service Module". Moduł opadania służył jako platforma startowa dla modułu wznoszenia i pozostawał na powierzchni Księżyca.
 
Podsystem kontroli środowiska (ang.) "Environmental Control Subsystem (ECS)" utrzymywał odpowiednie warunki w kabinie LM. Energia elektryczna była dostarczana z 6 baterii srebrowo-cynkowych. Kontrola sterowania i nawigacja były realizowane poprzez system radarowy oraz platformę bezwładnościową ang. Inertial Measurement Unit (IMU), składającą się z żyroskopów, akcelerometrów. Istotną rolę w systemie kierowania nawigacji spełniał komputer modułu księżycowego ang. "LM Guidance Computer (LGC)."
Główny system napędowy.
Główny system napędowy MPS (z ang. "main propulsion system") składał się z sekcji napędowej opadania DPS (z ang. "descent propulsion system") i z sekcji napędowej wznoszenia APS (z ang. "ascent propulsion system"). Każda sekcja była całkowicie niezależna i składała się z silnika rakietowego na paliwo płynne, z własnym zapasem paliwa, z własną instalacją ciśnieniową i elementami zasilania.
W przypadku przerwania misji APS lub DPS były w stanie doprowadzić LM do spotkania z CSM z dowolnego punktu trajektorii opadania. Bezpośrednio na powierzchni Księżyca był obszar, w którym misja nie mogła być przerwana (ale mogła być kontynuowana). Wybór silnika do opuszczenia powierzchni Księżyca w sytuacji przerwania misji zależał od tego, jak długo silnik opadania pracował i jak wiele paliwa pozostało w członie opadania.
Obydwie sekcje napędowe używały identycznego dwupłynowego paliwa hipergolowego, na które składały się: reduktor "aerozine 50", tj. mieszanka hydrazyny i dimetylohydrazyny oraz tetratlenek diazotu N2O4 jako utleniacz. Stosunek wtryskiwanego utleniacza do paliwa wynosił w przybliżeniu 1,6:1 (wagowo).
Podstawowe operacje obydwu sekcji napędowych (paliwa i utleniacza) były podobne. W każdej sekcji gazowy hel napierając na elastyczny pojemnik z paliwem lub z utleniaczem , wtłaczał płynne paliwo lub płynny utleniacz poprzez zawory odcinające do wtryskiwacza silnika. W DPS hel był przechowywany w stanie ciekłym, a w APS w stanie gazowym. Podstawowym powodem stosowania ciekłego helu było zmniejszenie masy tegoż helu.
Obydwa silniki opadania i wznoszenia składały się z komór spalania, w których paliwo rakietowe mieszało się z utleniaczem i spalało. Właściwe rozpylenie zapewniały wtryskiwacze, a zawory sterujące i dysze regulowały, inicjowały i zatrzymywały przepływ paliwa do silnika. Silnik opadania, który był większy i wytwarzał większy ciąg od silnika wznoszenia, miał możliwość regulacji ciągu i był umocowany na pierścieniu z przegubem kardanowym w celu umożliwienia sterowania kierunkiem wektora ciągu. Silnik wznoszenia nie miał regulacji ciągu i był osadzony sztywno.
W obu sekcjach zastosowano nadmiarowość zasadniczych elementów, w celu zapewnienia niezawodności działania systemu napędowego.
Człon zniżania.
Człon zniżania (opadania) do momentu osiągnięcia powierzchni Księżyca stanowił całość z członem wznoszenia i był ośmiokątnym graniastosłupem o przekątnej 4,2 metra i 1,7 metra wysokości. Cztery nogi lądowania z czterema okrągłymi stopami były zamontowane do boków członu zniżania i po przyziemieniu utrzymywały moduł księżycowy 1,5 metra nad powierzchnią Księżyca. Na jednej z nóg była umieszczona drabina prowadząca do włazu poprzez małą platformę. Z dołu członu wystawał na metr długi stożkowy fartuch przegubowo zawieszonego silnika zniżania. Człon zniżania miał dwa zbiorniki paliwa "aerozine 50", dwa zbiorniki utleniacza tetratlenku diazotu, wodę, tlen, zbiorniki z helem, kanistry z wodorotlenkiem litu. Jedna wnęka członu zawierała przestrzeń ładunkową dla księżycowego zestawu do eksperymentów naukowych ang. Apollo Lunar Surface Experiments Packages ALSEP lub w przypadku Apollo 15, 16, 17 księżycowy łazik. W członie zniżania znajdował się także radar lądowania. Człon zniżania służył jako platforma startowa dla członu wznoszenia. Człon zniżania nie był hermetyczny i panowało w nim ciśnienie równe zewnętrznemu. Na jednej z nóg modułu zniżania, w pobliżu drabiny, była zamocowana aluminiowa zawierająca numer aktualnej misji, nazwiska astronautów, ich podpisy, a w przypadku pierwszej i ostatniej misji, także podpis prezydenta Stanów Zjednoczonych R.M. Nixona
W skład członu zniżania wchodziły cztery amortyzowane podpory tworzące mechanizm lądowania. Ich zadaniem było wytłumienie wstrząsu towarzyszącemu uderzeniu o powierzchnię Księżyca podczas lądowania, a w konsekwencji uniknięcia uszkodzeń lub przewrócenia się modułu księżycowego. Podczas transportowania modułu do orbity Księżyca, mechanizm lądowania pozostawał w pozycji złożonej, nieprzygotowanej do lądowania. Dopiero kiedy do LM przeszła załoga w celu uruchomienia i sprawdzenia modułu, dowódca włączał przełącznik LDG GEAR DEPLOY na panelu nr 8. Wtedy poprzez eksplozywne mechanizmy zostawała usuwana blokada sprężyn, które zwolnione wydłużały mechanizm lądowania i blokowały się w nowej pozycji. Jednocześnie na rozwiniętym mechanizmie lądowania zostawały odsłonięte czerwone luminescencyjne pasy widoczne w dzień i w nocy z odległości przynajmniej 30 metrów tak, aby z modułu dowodzenia można było jednoznacznie stwierdzić, że mechanizm lądowania został poprawnie rozłożony.
Parametry techniczne członu zniżania:
Człon wznoszenia.
Człon wznoszenia był jednostką o nieregularnym kształcie, w przybliżeniu 2,8 metra wysoki, 4,0 do 4,3 metra szeroki, zamontowany na górze członu zniżania.
Załogowa część LM znajdowała się w członie wznoszenia, mieściła dwóch astronautów i składała się z trzech głównych części: przedziału załogi, części środkowej i tylnego przedziału wyposażenia. Przedział załogi i część środkowa tworzyły kabinę, która była klimatyzowana i hermetyzowana. Obszary inne niż kabina nie były hermetyzowane.
Przedział o objętości 6,65 metrów sześciennych funkcjonował też jako baza dla księżycowych operacji. Podczas spacerów księżycowych kabina członu wznoszenia poddawana była dekompresji, była rozhermetyzowana, a po skończonym spacerze była hermetyzowana i napełniana tlenem. Był tam również właz wyjściowy z jednej strony, i na górze, właz do połączenia z modułem dowodzenia modułu CSM. Na górze była także zamontowana paraboliczna sterowalna antena radaru zbliżeniowego ang. "Rendezvous Radar" i paraboliczna antena pasma-S służąca do łączności z Centrum Łączności Kierowania Załogowymi Lotami Kosmicznymi "Manned Space Flight Network (MSFN)," oraz antena VHF do łączności z CSM. Antena pasma S z parabolicznym reflektorem była rozwijana na powierzchni Księżyca, w czasie lotu pozostawała w stanie złożonym. Dwa trójkątne okna znajdowały się powyżej włazu wejściowego, po obu jego stronach. Na dole podstawy mieścił się silnik wznoszenia. Człon wznoszenia zawierał również aerozine 50 jako paliwo, zbiornik z utleniaczem, hel, płynny tlen i tlen gazowy.
W związku z tym, że moduł LM podczas lotu miał być obsługiwany na stojąco, nie był on wyposażony w siedzenia dla załogi (we wnętrzu można było jednak siedzieć np. na pokrywie silnika członu wznoszenia). Konsola kontrolna była zamontowana z przodu przedziału załogi, powyżej włazu wejściowego i pomiędzy dwoma oknami, kolejne dwa panele były zamontowane na burtach.
Jedyną cechą, jaka wiąże ten człon ze wznoszeniem, był silnik rakietowy, który pracował tylko w fazie wznoszenia. Ponadto człon wznoszenia był przedziałem astronautów w czasie lądowania, wznoszenia, jak i dokowania, był też bazą podczas spacerów kosmicznych wykonywanych na powierzchni Księżyca.
Parametry techniczne:
Część załogowa.
Załogowa część LM była częścią członu wznoszenia. Przedziałem załogi była przednia część członu wznoszenia o wymiarach 2,3 metra średnicy i 1 metr długości. Ten przedział był stanowiskiem załogi w czasie lotu; były tam wskaźniki kontrolne, joystick dowódcy, uchwyty, poręcze i miejsca leżące przeznaczone do odpoczynku.
Kadłub przedziału załogi wykonany był ze stopu aluminium o strukturze plastra miodu. Taka konstrukcja zapewniała dużą sztywność ścian kadłuba, przy minimalnej wadze materiału. Obciążenia mechaniczne, jakie musiał wytrzymać przedział załogi, wynikały z różnicy ciśnienia wewnątrz przedziału napełnionego tlenem, a próżnią kosmosu. Maksymalne ciśnienie tlenu, jakie występowało w kabinie LM, wynosiło 35 kN/m2. Dopuszczalne przenikanie tlenu z kabiny LM do próżni kosmosu wynosiło 90 g/h, podczas gdy rzeczywiste przenikanie tlenu do przestrzeni kosmicznej wahało się w granicach od 14 g do 23 g na godzinę.
Dwa trójkątne okna zapewniały dobrą widoczność podczas opadania, wznoszenia, lotu spotkaniowego z modułem Command/Serwis i dokowania. Każde z nich miało około 2 stóp kwadratowych (0,18 m²) powierzchni, były one pochylone w dół, co umożliwiało odpowiednią widzialność dookoła, a także w dół. Trzecie okno, służące do dokowania znajdowało się na zakrzywionej powierzchni nad głową dowódcy LM, a dostępna do obserwacji powierzchnia wynosiła 65 cali kwadratowych (419,35 cm²). Wszystkie trzy okna złożone były z dwu oddzielnych szyb przystosowanych do warunków panujących w przestrzeni kosmicznej. Zewnętrzna szyba wykonana był ze szkła z termiczną wielowarstwową powłoką na zewnętrznej powierzchni i z antyrefleksyjną powłoką na wewnętrznej powierzchni.
Wszystkie trzy okna były elektrycznie ogrzewane, aby zapobiec zaparowaniu. Grzejniki dla frontowego okna dowódcy, pilota i okna dokowania pobierały prąd ze źródła 115 V. Temperatury okien nie były monitorowane poprzez wskaźniki i pracą grzejników sterowali bezpośrednio astronauci na podstawie wizualnej obserwacji szyb okiennych. Grzejnik włączano, kiedy na szybie pojawiała się skroplona para lub szron, a wyłączano po poprawieniu się widoczności. Przy opuszczonych roletach ogrzewanie szyb musiało być wyłączone.
Moduł LM posiadał dwa włazy, przedni służył do realizacji zadań poza pojazdem (EVA), a górny służył do przemieszczania się pomiędzy LM i CSM.
Załogowa część LM w misji Apollo 13 służyła jako kabina tymczasowa dla całej załogi tej misji. Po wybuchu zbiornika z tlenem w części serwisowej CSM przerwano kontynuowanie misji, załoga przeszła z modułu dowodzenia do modułu księżycowego i trasę do orbity okołoziemskiej odbyła w nieprzystosowanym do tego module LM. Zaprojektowany dla dwóch astronautów moduł LM nie był w stanie zapewnić odpowiedniej wydajności usuwania dwutlenku węgla, w sytuacji kiedy w LM przebywało trzech astronautów. Specjaliści na ziemi opracowali z detali znajdujących się na statku kosmicznym, a astronauci zbudowali prowizoryczny pochłaniacz CO2. Ratunkowa rola modułu księżycowego polegała na tym, że przebywanie całej załogi misji Apollo 13 w module księżycowym, pozwalało na wyłączenie akumulatorów modułu dowodzenia, w sytuacji kiedy nie było możliwości ich naładowania. Sprawność akumulatorów modułu dowodzenia była nieodzowna w okresie wchodzenia w atmosferę ziemską, przechodzenia przez nią i wodowania.
Podsystem kontroli środowiska.
Głównym zadaniem podsystemu kontroli środowiska "Environmental Control Subsystem" (ECS) było zapewnienie astronautom warunków niezbędnych do prawidłowego funkcjonowania ich organizmów podczas wykonywania misji w module księżycowym. Ponadto podsystem ECS umożliwiał dehermetyzację i hermetyzację kabiny lądownika, utrzymywał temperaturę niezbędną do właściwego działania aparatury elektronicznej, a także dostarczał wodę do potrzeb spożywczych i technicznych.
ECS odpowiadał także za uzupełnianie zapasów tlenu i wody w przenośnym systemie podtrzymywania życia "Portable Life Support System" (PLSS), który był elementem Pozapojazdowego Zestawu Księżycowego "Extravehicular Mobility Unit (EMU)"
Podział funkcjonalny podsystemu ECS obejmował 4 główne komponenty:
Sekcja regeneracji tlenu.
Do zadań sekcji regeneracji tlenu (ARS) należało chłodzenie i wentylacja skafandrów astronautów, odprowadzanie z nich wilgoci, dwutlenku węgla, przykrych zapachów i znajdujących się w otoczeniu drobin. System kontrolował też temperaturę tlenu dostarczanego do skafandrów oraz usuwał nagromadzony w kabinie pył księżycowy. W przypadku zaistnienia takiej konieczności ARS zamykał też zawory kontrolujące połączenie skafandra z systemami kabiny LM.
Główne urządzenia i panel kontrolny systemu ARS mieściły się w zespole urządzeń obiegu skafandra "Suit Circuit Assembly", który znajdował się w lewej części kabiny lądownika. Tlen dostarczany był do skafandrów za pomocą elastycznych przewodów. W skład systemu wchodziły także dwa wentylatory (główny i zapasowy), których zadaniem było zapewnienie ruchu przepływających w systemie gazów, dwa niezależne osuszacze i szereg zaworów, w tym zawór rozdzielczy, za którego pośrednictwem przekazywany był do kabiny tlen o odpowiedniej temperaturze i ilości niezbędnej do swobodnego oddychania. Zawór mógł być zamykany ręcznie podczas operacji wymagających dehermetyzacji lądownika, a także automatycznie w przypadku wykrycia spadku ciśnienia w jego kabinie.
Do usuwania dwutlenku węgla i zapachów służyły dwa połączone równolegle pojemniki wyposażone w filtry z wodorotlenkiem litu i węglem aktywnym: podstawowy, który wystarczał na ok. 41 godzin i zapasowy (będący częścią PLSS) wystarczający na ok. 14 godzin. Wybór pomiędzy systemami możliwy był za pomocą ręcznego przełącznika. Po przefiltrowaniu tlen trafiał do sekcji wentylatorów, które ułatwiały jego rozprowadzanie.
W skład systemu ARS wchodził także układ chłodzenia skafandrów, którego zadaniem było utrzymanie przepływu wody w odzieży chłodzącej zakładanej przez astronautów "Liquid Cooling Garment" (LCG).
Sekcja dostarczania tlenu i kontroli ciśnienia.
Podstawową funkcją sekcji dostarczania tlenu i kontroli ciśnienia (OSCPCS) było przechowywanie tlenu i utrzymywanie jego odpowiedniego ciśnienia w kabinie i skafandrach poprzez kontrolowane dostarczanie go do systemu ARS. Ponadto urządzenia OSCPCS służyły do uzupełniania tlenu w zbiorniku przenośnego systemu podtrzymywania życia (PLSS).
W skład systemu wchodziły cztery zbiorniki ciekłego tlenu, połączenia międzymodułowe wraz z systemem bezpiecznego rozłączania, systemy sterujące i podłączenie do systemu PLSS. Integralną częścią systemu OSCPCS były zawory upustowe umożliwiające automatyczną i ręczną redukcję ciśnienia w kabinie lądownika.
Sekcja zarządzania wodą.
Zadaniem sekcji zarządzania wodą (WMS) było dostarczenie wody do celów konsumpcyjnych, do chłodzenia i ochrony przeciwpożarowej, a także zasilanie nią zbiorników przenośnego systemu podtrzymywania życia (PLSS). WMS dysponować mógł zasobami wody zmagazynowanymi w zbiornikach LM, jak również tymi odzyskanymi z osuszaczy systemu ARS (odzyskana woda wykorzystywana była już wyłącznie do celów chłodniczych). 
System WMS zasilany był w wodę z jednego zbiornika członu zniżania (mieszczącego 322 funty, czyli 146 kg wody) i dwóch zbiorników członu wznoszenia (każdy mieścił 42 funty, czyli 19 kg wody). We wszystkich zbiornikach utrzymywane było za pomocą azotu nadciśnienie, które umożliwiało prawidłową dystrybucję wody w warunkach nieważkości. W celu ochrony zasobów wody przed bakteriami była ona jeszcze przed misją mieszana z jodyną.
Sekcja transportu ciepła.
Sekcja transportu ciepła (HTS) służyła do odprowadzania nadmiaru ciepła ze skafandrów, kabiny i elektronicznych urządzeń lądownika do otaczającej go próżni kosmicznej. Zastosowany mechanizm wymiany ciepła z otoczeniem wykorzystywał proces sublimacji wody. 
Kluczowymi elementami HTS były podstawowy i zapasowy obieg chłodzący, w których czynnikiem chłodzącym był wodny roztwór glikolu.
Obieg podstawowy kontrolował temperaturę baterii, urządzeń elektronicznych oraz wody w systemie odzieży chłodzącej (LCG). W razie konieczności zgromadzone w HTS ciepło służyło też do ogrzewania tlenu w kabinie i skafandrach. Obieg zapasowy, który aktywowany był w przypadku awarii urządzeń obiegu podstawowego, chłodził jedynie podsystemy niezbędne do bezpiecznego wykonania procedur awaryjnego przerwania misji.
Nadmiar ciepła odprowadzany był przez podstawowy i zapasowy sublimator na zewnątrz lądownika.
Kierowanie, nawigacja i podsystem sterowania modułu księżycowego.
Głównym zadaniem sekcji Kierowania, nawigacji i podsystemu sterowania modułem księżycowym było zbieranie, analizowanie, przetwarzanie danych, w celu zapewnienia, że moduł księżycowy zachowuje się zgodnie z góry opracowanym planem. 
Moduł księżycowy do orbity okołoksiężycowej był transportowany zgodnie z profilem misji Apollo. Swój aktywny udział w każdej misji programu Apollo LM rozpoczynał, gdy do jego wnętrza z CSM przechodzili dwaj astronauci i włączali zasilanie, aby sprawdzić go przed wyprawą na powierzchnię Księżyca. Modułem LM wykonującym przelot od CSM do powierzchni Księżyca i z powrotem, nawigował i kierował komputer modułu księżycowego ang. "LM Guidance Computer (LGC)". LGC był centralnym urządzeniem przetwarzania danych, Systemu Kierowania, Nawigacji i Podsystemu Sterowania ang. "Guidance, Navigationd Control Subbsystem (GN&amp;CS)". LGC przetwarzał dane, wydawał komendy i sygnały dla wielu podsystemów. Przechowywał istotne dane do odtworzenia trajektorii lotu podczas opadania na powierzchnię Księżyca, lądowania, podczas startu i wznoszenia z powierzchni Księżyca. 
Komputer kierowania LM:
Funkcjonalnie środki do realizacji tych zadań zawarte były m.in. w Głównej Sekcji Kierowania i Nawigacji ang. "Primary Guidance and Navigation Section (PGNS)". PGNS dostarczała podstawowe środki do nawigacji bezwładnościowej i optycznej. Radar lądowania ang. "Landing Radar (LR)" i radar śledzenia CSM ang. "Rendezvous Radar (RR)" spełniały funkcję nawigacji radiolokacyjnej. PGNS działał jak cyfrowy autopilot, kierując LM w ciągu całej misji. Normalnymi wymogami kierowania LM były:
Rolę systemu dublującego PGNS spełniała Sekcja Przerwania Kierowaniem ang. "Abort Guidance Section (AGS)". Chociaż funkcje nawigacyjne spełniał PGNS i system radiolokacyjny, ale nawigacyjne informacje docierały również do AGS. Sekcja AGS włączała się do akcji, w przypadku gdy PGNS nie nadążał z przetwarzaniem danych, wtedy astronauta mógł wprowadzić manualnie nawigacyjne dane z radaru śledzenia CSM (RR) do AGS. Rola AGS kończyła się, gdy LM został wprowadzony na trajektorię spotkania z CSM lub na orbitę parkowania CSM, wtedy PGNS ponownie przejmował swoją rolę. AGS spełniała funkcję dublującą PGNS i była w stanie zastąpić PGNS, jeżeli było to konieczne, mogła określać trajektorię LM od momentu separacji LM od CSM do momentu ponownego połączenia się, włączając w to wznoszenie się z księżycowej powierzchni. AGS wykonywała obliczenia nawigacyjne i wydawała komendy do uruchamiania lub wyłączania silników. Silnik członu opadania, w odróżnieniu od silnika członu wznoszenia, miał możliwość regulacji ciągu i kierunku, te parametry też mogła ustawiać AGS. Kierowanie LM za pośrednictwem AGS mogło być realizowane automatycznie lub ręcznie przez astronautę, na podstawie wskazań, które też wypracowywała AGS. AGS pracowała w bezwładnościowym systemie nawigacji, w związku z tym była sztywno związana z konstrukcją LM.
System sterowania.
W skład systemu sterowania modułem księżycowym od strony urządzeń wykonawczych, czyli silników rakietowych, wchodziły, kardanowo zawieszony silnik opadania zamontowany w dolnej części członu opadania, i System Sterowania Reakcyjnego ang. "Reaction Control System (RCS)" zamontowany na członie wznoszenia. Silnik opadania miał możliwość regulowania mocy ciągu i wektora ciągu. Silniczki RCS stabilizowały lot LM podczas opadania i podczas zawisów. Start z powierzchni Księżyca odbywał się bez silnika opadania, który wraz z członem opadania pozostawał na powierzchni Księżyca. Sterowanie LM podczas wznoszenia odbywało się mocą dysz RCS. Dookoła członu wznoszenia były zamontowane cztery , składające się z kolei z czterech komór spalania wykorzystywanych do sterowania położeniem modułu w przestrzeni. Tak więc w skład RCS wchodziło (TCA thrust chamber assemblies). Dysze RCS pracowały w systemie dwóch równoległych niezależnych urządzeń, w których wspólne były jedynie wspomniane dysze. Każde z tych urządzeń było w stanie samodzielnie wykonać zadanie w przypadku uszkodzenia jednego z nich. 
Cztery wylotowych były przymocowane do członu wznoszenia i były przedłużeniem w dół dysz (TCA). Te odchylacze stanowiły tarczę chroniącą LM przed zniszczeniem przez gorące gazy z dysz silników RCS.
Do manualnego sterowania modułem księżycowym przeznaczone były dwa instrumenty:
Dżojstik sterowania położeniem LM.
W kabinie LM znajdowały się dwa takie same dżojstiki sterowania położeniem ang. "Attitude Controller Assembly (ACA)". Znajdowały się one na obu stanowiskach astronautów. Były także dwa przełączniki aktywujące dżojstiki sterowania położeniem, ale o tym, który jest aktywny decydowało podświetlenie przełącznika wspomnianego dżojstika. W przypadku włączenia dwóch przełączników ACA/4 JET aktywnym stawał się dżojstik dowódcy. Przełączniki aktywujące dżojstiki znajdowały się na panelu 4 po obu stronach klawiatury LGC. Pod przełącznikiem uruchamiającym dżojstik ACA/ 4 JET znajdował się przełącznik o podobnym przeznaczeniu dla manipulatora TTCA opisany TTCA/TRANSL.
Dżojstiki sterowania położeniem ACA były praworęcznymi dżojstikami z pistoletowym uchwytem i spełniały następujące funkcje:
Kiedy astronauta używał swojego dżojstika, ruchy jego dłoni korenspondowały zmianom położenia modułu księżycowego wynikającym z poleceń wskazywanych przez omawiany dżojstik.
Zmiany ustawienia dżojstika powodowały zmiany w procesach uruchamiania lub wygaszania odpowiednich silniczków RCS zgrupowanych w czterech modułach, w każdym module po 4 silniczki.
Dżojstik ACA był również używany podczas finałowego lądowania na powierzchni Księżyca. Sygnał błędu występujący między zaprogramowaną pozycją lądowania a pozycją wybraną przez astronautę, mógł być anulowany poprzez powtarzające się ruchy dżojstikiem. Po anulowaniu sygnału błędu LM lądował wzdłuż osi Y i Z wskazywanej dżojstikiem przez astronautę.
Manipulator sterowania przemieszczaniem LM.
W kabinie LM znajdowały się dwa takie same manipulatory sterowania przemieszczaniem LM ang. "Thrust/Translation Controller Assemblies (TTCA)". Manipulatory znajdowały się na obu stanowiskach astronautów. Były także dwa przełączniki włączające manipulatory sterowania przemieszczaniem LM, ale o tym, który był aktywny, decydowało podświetlenie przełącznika wspomnianego manipulatora. Przełączniki aktywujące manipulatory, opisane TTCA/TRANSL znajdowały się na panelu 4 po obu stronach klawiatury LGC. Nad przełącznikiem aktywującym manipulator TTCA znajdował przełącznik o podobnym przeznaczeniu dla dżojstika ACA opisany ACA/4 JET.
Manipulator TTCA służył do sterowanego - wybiórczego włączania i wyłączania silniczków sterowania reakcyjnego RCS i regulowania ciągu silnika opadania w zakresie od 10% do 95%. Każdy z tych manipulatorów mógł być używany do ręcznego sterowania przemieszczaniem modułu w dowolnej osi bez wytrącania go z pozycji poziomej. W skład manipulatora wchodziła dźwignia ustawiana w jednej z dwu pozycji:
Pozycję THROTTLE wybierano z zamiarem sterowania LM siłą ciągu silnika opadania i silniczków RCS. Pozycję JETS ustawiano z zamiarem sterowania LM przy użyciu tylko silniczków RCS. Manipulatory były obsługiwane lewą ręką i były ustawione pod kątem 45° do linii równoległej do osi Z (osi przód-tył).
Dźwignia na prawej stronie TTCA umożliwiała wybór jednej z dwu funkcji sterowania:
Stosownie do pozycji, w jakiej był zamontowany manipulator, przemieszczanie modułu księżycowego korespondowało z ruchem dłoni astronauty operującego manipulatorem. 
Niezależnie od ustawienia dźwigni THROTTLE-JETS manipulator mógł wysyłać polececenia przemieszczania się wzdłuż osi Z i Y mocą tylko silniczków RCS.
Sekcja namiarów astronomicznych.
Zadaniem sekcji była obserwacja gwiazd konieczna do dokładnego określenia orientacji stabilnego członu platformy bezwładnościowej ang. "Inertial Measurement Unit (IMU") w trzech płaszczyznach. Instrumentem w tej operacji był Optyczny Teleskop Astronomiczny ang. "Alignment Optical Telescope" (AOT)
Platforma bezwładnościowa IMU.
Platforma bezwładnościowa IMU była integralną częścią systemu nawigacji inercjalnej modułu księżycowego.
Platforma IMU składała się z:
członu stabilnego
Przeguby IMU składały się z:
Wszystkie trzy przeguby były sferyczne, posiadały 360° swobody, były ustawiane przez silniki korekcyjne. Żyroskopy IRIG były czułymi elementami pętli stabilizacyjnych platformy IMU i były zamontowane na członie stabilnym z ich osiami wejściowymi wzajemnie ustawionymi pod kątem prostym. Wszelkie zmiany ustawienia LM powodowały zmiany ustawienia członu stabilnego i były wyczuwane przez jeden lub więcej żyroskopów. Żyroskopy zamieniały te przemieszczenia na sygnały błędu, które były wzmacniane i zasilały pętle rotacyjne żyroskopów IMU. Pętle rotacyjne żyroskopów przesuwały mocą silników korekcyjnych położenie członu stabilnego tak długo, aż sygnał błędu został wyzerowany i początkowe ustawienie członu stabilnego zostało przywrócone.
Żyroskopy mają tendencję do utrzymywania swojego ustawienia w stosunku do otaczającej przestrzeni. Jeżeli żyroskop był zmuszony do obrotu wokół jego osi wejściowej (która to oś była prostopadła do osi obrotu), reagował momentem obrotowym wokół osi wyjściowej (która była prostopadła do momentu obrotowego osi wejściowych). Momenty obrotowe osi wejściowych i wyjściowych są zawsze do siebie wzajemnie prostopadłe.
Przegubowe osie platformy IMU były wyrównane, kiedy ich kąty miały 0° i wtedy:
Osie stabilnego członu IMU były poprawnie zorientowane, gdy były równoległe do osi LM i do przegubowych osi IMU, gdy ich kąty wynosiły 0°.
Elementami pomiarowymi przyśpieszeniomierzy IMU były urządzenia (PIPA). Trzy przyśpieszeniomierze wraz z żyroskopami (IRIG), były zamontowane na członie stabilnym, wraz z ich osiami wejściowymi wzajemnie prostopadłymi. Jakiekolwiek zmiany prędkości LM były wyczuwane przez jeden lub więcej elementów pomiarowych (PIPA) przyśpieszeniomierzy. (PIPA) zmiany prędkości przekazywała poprzez pętle przyśpieszeniomierzy do LGC. LGC z kolei wyjściowy sygnał przyśpieszeniomierza wykorzystywał do przywrócenia (PIPA) do zerowej pozycji. 
Narzędziem zasadniczym sekcji namiarów astronomicznych był optyczny teleskop wyrównania ang. "Alignment Optical Telescope (AOT)." AOT był teleskopem zamontowanym jako peryskop w kabinie LM, służącym do namiaru gwiazd. Kątowe namiary gwiazd były niezbędne do mechanicznego zorientowania stabilnego członu platformy bezwładnościwej w pewnych fazach misji. Fazy te, to:
Namiary jakie mógł wykonać AOT, to kątowe namiary gwiazd względem siebie i względem ustalonej pozycji teleskopu. Dysponując tymi namiarami, czasem namiaru, komputer LGC obliczał orientację stabilnego członu platformy bezwładnościowej IMU i ustawiał go.
Namiary gwiazd podczas lotu.
Podczas namiaru gwiazd w trakcie lotu, teleskop optyczny mógł być umieszczany w jednej z trzech uprzednio ustalonych pozycji. Kody wybranych gwiazd i kod ustawionej pozycji teleskopu zostawały wprowadzone do LGC. Następnie LM był tak manewrowany aby obraz pierwszej wybranej gwiazdy znalazł się blisko centrum pola widzenia wizjera teleskopu. Kolejne manewry LM powodowały pokrycie się obrazu gwiazdy z wybraną osią na wizjerze teleskopu. W momencie kiedy gwiazda przecinała oś Y wizjera teleskopu, astronauta naciskał przycisk MARK Y, kiedy występowała koincydencja gwiazdy z osią X, astronauta naciskał MARK X. Jeżeli podczas wprowadzania współrzędnych gwiazdy wystąpił błąd, wprowadzone dane można było wymazać naciskając przycisk REJECT. Po naciśnięciu przycisków, do komputera były wysyłane i zapisywane dane o położeniu gwiazdy w dwóch płaszczyznach i czas obserwacji. Przyciski MARK Y, MARK X, REJECT i pokrętło regulacji jasności wizjera umieszczone na obudowie urządzenia ang. "Computer Control and Reticle Dimmer Assembly (CCRD)". CCRD znajdowało się na obudowie AOT.
Aby wyznaczyć kierunek do gwiazdy trzeba było przez obraz gwiazdy przeprowadzić dwie prostopadłe do siebie płaszczyzny. Linia powstała z przecięcia tych płaszczyzn wyznaczała kierunek do gwiazdy. Aby określić orientację stabilnego członu platformy bezwładnościowej IMU, trzeba było określić kierunki do przynajmniej dwóch gwiazd. Procedura określania kierunku dla każdej gwiazdy była taka sama. Gwiazda, dla której wyznaczano kierunek, musiała być uprzednio zapisana w pamięci LGC. Z kierunków do przynajmniej dwóch gwiazd, czasu obserwacji, ustalonej pozycji teleskopu względem LM, komputer obliczał orientację stabilnego członu platformy bezwładnościowej IMU. Komputer najpierw obliczał jakie powinny być współrzędne astronomiczne obserwowanych gwiazd w danym momencie przy wyrównanej platformie IMU i porównując je z współrzędnym zmierzonymi otrzymywał wynik poprawek jakie należy wprowadzić w ustawieniu elementu stabilnego IMU.
Namiary gwiazd na powierzchni Księżyca.
Podczas postoju na powierzchni Księżyca nie było możliwości przemieszczania LM w celu uzyskania koincydencji obrazu gwiazdy z wybraną linią wizjera, dlatego na wizjerze był osobny szablon do namiarów z powierzchni Księżyca. Były to dwa dodatkowe promienie skupione wokół osi Y i dwie linie spiralne. Pierwszą operacją podczas ustalania zgrubnego kierunku do gwiazdy na powierzchni Księżyca, było ustawienie AOT w jednej z sześciu ustalonych pozycji (F, R, RR, CL, LR, L). Czynność tę wykonywano wybierakiem skokowym teleskopu AOT, pozycje wybieraka należało wprowadzić do LGC. Używając pokrętła regulowanie podziałki wizjera astronauta ustawiał obraz gwiazdy pomiędzy dwoma promieniami na wizjerze AOT. Tej czynności towarzyszyły zmiany wskazań na liczniku AOT, w których zawarta była wartość kąta do gwiazdy w płaszczyźnie pionowej. Był to kąt gwiazdy (AS - Angle Shaft) i jego zobrazowana wartość na liczniku AOT zostawała wprowadzana do LGC. Następnie astronauta regulując tym samym pokrętłem ustawiał obraz gwiazdy pomiędzy dwiema spiralnymi liniami na wizjerze AOT, co dostarczało następny odczyt kąta (AR – Angle Reticle) na liczniku AOT. Kąt (AR) będący kątem do gwiazdy w płaszczyźnie poziomej, zostawał także wprowadzany do LGC. Do LGC zostawał wprowadzany także kod gwiazdy. 
Na podstawie tych danych, LGC mógł obliczyć kątowe przesunięcie gwiazdy od centrum pola widzenia, poprzez przetworzenie różnicy odczytów licznika. Stosownie do właściwości linii spiralnych wizjera, kąty (AR i AS) były proporcjonalne do odległości tych gwiazd od centrum pola widzenia AOT. Używając tych kątów i równania proporcjonalności, LGC był w stanie obliczyć kierunek do gwiazdy (w dwóch płaszczyznach). Namiary położeń przynajmniej dwóch gwiazd przeprowadzonych według tej procedury było konieczne do obliczenia przez LGC orientacji stabilnego członu platformy bezwładnościowej IMU.
Dane które wprowadzano do LGC:
Dane te wprowadzano do LGC za pośrednictwem klawiatury znajdującej się na , pomiędzy dowódcą LM i pilotem LM, nad włazem na platformę i drabinę. Górna połowa DSKY zawierała wyświetlacze i wskaźniki a dolna klawiaturę.
System radiolokacyjny.
Radiolokacyjny podsystem modułu księżycowego był używany podczas:
Podczas tych operacji LM używał urządzeń radiolokacyjnych do:
Do realizacji zadań stosowano urządzenia zaprojektowane specjalnie do określonej operacji, i były to:
Obydwa radary informowały astronautów i komputer pokładowy odnośnie do położenia i prędkości LM względem określonego obiektu. Podczas lądowania obiektem była powierzchnia Księżyca, a podczas zbliżania się do CSM obiektem był moduł dowodzenia.
Obydwa urządzenia radiolokacyjne (radary) pracowały metodą fali ciągłej wykorzystując zjawisko Dopplera
Radar zbliżania się do CSM (RR) i transponder (RRT).
RR znajdujący się na LM dostarczał następujące dane:
Dane te były przekazywane do LGC i do wyświetlaczy LM. LGC odległość do CSM określał poprzez pomiar czasu, który upłynął pomiędzy nadaniem a odbiorem sygnału. Zakres odległości, w których pracował RR wynosił od 24 metrów do 740 kilometrów. Prędkość względna pomiędzy LM i CSM była obliczana pośrednio przez pomiar dwukierunkowego przesunięcia dopplerowskiego fali nośnej odebranej od transpondera ang. "rendezvous radar transponder (RRT)", który znajdował się na CSM. Zakres prędkości, które mierzył RR wynosił: od -1480 m/sek do +1480 m/s. 
LGC na podstawie zgromadzonych danych wyznaczał kierunek znajdowania się CSM i na tym kierunku umieszczał oś +Z LM. Również w kierunku CSM kierował antenę RR tak, aby RRT umieszczony na CSM mógł odebrać częstotliwość nadajnika RR, która wynosiła 9832,8 MHz. RRT, gdy w jego zasięgu nie było nadajnika RR (9832,8 MHz plus przesunięcie Dopplera), przeszukiwał przestrzeń w zakresie ±104 kHz wokół nominalnej częstotliwości nadajnika wynoszącej 9792 MHz. W momencie odebrania częstotliwości RR, RRT zatrzymywał przeszukiwanie częstotliwości w zakresie ±104 kHz i przejmował sygnał nadajnika RR, poprzez blokowanie fazy częstotliwości nośnej RR. RRT przesuwał częstotliwość RR o 40,8 MHz do 9792,8 MHz (plus przesunięcie Dopplera) i wysyłał do RR. 
RRT operował w następujących trybach:
RR i RRT współpracowały podczas poszukiwania, śledzenia, spotkania i połączenia modułów LM i CSM na orbicie okołoksiężycowej. Kiedy RR poszukiwał lub śledził RRT umieszczony na CSM, emitował falę ciągłą pracując w koherentnym systemie blokowania fazy. RRT odpowiadał sygnałem koherentnym (zgodnym w fazie). 
W ognisku parabolicznego reflektora anteny RR znajdował się element zbierający energię, który posiadał cztero kanałowe wejście (A, B, C ,D). Jeżeli antena RR była dokładnie ustawiona w kierunku patrzenia anteny transpondera, to wszystkie cztery kanały anteny RR odbierały sygnał tej samej mocy. Natomiast jeżeli antena RR nie była skierowana dokładnie w kierunku anteny transpondera, odebrana energia nie była równo podzielona pomiędzy cztery kanały. Sygnał odebrany przez cztery kanały anteny był kierowany do komparatora, który tak go przekształcał, aby otrzymać sumę i różnice energii odebranej przez poszczególne kanały. Sumaryczny sygnał reprezentujący sumę energii odebranej przez wszystkie cztery porty przedstawia następujący zapis (A+B+C+D). Różnice mocy sygnałów reprezentujące różnice odebranych energi przez porty odbiorcze, były przetwarzane przez dwa kanały: 
Komparator posiadał trzy wyjścia: 
RR pracował w trzech trybach: 
W trybie automatycznym śledzenie CSM odbywało się niezależnie od LGC. W tym trybie śledzenie polegało na porównywaniu sygnałów w kanałach kąta odchylenia w płaszczyźnie pionowej i w kanałach odchylenia w płaszczyźnie poziomej z kanałem sygnału sumarycznego. Jeżeli kod wynikowy takiego prównania wskazywał błąd, oznaczało to przesunięcie anteny w określonej płaszczyźnie.
Tryb manualny pozwalał astronautom obracać antenę RR w dwóch płaszczyznach według wskazań wyświetlaczy.
We współpracy z komputerem, RR dostarczał danych na temat:
Radar lądowania.
LR dostarczał PGNS i astronautom informacje w zakresie odległości i prędkości LM podczas opadania na powierzchnię Księżyca. Bazując na tych informacjach PGNS wypracowywał sygnały sterowania LM podczas zniżania, zawisu na małych wysokościach, i łagodnego lądowania w wybranym miejscu. Pierwsze włączenie LR następowało na 5 minutową kontrolę testową podczas sprawdzania LM przed rozłączeniem się z CSM. LR aktywował się na wysokości 15 000 m i pozostawał aktywny do momentu dotknięcia powierzchni Księżyca. 
LR określał prędkość i wysokość nad powierzchnią Księżyca przy użyciu uzbrojonego w trzy elektromagnetyczne wiązki dopplerowskiego czujnika prędkości ang. "Doppler velocity sensor" i radarowego wysokościomierza. Współrzędne prędkości były obliczane na podstawie zmierzonego przesunięcia dopplerowskiego wzdłuż trzech wiązek energii mikrofalowej, jak również na podstawie dopplerowskiego przesunięcia występującego w wiązce radarowego wysokościomierza. Wysokościomierz radarowy pracował w trybie wykorzystującym zjawisko Dopplera i efektem jego pracy był tzw. zasięg skośny, z którego LGC obliczał wysokość LM nad powierzchnią Księżyca.
LR zamontowany był w członie zniżania LM i składał się z urządzenia antenowego i z urządzenia elektronicznego. Urządzenie antenowe zawierało dwie tablice, które emitowały cztery elektromagnetyczne wiązki związane z pomiarem prędkości i dwie związane z pomiarem wysokości. Cztery tablice odbierały energię odbitą od trzech wiązek elektromagnetycznych powiązanych z pomiarem prędkości i jednej związanej z pomiarem wysokości. 
Podczas opadania LM na powierzchnię Księżyca, zestaw antenowy LR wysyłał w kierunku księżycowej powierzchni cztery wiązki (10,51 GHz) do pomiaru prędkości i dwie (9,58 GHz) do pomieru wysokości. Trzy oddzielne wiązki prędkości zawierały dopplerowskie znaczniki prędkości. Wysokość LM wywodziła się od dopplerowskiej kompensacji zakresu częstotliwości.
Konstrukcja anteny LR miała mechanizm umożliwiający przechylenie anteny i ustawienie jej w jednym z dwu możliwych położeń. Na komendę inicjowaną przez LGC lub przez przełącznik ustawiany ręcznie przez astronautę, siłownik przemieszczał położenie anteny w pozycję 1 (opadanie napędzane) lub w pozyzję 2 (zawis). W położeniu 1 (opadanie napędzane) centrum grupy wiązek było pochylane o 24° w stosunku do osi X LM, a w położeniu 2 (zawis) centrum grupy wiązek było równoległe do osi X LM. Podczas lądowania początkowo antena była ustawiona w pozycji 1 (opadanie napędzane). W standardowej misji na wysokości około 2340 metrów LGC ustawiał antenę w pozycji 2 (zawis) i w tej pozycji antena pozostawała do osiągnięcia powierzchni Księżyca. Na wysokości 150 metrów lub mniejszej astronauci włączali manualny tryb sterowania LM, który obowiązywał do osiągnięcia powierzchni Księżyca. LR w tej fazie misji mógł wstrzymać całkowicie opadanie LM, a na wysokości uprzednio wybranej (zwykle 15 metrów) szybkość przesyłania danych z LR do LGC zostawała zmniejszana.
Kiedy operacja lądowania na powierzchni Księżyca została zakończona LR zostawał automatycznie wyłączany. 

</doc>
<doc id="1799312" url="https://pl.wikipedia.org/wiki?curid=1799312" title="Μ Vir">
Μ Vir



</doc>
<doc id="1799314" url="https://pl.wikipedia.org/wiki?curid=1799314" title="Bitwa morska przy porcie kartagińskim">
Bitwa morska przy porcie kartagińskim

Bitwa morska przy porcie kartagińskim – starcie zbrojne, które miało miejsce w roku 147 p.n.e. w czasie III wojny punickiej.
W roku 147 p.n.e. w trakcie oblężenia Kartaginy, flota rzymska dowodzona przez Hostyliusza Mancinusa nękała obrońców miasta od strony morza. Wkrótce siły te zostały wzmocnione okrętami przyprowadzonymi przez Scypiona Emilianusa, który wzmocnił oblężenie miasta. Kartagińczycy po znalezieniu dogodnego wyjścia odblokowującego port rozpoczęli gorączkowe prace przy budowie trier. Po utworzeniu nowego wyjścia, na wody wypłynęło 50 okrętów typu triera oraz niewielka liczba mniejszych jednostek. Po trzech dniach, naprzeciwko Kartagińczykom wypłynęła flota rzymska. W początkowej fazie bitwy jednostki kartagińskie udanie odpierały ataki floty rzymskiej, zadając jej ciężkie straty. Wraz z zapadnięciem zmierzchu Kartagińczycy zdecydowali się na powrót do portu. W trakcie tej operacji mniejsze okręty kartagińskie zablokowały wąskie wejście do portu, co wykorzystali Rzymianie, którzy zepchnęli przeciwnika w kierunku brzegu. Część jednostek kartagińskich uszkodzono bądź zatopiono, większość jednak pod osłoną nocy wpłynęła do portu. Pomimo zwycięstwa mocno osłabiona flota kartagińska nie podejmowała już prób wypłynięcia z portu.

</doc>
<doc id="1799316" url="https://pl.wikipedia.org/wiki?curid=1799316" title="Joachim Rumohr">
Joachim Rumohr

Joachim Rumohr (ur. 6 sierpnia 1910, zm. 11 lutego 1945) – SS-Brigadeführer und Generalmajor der Waffen-SS oraz Kawaler Krzyża Rycerskiego Krzyża Żelaznego z Liśćmi Dębu.
Życiorys.
Urodził się w 1910 roku w Hamburgu. W 1935 roku wstąpił do NSDAP, a także do SS. Do końca listopada 1935 awansował na SS-Obersturmführera. W ciągu następnych lat stopniowo awansował – w 1938 roku otrzymał promocję na SS-Hauptsturmführera w oddziałach SS-Verfügungstruppe (SS-VT).
Wraz z wybuchem wojny oddziały Rumohra walczyły w czasie kampanii w Polsce i we Francji. W czasie inwazji na Grecję w styczniu 1941 roku dowodził 2. batalionem artylerii SS. 1 czerwca 1942 roku przeniesiony do dywizji kawalerii SS, w tym samym roku awansowany na SS-Obersturmbannführera, a w lutym 1943 odznaczony Krzyżem Niemieckim w złocie. Za dowodzenie swoimi oddziałami w rejonie środkowego Dniepru został odznaczony Krzyżem Rycerskim. Na przełomie zimy 1943–[1944 walczył w okolicach miast Krzemieńczuk i Kirowohrad.
1 kwietnia 1944 roku objął dowództwo nad 8. Dywizją Kawalerii SS Florian Geyer, został także awansowany na SS-Standartenführera. 9 października 1944 roku jego nazwisko zostało wymienione w codziennym raporcie Wehrmachtbericht. W listopadzie 1944 roku awansowany na SS-Brigadeführera i został wysłany do walki w rejon Budapesztu. Za walkę w okolicach stolicy Węgier został odznaczony Liśćmi Dębu do swojego Krzyża Rycerskiego. Wycofując się z Budapesztu w lutym 1945 roku, został poważnie ranny. 11 lutego tego samego roku popełnił samobójstwo, aby uniknąć radzieckiej niewoli. Miał 34 lata.

</doc>
<doc id="1799318" url="https://pl.wikipedia.org/wiki?curid=1799318" title="Judgment Day (2009)">
Judgment Day (2009)

Judgment Day 2009 – gala zapasów zawodowych federacji WWE, która odbyła się 17 maja 2009 w hali Allstate Arena w Rosemont.

</doc>
<doc id="1799323" url="https://pl.wikipedia.org/wiki?curid=1799323" title="Càrn Dearg">
Càrn Dearg

Càrn Dearg – szczyt w Górach Monadhliath, w Grampianach Centralnych. Leży w Szkocji, w regionie Highland. 

</doc>
<doc id="1799325" url="https://pl.wikipedia.org/wiki?curid=1799325" title="Jaksice (stacja kolejowa)">
Jaksice (stacja kolejowa)

Jaksice – węzłowa stacja kolejowa w Jaksicach, w województwie kujawsko-pomorskim, w Polsce, na linii Chorzów Batory – Tczew. Znajdują się tu 2 perony, z czego w ruchu pasażerskim wykorzystywany jest tylko pierwszy. Budynek dworcowy jest zamknięty i zdewastowany z zewnątrz.
W roku 2017 stacja obsługiwała 10–19 pasażerów na dobę.

</doc>
<doc id="1799326" url="https://pl.wikipedia.org/wiki?curid=1799326" title="Dopium">
Dopium

Dopium to trzeci studyjny album U-Goda członka Wu-Tang Clan wydany w 23 czerwca 2009 roku nakładem wytwórni Babygrande Records. Album zadebiutował na 93. miejscu notowania Top R&amp;B/Hip-Hop Albums.
Płyta została wyprodukowana przede wszystkim przez duet Teddy Ted &amp; J. Serbe, a gościnnie udział biorą między innymi Cappadonna, Killah Priest, GZA, Raekwon i Ghostface Killah.

</doc>
<doc id="1799330" url="https://pl.wikipedia.org/wiki?curid=1799330" title="Live Lounge">
Live Lounge

Live Lounge - segment brytyjskiej stacji radiowej BBC Radio 1. Jego prowadzącą od 2009 do 2015 była Fearne Cotton. Obecnie Live Lounge prowadzi Clara Amfo. Sam program składa się z występów znanych artystów, którzy zazwyczaj wykonują akustycznie jedną piosenkę z własnego repertuaru oraz jeden cover. Live Lounge to w rzeczywistości nazwa pomieszczenia w studiach Radio 1, z którego nadawana jest część koncertów. Jednak z powodu względnie małej powierzchni wielu muzyków nagrywa swoje występy w studiach BBC, Maida Vale Studios.
Utwory wybierane jako covery reprezentują często zupełnie inne gatunki od tych, które wykonują dani artyści w rzeczywistości. Dzięki temu Jamie Cullum po tym, jak wykonał w ramach Live Lounge utwór "Frontin'" Pharrella, podpisał umowę z jego wytwórnią Star Trak.
16 października 2006 roku ukazał się pierwszy album Live Lounge, "Radio 1's Live Lounge", który uplasował się na szczycie notowania albumów kompilacyjnych w Wielkiej Brytanii. 22 października 2007 roku wydana została jego kontynuacja "Radio 1's Live Lounge – Volume 2". Następne płyty z serii: "Radio 1's Live Lounge - Volume 3" i "Radio 1's Live Lounge - Volume 4" ukazały się kolejno: 20 października 2008 roku i 26 października 2009 roku.

</doc>
<doc id="1799335" url="https://pl.wikipedia.org/wiki?curid=1799335" title="Humboldt (krater księżycowy)">
Humboldt (krater księżycowy)

Humboldt – duży krater uderzeniowy znajdujący się blisko wschodniej granicy widocznej półkuli Księżyca. Z tego względu z Ziemi ma podłużny wygląd. W rzeczywistości jest to nieregularny okrąg z zachodzącym na niego z południowo-zachodniej strony kraterem Barnard. Po stronie północno-zachodniej znajduje się duży krater Hecataeus, a Phillips po stronie zachodniej.
Krater ten wyróżnia się seriami promienistych pęknięć lub strumieni na zalanym lawą dnie. Przy bliższej obserwacji jedne z tych struktur wyglądają jak korytarze, którymi kiedyś płynęła lawa, a inne przypominają szczeliny wulkaniczne. Lawa mogła przenikać do krateru, a następnie stygnąć, kurczyć się, pękać i cofać. Kolejne wylewy lawy najprawdopodobniej pokrywały te wcześniejsze. Tak więc bazalt, który pokrywa dno krateru może składać się z wielu warstw lawy.
Obrzeża krateru są niskie, zerodowane i nieregularne w zarysie. Zawiera on też ciemne plamy w pobliżu ścian od strony północno-wschodniej, północno-zachodniej i południowo-wschodniej. Łańcuch kraterów prowadzący od północno-zachodniej krawędzi krateru na odległość blisko szerokości samego krateru został nazwany Cateną Humboldt.
Ze względu na położenie krateru Humboldt w pobliżu granicy widocznej strony Księżyca szczegóły jego powierzchni nie były znane dopóki nie został sfotografowany przez krążące wokół sondy kosmiczne.
Nazwa krateru pochodzi od Wilhelma von Humboldta (1767-1835), niemieckiego filozofa i językoznawcy.

</doc>
<doc id="1799337" url="https://pl.wikipedia.org/wiki?curid=1799337" title="Park Frogner">
Park Frogner



</doc>
<doc id="1799339" url="https://pl.wikipedia.org/wiki?curid=1799339" title="Mihai Covaliu">
Mihai Covaliu

Mihai Claudiu Covaliu (ur. 5 listopada 1977 w Braszowie) – rumuński szablista, złoty i brązowy medalista olimpijski, czterokrotny medalista mistrzostw świata, czterokrotny medalista mistrzostw Europy. Przewodniczący Rumuńskiego Komitetu Olimpijskiego i Sportu.
Do największych osiągnięć Covaliu należą złoty medal igrzysk olimpijskich w Sydney (2000) i mistrzostwo świata (2005) w szabli indywidualnie. W 2008 podczas igrzysk olimpijskich w Pekinie wywalczył brązowy medal. Liczne medale wielu imprez międzynarodowych czynią go najbardziej utytułowanym rumuńskim szablistą.
W 2016 został wybrany przewodniczącym Rumuńskiego Komitetu Olimpijskiego i Sportu pełniąc wówczas jednocześnie funkcję prezesa Rumuńskiej Federacji Szermierczej oraz (do dnia dzisiejszego) trenera rumuńskiej kadry szablistów.

</doc>
<doc id="1799340" url="https://pl.wikipedia.org/wiki?curid=1799340" title="Julian Jan Auleytner">
Julian Jan Auleytner

Julian Jan Auleytner (ur. 13 lutego 1922 w Studziankach, zm. 7 grudnia 2003) – polski fizyk, wieloletni pracownik naukowy Polskiej Akademii Nauk, członek egzekutywy POP PZPR w Instytucie Fizyki PAN, członek PZPR w latach 1969-1981.
Życiorys.
Urodził się w rodzinie ziemiańskiej jako syn Kazimierza i Wandy z Pomian Zakrzewskich. Walczył w wojnie obronnej Polski 1939, po czym przebywał w niewoli niemieckiej (obóz Sachsenhausen–Oranienburg). W latach 1943–1945 walczył w Armii Krajowej. Po wkroczeniu wojsk sowieckich na teren Polski aresztowany przez NKWD i zesłany do łagru na wschodniej Ukrainie (pracował w kopalni węgla). 
Po powrocie do kraju ukończył w 1952 studia na Uniwersytecie Warszawskim, po siedmiu latach uzyskując doktorat. W latach 1959–1960 przebywał na stażu naukowym w Uppsali. Od 1967 profesor nadzwyczajny, a od 1974 zwyczajny. W latach 1950–1961 zatrudniony w charakterze pracownika naukowego Instytutu Fizyki Doświadczalnej Uniwersytetu Warszawskiego (prowadził badania struktury mozaikowej kryształów i defektów sieci krystalicznej w pracowni rentgenowskiej prof. Stefana Pieńkowskiego), następnie w Instytucie Fizyki PAN. Był kierownikiem Zakładu Fizyki Promieni X (następnie: Zakładu Rentgenografii i Spektroskopii Rentgenowskiej) oraz inicjatorem utworzenia w 1973 Środowiskowego Laboratorium Badań Rentgenowskich i Elektronomikroskopowych (stał na jego czele do przejścia na emeryturę w 1993). 
Specjalizował się w badaniach strukturalnych, fizyce ciała stałego oraz fizyce promieni. Był wieloletnim członkiem Polskiego Towarzystwa Fizycznego oraz przewodniczącym Polskiego Towarzystwa Promieniowania Synchrotronowego. Wypromował kilkudziesięciu doktorów, był również recenzentem prac doktorskich i habilitacyjnych. Odznaczony m.in. Krzyżem Kawalerskim Orderu Odrodzenia Polski (2001) i Złotym Krzyżem Zasługi. Pochowany na cmentarzu Powązkowskim w Warszawie (kwatera 175-1-2)
Przypisy.
 

</doc>
<doc id="1799341" url="https://pl.wikipedia.org/wiki?curid=1799341" title="Xu Shichang">
Xu Shichang

Xu Shichang (ur. 20 października 1855, zm. 5 czerwca 1939) – chiński polityk, dwukrotny premier Republiki Chińskiej i prezydent państwa w latach 1918-1922.
W okresie rządów dynastii Qing był urzędnikiem i członkiem prestiżowej Akademii Hanlin; w latach 1907-1909 sprawował urząd gubernatora trzech prowincji Mandżurii. Był bliskim przyjacielem i protegowanym Yuan Shikaia, dzięki czemu przed i po upadku monarchii otrzymywał wysokie stanowiska rządowe. W latach 1914-1915 i 1916 sprawował urząd premiera.
Po śmierci Yuan Shikaia związał się z Duan Qirui i kierowaną przez niego projapońską kliką Anfu. Dzięki koneksjom po sfałszowanych na korzyść kliki Anfu wyborach parlamentarnych został 10 października 1918 wybrany na prezydenta. Wybór Xu, jakkolwiek dokonany przez sformowany w wyniku sfałszowanych wyborów parlament reprezentujący jedynie kilka chińskich prowincji, był jedynym przed 1949 rokiem wyborem prezydenta w Republice Chińskiej dokonanym zgodnie z przepisami konstytucji. Xu był także jedynym przed 1949 rokiem cywilem na stanowisku głowy państwa i najdłużej pozostającym na tym stanowisku (nie licząc dyktatury Czang Kaj-szeka). Pomimo to jego funkcja była czysto fasadowa, a faktyczne rządy sprawował najpierw premier Duan Qirui, a później militaryści Wu Peifu i Zhang Zuolin.
Po wojnie Zhili-Anfu w dniach 14-18 lipca 1920 roku i obaleniu premiera Duan Qirui przez Wu Peifu i Zhang Zuolina zachował stanowisko, zmuszony został jednak do rozwiązania kliki Anfu. Ostatecznie 2 czerwca 1922 roku członkowie kliki Zhili zmusili go do ustąpienia. Po rezygnacji z urzędu prezydenta wycofał się z polityki, zajmując się pisaniem esejów i poezji oraz uprawianiem ogrodu.

</doc>
<doc id="1799342" url="https://pl.wikipedia.org/wiki?curid=1799342" title="Mr. Xcitement">
Mr. Xcitement

Mr. Xcitement – drugi album studyjny amerykańskiego rapera U-Goda, członka grupy Wu-Tang Clan, wydany w 13 września 2005 roku nakładem wytwórni Free Agency Recordings.

</doc>
<doc id="1799343" url="https://pl.wikipedia.org/wiki?curid=1799343" title="Atanasios Pafilis">
Atanasios Pafilis

Atanasios (Tanasis) Pafilis, gr. Θανάσης Παφίλης (ur. 8 listopada 1954 w Ftiotydzie) – grecki polityk i prawnik, poseł do Parlamentu Europejskiego i parlamentarzysta krajowy.
Życiorys.
Ukończył szkołę prawa na Uniwersytecie Arystotelesa w Salonikach.
W 1991 został członkiem komitetu centralnego Komunistycznej Partii Grecji. Od 1989 do 1993 był deputowanym do Parlamentu Hellenów. Pełnił funkcję sekretarza generalnego Światowej Rady Pokoju oraz sekretarza generalnego krajowego komitetu na rzecz pokoju.
W 2004 z ramienia KKE uzyskał mandat posła do Parlamentu Europejskiego. W wyborach w 2009 uzyskał reelekcję. Przystąpił do grupy Zjednoczonej Lewicy Europejskiej i Nordyckiej Zielonej Lewicy, a także do Komisji Rozwoju Regionalnego.
Odszedł z Europarlamentu w październiku 2009 po wyborach krajowych i objęciu mandatu deputowanego do Parlamentu Hellenów, który utrzymywał w kolejnych wyborach w maju 2012, czerwcu 2012, styczniu 2015, wrześniu 2015 oraz 2019.

</doc>
<doc id="1799345" url="https://pl.wikipedia.org/wiki?curid=1799345" title="Puchar Europy w Lekkoatletyce 1977">
Puchar Europy w Lekkoatletyce 1977

6. Puchar Europy w lekkoatletyce – cykl zawodów lekkoatletycznych zorganizowany przez European Athletic Association latem 1977 roku. Kulminacyjnym punktem był finał pucharu Europy, który odbył się na Stadionie Olimpijskim w Helsinkach 13 i 14 sierpnia.
Finał B.
Zawody finału B pucharu Europy rozegrano 6 i 7 sierpnia w Göteborgu.
Półfinały.
Kobiety.
Kobiety rywalizowały w Bukareszcie, Dublinie oraz Sztokholmie.
Mężczyźni.
Półfinały mężczyzn pucharu Europy w roku 1977 rozegrano 16 i 17 lipca na stadionach w Atenach, Londynie oraz Warszawie. Do finału awansowały dwie pierwsze drużyny z każdego półfinału.
Eliminacje.
Najsłabsze męskie drużyny wzięły udział w turnieju eliminacyjnym, który rozegrano w duńskim Søllerød 25 i 26 czerwca 1977 roku. Trzy najlepsze reprezentacje awansowały do półfinałów.

</doc>
<doc id="1799347" url="https://pl.wikipedia.org/wiki?curid=1799347" title="Bohaterowie są zmęczeni">
Bohaterowie są zmęczeni

Bohaterowie są zmęczeni (fr. "Les héros sont fatigués") – francusko-niemiecki film przygodowy z 1955 roku w reżyserii Yves'a Ciampiego.
Opis fabuły.
Były francuski pilot wojskowy Michel Riviere przyjeżdża do Afryki, a konkretnie do miasta Free City. Żywi on gorącą nadzieję, że znajdzie tutaj kupca na diamenty, które znalazł w swoim samolocie. Postanawia zatrzymać się na noc w hotelu prowadzonym przez Severina – nikczemnego człowieka, z którego żoną ma romans. Udaje mu się znaleźć kupca – jest nim były niemiecki pilot wojskowy Wolf Gerke. Nie wszystko jednak ułoży się tak, jak chciałby tego Michel.
Obsada aktorska.
i inni

</doc>
<doc id="1799348" url="https://pl.wikipedia.org/wiki?curid=1799348" title="Bystrzyk trójpręgi">
Bystrzyk trójpręgi

Bystrzyk trójpręgi ("Hyphessobrycon heterorhabdus") – gatunek słodkowodnej ryby z rodziny kąsaczowatych (Characidae). Hodowany w akwariach.
Występowanie.
Ameryka Południowa: dorzecze dolnego biegu Amazonki oraz rzeka Tocantins.
Opis.
Osiągają długość około 4,5 cm. Samice mają zagięty pęcherz pławny, brzuch zaokrąglony. Samce z reguły mniejsze, przeźroczyste z widocznymi narządami wewnętrznymi, brzuch zaostrzony z tyłu. 
Boki żółtawe, grzbiet brunatny. Cechą charakterystyczną bystrzyków trójpręgich są trzy paski ciągnące się wzdłuż ciała, górny w kolorze czerwonym, środkowy żółtawy oraz dolny (zazwyczaj o wiele szerszy od pozostałych) czarny. Górna część oka zabarwiona na czerwono. Płetwy bezbarwne lub lekkozłociste. 

</doc>
<doc id="1799352" url="https://pl.wikipedia.org/wiki?curid=1799352" title="Wacław Auleytner">
Wacław Auleytner

Wacław Michał Auleytner, ps. "Gorayski" (ur. 12 września 1919 w Studziankach, zm. 3 maja 2016 w Warszawie) – polski działacz katolicki, sekretarz Ogólnopolskiego Klubu Postępowej Inteligencji Katolickiej, poseł na Sejm PRL VI, VII i VIII kadencji (1972–1985).
Życiorys.
Urodził się jako syn Kazimierza i Wandy z Pomian Zakrzewskich. Okres 1919–1932 spędził w rodzinnym dworze w Studziankach. W 1932 rozpoczął naukę w szkołach warszawskich, zakończoną nielegalną maturą w Liceum Katolickim Towarzystwa Oświatowo-Wychowawczego „Przyszłość” przy ul. Śniadeckich 17 w 1940. Wraz z bratem Julianem brał udział w wojnie obronnej Polski w 1939, w wyniku czego został na krótko aresztowany przez Niemców. W czasie II wojny światowej przebywał w Warszawie. Od jesieni 1941 uczęszczał na tajne komplety z pedagogiki na Uniwersytecie Warszawskim. Należał do Armii Krajowej i tajnych studenckich organizacji katolickich. W 1943 wziął ślub z Barbarą z Braumanów. 
W 1944 brał udział w powstaniu warszawskim na Starym Mieście i w Śródmieściu jako żołnierz batalionu „Gustaw”. 
W maju 1945 podjął kontynuację studiów na UW, a także pracę w Ministerstwie Aprowizacji i Handlu. Uzyskał wykształcenie wyższe niepełne. Wykonywał także funkcję kierownika Wydziału Zaopatrzenia w Centralnym Zarządzie Przemysłu Spożywczego.
Po II wojnie światowej ponownie związany ze środowiskami katolickimi. Od 1952 do 1956 należał do Stowarzyszenia PAX. W okresie 1954–1956 pracował w Instytucie Wydawniczym tej organizacji. W 1956 był współzałożycielem Klubów Inteligencji Katolickiej i został sekretarzem zarządu jednego z nich (w Warszawie), którym był do 1972. Od 1970 był także Sekretarzem Porozumienia o Współpracy KIK w Polsce. W 1972 uzyskał mandat posła na Sejm PRL VI kadencji z ramienia ZNAK-u w okręgu Bartoszyce, a cztery lata później reelekcję w okręgu Bielsko-Biała. W obu kadencjach zasiadał w Komisjach Oświaty i Wychowania oraz Zdrowia i Kultury Fizycznej. W 1980 ponownie dostał się do Sejmu w okręgu Kalisz (z ramienia PZKS). Był członkiem Komisji Oświaty i Wychowania (później: Oświaty, Wychowania, Nauki i Postępu Technicznego), Zdrowia i Kultury Fizycznej (następnie: Polityki Społecznej, Zdrowia i Kultury Fizycznej) oraz Skarg i Wniosków.
Zasiadał w prezydium Społecznego Komitetu Przeciwalkoholowego oraz w zarządzie Polskiego Komitetu Pomocy Społecznej. Był także członkiem Polskiego Społecznego Komitetu Bezpieczeństwa i Współpracy Europejskiej. W 1983 wybrany w skład Rady Krajowej PRON i prezydium Krajowej Rady Towarzystwa Przyjaźni Polsko-Radzieckiej. Zasiadał także w zarządzie Forum Europejskiego Laikatu.
17 sierpnia 2013 Wacław Auleytner złożył oświadczenie, w którym przyznał się do kontaktów ze służbami specjalnymi PRL w latach 1949–1984, pod pseudonimami „Anna” i „Jarosławski” oraz prawdopodobnie „Maciek”. Zgodę na współpracę wyjaśnił nękającymi przesłuchaniami dokonywanymi przez UB w 1949. Do zadań Wacława Auleytnera należała m.in. inwigilacja środowiska KIK.
Pochowany na cmentarzu Powązkowskim w Warszawie (kwatera 32-1-30/31)

</doc>
<doc id="1799355" url="https://pl.wikipedia.org/wiki?curid=1799355" title="Nikolaos Chundis">
Nikolaos Chundis

Nikolaos (Nikos) Chundis, gr. Νίκος Χουντής (ur. 17 września 1953 w Lagkadii w Arkadii) – grecki polityk, działacz komunistyczny, poseł do Parlamentu Europejskiego V, VII i VIII kadencji.
Życiorys.
Studiował na Politechnice Ateńskiej i na Uniwersytecie Panteion. W 1987 został powołany do komitetu centralnego Komunistycznej Partii Grecji. W 1996 objął stanowisko sekretarza grupy parlamentarnej lewicowej koalicji Sinaspismos. W 2004 przez trzy miesiące zasiadał w Parlamencie Europejskim V kadencji. W 2005 wszedł w skład komitetu centralnego Koalicji Radykalnej Lewicy (Syriza). Na skutek wyborach w 2009 ponownie zasiadł w Europarlamencie. Przystąpił do grupy Zjednoczonej Lewicy Europejskiej i Nordyckiej Zielonej Lewicy, a także do Komisji Gospodarczej i Monetarnej. W 2015 wybrany na posła do Parlamentu Hellenów, objął następnie stanowisko wiceministra spraw zagranicznych w rządzie Aleksisa Tsiprasa. W lipcu 2015 powrócił natomiast do Europarlamentu, obejmując mandat, z którego zrezygnował Manolis Glezos. Miesiąc później wystąpił z Syrizy, dołączając do ugrupowania Jedność Ludowa.

</doc>
<doc id="1799356" url="https://pl.wikipedia.org/wiki?curid=1799356" title="Gwiazda Kopernika">
Gwiazda Kopernika

Gwiazda Kopernika – polski film animowany produkcji Studio Filmów Rysunkowych w Bielsku-Białej. Premiera filmu odbyła się 2 października 2009 roku.
Opis fabuły.
Mikołaj Kopernik, syn toruńskiego kupca, jest bystrym i ciekawym świata dzieckiem. Gdy ma dziesięć lat, niderlandzki astrolog Paul van de Volder przepowiada mu wielką przyszłość, budząc w chłopcu zainteresowanie gwiazdami. Paul van de Volder ponownie pojawia się w życiu Mikołaja, gdy ten jest studentem Akademii Krakowskiej. Pomiędzy astrologiem-szarlatanem a Wojciechem z Brudzewa i innymi profesorami uniwersytetu rozpoczyna się walka o duszę studenta. Astrologia walczy z astronomią. Z targających Mikołajem wątpliwości i pytań rodzi się odkrycie, które zmieni świat.
Obsada.
i inni
Muzyka.
Krakowski kompozytor Abel Korzeniowski napisał muzykę do tego filmu w 2008 roku w Los Angeles. Nagranie muzyki miało miejsce w lutym 2009 w Studiu S2 Polskiego Radia, z udziałem Polskiej Orkiestry Radiowej i chóru Cappella Corale Varsaviana. Soundtrack, zawierający 20 utworów, nie został wydany w Polsce. Jego publikacją w 2011 roku, w limitowanej edycji 1000 egzemplarzy, zajęła się amerykańska wytwórnia , specjalizująca się w wydawaniu rzadkich, wcześniej nie publikowanych, kolekcjonerskich filmowych ilustracji muzycznych.

</doc>
<doc id="1799358" url="https://pl.wikipedia.org/wiki?curid=1799358" title="Cao Kun">
Cao Kun

Cao Kun (ur. 12 grudnia 1862, zm. 17 maja 1938) – chiński polityk i wojskowy, od października 1923 do listopada 1924 roku prezydent Republiki Chińskiej.
Urodził się w biednej rodzinie w Tianjinie. Podczas wojny chińsko-japońskiej (1894-1895) walczył w Korei. Po zakończeniu wojny wstąpił do armii Beiyang. Dzięki znajomości z Yuan Shikaiem doszedł szybko do stopnia oficerskiego.
Po upadku Yuan Shikaia w 1916 roku związał się z Wu Peifu i kliką Zhili. W latach 1916-1920 był gubernatorem prowincji Zhili, Shandong i Henan. W tym okresie współpracował z Duan Qirui, jednak gdy nie otrzymał obiecanego stanowiska prezydenta, wystąpił przeciw niemu podczas wojny Zhili-Anfu w 1920 roku.
W czerwcu 1923 roku przy obojętności Wu Peifu sprowokował rozruchy w Pekinie, zmuszając prezydenta Li Yuanhonga do rezygnacji. Następnie 10 października przekupił członków parlamentu (każdy otrzymał po 5 tysięcy juanów), którzy obrali go głową państwa. Podczas swojej krótkiej prezydentury zdążył zatwierdzić nową konstytucję Republiki Chińskiej. Konstytucja, mimo iż na owe czasy niezwykle demokratyczna i postępowa, pozostała jednak w rzeczywistości aktem na papierze, zignorowanym całkowicie przez rządzących faktycznie militarystów.
Rządy Cao Kuna zakończyły się 2 listopada 1924 roku, gdy do Pekinu wkroczyły wojska generała Feng Yuxianga, zmuszając prezydenta do rezygnacji. Obalony Cao Kun spędził dwa lata w areszcie domowym. Po uwolnieniu podobnie jak wielu upadłych polityków tego okresu przeprowadził się na teren japońskiej koncesji w Tianjinie, gdzie zmarł. Był najkrócej urzędującym prezydentem Chin przed 1949 rokiem.

</doc>
<doc id="1799360" url="https://pl.wikipedia.org/wiki?curid=1799360" title="1-MCP">
1-MCP



</doc>
<doc id="1799363" url="https://pl.wikipedia.org/wiki?curid=1799363" title="Lagos (Nigeria)">
Lagos (Nigeria)



</doc>
<doc id="1799366" url="https://pl.wikipedia.org/wiki?curid=1799366" title="Smok Wawelski (rzeźba)">
Smok Wawelski (rzeźba)

Smok Wawelski – rzeźba plenerowa z brązu autorstwa Bronisława Chromego z 1969, przedstawiająca legendarnego smoka wawelskiego. Według pierwotnej koncepcji smok miał być częściowo zanurzony w wodach Wisły. Stwierdzono jednak, że śmieci niesione przez nurt rzeki będą osadzać się na rzeźbie. Dlatego w 1972 r. została ona osadzona na bloku nad Wisłą przy wzgórzu wawelskim, obok obecnego wyjścia ze Smoczej Jamy.
Wiosną 1973 r., wewnątrz rzeźby zamontowana została instalacja gazowa ziejąca ogniem; autorem i wykonawcą systemu gazowo-elektrycznego był Feliks Prochownik. Smok zieje ogniem co trzy minuty.
Rzeźba jest jedną z najsłynniejszych atrakcji turystycznych Krakowa.

</doc>
<doc id="1799367" url="https://pl.wikipedia.org/wiki?curid=1799367" title="Jan Franciszek Lubowiecki">
Jan Franciszek Lubowiecki

 
Jan Franciszek Lubowiecki herbu Szreniawa (zm. 1674) – starosta puński, starosta tłumacki, starosta lipnicki, starosta radomski, sekretarz królewski (1641), stolnik ciechanowski (1643), dworzanin królewski (1653), kasztelan chełmski (1659–1661), kasztelan wołyński (1661–1670), poseł na sejm I Rzeczypospolitej, komisarz królewski, ablegat Rzeczypospolitej w Imperium Osmańskim w latach 1672 -1673.
Życiorys.
Poseł sejmiku średzkiego na sejm nadzwyczajny 1652 roku i sejm 1658 roku, poseł sejmiku łuckiego na sejm 1659 roku, poseł na sejm 1655 roku. Na sejmie 1659 roku wyznaczony z Senatu do lustracji dóbr królewskich do Rusi, Podola i Bełza. W 1667 był członkiem Trybunału Skarbowego Koronnego. Na sejmie abdykacyjnym 16 września 1668 roku podpisał akt potwierdzający abdykację Jana II Kazimierza Wazy. Był elektorem Michała Korybuta Wiśniowieckiego z województwa wołyńskiego w 1669 roku, podpisał jego "pacta conventa". 
Jego ojcem był Wojciech Lubowiecki, a matką Zofia Starczewska (zm. 1655).
Walczył przeciw Szwedom w czasach potopu i w tej sprawie zabierał głos na sejmie. Posłował z Janem Szumowskim do Turków pod Lwowem w 1672.

</doc>
<doc id="1799369" url="https://pl.wikipedia.org/wiki?curid=1799369" title="Krzysztof Loska">
Krzysztof Loska

Krzysztof Loska (ur. 9 lipca 1966 w Tychach) – polski filmoznawca, medioznawca, kulturoznawca.
Zajmuje się kulturą audiowizualną, postmodernizmem, literaturą współczesną i kinem gatunkowym. Profesor doktor habilitowany w Instytucie Sztuk Audiowizualnych na Wydziale Zarządzania i Komunikacji Społecznej Uniwersytetu Jagiellońskiego. Dyrektor Instytutu. Jest autorem lub redaktorem 14 książek ponad 100 artykułów naukowych oraz licznych haseł do "Encyklopedii kina" (pod red. T. Lubelskiego). Obecnie związany z magazynem EKRANy.
Życiorys.
W 1991 roku na Uniwersytecie Jagiellońskim ukończył studia polonistyczne (specjalizacja filmoznawcza). Pracę doktorską "Dekonstrukcja i kino" w zakresie nauk o sztuce napisaną pod kierunkiem prof. dr hab. Wiesława Godzica obronił w 1994. Później związany z Uniwersytetem Łódzkim, gdzie wykładał w Instytucie Teorii Literatury, Teatru i Sztuk Audiowizualnych. Tam w 2000 roku habilitował się w zakresie nauk humanistycznych o specjalności filmoznawstwo dwu częściową pracą: "Wokół "Finnegans Wake": James Joyce i komunikacja audiowizualna" oraz ""Finnegans Wake" Jamesa Joyce a rozumienie i interpretacja". Za badania nad kinem japońskim otrzymał tytuł profesora UJ. Obecnie wykłada na Uniwersytecie Jagiellońskim w Instytucie Sztuk Audiowizualnych, gdzie pełni również funkcję dyrektora. 

</doc>
<doc id="1799370" url="https://pl.wikipedia.org/wiki?curid=1799370" title="Zhu Jun">
Zhu Jun

Zhu Jun (; ur. 2 lipca 1984 w Gaoyou) – chiński florecista, mistrz i wicemistrz świata.
Podczas odbywających się mistrzostw świata w Antalyi (2009) został wicemistrzem świata w turnieju indywidualnym, przegrywając w finale z Włochem Andreą Baldinim. W 2010 i w 2011 roku zdobywał złote medale w rywalizacji drużynowej. Czwarty florecista igrzyskach olimpijskich w Pekinie.

</doc>
<doc id="1799371" url="https://pl.wikipedia.org/wiki?curid=1799371" title="Jun Zhu">
Jun Zhu



</doc>
<doc id="1799378" url="https://pl.wikipedia.org/wiki?curid=1799378" title="Parafia Świętych Małgorzaty i Katarzyny w Kętach">
Parafia Świętych Małgorzaty i Katarzyny w Kętach

Parafia Świętych Małgorzaty i Katarzyny w Kętach – parafia rzymskokatolicka w dekanacie kęckim diecezji bielsko-żywieckiej. 
Jest najstarszą w mieście, erygowana w 1260. Została wzmiankowana w spisie parafii płacących sześcioletnią dziesięcinę w dekanacie Oświęcim diecezji krakowskiej z 1326 jako "Item Albertus, plebanus ecclesie de Kant". Następnie w kolejnych spisach świętopietrza z lat 1346–1358 pod nazwą "Kant", "Kanth", "Cant", "Canth".

</doc>
<doc id="1799380" url="https://pl.wikipedia.org/wiki?curid=1799380" title="Agiulfingowie">
Agiulfingowie



</doc>
<doc id="1799384" url="https://pl.wikipedia.org/wiki?curid=1799384" title="Indywidualne Mistrzostwa Świata na długim torze w sporcie żużlowym">
Indywidualne Mistrzostwa Świata na długim torze w sporcie żużlowym



</doc>
<doc id="1799386" url="https://pl.wikipedia.org/wiki?curid=1799386" title="Parafia Najświętszego Serca Pana Jezusa w Kętach">
Parafia Najświętszego Serca Pana Jezusa w Kętach

Parafia Najświętszego Serca Pana Jezusa w Kętach – parafia rzymskokatolicka w Kętach, na Osiedlu 700-lecia, w dekanacie kęckim diecezji bielsko-żywieckiej. Jest najmłodszą w mieście, erygowana w 1987.
Przy kościele znajduje się pomnik "Ofiarom Nazizmu i Komunizmu". Działa tu także "Szkoła Życia" – szkoła dla młodzieży niepełnosprawnej intelektualnie. Parafia co miesiąc wydaje gazetkę "Głos Serca".

</doc>
<doc id="1799387" url="https://pl.wikipedia.org/wiki?curid=1799387" title="Marcelino Martínez Cao">
Marcelino Martínez Cao

Marcelino Martínez Cao ("Marcelino", ur. 29 kwietnia 1940 w Ares) – były hiszpański piłkarz, napastnik. Złoty medalista Mistrzostw Europy 1964.
Zaczynał w Numancii Ares, następnie grał w Galicii Mugardos i Racingu Ferrol. W 1958 został zawodnikiem Realu Saragossa i barw tego klubu bronił do 1969. Największy sukces odniósł w 1964, triumfując w Pucharze Miast Targowych. W tym samym roku Real wywalczył także Puchar Hiszpanii. W reprezentacji Hiszpanii debiutował 23 listopada 1961 w meczu z Marokiem, ostatni mecz zagrał w 1967. Łącznie wystąpił w czternastu spotkaniach i zdobył cztery gole, w tym decydującą w wygranym 2:1 finale ME 64 ze ZSRR. Brał udział w Mistrzostw Świata 1966.

</doc>
<doc id="1799388" url="https://pl.wikipedia.org/wiki?curid=1799388" title="Marcelino Martínez">
Marcelino Martínez



</doc>
<doc id="1799389" url="https://pl.wikipedia.org/wiki?curid=1799389" title="Orfeusz (obraz Gustave’a Moreau)">
Orfeusz (obraz Gustave’a Moreau)

Orfeusz (znany również jako "Dziewczyna tracka z głową Orfeusza") – obraz francuskiego malarza, przedstawiciela symbolizmu Gustave’a Moreau, znajdujący się obecnie w Musée d’Orsay w Paryżu.
Obraz jest interpretacją mitu o Orfeuszu, synu Apollina i muzy Kalliope, poecie oraz muzyku grającym na podarowanej przez ojca lirze. Według innej wersji mitu Orfeusz był mistrzem gry na kitarze (odmianie liry). Jego śpiew i gra oczarowywała nie tylko ludzi, ale też zwierzęta, skały i drzewa. Gdy jego żona Eurydyka zmarła od ukąszenia węża i trafiła do Hadesu, Orfeusz udał się za nią, dzięki swojej grze oczarował władcę Podziemi i doprowadził do uwolnienia ukochanej pod warunkiem, że aż do momentu opuszczenia Erebu nie obejrzy się za nią. Orfeusz uległ jednak pokusie i spojrzał na Eurydykę, a tym samym spowodował, iż na zawsze została uwięziona w Podziemiach. Zrozpaczony grajek nigdy już nie spojrzał na inną kobietę, co sprowadziło na niego złość Menad, kapłanek Dionizosa, które rozszarpały go, a szczątki jego ciała wrzuciły do rzeki Herbos w Turcji. Wergiliusz w swoim poemacie "Georgiki" pisał, iż odcięta głowa wciąż śpiewała "Och Eurydyko, moja ukochana".
Dzieło Moreau przedstawia tracką młodą kobietę, która wydobyła głowę z rzeki i położyła na kitarze (lub lirze), tuląc jednocześnie ją do piersi. Postać dziewczyny rozświetlana jest światłem, a jej regularny profil kontrastuje z rozmytym masywem górskim. Z twarzy mężczyzny emanuje spokój, we włosach widoczna jest ozdobna opaska, a jego loki miękko układają się na instrumencie. W prawym dolnym rogu widoczne są dwa żółwie, interpretowane jako symbol długowieczności i trwania, co ma nawiązywać do nieprzebrzmiałej muzyki Orfeusza i jego słów opiewających historię nieszczęśliwej miłości.
Możemy też dostrzec, że wygląd całego obrazu poprzez ukośne przedstawienie trackiej kobiety oraz usytuowanie żółwi i grajków na skale, przypomina kartę do gry.
Moreau połączył dwie techniki malarskie. Tło zostało namalowane grubym pociągnięciem pędzla, jest rozmyte. Sama postać natomiast jest ukazana wręcz z idealna precyzją, z bardzo dobrze widocznymi szczegółami. Precyzja widoczna jest głównie w stroju dziewczyny i w detalach znajdujących się na jej ubraniu.
Całość kompozycji jest charakterystyczna dla malarza, którego sceny przypominały sny i nawiązywały do stylu jego mistrza, francuskiego malarza Théodore'a Chasseriau.
Motyw Orfeusza był ponawiany przez malarza w późniejszych latach jego twórczości. W latach 1891–1897 pracował nad innym dziełem pt. "Orfeusz na grobie Eurydyki".

</doc>
<doc id="1799390" url="https://pl.wikipedia.org/wiki?curid=1799390" title="Sherraine Schalm">
Sherraine Schalm

Sherraine Schalm (ur. 21 czerwca 1975 w Brooks) – kanadyjska szpadzistka, wicemistrzyni świata.
Podczas odbywających się mistrzostw świata w Antalyi (2009) zdobyła srebrny medal w turnieju indywidualnym szpadzistek, przegrywając w finale z Rosjanką Lubow Szutową. Dziewiąta zawodniczka w igrzyskach olimpijskich w Pekinie. Cztery lata wcześniej zdobyła brąz na mistrzostwach świata w Lipsku, występując pod nazwiskiem MacKay.

</doc>
<doc id="1799392" url="https://pl.wikipedia.org/wiki?curid=1799392" title="Letnie Mistrzostwa Polski w Skokach Narciarskich 2009">
Letnie Mistrzostwa Polski w Skokach Narciarskich 2009

14. Letnie Mistrzostwa Polski w Skokach Narciarskich – zawody o mistrzostwo Polski w skokach narciarskich na igelicie, które odbyły się w dniach 10-11 października 2009 roku na Średniej i Wielkiej Krokwi w Zakopanem.
W konkursie na normalnej skoczni zwyciężył Adam Małysz, srebrny medal zdobył Łukasz Rutkowski, a brązowy - Kamil Stoch. Na dużym obiekcie najlepszy okazał się Małysz przed Rutkowskim i Grzegorzem Miętusem.
Wyniki.
Konkurs indywidualny na normalnej skoczni (10.10.2009).
W konkursie wzięło udział 76 zawodników.
Konkurs indywidualny na dużej skoczni (11.10.2009).
W konkursie wzięło udział 76 zawodników, łącznie z kwalifikacjami.

</doc>
<doc id="1799393" url="https://pl.wikipedia.org/wiki?curid=1799393" title="Ulica Podwale w Krakowie">
Ulica Podwale w Krakowie

Ulica Podwale – ulica w Krakowie. Jest częścią I Obwodnicy. Została wytyczona wzdłuż dawnych murów obronnych. Dominuje wokół niej zabudowa z XIX wieku.
W XVIII w. na terenie ograniczonym dzisiejszymi ulicami Podwale, Kapucyńską, Loretańską i Krupniczą znajdował się otoczony murem obszerny ogród, w którym stał dwór Wodzickich. Ta okazała budowla została wzniesiona w początkach XVIII w. prawdopodobnie według projektu architekta Kacpra Bażanki. Przebudowa dworu miała miejsce ok. roku 1877. We dworze Wodzickich Tadeusz Kościuszko spędził poprzedzającą przysięgę na krakowskim rynku noc z 23 na 24 marca 1794 r., korzystając z gościny generała dywizji krakowskiej Józefa Wodzickiego. Przysięga ta oficjalnie zapoczątkowała insurekcję kościuszkowską.
Ostatnim właścicielem dworu był adwokat Józef Rettinger, który w 1893 r. budynek zburzył, a otaczający go ogród podzielił na parcele budowlane pod zabudowę czynszową. Z dawnego założenia pałacowo-parkowego ocalała jedynie tzw. Baszta Kościuszki, która stanowiła bramę wjazdową na teren posiadłości Wodzickich. Był to niewielki budynek murowany, wzniesiony przypuszczalnie jeszcze w XVI w. W dolnej części baszty znajdował się przejazd, a na piętrze mieszkanie dla dozorcy.
W roku 1893 środkiem dawnego ogrodu poprowadzono ul. Studencką. Baszta Kościuszki znalazła się na rogu nowej ulicy i ul. Podwale, hamując rozwój dochodowego budownictwa czynszowego. W roku 1909, wbrew opinii konserwatorów zabytków i ku powszechnemu oburzeniu krakowian, owiany legendą Naczelnika budynek został w ciągu jednej nocy potajemnie rozebrany. Dokonał tego późniejszy prezydent Krakowa Jan Kanty Federowicz, ówczesny właściciel narożnej parceli i stojącej na niej baszty. W roku 1911 zaczęto w tym miejscu (ul. Studencka 1 / ul. Podwale 4) wznosić stojącą tam do dnia dzisiejszego kamienicę czynszową.
W budynku numer 6 znajduje się księgarnia.

</doc>
<doc id="1799394" url="https://pl.wikipedia.org/wiki?curid=1799394" title="Pieśń Di Szwue">
Pieśń Di Szwue



</doc>
<doc id="1799395" url="https://pl.wikipedia.org/wiki?curid=1799395" title="Parafia Najdroższej Krwi Pana Naszego Jezusa Chrystusa w Kętach">
Parafia Najdroższej Krwi Pana Naszego Jezusa Chrystusa w Kętach

Parafia Najdroższej Krwi Pana Naszego Jezusa Chrystusa w Kętach – parafia rzymskokatolicka w dekanacie kęckim. Erygowana w 1977.

</doc>
<doc id="1799397" url="https://pl.wikipedia.org/wiki?curid=1799397" title="Krzysztof Okupski">
Krzysztof Okupski

Krzysztof Okupski (ur. 9 stycznia 1960 w Skwierzynie) – polski żużlowiec.
Licencję żużlową zdobył w 1976 roku. W rozgrywkach z cyklu Drużynowych Mistrzostw Polski startował do 1999 r., reprezentując kluby Stali Gorzów Wielkopolski (1977–1983, 1985–1991), Wybrzeża Gdańsk (1984), Polonii Piła (1992–1997) oraz Kolejarza Rawicz (1998–1999). Łącznie zdobył 7 medali DMP: trzy złote (1977, 1978, 1983), dwa srebrne (1979, 1981) oraz dwa brązowe (1982, 1987). W 1980 r. zdobył brązowy medal Drużynowego Pucharu Polski. Był również trzykrotnym medalistą Mistrzostw Polski Par Klubowych: srebrnym (Ostrów Wielkopolski 1987) oraz dwukrotnie brązowym (Rybnik 1988, Leszno 1999).
W 1993 r. zakwalifikował się do finału Indywidualnych Mistrzostw Polski (w turnieju był zawodnikiem rezerwowym). Do innych jego indywidualnych sukcesów należały III miejsca w Łańcuchu Herbowym Miasta Ostrowa Wielkopolskiego (1988), Memoriale Alfreda Smoczyka (Leszno 1989) oraz Turnieju Gwiazdkowym (Piła 1993).

</doc>
<doc id="1799400" url="https://pl.wikipedia.org/wiki?curid=1799400" title="Maurice Mandrillon">
Maurice Mandrillon

Gabriel Maurice Mandrillon (ur. 23 sierpnia 1902 w Les Rousses, zm. 11 lutego 1981 w Lons-le-Saunier) – francuski narciarz, aktywny w latach 20. XX w. Wspólnie z kolegami z drużyny wywalczył brązowy medal w zawodach patrolu wojskowego na I Zimowych Igrzyskach Olimpijskich w Chamonix. Oprócz tego brał udział także na Igrzyskach w 1928, gdzie zajął 33. miejsce w biegu narciarskim na 18 km.
Jego brat, Camille Mandrillon, także był narciarzem.

</doc>
<doc id="1799402" url="https://pl.wikipedia.org/wiki?curid=1799402" title="Hyphessobrycon heterorhabdus">
Hyphessobrycon heterorhabdus



</doc>
<doc id="1799404" url="https://pl.wikipedia.org/wiki?curid=1799404" title="Jeon Hee-sook">
Jeon Hee-sook

Jeon Hee-sook (kor. 원우영, ur. 16 czerwca 1984) – koreańska florecistka, brązowa medalistka olimpijska, wicemistrzyni świata.
Podczas odbywających się mistrzostw świata w Antalyi (2009) zdobyła srebrny medal w turnieju indywidualnym florecistek, przegrywając w finale z Rosjanką Aidą Szanajewą.

</doc>
<doc id="1799405" url="https://pl.wikipedia.org/wiki?curid=1799405" title="36 Estoński Batalion Frontowy Schutzmannschaft Arensburg">
36 Estoński Batalion Frontowy Schutzmannschaft Arensburg

36 Estoński Batalion Frontowy Schutzmannschaft "Arensburg" (niem. Schutzmannschafts-Front-Bataillon 36 "Arensburg", est. 36. Kaitse Rindepataljon) – ochotnicza jednostka policyjna Wehrmachtu złożona z Estończyków podczas II wojny światowej.
Historia.
Batalion został sformowany w Tartu na przełomie 1941 i 1942 r. Liczył ok. 600 ludzi. W jego skład weszli ochotnicy estońscy pochodzący z Tartu, Kuressaare (Arensburgu), wysp Hiuma i Sarema. Dowództwo objął kpt. Tarjo, a wkrótce mjr Julius Renter, byli oficerowie armii estońskiej. Na pocz. sierpnia tego roku skierowano ich na okupowaną Białoruś w rejon Nowogródka. Uczestniczyli tam głównie w represjach i rozstrzeliwaniach miejscowej ludności, w tym Żydów. Pod koniec sierpnia batalion został przeniesiony pod Stalingrad. Na jego czele stał wówczas wcześniejszy dowódca 3 kompanii kpt. Harald Riipalu. Pod koniec 1942 r. batalion działał w składzie Kampfgruppe "von Stumpfeld". Na pocz. stycznia 1943 r. Estończyków wycofano do ojczyzny. W lutym tego roku batalion rozwiązano, a jego żołnierze weszli w skład innych oddziałów.

</doc>
<doc id="1799406" url="https://pl.wikipedia.org/wiki?curid=1799406" title="Hee-Sook Jeon">
Hee-Sook Jeon



</doc>
<doc id="1799408" url="https://pl.wikipedia.org/wiki?curid=1799408" title="Wojciech Mikołaj Olędzki">
Wojciech Mikołaj Olędzki

Wojciech Mikołaj Olędzki herbu Rawicz (zmarł ok. 1724) – poseł na Sejm I Rzeczypospolitej, łowczy łukowski (1693-1701), starosta szmeltyński (1701-1717), kasztelan chełmski (od 5 grudnia 1717), kasztelan dobrzyński 1712 (?), działacz samorządowy w latach 1692-1724. 
Ożenił się z NN. Jełowiecką. Szwagrem jego był Hieronim Maciej Jełowicki (1672-1732), kanonik lwowski, sekretarz wielki koronny.
Brał udział w wielu misjach dyplomatycznych z polecenia sejmiku. Sprzeciwiał się obecności wojsk rosyjskich i saskich na obszarze Rzeczypospolitej, domagając się ich niezwłocznego usunięcia.
Jako poseł ziemi chełmskiej był uczestnikiem Walnej Rady Warszawskiej 1710 roku.

</doc>
<doc id="1799412" url="https://pl.wikipedia.org/wiki?curid=1799412" title="Alpy (góry księżycowe)">
Alpy (góry księżycowe)



</doc>
<doc id="1799415" url="https://pl.wikipedia.org/wiki?curid=1799415" title="Jelena Mielnikowa">
Jelena Mielnikowa

Jelena Władimirowna Czepikowa z d. Mielnikowa (rus. Елена Владимировна Чепикова z d. Мельникова; ur. 17 czerwca 1971 w Artiomowskim) – rosyjska biathlonistka, brązowa medalistka igrzysk olimpijskich i pięciokrotna medalistka mistrzostw świata juniorów.
Kariera.
Pierwsze sukcesy w karierze osiągnęła w 1990 roku, kiedy na mistrzostwach świata juniorów w Sodankylä zdobyła złote medale w sprincie, biegu indywidualnym i sztafecie. Na rozgrywanych rok później mistrzostwach świata juniorów w Galyatető była ponownie najlepsza w biegu indywidualnym i sztafecie.
W Pucharze Świata zadebiutowała 15 grudnia 1990 roku w Les Saisies, zajmując drugie miejsce w sprincie. Tym samym już w swoim debiucie nie tylko zdobyła punkty, ale od razu stanęła na podium. W zawodach tych rozdzieliła Niemki: Uschi Disl i Kerstin Moring. Było to jednocześnie jedyne podium wywalczone przez nią w zawodach tego cyklu. Najlepsze wyniki osiągnęła w sezonie 1991/1992, kiedy to zajęła 21. miejsce w klasyfikacji generalnej.
W 1992 roku wspólnie z Jeleną Biełową i Anfisą Riezcową wywalczyła brązowy medal w sztafecie na igrzyskach olimpijskich w Albertville. Reprezentowała tam Wspólnotę Niepodległych Państw. Był to jej jedyny start w zawodach tego cyklu. Nigdy nie wystąpiła na mistrzostwach świata.
Jej mężem jest Siergiej Czepikow.

</doc>
<doc id="1799416" url="https://pl.wikipedia.org/wiki?curid=1799416" title="Linia kolejowa nr 338">
Linia kolejowa nr 338

Linia kolejowa nr 338 rozpoczyna swój bieg na stacji Fosowskie, natomiast jej koniec umiejscowiony jest na stacji Dobrodzień. Jest to linia jednotorowa, o szerokości torów 1435 mm, niezelektryfikowana. Linia na całym odcinku jest położona na terenie województwa opolskiego.
Obecnie linia jest nieczynna, a jej tory zostały częściowo rozebrane.

</doc>
<doc id="1799417" url="https://pl.wikipedia.org/wiki?curid=1799417" title="Akwapim">
Akwapim



</doc>
<doc id="1799419" url="https://pl.wikipedia.org/wiki?curid=1799419" title="Apeniny (góry księżycowe)">
Apeniny (góry księżycowe)



</doc>
<doc id="1799422" url="https://pl.wikipedia.org/wiki?curid=1799422" title="Parafia Wniebowzięcia Najświętszej Maryi Panny w Wiśle">
Parafia Wniebowzięcia Najświętszej Maryi Panny w Wiśle

Parafia Wniebowzięcia Najświętszej Maryi Panny – rzymskokatolicka parafia znajdująca się w Wiśle. Parafia należy do dekanatu wiślańskiego diecezji bielsko-żywieckiej. Jest najstarszą w mieście, została erygowana 28 maja 1957 r.
Od 1651 r. miejscowość Wisła podlegała parafii w Goleszowie. W miejscu obecnego kościoła kapliczkę zbudowali ewangelicy. W czasie swej misji rekatolizacyjnej ks. jezuita Leopold Tempes poświęcił ją jako katolicką w 1718 r., w 1725 r. rozbudował. W 1785 r. stała się filią parafii w Ustroniu. W 1865 r. na miejscu dotychczasowej kaplicy ukończono budowlę obecnej świątyni. W 1938 r. erygowano tu lokalię, a 28 maja 1957 r. parafię.

</doc>
<doc id="1799423" url="https://pl.wikipedia.org/wiki?curid=1799423" title="Markus Happe">
Markus Happe

Markus Happe (ur. 11 lutego 1972 w Münsterze) – niemiecki piłkarz występujący na pozycji pomocnika.
Kariera klubowa.
Happe jako junior grał w klubie VfL Wolbeck. W 1990 roku trafił do Preußen Münster, grającego w 2. Bundeslidze. W 1991 roku spadł z nim z ligi. Wówczas odszedł do pierwszoligowego Bayeru 04 Leverkusen. W Bundeslidze zadebiutował 26 października 1991 w wygranym 1:0 meczu z Eintrachtem Frankfurt. 9 listopada 1991 w zremisowanym 2:2 spotkaniu z Bayernem Monachium zdobył pierwszą bramkę w trakcie gry w Bundeslidze. W 1993 roku zdobył z klubem Puchar Niemiec. W 1997 oraz 1999 wywalczył z Bayerem wicemistrzostwo Niemiec.
W grudniu 1999 roku podpisał kontrakt z innym pierwszoligowym zespołem, FC Schalke 04. Pierwszy ligowy mecz zaliczył tam 11 grudnia 1999 przeciwko TSV 1860 Monachium (3:3). W 2001 roku Happe zdobył z Schalke Puchar Niemiec oraz wywalczył z nim wicemistrzostwo Niemiec. Z klubem wystąpił także w finale Pucharu Ligi Niemieckiej, ale Schalke przegrało tam 1:4 z Herthą Berlin.
W 2002 roku Happe został graczem drugoligowego 1. FC Köln. W 2003 roku awansował z nim do Bundesligi. W 1. FC Köln grał do 2004 roku. W sumie zanotował tam 28 ligowych spotkań i strzelił 2 gole. W styczniu 2004 trafił do zespołu Kickers Offenbach z Regionalligi. W 2005 roku awansował z nim do 2. Bundesligi. Latem 2007 przeszedł do rezerw Bayeru Leverkusen. W 2010 roku zakończył karierę.
Kariera reprezentacyjna.
Happe rozegrał 9 spotkań i zdobył 1 bramkę w reprezentacji Niemiec U-21.

</doc>
<doc id="1799424" url="https://pl.wikipedia.org/wiki?curid=1799424" title="Kanał Ducki">
Kanał Ducki

Kanał Ducki (dawniej Kanał Bartnicki) – kanał na Pojezierzu Iławskim; łączy jezioro Ruda Woda z jeziorem Bartężek; długość ok. 1 km.
Kanał Ducki jest atrakcyjny w turystyce wodnej, ponieważ wchodzi w skład zespołu wodnego Kanału Elbląskiego. Łodzie głębiej zanurzone oraz silnikowe powinny jednak zachować ostrożność, gdyż głębokość kanału spada miejscami poniżej 40 cm. Brzegi kanału są zalesione na całej długości, co podwyższa jego atrakcyjność krajobrazową. Na początku kanału od strony jeziora Ruda Woda, położony jest betonowy most na leśnej drodze wykorzystywanej głównie w gospodarce leśnej.
Zgodnie z Rozporządzeniem Rady Ministrów z 2002 r. ws. klasyfikacji śródlądowych dróg wodnych, kanał ma klasę żeglowną Ia.
Nazwa Kanał Ducki (Dutz Kanal, po polsku niegdyś także Kanał Duc) jest oryginalną nazwą kanału, stosowaną od jego powstania - używał jej już Georg Jacob Steenke, budowniczy Kanału Elbląskiego, a tym samym Duckiego. Nazwa "Bartnicki" została błędnie zapisana w zarządzeniu z 4 kwietnia 1950 r., a pochodziła od równie błędnej nazwy jeziora Bartężek, którego nazwę wtedy zapisano jako jezioro Bartnickie. Nazwę Kanał Ducki oficjalnie przywrócono rozporządzeniem Ministra Spraw Wewnętrznych i Administracji z 28 grudnia 2018 r. (Dz. U. z 2018 r., poz. 2447).

</doc>
<doc id="1799428" url="https://pl.wikipedia.org/wiki?curid=1799428" title="Erciyes (góra księżycowa)">
Erciyes (góra księżycowa)



</doc>
<doc id="1799429" url="https://pl.wikipedia.org/wiki?curid=1799429" title="Wyspa przygód">
Wyspa przygód

Wyspa przygód (ang. "Ship to Shore", 1993-1996) – australijski serial fabularny emitowany dawniej na kanale MiniMax w bloku "Maxistrefa".
Opis fabuły.
Na wyspie u wybrzeży Australii mieszkają pogodni ludzie, którym współczesna rzeczywistość nie za bardzo odpowiada. Dla kolonii składającej się z dwudziestu rodzin to miejsce wydaje się więc rajem, pozornie z dala od cywilizacji, mogą robić co im się podoba. Rodzice raczej okazjonalnie interesują się swymi dziećmi, na co te oczywiście z ochotą przystają. Po jakimś czasie okazuje się, że dzieci założyły kompanię, jednocząc się przeciwko szefowi ochrony. Sympatyczny Hermes Endakis, który widzi co się święci, postanawia nie poddać się nastolatkom.

</doc>
<doc id="1799430" url="https://pl.wikipedia.org/wiki?curid=1799430" title="Jura (góry księżycowe)">
Jura (góry księżycowe)



</doc>
<doc id="1799431" url="https://pl.wikipedia.org/wiki?curid=1799431" title="Carlo Chiarlo">
Carlo Chiarlo

Carlo Chiarlo (ur. 4 listopada 1881, zm. 21 stycznia 1964) – włoski duchowny katolicki, kardynał, wysoki urzędnik Kurii Rzymskiej.
Święcenia kapłańskie przyjął w 1904. W 1928 mianowany tytularnym arcybiskupem Amida. Pełnił funkcję nuncjusza w Boliwii, Kostaryce, Hondurasie, Nikaragui, Salwadorze, Panamie i Brazylii. Od 1954 do 1958 pracownik watykańskiego Sekretariatu Stanu. Kreowany kardynałem w 1958. Uczestnik dwóch pierwszych sesji Soboru Watykańskiego II.
Odznaczony m.in. włoskim Krzyżem Wielkim Orderu Zasługi (17 grudnia 1953) i polskim Krzyżem Komandorskim z Gwiazdą Orderu Odrodzenia Polski (1953). Postanowieniem z 20 lutego 1951 r. został przez prezydenta RP na Obczyźnie Augusta Zaleskiego odznaczony Orderem Orła Białego.

</doc>
<doc id="1799432" url="https://pl.wikipedia.org/wiki?curid=1799432" title="Bill Crothers">
Bill Crothers

Bill Crothers, właśc. William Frederick Crothers (ur. 24 grudnia 1940 w Markham, w prowincji Ontario) – kanadyjski lekkoatleta, biegacz, medalista olimpijski z 1964 z Tokio.
Startował na dystansach od 400 metrów do 1500 metrów, ale największe sukcesy odniósł w biegu na 800 metrów. W pewnym momencie był rekordzistą Kanady na wszystkich dystansach od 400 metrów do 1500 metrów, a także halowym rekordzistą świata na 800 metrów. W 1963 uzyskał dwa najlepsze czasy na świecie w biegu na 800 metrów. W tym samym roku otrzymał Lou Marsh Trophy dla najlepszego sportowca Kanady.
Na igrzyskach olimpijskich w 1964 w Tokio zdobył srebrny medal w biegu na 800 metrów, przegrywając jedynie z obrońcą tytułu Nowozelandczykiem Peterem Snellem. Ustanowił wówczas swój rekord życiowy 1:45,6. Na tych samych igrzyskach startował w biegu na 400 metrów, ale odpadł w półfinale.
Zwyciężył w biegu na 800 metrów na uniwersjadzie w 1965 w Budapeszcie. Na igrzyskach Imperium Brytyjskiego i Wspólnoty Brytyjskiej w 1966 w Kingston zdobył srebrny medal w sztafecie 4 × 440 jardów oraz zajął 4. miejsce w biegu na 880 jardów i 5. miejsce w biegu na 440 jardów. Był również dwukrotnym srebrnym medalistą igrzysk panamerykańskich w 1967 roku.
Na igrzyskach olimpijskich w 1968 w Meksyku startował tylko w sztafecie 4 × 400 metrów, która odpadła w przedbiegach.
Crothers był mistrzem Kanady w biegu na 440 jardów w 1961, 1962 i 1965, na 800 m w 1964 i na 880 jardów w latach 1961-1963 i 1985-1967. Po zakończeniu kariery sportowej pracował jako farmaceuta. W 2008 w Markham została otwarta szkoła średnia "Bill Crothers Secondary School", nazwana dla upamiętnienia Crothersa.

</doc>
<doc id="1799434" url="https://pl.wikipedia.org/wiki?curid=1799434" title="Zamek w Krasnymstawie">
Zamek w Krasnymstawie

Zamek w Krasnymstawie – zamek w Krasnymstawie w województwie lubelskim. Zniszczony w połowie XVII wieku, ostatecznie rozebrany w 1824 roku.
Gośćmi zamku byli m.in. królowie Polski: Władysław Jagiełło i Stanisław August Poniatowski.
Historia.
Zamek w Krasnymstawie został zbudowany w XIV wieku przez Kazimierza Wielkiego nad brzegiem Wieprza w odległości około 700 metrów na południe od drewnianego ruskiego grodu (dzisiejsza północno-wschodnia część miasta, okolice obecnego amfiteatru), w rejonie miejsca przeprawy przez rzekę. Dla zabezpieczenia fos zamkowych w razie opadnięcia poziomu Wieprza wykopano staw, który nazwano Krasnym Stawem; w późniejszym okresie nazwa stawu stała się także nazwą miasta, pierwotnie zwanego Szczekarzowem.
W ciągu wieków zamek był wielokrotnie niszczony przez najeźdźców (Tatarów, Szwedów, Kozaków), odbudowywany i rozbudowywany. W 1588 roku przebywał w nim przez rok pod strażą Marka Sobieskiego arcyksiążę Maksymilian III Habsburg, wzięty do niewoli w bitwie pod Byczyną; odwiedzał go tu kanclerz wielki koronny i hetman wielki koronny Jan Zamoyski, zwycięzca spod Byczyny. Wieża, w której osadzono Maksymiliana Habsburga, była odtąd zwana Wieżą Maksymilianowską.
W połowie XVII wieku zamek został częściowo zniszczony, ale stopniowo zaczęto go remontować. W lustracji z lat 1661-65 zamek opisano tak:
W 1816 roku stały jeszcze dwie ściany. W 1824 roku resztki ruin rozebrano, a na fundamentach zamku zbudowano dwie stajnie dla garnizonu rosyjskiego stacjonującego w budynkach klasztoru augustianów. Materiał pochodzący z rozbiórki wykorzystywano do odbudowy miasta po pożarze w 1811 roku.
Relikty.
W latach 70. XX wieku część dawnego terenu zamku uległa zniszczeniu w trakcie budowy amfiteatru; na pozostałej części prowadzono w latach 1984, 1985 i 1998 badania archeologiczne, w których trakcie odkryto pozostałości wału ziemnego otaczającego zamek od wschodu oraz fragmenty muru ogrodzeniowego zbudowanego z opoki i cegieł łączonych zaprawą wapienno-piaskową. Na podstawie tych badań można sądzić, że zamek otoczono pierścieniem wałów i fos oraz podwójnym murem obronnym w pierwszej połowie XVI wieku, natomiast XVIII wieku dobudowano górną partię muru ogrodzeniowego.
Z zamku zachowały nieliczne elementy architektoniczne, rozproszone w różnych miejscach:

</doc>
<doc id="1799436" url="https://pl.wikipedia.org/wiki?curid=1799436" title="Pustelnik czarny">
Pustelnik czarny

Pustelnik czarny ("Threnetes niger") – gatunek ptaka z rodziny kolibrowatych (Trochilidae).
Występuje w Gujanie Francuskiej i daleko na północnym wschodzie Brazylii. Jego naturalnym siedliskiem są wilgotne, tropikalne lasy nizinne. Choć występuje na niewielkim obszarze, to jest na tyle pospolity, że Międzynarodowa Unia Ochrony Przyrody (IUCN) uznała go za gatunek najmniejszej troski (LC).
Systematyka.
Taksonomia i systematyka pustelnika czarnego i jasnosternego ("Threnetes leucurus") jest dyskusyjna. Niektórzy systematycy uznają ten gatunek za melanistyczny wariant pustelnika jasnosternego. 
Z drugiej strony, np. według Południowoamerykańskiego Komitetu Klasyfikacyjnego (South American Classification Committee) "T. niger" i "T. leucurus" to dwa różne gatunki, z powodu niewystarczającej liczby opublikowanych dowodów świadczących inaczej.
Międzynarodowy Komitet Ornitologiczny (IOC) wyróżnia dwa podgatunki "T. niger":

</doc>
<doc id="1799437" url="https://pl.wikipedia.org/wiki?curid=1799437" title="Threnetes niger">
Threnetes niger



</doc>
<doc id="1799439" url="https://pl.wikipedia.org/wiki?curid=1799439" title="Andrzej Chmielewski (polityk)">
Andrzej Chmielewski (polityk)

Andrzej Eugeniusz Chmielewski (ur. 11 lutego 1960 w Ostrowcu Świętokrzyskim, zm. 22 września 2019 w Augustowie) – polski samorządowiec, urzędnik, polityk, radny i wicemarszałek województwa podlaskiego.
Życiorys.
Absolwent Wydziału Elektroniki Politechniki Warszawskiej. Ukończył także studia podyplomowe w Wyższej Szkole Suwalsko-Administracyjnej w Suwałkach oraz w 2006 na Wydziale Prawa i Administracji Uniwersytetu Mikołaja Kopernika w Toruniu. Prowadził gospodarstwo rolne. Był przewodniczącym Obywatelskiego Komitetu na rzecz Budowy Obwodnicy Augustowa.
W 1992 był współtwórcą Związku Zawodowego „Samoobrona” i partii Przymierze Samoobrona (od 2000 działającej jako Samoobrona RP) w województwie podlaskim. Objął w niej funkcje: przewodniczącego zarządu powiatowego, wiceprzewodniczącego rady wojewódzkiej i członka rady krajowej. Był asystentem społecznym poseł Genowefy Wiśniowskiej. W wyborach w 2006 oraz przedterminowych w 2007 uzyskał mandat radnego Sejmiku Województwa Podlaskiego. W latach 2006–2007 sprawował też urząd wicemarszałka województwa. Następnie został przewodniczącym Komisji Zdrowia sejmiku. W 2006 bez powodzenia ubiegał się o urząd prezydenta Suwałk. Z poparciem 0,96% zajął ostatnie miejsce spośród pięciu kandydatów.
Od 2007 do 2009 był zastępcą dyrektora Oddziału Agencji Nieruchomości Rolnych w Olsztynie. Zasiadł w radzie programowej TVP Białystok. W 2005 i 2007 bez powodzenia kandydował do Sejmu, a w 2009 do Parlamentu Europejskiego.
W październiku 2008 stanął na czele zarządu wojewódzkiego ZZR „Samoobrona”, a w marcu 2009 także Samoobrony RP na Podlasiu. W wyborach samorządowych w 2010 bez powodzenia ubiegał się o reelekcję w sejmiku podlaskim z listy partii Nasz Dom Polska – Samoobrona Andrzeja Leppera. W maju 2011 wszedł w skład rady krajowej tego ugrupowania, a we wrześniu 2012 został przewodniczącym partii (działającej wówczas od roku jako Samoobrona) na Podlasiu. W 2014 ponownie kandydował bezskutecznie do sejmiku, w 2015 kolejny raz do Sejmu, a w 2016 do Senatu. W marcu 2017 został wiceprzewodniczącym Samoobrony. W 2018 z listy komitetu SLD Lewica Razem ponownie startował do sejmiku. W 2019 po raz kolejny został zarejestrowany jako kandydat Samoobrony do Senatu, jednak przed wyborami zmarł.
Był dwukrotnie karany. W 1995 został skazany na karę 1 roku pozbawienia wolności z warunkowym zawieszeniem jej wykonania na okres dwóch lat za sprzedanie samochodu zajętego przez komornika oraz prowadzenie auta w stanie nietrzeźwości.
Życie prywatne.
Syn Eugeniusza i Alicji. Był żonaty, miał dwoje dzieci oraz tworzył rodzinę zastępczą dla jednej dziewczynki. Mieszkał w Augustowie.

</doc>
<doc id="1799440" url="https://pl.wikipedia.org/wiki?curid=1799440" title="Kanał Dobrzycki">
Kanał Dobrzycki

Kanał Dobrzycki (niem. "Weisdorf Kanal") – kanał wodny, łączący jezioro Jeziorak z jeziorem Ewingi, wykopany za zgodą krzyżackiego komtura z Dzierzgonia, na wniosek mieszkańców Zalewa, w latach 1331–1334, prawdopodobnie przez pruskich jeńców.
Położenie: Pojezierze Iławskie; długość ok. 2600 m w całości na terenie gminy Zalewo.
Kanał Dobrzycki jest atrakcyjny turystycznie, wchodzi w skład zespołu wodnego Kanału Elbląskiego. Z Kanału Dobrzyckiego do Kanału Elbląskiego należy płynąć przez odgałęzienie zwane Kanałem Iławskim, który wychodzi z jeziora Jeziorak w kierunku wschodnim. Kanał Dobrzycki nie jest szeroki i robi wrażenie nie uregulowanego, ale jest bez przeszkód drożny dla jednostek turystycznych. Nad kanałem, we wsi Dobrzyki, przebiega łukowy most drogowy o prześwicie 5,15 m.
Jest uważany za najstarszy kanał żeglowny wybudowany na ziemiach polskich. Nazwa kanału została urzędowo ustalona w 2013 roku.
W latach 2020–2021 przeprowadzono prace przy pogłębieniu kanału i umocnieniu jego brzegów.

</doc>
<doc id="1799441" url="https://pl.wikipedia.org/wiki?curid=1799441" title="Adam Pawliczek">
Adam Pawliczek

Adam Pawliczek (ur. 16 września 1964 w Rybniku) – polski żużlowiec i trener sportu żużlowego.
Licencję żużlową zdobył w 1982 roku. W rozgrywkach z cyklu Drużynowych Mistrzostw Polski reprezentował kluby ROW Rybnik (1982–1994), GKM Grudziądz (1995–1996), RKM Rybnik (1997–2003, 2009) oraz Kolejarza Opole (2004–2008, 2010). W swoim dorobku posiada trzy medale DMP: dwa srebrne (1988, 1990) oraz brązowy (1989) .
W 1984 r. zdobył trzy srebrne medale Mistrzostw Polski: w Tarnowie – Młodzieżowych Indywidualnych Mistrzostw Polski, w Rybniku – Młodzieżowych Mistrzostw Polski Par Klubowych, a w Lublinie – Młodzieżowych Drużynowych Mistrzostw Polski. Pomiędzy 1988 a 1999 sześciokrotnie wystąpił w finałach Indywidualnych Mistrzostw Polski, najlepszy wynik osiągając w 1990 r. w Lublinie, gdzie zajął VIII miejsce. W 1989 r. uczestniczył w rozegranym w Lesznie finale Mistrzostw Polski Par Klubowych, zajmując VIII miejsce.
W 1994 r. zakwalifikował się (jako zawodnik rezerwowy) do półfinału kontynentalnego Indywidualnych Mistrzostw Świata. W tym samym roku zajął III m. (za Adamem Łabędzkim Michaiłem Starostinem) w Memoriale im. Jana Ciszewskiego w Świętochłowicach. W 1999 r. zajął III m. (za Robertem Sawiną i Sebastianem Ułamkiem) w Memoriale im. Ryszarda Nieścieruka we Wrocławiu, a w 2003 r. zajął III m. (za Sebastianem Ułamkiem i Grzegorzem Walaskiem) w turnieju "Mistrz Świata Jerzy Szczakiel zaprasza" w Opolu.
W 2009 r. pełnił funkcję jeżdżącego trenera w klubie RKM Rybnik. W 2010 r. jeździł w drużynie Kolejarza Opole.
W sezonie 2011 był trenerem KS ROW Rybnik. Po tym sezonie zakończył 30-letnią karierę sportowca żużlowego.

</doc>
<doc id="1799442" url="https://pl.wikipedia.org/wiki?curid=1799442" title="Kaukaz (góry księżycowe)">
Kaukaz (góry księżycowe)



</doc>
<doc id="1799443" url="https://pl.wikipedia.org/wiki?curid=1799443" title="Pireneje (góry księżycowe)">
Pireneje (góry księżycowe)



</doc>
<doc id="1799444" url="https://pl.wikipedia.org/wiki?curid=1799444" title="Taurus (góry księżycowe)">
Taurus (góry księżycowe)



</doc>
<doc id="1799445" url="https://pl.wikipedia.org/wiki?curid=1799445" title="Ural (góry księżycowe)">
Ural (góry księżycowe)



</doc>
<doc id="1799446" url="https://pl.wikipedia.org/wiki?curid=1799446" title="Dogrywka (powieść)">
Dogrywka (powieść)

Dogrywka – powieść o młodej tenisistce, Emily Driver, autorstwa Rosie Rushton. Została wydana 25 października 2009 przez wydawnictwo Akapit-Press.
Treść.
Emily Driver jest najlepszą tenisistką w hrabstwie Sussex. Po kolejnym wygranym turnieju, podbiegają do niej dziennikarze i wypytują o jej odczucia po meczu. Jednym z nich jest Hugo Fraser – praktykant z gazety "Evening Argus". Gdy chłopak zaczyna z nią wywiad, do szatni wchodzi matka Emily, Ruth, która oświadcza jej, iż Felix Fordyce – najlepszy trener w Wielkiej Brytanii chce się z nią widzieć. Felix przyznaje Emily stypendium swojej Akademii Tenisa i mówi jej, aby nie udzielała wywiadów. Wieczorem, dziewczyna idzie wraz z koleżanką, Charlie, na prywatkę do Viki. Tam spotyka Hugo. Emily zwierza mu się, iż ma dość tenisa, ale zastrzega, iż nie chce, aby ta rozmowa została opublikowana w gazecie. Potem skacze wraz z nim z muru, a Viki wszystko fotografuje.
Następnego dnia, Emily wraz z matką idzie na obiad do swojej babci, Alice, którą nazywa Lally. W rozmowie przy stole, dziewczyna mówi matce, że zamierza zrezygnować z tenisa i stypendium Feliksa Fordyce’a, gdyż chce zdać maturę i studiować na uniwersytecie, a później pracować dla UNICEF-u. Matka Emily zaczyna krzyczeć i stwierdza, że córka zamierza zmarnować sobie życie. Z kolei Lally, mówi wnuczce, aby szła za głosem serca i opowiada historię z czasów, gdy sama miała 16 lat.
Ojciec Alice ginie na wojnie. Jej matka pracuje w metrze, gdzie sprzedaje bilety. Uważa, że jej córka też powinna pójść do pracy, a nie do szkoły, bo jej ojciec oddał życie za kraj. Alice nie jest z tego zadowolona. Przychodzi do niej koleżanka, Violet, która wybiera się na tańce i zamierza wziąć koleżankę ze sobą. Dziewczynie niełatwo udaje się przekonać Alice, aby poszła, bo ta uważa, że będąc w żałobie, nie powinno się tańczyć. W końcu ulega i idzie na tańce z Violet. Spotykają tam amerykańskich żołnierzy. Jeden z nich, Zack, wpada w oko Alice. Ona jemu także się podoba. Zaczynają tańczyć i rozmawiają o życiu i wojnie. Obiecują sobie, iż będą do siebie pisać. Po paru miesiącach, Alice ma już duży zbiór listów od Zacka, ale jeszcze nie powiedziała matce o swoim ukochanym, ponieważ ta wciąż opowiada jej o Stanleyu. Po paru tygodniach, dziewczyna umawia się z Zackiem, a matce mówi, iż idzie do domu opieki. Nagle nad Londyn nadlatują bombowce i bombardują miasto. W tym strasznym wydarzeniu ginie matka Alice, o której śmierć, dziewczyna obwinia siebie. Dziewczyna mieszka teraz u państwa Turnbull, w pokoju Alfa, który zginął na wojnie. Do domu wraca Stanley i oświadcza się Alice. Ta godzi się na małżeństwo tylko z jednego powodu – Zack nie napisał do niej od dwóch lat.
Teraz Lally chce wyjść za Zacka. Mówi to córce i wnuczce, ale Ruth jest z tego powodu oburzona. Z kolei Emily bardzo się cieszy, ale jej humor znika, gdy dowiaduje się, że Lally wyjeżdża na ranczo w Montanie i tam zamieszka. Ale na szczęście, Emily udaje się wytłumaczyć matce swoje plany na przyszłość. Jednak Ruth wybucha. Postanawia opowiedzieć córce, jak było, gdy to ona chciała zrealizować swoje marzenia.
Ruth bardzo chce zostać sławną projektantką mody. Jest utalentowana plastycznie i wraz z koleżanką idzie do Thameside College of Art and Design po prospekt. Następnie umawia się z nią na wyjazd do Brighton. Choć rodzice jej na to nie pozwalają, dziewczyna jedzie do miasta wraz z bratem Susie i innym kolegami. Na miejscu, idą do kawiarni. Później chłopcy zaczynają się niebezpiecznie wygłupiać. Okazuje się, że w kawiarni kupili amfetaminę i są teraz pod jej wpływem. Na miejsce przyjeżdża policja i zabierają na komisariat chłopaków oraz Ruth i Susie. Dziewczęta wracają do Londynu. Matka i ojciec Ruth są na nią źli, bo złamała ich zakaz i tracą do niej zaufanie.
Po wysłaniu tej historii, Emily stwierdza, iż matka jest zakłamana, bo nie pozwala jej zrealizować własnych marzeń. Teraz Ruth postanawia założyć własną firmę, która zajmowałaby się dekorowaniem wnętrz, ale ma żal do matki i córki, bo nie uwzględniają jej w swoich planach. Lally wyjaśnia jej, iż pieniądze, które chciała przeznaczyć na Akademię Tenisa, może spokojnie wyłożyć na firmę.
Emily rozmawia z Hugo na temat artykułu o niej. Chłopak tłumaczy się, mówiąc, że to naczelny kazał mu oddać do druku wywiad z młodą tenisistką. Mimo to, nie udaje mu się jej udobruchać i w złości nazywa ją samolubną jedynaczką. Jednak po jakimś czasie godzą się i zostają parą.
Lally bierze ślub z Zackiem i wyjeżdża do Montany. Ruth świetnie idą interesy, a Emily jest zmęczona pisaniem rozprawek z ekonomii. Przychodzi do niej Hugo, który musi wracać do college’u. Rozmawia z Emily na temat przyszłości i obiecuje jej, iż będzie dla niego ważna nawet, gdy będzie już z powrotem w swojej szkole.

</doc>
<doc id="1799447" url="https://pl.wikipedia.org/wiki?curid=1799447" title="Nowoleśne Turnie">
Nowoleśne Turnie

Nowoleśne Turnie (słow. "Slavkovské veže", niem. "Schlagendorfer Türme", węg. "Szalókitornyok") – jedna z dwóch grup turni (obok Warzęchowych Turni) znajdujących się w Nowoleśnej Grani w słowackich Tatrach Wysokich. Od Warzęchowych Turni (dokładnie od Skrajnej Warzęchowej Turni) oddzielone są Usypistą Szczerbiną, a od Sławkowskiej Grani (dokładnie od Zadniej Sławkowskiej Czuby) siodłem Sławkowskiej Przełęczy. Najwyższym punktem grupy jest wierzchołek Zadniej Nowoleśnej Turni, która osiąga wysokość 2389 m n.p.m. Na żaden z obiektów nie prowadzą znakowane szlaki turystyczne.
Polska nazwa Nowoleśnych Turni pochodzi od Nowoleśnej Grani, której to nazwa wywodzi się z kolei od spiskiej wsi Nowa Leśna. Nazewnictwo słowackie, niemieckie i węgierskie wiąże się z pobliskim Sławkowskim Szczytem.
Obiekty w grupie Nowoleśnych Turni począwszy od Usypistej Szczerbiny:

</doc>
<doc id="1799450" url="https://pl.wikipedia.org/wiki?curid=1799450" title="Józef Szamota">
Józef Szamota

Józef Szamota (ur. 18 września 1859 w Lublinie, zm. 1942 w Warszawie) – generał dywizji Wojska Polskiego.
Życiorys.
Urodził się 18 września 1859 w Lublinie, w rodzinie Ludwika Marcina (1820–1887), architekta gubernialnego, i Leontyny Bogumiły Antoniny z Kalińskich h. Topór (ok. 1828–1865).
16 stycznia 1876, wstępując do Warszawskiej Szkoły Junkrów Piechoty, rozpoczął służbę w Armii Imperium Rosyjskiego. Ukończył także Szkołę Oficerską w Petersburgu. Po dwóch latach nauki i awansie na chorążego przydzielony został do 8 Batalionu Strzelców. Służył w garnizonach Częstochowa i Brześć. 4 października 1907 objął dowództwo 18 Pułku Strzelców w Suwałkach, a 16 lipca 1910 dowództwo 2 Syberyjskiego Pułku Strzelców w Nikolsku, położonym na terenie Kraju Ussuryjskiego (Daleki Wschód). 28 lipca 1913 został awansowany na generała majora i mianowany dowódcą I brygady 3 Syberyjskiej Dywizji Strzelców. Podczas I wojny światowej w 1915 jako dowódca brygady na froncie niemieckim walczył w obronie Warszawy. Kontuzjowany w bitwie pod Łodzią. Za udział w tej bitwie uzyskał najwyższe honory i odznaczenia bojowe. Po rewolucji październikowej w Związku Wojskowych Polaków. W okresie od 11 września 1917 do maja 1918 dowodził 2 Dywizją Strzelców Polskich w I Korpusie Polskim w Rosji.
8 grudnia 1918 przyjęty został do Wojska Polskiego i mianowany dowódcą Okręgu Wojskowego „Tarnów”. Jednocześnie w lipcu i sierpniu 1919 dowodził oddziałami asystencyjnymi w Małopolsce Środkowej przeznaczonymi do stłumienia rozruchów w powiatach rzeszowskim i tarnowskim. 17 lipca 1919 wyznaczony został na stanowisko dowódcy Obozu Warownego „Brześć Litewski”. 1 maja 1920 zatwierdzony został w stopniu generała podporucznika z dniem 1 kwietnia tego roku. W sierpniu 1920, w czasie bitwy warszawskiej dowodził załogą Twierdzy Modlin. Z dniem 1 kwietnia 1921 przeniesiony został w stan spoczynku, w stopniu generała podporucznika. 26 października 1923 Prezydent RP zatwierdził go w stopniu generała dywizji ze starszeństwem z 1 czerwca 1919 w korpusie generałów.
Na emeryturze osiadł w Poznaniu. Współorganizował Targi Poznańskie. W 1939 wysiedlony przez Niemców, znalazł się w Warszawie. Zmarł w wyniku potrącenia przez samochód wojskowy. Pochowany na Cmentarzu Powązkowskim (kwatera 38-6-12).
Jego syn, mjr Jerzy Feliks Szamota, oficer 17. Pułku Ułanów, zginął 30 października 1933 podczas ratowania z pożaru trójki dzieci w miejscowości Zburaż, w pow. brzeskim.

</doc>
<doc id="1799451" url="https://pl.wikipedia.org/wiki?curid=1799451" title="Devean George">
Devean George

Devean George (ur. 29 sierpnia 1977 w Minneapolis, Minnesota) – amerykański koszykarz. Zazwyczaj gra na pozycji niskiego skrzydłowego, ale przez swoje warunki fizyczne oraz zaangażowanie w defensywie wystawiany jest nieraz na pozycji rzucającego obrońcy.
Życiorys.
George uczęszczał do Benilde-St. Margaret's School oraz do Augsburg College. Podczas nauki w college'u George został MVP Minnesota Intercollegiate Athletic Conference przez dwa lata z rzędu. Do NBA został wybrany w 1999 r. z 24 numerem przez Los Angeles Lakers. Zdobył z tym zespołem trzy tytuły mistrzowskie. Już jako wolny agent, w sierpniu 2006 r. George podpisał dwuletni kontrakt z Dallas Mavericks. 8 lipca 2009 r. George wziął udział w wymianie zawodników między czterema zespołami NBA i dołączył do drużyny Toronto Raptors. Jednak jeszcze w tym samym miesiącu, 30 lipca, przeszedł do Golden State Warriors za Marco Belinelliego.
Statystyki.
Na podstawie Basketball-Reference.com 

</doc>
<doc id="1799452" url="https://pl.wikipedia.org/wiki?curid=1799452" title="Żyły żołądkowe krótkie">
Żyły żołądkowe krótkie

Żyły żołądkowe krótkie – w zmiennej liczbie (1-17) zbierają krew z dna żołądka i lewej części krzywizny większej żołądka. Biegną między dwiema blaszkami więzadła żołądkowo-śledzionowego w kierunku wnęki śledziony, gdzie uchodzą bezpośrednio do żyły śledzionowej, do jednego z jej dopływów lub (rzadko) bezpośrednio do miąższu śledziony.
Żyły żołądkowe krótkie, razem z żyłą żołądkową lewą, poprzez żyły podśluzówkowe przełyku łączą się z dorzeczem żyły nieparzystej. Jest to jedno z połączeń wrotno-układowych, które zostaje otwarte w sytuacji nadciśnienia wrotnego. Powstaje wówczas krążenie oboczne będący przyczyną powstawania żylaków przełyku.

</doc>
<doc id="1799453" url="https://pl.wikipedia.org/wiki?curid=1799453" title="Parafia św. Pawła od Krzyża w Wiśle">
Parafia św. Pawła od Krzyża w Wiśle

Parafia Świętego Pawła od Krzyża – rzymskokatolicka parafia znajdująca się w Wiśle, na osiedlu Nowa Osada. Należy do dekanatu Wisła diecezji bielsko-żywieckiej. Jest obsługiwana przez ojców Pasjonistów. W 2005 zamieszkiwało ją ponad 300 katolików.
Parafia jest najmłodszą w mieście, erygowano ją 1 stycznia 1989 r. Kościół parafialny konsekrowano 17 października 1993 r.
Ojcowie pasjoniści opiekują się również kaplicą pw. św. Jadwigi Śląskiej w kompleksie prezydencyjnym na Zadnim Groniu.

</doc>
<doc id="1799458" url="https://pl.wikipedia.org/wiki?curid=1799458" title="Bolbitius">
Bolbitius

Bolbitius Fr. (gnojanka) – rodzaj grzybów należący do rodziny gnojankowatych ("Bolbitiaceae"). 
Systematyka i nazewnictwo.
Pozycja w klasyfikacji: "Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Nazwę polską podał Franciszek Błoński w 1890 r. Synonimy naukowe: "Agaricus" subgen. "Pluteolus" Fr., "Pluteolus" (Fr.) Gillet:
Charakterystyka.
Saprotrofy rosnące na oborniku, rzadziej na drewnie. Owocniki wysmukłe. Kapelusze o cienkim miąższu, charakterystycznie zabarwione, w stanie wilgotnym lepkie. Skórka komórkowa. Blaszki wąsko przyczepione. Trzony suche, bez pierścienia. Wysyp zarodników rdzawobrązowy. Zarodniki eliptyczne, gładkie, z porą rostkową, trama blaszek regularna (strzępki biegną równolegle).

</doc>
<doc id="1799464" url="https://pl.wikipedia.org/wiki?curid=1799464" title="Bitwa pod Kamdesh">
Bitwa pod Kamdesh

Bitwa pod Kamdesh – starcie wojskowe pomiędzy siłami amerykańskimi w ramach międzynarodowych sił ISAF oraz siłami afgańskimi, a oddziałem Talibów, do którego doszło 3 października 2009 w miejscowości Kamdesh w Nurestanie. Była to najkrwawsza bitwa w Afganistanie od czasu bitwy pod Wanat.
Bitwa.
Teren walki był oddalony zaledwie o 20 mil (32 km) na południowy zachód od miejsca bitwy pod Wanat. Bitwa została nazwana afgańskim "helikopterem w ogniu" ze względu na dużą liczbę ofiar strony amerykańskiej. Kilka dni przed starciem grupa talibów pod dowództwem Dost Muhammada lub Sirajuddin Haqqani, przybyła do okolicznych wsi by ewakuować tamtejszych mieszkańców. Sami talibowie schronili się w jednym z meczetów. Oddziały talibów zaatakowały wspólne posterunki pod miejscowością Kamdesh na granicy z Pakistanem w sobotę 3 października 2009 o godz. 6 rano. Natarcie nastąpiło od strony meczetu oraz jednej z pobliskich wsi. Rebelianci w ataku użyli dział i rakiet. Siły koalicyjne odpowiedziały z broni palnej, moździerzy i artylerii. Doszło też do interwencji śmigłowców, które ostrzelały pozycje talibów. Jednak napastnicy nie poddali się i ciężka walka trwała do południa. Do końca bitwy koalicji udało się zachować kontrolę nad dwoma posterunkami. W trakcie starcia rebelianci uprowadzili 7 afgańskich żołnierzy i 13 policjantów. Po bitwie w nocy śmigłowce ewakuacji medycznej (MEDEVAC) zabrały z pola bitwy żołnierzy oraz ciała poległych. W bitwie poległo 8 amerykańskich żołnierzy, 3 afgańskich oraz policjant. Według informacji sił NATO alianci odparli atak i zdołali zabić 100 agresorów. 
Sytuacja po bitwie.
Szef policji w Nurestanie podał, iż po bitwie talibowie dokonali egzekucji na 20 porwanych Afgańczykach.
5 października i 6 października, wojska koalicji rozpoczęły akcja poszukiwania oddziału talibów która walczyła pod Kamdesh. W kolejnych starciach zginęło 10 afgańskich żołnierzy i 40 talibów.

</doc>
<doc id="1799465" url="https://pl.wikipedia.org/wiki?curid=1799465" title="Parafia Znalezienia Krzyża Świętego w Wiśle">
Parafia Znalezienia Krzyża Świętego w Wiśle

Parafia Znalezienia Krzyża Świętego – rzymskokatolicka parafia znajdująca się w Wiśle, na osiedlu Głębce. Należy do dekanatu Wisła diecezji bielsko-żywieckiej. Jest obsługiwana przez księży diecezjalnych. W 2005 r. zamieszkiwało ją ponad 500 katolików.
Budynek kościoła parafialnego wzniesiono w latach 1981–1983, wieża została zrekonstruowana z XVI-wiecznego kościoła w Połomi w powiecie wodzisławskim. W niecały rok po konsekracji, 16 kwietnia 1984 r. erygowano nową parafię, a wyodrębniła się ona z parafii Wniebowzięcia NMP.
Na terenie parafii znajduje się kościół rektoralny pw. Matki Bożej Częstochowskiej wraz z ośrodkiem prowadzonym przez Salezjanów.

</doc>
<doc id="1799468" url="https://pl.wikipedia.org/wiki?curid=1799468" title="Dynastia Agilulfingów">
Dynastia Agilulfingów



</doc>
<doc id="1799469" url="https://pl.wikipedia.org/wiki?curid=1799469" title="Mistrzostwa Europy Strongman 1982">
Mistrzostwa Europy Strongman 1982

Mistrzostwa Europy Strongman 1982 – doroczne, indywidualne
zawody europejskich siłaczy.
Data: 1982 r.
Miejsce: 
WYNIKI ZAWODÓW:

</doc>
<doc id="1799470" url="https://pl.wikipedia.org/wiki?curid=1799470" title="Karpaty (góry księżycowe)">
Karpaty (góry księżycowe)



</doc>
<doc id="1799475" url="https://pl.wikipedia.org/wiki?curid=1799475" title="Walki w Rafah (2009)">
Walki w Rafah (2009)

Walki w Rafah (2009) – starcia w mieście Rafah między palestyńskimi ugrupowaniami Dżund Ansar Allah a Hamasem, które trwały 14 sierpnia i 15 sierpnia 2009.
Do ogłoszenia powstania Emiratu Islamskiego na ziemiach Strefy Gazy, przez duchownego przywódcy salafitów z ugrupowania Dżund Ansar Allah, Abdela-Latifa Musa doszło w trakcie nabożeństwa w meczecie w Rafah 14 sierpnia 2009 roku.
"Ogłaszamy narodziny emiratu islamskiego" - ogłosił Musa. Podczas wygłaszania przemówienia w świątyni przebywało kilkaset osób, natomiast przy liderze radykałów czuwała grupa czterech uzbrojonych mężczyzn. Powstały emirat według Musy miał być początkiem rządów teokratycznych
Dżund Ansar Allah (z arab. żołnierze Boga), którzy ściśle przestrzegają zasad szariatu, a rządzącemu Strefą Gazy Hamasowi zarzucają zbytni liberalizm w kwestiach obyczajów. To panarabskie ugrupowanie miało powiązanie z Al-Kaidą. Ugrupowanie poinformowało o swym istnieniu w Strefie Gazy w czerwcu 2009, gdy trzej jego członkowie zginęli, szarżując konno na izraelską bazę.
Walki w Rafah.
Starcia między zwolennikami Musy a policją Hamasu wybuchły zaraz po ogłoszeniu narodzin emiratu. Hamas rozpoczął szturm na meczet w Rafah, gdzie ukrywało się ok. 100 członków ruchu Dżund Ansar Allah. W wyniku starć, które początkowo miały miejsce w meczecie, a później przeniosły się do innych partii miasta trwając do wieczora zginęło 15 bojowników Dżund Ansar Allah, 6 policjantów oraz 11-letnia dziewczynka.
Rano 15 sierpnia walki zostały wznowione. W wyniku nich zginął przywódca fundamentalistycznego ugrupowania Abdel-Latif Musa. W ciężkiej wymianie ognia rannych zostało około 150 osób.

</doc>
<doc id="1799478" url="https://pl.wikipedia.org/wiki?curid=1799478" title="Derby Birmingham">
Derby Birmingham

Derby Birmingham ("Birmingham derby"; nazywane również Second City Derby) – derby piłkarskie rozgrywane pomiędzy dwoma zespołami z Birmingham – Aston Villą i Birmingham City.
Pierwszy raz obydwa zespoły spotkały się na obiekcie Muntz Street 27 września 1879 roku. Birmingham City nosił wówczas nazwę Small Heath Alliance. Spotkanie to zakończyło się wynikiem 1:0.
Więcej zwycięstw odnotował zespół Aston Villi (53, w tym 46 w lidze). W spotkaniach derbowych padły 32 remisy, 38 razy zwyciężała drużyna Birmingham City.

</doc>
<doc id="1799481" url="https://pl.wikipedia.org/wiki?curid=1799481" title="Inowrocław Mątwy">
Inowrocław Mątwy

Inowrocław Mątwy – nieczynna stacja kolejowa w Inowrocławiu, w dzielnicy Mątwy, w województwie kujawsko-pomorskim. Budynek został zaadaptowany do celów mieszkalnych.

</doc>
<doc id="1799484" url="https://pl.wikipedia.org/wiki?curid=1799484" title="Piotr Pawlicki (ur. 1963)">
Piotr Pawlicki (ur. 1963)

Piotr Pawlicki (ur. 31 lipca 1963 w Zaborowie) – polski żużlowiec, ojciec Przemysława i Piotra Pawlickich – również żużlowców.
Licencję żużlową zdobył w 1981 roku. Przez całą swoją karierę (1982–1992) reprezentował Unię Leszno, w której barwach zdobył sześć medali Drużynowych Mistrzostw Polski (3 złote – 1987, 1988, 1989; 2 srebrne – 1982, 1983 i brązowy – 1986) oraz dwa medale Mistrzostw Polski Par Klubowych (złoty – Leszno 1989 i srebrny – Rybnik 1985).
W 1983 r. zdobył w Gnieźnie tytuł Młodzieżowego Indywidualnego Mistrza Polski. Dwukrotnie awansował do finałów Indywidualnych Mistrzostw Polski (Leszno 1989 – X m., Lublin 1990 – IX m.). Do innych jego sukcesów należały II m. (za Piotrem Świstem) w Memoriale Alfreda Smoczyka (Leszno 1991) oraz III m. (za Sławomirem Drabikiem i Andrzejem Huszczą) w końcowej klasyfikacji turnieju o "Złoty Kask" (1991).
Sportową karierę zakończył przedwcześnie na skutek wypadku, któremu uległ w 1992 r. podczas finału Mistrzostw Polski Par Klubowych, rozegranego w Gorzowie Wielkopolskim. W jego wyniku stracił dwa kręgi lędźwiowe z przerwaniem rdzenia kręgowego i zerwaniem nerwów. Do częściowej sprawności fizycznej powrócił po długotrwałej rehabilitacji.

</doc>
<doc id="1799488" url="https://pl.wikipedia.org/wiki?curid=1799488" title="Kunszi">
Kunszi

Kunszi – dosłownie "podstawa wszystkiego", pojęcie używane w filozofii buddyzmu tybetańskiego, a zwłaszcza dzogczen. W trakcie medytacji doświadczana jest jako niezrodzona esencja umysłu, naturalny pierwotny stan, pusta przestrzeń w której powstają wszystkie zjawiska egzystencji.

</doc>
<doc id="1799493" url="https://pl.wikipedia.org/wiki?curid=1799493" title="Bydgoszcz Fordon">
Bydgoszcz Fordon

Bydgoszcz Fordon – kolejowy przystanek osobowy i bocznica szlakowa w Bydgoszczy, w dzielnicy Fordon w województwie kujawsko-pomorskim, w Polsce. Na początku kwietnia 2000 roku został zamknięty dla pociągów osobowych. W dniu 13 listopada 2008 roku został przywrócony ruch pasażerski na tym przystanku.
Przez stację przejeżdżają jedynie pociągi osobowe Arrivy do/z Chełmży i Brodnicy.
W roku 2017 przystanek obsługiwał 20–49 pasażerów na dobę.
Komunikacja miejska.
Autobusy dzienne:
Autobus nocny:

</doc>
<doc id="1799496" url="https://pl.wikipedia.org/wiki?curid=1799496" title="Google Wave">
Google Wave

Google Wave – aplikacja webowa oparta na HTML 5 mająca umożliwiać komunikację i współtworzenie dokumentów multimedialnych w czasie rzeczywistym. Zamknięcie Google Wave zostało zapowiedziane już w 2010 r., a oficjalnie usługa została zamknięta 30 kwietnia 2012.
Idea funkcjonowania.
Fala.
Falą () jest nazwany tutaj powstający dokument wraz z całą historią jego powstawania. Historia jest zachowywana, dzięki czemu można ją potem odtwarzać. Sam dokument nie ma ściśle narzuconej formy – jest to de facto strona HTML wzbogacona o komentarze, które mogą mieć postać zwykłego czatu, ale możliwe jest też zagnieżdżanie komentarzy tworząc drzewiastą strukturę (odpowiedź na konkretny komentarz, a nie pod spodem).
Dodatki.
W ramach Google Wave stworzony został protokół wymiany informacji oraz podstawowe elementy interfejsu. Dodatkowe funkcje mają być dostępne poprzez różnego rodzaju wtyczki i boty, które będą mogli tworzyć sami użytkownicy. Na konferencji Google I/O zaprezentowane zostały m.in. rozszerzenia umożliwiające autokorektę błędów (w języku angielskim), ułatwiające wstawianie mapek z Google Maps oraz automatyczne tłumaczenie tekstu oparte na Google Translate.
API.
Google Wave udostępnia API, które umożliwia:
Historia.
Pierwsza oficjalna prezentacja wersji testowej odbyła się 27 maja 2009 na konferencji Google I/O. Po prezentacji program był dostępny tylko dla gości konferencji, od 30 września 2009 Google Wave jest oficjalnie dostępny dla 100 tys. osób.
19 maja 2010 usługa została przeniesiona do Google Labs i można się już rejestrować bez zaproszeń.
4 sierpnia 2010 Google ogłosiło poprzez swój oficjalny blog zakończenie rozwoju usługi Wave i jej zamknięcie z końcem roku 2010.
1 maja 2012 Google ostatecznie ogłosiło wycofanie usługi Wave ze swojej oferty.

</doc>
<doc id="1799499" url="https://pl.wikipedia.org/wiki?curid=1799499" title="Google Fala">
Google Fala



</doc>
<doc id="1799500" url="https://pl.wikipedia.org/wiki?curid=1799500" title="Jeziorna (przystanek kolejowy)">
Jeziorna (przystanek kolejowy)

Jeziorna – zlikwidowana wąskotorowa stacja kolejowa w Konstancinie-Jeziornie, w dzielnicy Jeziorna, w województwie mazowieckim, w Polsce.

</doc>
<doc id="1799501" url="https://pl.wikipedia.org/wiki?curid=1799501" title="Langenbach">
Langenbach



</doc>
<doc id="1799504" url="https://pl.wikipedia.org/wiki?curid=1799504" title="Nagrobek Stefana Batorego">
Nagrobek Stefana Batorego

Nagrobek Stefana Batorego znajduje się w kaplicy Mariackiej na Wawelu. Nagrobek wykonał Santi Gucci w 1595 roku.
W związku z tym nagrobkiem zachowała się umowa między Anną Jagiellonką a Santim Guccim z 5 maja 1594 roku. Dotyczyła przebudowy kaplicy mariackiej, a także zawierała opis nagrobka artysty, który okazał się nie być do końca zgodny z wyglądem pomnika dziś.
Stefan Batory zmarł w Grodnie 12 grudnia 1586 roku i początkowo zwłoki pochowano w Łobzowie. Następnie przeniesiono je do kaplicy Najświętszej Marii Panny przy katedrze wawelskiej, którą w sześć lat później zaczęto przekształcać na nagrobne mauzoleum.
Kapituła Krakowska zezwoliła na umieszczenie nagrobka, którego jedyną fundatorką była jego żona Anna Jagiellonka. Przekształcając kaplicę na królewskie mauzoleum, uszanowano w znacznym stopniu jej gotycką strukturę, pozostawiono sklepienie o trójkątnych przęsłach i wysokie ostrołukowe arkady wejścia, .
Opis nagrobka.
Nagrobek wykonany został z białego pińczowskiego kamienia, czerwonego marmuru węgierskiego i alabastru. Jest to nagrobek w typie trójdzielnym z zupełnym zaprzeczeniem idei klasycyzmu. Jego kompozycja jest trójosiowa, oparta na zredukowanym schemacie łuku triumfalnego z wysokim cokołem i dekoracyjnym zwieńczeniem.
Zasadnicze podziały nagrobka wyznacza jego podstawa, wysoki, dwukondygnacyjny cokół o wybrzuszonej na kształt sarkofagu kondygnacji górnej. Kolumny natomiast rozgraniczają zasadnicze części pomnika. Podział, który istnieje między nimi dzieli się na trzy płytkie wnęki o archiwoltach wspartych na filarach co powtarza właśnie schemat łuku triumfalnego. Arkada środkowa, szeroka i wysoka, przeciągnięta gzymsem, dzieli się na dwie części: dolną wypełnia całkowicie płyta prostokątna z wypukło-rzeźbioną figurą króla, górna w kształcie lunety, przeznaczona na umieszczenie tablicy z napisem, podtrzymywanej przez aniołki. W bocznych wnękach ustawiono posagi z białego kamienia pińczowskiego, personifikujące cnoty zmarłego, Roztropność i Męstwo. Postaci nie mieszczą się w niszach, stoją w lekkim kontrapoście, ubrane w antykizowane szaty prezentują w dłoniach swoje atrybuty: węża i gołębia oraz kolumnę i lwa.
Środkowa, górna część wyróżnia się swoimi rozmiarami i dominantą jaką jest tympanon wypełniony kartuszami herbowymi: herby Polski, Litwy i Sforzów z inicjałami Anny Jagiellonki.
Bogata i zróżnicowana, w znacznej mierze wyrażająca treści symboliczne, dekoracja nagrobka, jest podporządkowana jego architekturze, lecz jednocześnie ją przesłania. Tworzą ja przede wszystkim zwijane, wsparte na lwich łapach kartusze nałożone na postumenty cokołu, z których dwa z herbem Batorych Wilcze Zęby, stanowią korzenie kolumn. Środkowy wypełnia alegoryczna scena przejęta z medalu sławiącego króla za odzyskanie Inflant w 1582 roku. Postumenty dolnej części cokołu zdobią maski lwów po obu stronach, pośrodku czaszka z piszczelami. Te elementy ułożone po trzy stanowią osiowość pomnika.
Zakończeniu szczytu odpowiadały nieistniejące już figurki aniołów ustawione na nasadnikach na osiach kolumn, a kompozycję tę dopełniają wmurowane w ścianę za tympanonem bogate panoplia i smukłe dwuuszne amfory płomieniste, wieńczące postumenty bocznych spływów.
Oprócz tych zasadniczych akcentów, całą niemal powierzchnię nagrobka zdobi drobna ornamentacja, która rozbija płaszczyzny, a barwnością przypomina dzieło malarskie (kartusze, przeznaczone na napisy, marmurowe wstawki, rzędy płaskich listków podpierających niejako gzymsy, kobiece główki, maszkaron nad tablicą i rozetki).
Figura Batorego.
Stanowiąca główny akcent nagrobka, marmurowa płyta z wypukło-rzeźbioną figurą zmarłego władcy została umieszczona w części centralnej. Uderza daleka od naturalizmu, wystudiowaną pozą postaci i traktowaniem płaszczyznowo – linearnym i zarazem precyzyjnym odkuciem szczegółów. Takie płaszczyznowe ujęcie było wynikiem odejścia i zaniku nagrobka tumbowego, wolnostojącego i związanie pomnika grobowego z murami wnętrza kaplicy.
Król spoczywa na wznak, lecz z torsem wspartym na prawej ręce, głowę ma uniesioną, a nogi skrzyżowane. Przedstawiony w bogatej, pełnej zbroi, ma ornamentowany pancerz, krótką, wzorzystą spódnicę kaftana. W królewskim płaszczu w lewej ręce trzyma jabłko, w prawej berło. Uroczystego stroju dopełnia korona, łańcuch i szarfa na piersiach. Te atrybuty jak i strój króla zostały ściśle podporządkowane kompozycyjnym zasadom ożywionego i nienaturalnego układu figury. Stalowy napierśnik wygina się pod ciężarem ciała, płaszcz tworzy pod łokciem muszlowate wygięcie, równoważąc wraz z księgą wystające stopy po przeciwnej stronie.
Twarz zmarłego o wysokim czole i niewielkim nosie, a także wysoko podniesionych łukach brwiowych i długich wąsach jest zgodna z portretami Stefana Batorego. Ręce też wskazują na trafną obserwację modela. Modelunek głowy i rąk przejawia się w linearno-płaszczyznowym traktowaniu o charakterystycznej stylizacji, który cechuje całą kompozycję nagrobka.
Włosy złożone są jakby z drobnych łusek, okalają twarz, a łuki brwi przerywają drobne nacięcia, które bardziej markują niż odtwarzają włosy. Jeszcze bardziej graficzne są zmarszczki, które przypominają miedzioryty, przekreślają one falistymi kreskami czoło i powieki zamkniętych oczu. Batory ukazany jest jako wódz.

</doc>
<doc id="1799507" url="https://pl.wikipedia.org/wiki?curid=1799507" title="Klarysew (przystanek kolejowy)">
Klarysew (przystanek kolejowy)

Klarysew – zlikwidowany wąskotorowy kolejowy przystanek osobowy w Konstancinie-Jeziornie, w dzielnicy Klarysew, w województwie mazowieckim, w Polsce. Budynek dworcowy pochodzi z 2. połowy XIX wieku. Znajduje się przy ulicy Warszawskiej 64.

</doc>
<doc id="1799508" url="https://pl.wikipedia.org/wiki?curid=1799508" title="Bitwa nad rzeką Sobat">
Bitwa nad rzeką Sobat

Bitwa nad rzeką Sobat – starcie między bojówkami plemienia Nuerów, a armia sudańską odpowiedzialną za transport żywności rzeką Sobat. Do ataku bojowników doszło 12 czerwca 2009 roku.
Tło.
Konflikt pomiędzy plemionami nomadów narastał z powodu kurczących się zasobów naturalnych. Plemiona rywalizowały ze sobą o miejsca na pastwiska dla zwierząt, a także o wodę pitną. Obszar Kordofanu Południowego został dodatkowo dotknięty suszą. W 2005 roku na tym terenie skończyła się długa wojna domowa. Dodatkowo rejon był zdestabilizowany konfliktem w Darfurze.
Drobne walki wybuchały już na początku 2009 roku. W wyniku nich zginęło ok. 900 cywilów Do dużego starcia doszło 26 maja 2009, kiedy to 2000 bojowników na koniach z plemienia Rizeigat zaatakowała Misseriya pod wsią Majram.
Po ulewnych opadach deszczów drogi w Południowym Sudanie były zalane i jedyna drogą transportu pomocy dla mieszkańców Południa Sudanu była rzeka.
Bitwa.
Konwój ONZ składający się z 27 barek płynął rzeką Sobat z Nasir do Akobo w Południowym Sudanie pod granicą z Etiopią. Konwój działających pod auspicjami ONZ, Światowego Programu Żywnościowego (WFP) miał nieść pomoc dla od 18 000 do 135 000 osób przesiedlonych w wyniku walk plemiennych, które pochłonęły setki ofiar.
Transport został zatrzymany 12 czerwca ok. 10-20 mil na północ od Nasir przez członków plemienia Jikany Nuer. Zażądali przeszukania barek, w celu dowiedzenia się czy nie jest tam transportowana broń dla Lou Nuer, wrogów Jikany Nuer. Mimo iż nie znaleźli broni i amunicji otworzyli ogień. Konwój próbował kontynuować podróż, lecz wywiązała się walka z żołnierzami sudańskimi. W wyniku walki zginęło 40 żołnierzy SPLA, a 30 odniosło rany. Rannych przewieziono do szpitala w Nasir prowadzonego przez Lekarzy bez Granic.
Dzień później okazało się, że zatopiono aż 735 ton żywności.

</doc>
<doc id="1799509" url="https://pl.wikipedia.org/wiki?curid=1799509" title="Joanna Budniok-Feliks">
Joanna Budniok-Feliks

Joanna Maria Budniok-Feliks (ur. 21 sierpnia 1956 w Katowicach) – polska aktorka teatralna i dubbingowa, znana z serialu Klan. W 1979 ukończyła studia na PWST w Krakowie.

</doc>
<doc id="1799511" url="https://pl.wikipedia.org/wiki?curid=1799511" title="Parafia Najświętszego Serca Pana Jezusa w Easthampton">
Parafia Najświętszego Serca Pana Jezusa w Easthampton

Parafia Najświętszego Serca Pana Jezusa w Easthampton (ang. "Sacred Heart of Jesus Parish") – parafia rzymskokatolicka położona w Easthampton, Massachusetts, Stany Zjednoczone.
Była ona jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest związana z kultem Najświętszego Serca Pana Jezusa.
Ustanowiona w 1909 roku.
Zamknięta 30 czerwca 2010
Historia.
„Johnny Appleseed” w polskich parafiach w zachodnim Massachusetts, powiedział ks. Władysław Kiełbasinski, w dniu 10 listopada 1907, podczas odprawiania mszy św. w ratuszu Easthampton, nawiązując do pierwszej kolekty, 9.97 dolarów, jako początek funduszu na budową nowego kościoła.
18 listopada 1909, ks. Jan Mard zostaje pierwszym proboszczem nowej parafii.
31 sierpnia 1919 rozpoczęto naukę w nowej szkole pw. Najświętszego Serca Pana Jezusa.

</doc>
<doc id="1799513" url="https://pl.wikipedia.org/wiki?curid=1799513" title="Szenrab">
Szenrab

Szenrab, Szenrab Miwo (transliteracja Wyliego: gshen rab mi bo), Tonpa Szenrab (transliteracja Wyliego: "ston pa gshen rab") – według tybetańskiej tradycji bön półlegendarny założyciel tej religii. Jako pierwszy nauczał zasad dzogczen, uważanego za kwintesencję tej doktryny.

</doc>
<doc id="1799515" url="https://pl.wikipedia.org/wiki?curid=1799515" title="Parafia Najświętszego Serca Pana Jezusa w Greenfield">
Parafia Najświętszego Serca Pana Jezusa w Greenfield

Parafia Najświętszego Serca Pana Jezusa w Greenfield (ang. "Sacred Heart Parish") – parafia rzymskokatolicka położona w Greenfield, Massachusetts, Stany Zjednoczone.
Była jedną z wielu etnicznych, polonijnych parafii rzymskokatolickich w Nowej Anglii.
Nazwa parafii była związana z kultem Najświętszego Serca Pana Jezusa.
Ustanowiona w 1912 roku. Parafia zamknięta w 2009 roku i połączona z parafią Matki Boskiej Częstochowskiej w Turners Falls.

</doc>
<doc id="1799516" url="https://pl.wikipedia.org/wiki?curid=1799516" title="Parafia Różańca Świętego w Hadley">
Parafia Różańca Świętego w Hadley

Parafia Różańca Świętego (ang. "Holy Rosary Parish") – parafia rzymskokatolicka położona w Hadley, Massachusetts, Stany Zjednoczone. 
Była ona jedną z wielu etnicznych, polonijnych parafii rzymskokatolickich w Nowej Anglii. 
Nazwa parafii jest związana z kultem Różańca Świętego.
Ustanowiona w 1916 roku. W 1998 roku połączono parafię Różańca Świętego i parafię św. Jana. W ich miejsce powstała parafia Najświętszego Odkupiciela.

</doc>
<doc id="1799517" url="https://pl.wikipedia.org/wiki?curid=1799517" title="Iwan Kalajew">
Iwan Kalajew

Iwan Płatonowicz Kalajew, Иван Платонович Каляев (ur. 6 czerwca 1877 w Warszawie, zm. 23 maja 1905 w Petersburgu) – rosyjski działacz partii eserowców. Dokonał udanego zamachu na wielkiego księcia Sergiusza Aleksandrowicza Romanowa.
Życiorys.
Był synem rosyjskiego inspektora policji pracującego w Warszawie i jego żony Zofii Piotrowskiej, Polki z pochodzenia. Studiował na uniwersytecie moskiewskim, a następnie petersburskim od 1897, jednak został relegowany z uczelni za udział w zamieszkach studenckich. Po krótkim aresztowaniu trafił na zesłanie do Jekaterinosławia. Jego zaangażowanie polityczne stało się przyczyną odmowy umożliwienia mu ponownej nauki na wyższej uczelni. W 1901 wstąpił do Socjaldemokratycznej Partii Robotniczej Rosji, którą jednak szybko opuścił, zniechęcony do proponowanej przez nią taktyki cierpliwej pracy propagandowej wśród robotników. Po odbyciu zesłania udał się do Lwowa, gdzie związał się z emigracyjną organizacją rewolucyjną. Miał dokonywać przemytu rewolucyjnej literatury do Rosji, jednak został zatrzymany w Berlinie z nielegalnymi publikacjami i wydany władzom rosyjskim. Po krótkim pobycie w więzieniu w Warszawie został ponownie skazany na osiedlenie administracyjne w Jarosławiu.
W Jarosławiu Kalajew został przez Borysa Sawinkowa i Aleksego Remizowa, działaczy partii eserowskiej, ostatecznie przekonany co do słuszności taktyki terroru indywidualnego. Spotkał się z Jewno Azefem, przywódcą organizacji bojowej eserowców, i zadeklarował swoją chęć do czynnego uczestnictwa w zabójstwach politycznych. Współorganizował zamach na ministra spraw wewnętrznych Wiaczesława Plehwego, po czym zgodził się zostać bezpośrednim wykonawcą zamachu na wielkiego księcia Sergiusza Aleksandrowicza Romanowa, generała gubernatora Moskwy, stryja cara Mikołaja II Romanowa. Zamach został wyznaczony na 15 lutego 1905, gdy książę miał udać się do Teatru Bolszoj. Kalajew, uzbrojony w bombę domowej produkcji, oczekiwał przed teatrem, jednak zrezygnował z dokonania zamachu, gdy ujrzał w karecie wielkiego księcia również jego żonę, wielką księżnę Elżbietę oraz ich dwoje adoptowanych dzieci. Kalajew zobowiązał się jednak do powtórzenia zamachu w dwa dni później, o ile wielki książę będzie w powozie sam. Tym razem do zamachu doszło; bomba rozerwała powóz i na miejscu zabiła Sergiusza. Kalajew został aresztowany na miejscu zdarzenia.
W trakcie, gdy Kalajew oczekiwał na proces, wielka księżna Elżbieta Fiodorowna zdecydowała się odwiedzić go, w nadziei na wywołanie w nim wyrzutów sumienia i nawrócenie. Zadeklarowała, że wybaczyła mu zabójstwo jej męża. Kalajew, choć wierzący, pozostał jednak nieugięty, twierdząc, że zabójstwo było aktem sprawiedliwości społecznej. Został skazany na śmierć i stracony przez powieszenie 23 maja 1905.
Twórczość literacka.
Kalajew, także jako członek organizacji terrorystycznej, pisał wiersze, w których powtarzały się motywy religijne i refleksja nad panującą sytuacją społeczną. Wśród towarzyszy z organizacji określany był pseudonimem "Poeta". Po jego straceniu eserowcy wydali anonimowo tom jego utworów.
Iwan Kalajew jest jednym z głównych bohaterów sztuki Alberta Camusa "Sprawiedliwi".

</doc>
<doc id="1799518" url="https://pl.wikipedia.org/wiki?curid=1799518" title="Piaseczno Zalesie">
Piaseczno Zalesie

Piaseczno Zalesie – dawna wąskotorowa stacja kolejowa w Piasecznie, w dzielnicy Zalesie Dolne, w województwie mazowieckim, w Polsce. Obecnie czynny przystanek osobowy. Zachował się zabytkowy budynek dworca z XIX wieku.

</doc>
<doc id="1799519" url="https://pl.wikipedia.org/wiki?curid=1799519" title="Indykan (ester)">
Indykan (ester)

Indykan, "siarczan 3-indoksylu" – organiczny związek chemiczny z grupy estrów. Powstaje w organizmie człowieka w wyniku utlenienia indolu i związania go z kwasem siarkowym. Proces ten ma miejsce w wątrobie. Sam indykan wydalany jest wraz z moczem.
Prawidłowa ilość wydalanego indykanu to 4,0–20 mg (0,016–0,08 mmol) w ciągu doby. Jego wzrost obserwuje się w ostrej niedrożności jelit, zapaleniu otrzewnej, niektórych chorobach zakaźnych np. durze brzusznym (ponieważ wówczas nasila się produkcja substratu, jakim jest indol).
Indykan jest uważany za wskaźnik intensywności procesów gnilnych w jelicie grubym.
Zmniejszoną ilość indykanu w moczu obserwuje się głównie w chorobach nerek np. niewydolności tego narządu.
Podwyższony poziom indykanu, zarówno w formie siarczanu, jak i glikozydu indoksylu, występuje w chorobie Hartnupów.
Do wykrywania indykanu najczęściej stosuje się próbę Obermayera.

</doc>
<doc id="1799520" url="https://pl.wikipedia.org/wiki?curid=1799520" title="Cytadela (ujednoznacznienie)">
Cytadela (ujednoznacznienie)



</doc>
<doc id="1799524" url="https://pl.wikipedia.org/wiki?curid=1799524" title="Kinzig">
Kinzig

Niemcy:
Szwajcaria:
Inne:
Zobacz też:

</doc>
<doc id="1799526" url="https://pl.wikipedia.org/wiki?curid=1799526" title="Entrez">
Entrez

Entrez – system służący do uzyskiwania danych, rozwijany przez National Center for Biotechnology Information (NCBI). Zapewnia zintegrowany dostęp do różnych dziedzin danych, takich jak literatura, sekwencje nukleotydów i białek, kompletne genomy, czy struktury trójwymiarowe. Zaawansowana opcja wyszukiwania podaje nie tylko dokładny wynik wyszukiwania, lecz również związane rekordy z tej samej domeny, które nie mogły być uzyskane w inny sposób, oraz powiązanych rekordów z innych domen. Entrez obsługuje wiele baz danych, m.in.: PubMed, PubMed Central, OMIM, OMIA, PubChem Compound, PubChem Substance. Entrez jest jednym z najpowszechniej używanych systemów uzyskiwania danych z biologicznych internetowych baz danych.

</doc>
<doc id="1799527" url="https://pl.wikipedia.org/wiki?curid=1799527" title="Parafia Trójcy Świętej w Hatfield">
Parafia Trójcy Świętej w Hatfield

Parafia Trójcy Świętej w Hatfield (ang. "Holy Trinity Parish") – parafia rzymskokatolicka położona w Hatfield, Massachusetts, Stany Zjednoczone.
Była ona jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest związana z kultem Trójcy Świętej.
Ustanowiona w 1916 roku.
Parafia zamknięta pod koniec 2009 roku.

</doc>
<doc id="1799530" url="https://pl.wikipedia.org/wiki?curid=1799530" title="Agencja Rozwoju Przemysłu S.A.">
Agencja Rozwoju Przemysłu S.A.



</doc>
<doc id="1799532" url="https://pl.wikipedia.org/wiki?curid=1799532" title="Herb gminy Gromnik">
Herb gminy Gromnik

Herb gminy Gromnik przedstawia:
Herb przyjęty został 26 czerwca 2006 roku.

</doc>
<doc id="1799533" url="https://pl.wikipedia.org/wiki?curid=1799533" title="Lodowiec Zalewskiego">
Lodowiec Zalewskiego

Lodowiec Zalewskiego (ang. "Zalewski Glacier") - lodowiec na Wyspie Króla Jerzego, między szczytem Belweder a grzbietem Cytadela. Odchodzi od Kopuły Warszawy, schodząc ku zatoce Goulden Cove (część fiordu Ezcurra w Zatoce Admiralicji). Nazwę nadała polska ekspedycja naukowa na cześć Seweryna Macieja Zalewskiego - uczestnika i kierownika kilku wypraw naukowych na Spitsbergen i do Antarktyki. 

</doc>
<doc id="1799534" url="https://pl.wikipedia.org/wiki?curid=1799534" title="Rafał Wójcik">
Rafał Wójcik



</doc>
<doc id="1799536" url="https://pl.wikipedia.org/wiki?curid=1799536" title="Parafia Matki Bożej Bolesnej w Holyoke">
Parafia Matki Bożej Bolesnej w Holyoke

Parafia Matki Bożej Bolesnej w Holyoke (ang. "Mater Dolorosa Parish") – parafia rzymskokatolicka położona w Holyoke, Massachusetts, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem Matki Bożej Bolesnej, a wspomnienie liturgiczne ustanowione zostało 15 września.
Ustanowiona w 1896 roku.
W 1 lipca 2011 roku, połączono parafię Matki Bożej Bolesnej i parafię św. Krzyża. W ich miejsce powstała parafia Matki Boskiej Krzyża.

</doc>
<doc id="1799537" url="https://pl.wikipedia.org/wiki?curid=1799537" title="Zamach w Kirkuku (30 czerwca 2009)">
Zamach w Kirkuku (30 czerwca 2009)

Zamach bombowy w Kirkuku miał miejsce 30 czerwca 2009 roku. W tym dniu w mieście leżącym w północnej części Iraku eksplodował samochód pułapka. W wyniku eksplozji pojazdu zginęło 40 osób, a 136 odniosło rany.
Zamach.
Do wybuchu doszło wieczorem na zatłoczonym targowisku w kurdyjskiej części Kirkuku, gdzie występują napięcia między Kurdami i Arabami. W dniu wybuchu, wojska amerykańskie opuściły irackie miasta. Premier Iraku Nouri al-Maliki ogłosił 30 czerwca świętem narodowym, jako odzyskanie suwerenności kraju.
Tuż po zamachu w którym życie straciło 40 osób, Peszmergowie zabezpieczyli 250 kilogramów trinitrotoluenu (TNT), które znajdowało się w samochodzie podróżującym z Kirkuku do Sulaymaniyah.

</doc>
<doc id="1799540" url="https://pl.wikipedia.org/wiki?curid=1799540" title="Zalewski Glacier">
Zalewski Glacier



</doc>
<doc id="1799541" url="https://pl.wikipedia.org/wiki?curid=1799541" title="Parafia Wszystkich Świętych w Housatonic">
Parafia Wszystkich Świętych w Housatonic

Parafia Wszystkich Świętych w Housatonic (ang. "All Saints Parish") – parafia rzymskokatolicka położona w Housatonic, Massachusetts, Stany Zjednoczone.
Była jedną z wielu etnicznych, polonijnych parafii rzymskokatolickich w Nowej Anglii.
Parafia została dedykowana Wszystkim Świętym.
Ustanowiona w 1913 roku. 
W 2009 roku zamknięto i połączono parafię Wszystkich Świętych i parafię Bożego Ciała (ang. "Corpus Christi") w jedną.

</doc>
<doc id="1799543" url="https://pl.wikipedia.org/wiki?curid=1799543" title="Parafia Niepokalanego Poczęcia Najświętszej Maryi Panny w Indian Orchard">
Parafia Niepokalanego Poczęcia Najświętszej Maryi Panny w Indian Orchard

Parafia Niepokalanego Poczęcia Najświętszej Maryi Panny w Indian Orchard (ang. "Immaculate Conception Parish") – parafia rzymskokatolicka położona w Indian Orchard, Massachusetts, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Parafia została dedykowana Niepokalanemu Poczęciu Najświętszej Maryi Panny
Ustanowiona w 1904 roku.
Parafia stara się o status historycznego obiektu i wpisania jej do National Register of Historic Places w celu ochrony zabytkowych obiektów parafialnych.

</doc>
<doc id="1799544" url="https://pl.wikipedia.org/wiki?curid=1799544" title="Parafia Chrystusa Króla w Ludlow">
Parafia Chrystusa Króla w Ludlow

Parafia Chrystusa Króla w Ludlow (ang. "Christ the King Parish") – parafia rzymskokatolicka położona w Ludlow, Massachusetts, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem Chrystusa Króla.
Ustanowiona w 1948 roku.

</doc>
<doc id="1799546" url="https://pl.wikipedia.org/wiki?curid=1799546" title="Parafia św. Jana Kantego w Northampton">
Parafia św. Jana Kantego w Northampton

Parafia św. Jana Kantego w Northampton (ang. "St. John Cantius Parish") – parafia rzymskokatolicka położona w Northampton, Massachusetts, Stany Zjednoczone.
Była ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z patronem św. Janem Kantym.
Ustanowiona w 1904 roku. Parafia zamknięta pod koniec 2009. Weszła w skład parafii św. Elżbiety.

</doc>
<doc id="1799547" url="https://pl.wikipedia.org/wiki?curid=1799547" title="Kanał Iławski">
Kanał Iławski

Kanał Iławski – kanał na Pojezierzu Iławskim, łączący Kanał Elbląski od śluzy Miłomłyn w Miłomłynie z jeziorem Jeziorak poprzez jezioro Dauby; długość ok. 10 km; otwarty w 1860 r.
Kanał ten jest atrakcyjny w turystyce wodnej, ponieważ wchodzi w skład zespołu drogi wodnej Kanału Elbląskiego. Umożliwia połączenie w turystyce wodnej Ostródy z Iławą oraz Ostródy z Zalewem, jako niezależne odgałęzienie od głównego Kanału Elbląskiego. Mimo nieco mniejszej szerokości od Kanału Elbląskiego Kanał Iławski jest dostępny dla wszystkich standardowych jachtów i ma rangę szlaku międzynarodowego. Oprócz kilku niekłopotliwych mostów kanał ten posiada atrakcje hydrotechniczne. Kanał Iławski przecina po usypanej grobli przez Jezioro Karnickie, które sztucznie zostało podzielone na dwie części: Jezioro Karnickie i jezioro Jezierzno. Ponieważ poziom wody tego jeziora jest niższy o ok. 2–3 metry (w zależności od źródeł) od poziomu wód Jezioraka, zamiast podwyższać poziom wody lub budować dwie śluzy, usypano na dnie jeziora wał o wysokości 6 metrów, długości 484 metrów i szerokości 50 metrów. Środkiem wału poprowadzono uszczelnioną rynnę kanału szerokości 10 metrów i głębokości 1,5 metra. Na kanale zlokalizowane są wrota bezpieczeństwa (Ligowo – o szerokości 4,4 m, co ogranicza maksymalną szerokość jachtu mogącego przepłynąć kanałem). Wrota przypominają nieco wrota śluzy.

</doc>
<doc id="1799548" url="https://pl.wikipedia.org/wiki?curid=1799548" title="Tregczod">
Tregczod

Tregczod, tregczie (Wylie: "khregs-chod") – jedna z zaawansowanych praktyk medytacyjnych w tybetańskiej tradycji dzogczen. Termin ten znaczy dosłownie "swobodne odcięcie", a polega na pozostawaniu w stanie kontemplacji w pierwotnej, naturalnie czystej esencji umysłu, określanej mianem kunszi. 

</doc>
<doc id="1799550" url="https://pl.wikipedia.org/wiki?curid=1799550" title="Parafia Świętej Rodziny w Pittsfield">
Parafia Świętej Rodziny w Pittsfield

Parafia Świętej Rodziny w Pittsfield (ang. "Holy Family Parish") – parafia rzymskokatolicka położona w Pittsfield, Massachusetts, Stany Zjednoczone.
Była jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest związana z kultem Świętej Rodziny.
Ustanowiona w 1912 roku. Parafia została zamknięta w 2008 roku.
Historia.
W 1912 roku, delegacja polonijnej społeczności w składzie: Józef Ziemak, Józef Zaorski i Stanley Pisiewski zwróciła się do biskupa Thomas Bevan w Springfield o polskiego kapłana, jako założyciela nowej polonijnej parafii w Pittsfield. Ponieważ sprawa nie została rozstrzygnięta natychmiast i pozytywnie, kilka miesięcy później, ks. Franciszek Kołodziej, proboszcz z Adams, Massachusetts, napisał list do biskupa w Springfield w imieniu delegacji, podkreślając konieczność ustanowienia polskiej parafii w Pittsfield. Ich wysiłek zostały nagrodzony. Biskup, w odpowiedzi na petycję delegatów i ks. Kołodzieja, mianował proboszczem polskiej społeczności w Pittsfield, polskiego księdza, Bolesława Bojanowskiego.
18 stycznia 1913, ks Bolesław Bojanowski przybył do Pittsfield jako duszpasterz wszystkich Polaków w mieście i jego okolicach. Na nim spoczął obowiązek organizowania życia Kościoła, w jego terytorium i utworzenia nowej parafii. I tak, w krótkim czasie powstała nowa polska parafia pod nazwą Niepokalanego Poczęcia Matki Bożej. Od tego czasu Polacy mieli swoje własne nabożeństwo prowadzone przez polskiego księdza. Nie mając jednak własnego kościoła, mogli wysłuchać mszy w kościele św. Karola, dzięki uprzejmości miejscowego proboszcza. Ks. Bojanowski wykonywał obowiązki proboszcza, w rzeczywistości tylko przez trzy miesiące, w swojej nowo utworzonej parafii Niepokalanego Poczęcia w kaplicy przy Linden St.
W 1921 roku biskup przysłał ks. Józefa Stanczyka jako nowego proboszcza.
Nowy proboszcz odziedziczył wyjątkowo trudną sytuację w Pittsfield. Jednak po pewnym czasie, dzięki swojej dobroci i prostocie, ks. Stańczyk uzyskał pełne poparcie swoich parafian, którzy bardzo chętnie pracowali wspólnie dla dobra i rozwoju parafii. Obecna kaplica na Linden St. była niewystarczająca do zaspokojenia potrzeb stale rosnącej populacji. Powstał plan budowy nowego kościoła. Tak się złożyło, że w tym czasie w Pittsfield duży budynek o nazwie "Old Car Barn" został wystawiony na sprzedaż. Po konsultacji z parafianami ks. Stańczyk zakupił za 8500 dolarów wymieniony budynek przy Seymour St. W budynku tym wcześniej przechowywano tramwaje. Parafianie chętnie podjęli się zebrania funduszy na pokrycie kosztów budowy i pomagali w przebudowie "Old Car Barn" na budynek kościelny. Przy wspólnym wysiłku całej parafii rozpoczęte prace zakończyły się sukcesem. Koszt przebudowy, naprawy i wyposażenia wyniósł około 60 000 dolarów. W 1924 roku miasteczko Pittsfield było świadkiem konsekracji nowego kościoła, który przybrał nowe imię Parafia Świętej Rodziny.
Dolną część budynku przerobiono na szkołę. Lekcje zaczęły się w 1922 i odbywały się trzy razy w tygodniu.

</doc>
<doc id="1799551" url="https://pl.wikipedia.org/wiki?curid=1799551" title="Korozja metali">
Korozja metali

Korozja metali (łac. "corrosio" – zżeranie) – procesy stopniowego niszczenia (korozji) struktury metalu w wyniku jego chemicznych reakcji ze składnikami otoczenia lub procesów elektrochemicznych. W wielu przypadkach kierunek przemian i ich szybkość zależą również od czynników fizycznych (np. naprężenia w elementach obciążonej konstrukcji, zewnętrzne pole elektryczne, promieniowanie) lub mikrobiologicznych.
Podstawy fizykochemiczne.
Teoretyczny opis procesu korozji opiera się na podstawach termodynamicznych i kinetycznych. Z punktu widzenia termodynamiki chemicznej korozja metali jest nieuchronnym procesem samorzutnym. W naturalnym środowisku termodynamicznie trwałe są tylko nieliczne metale szlachetne, np. platyna, złoto – występują w stanie niezwiązanym, jako samorodki (pierwiastki rodzime). Pozostałe metale–pierwiastki, stosowane od wieków jako metaliczne materiały konstrukcyjne, są uzyskiwane przez wydobycie rud i przetwarzanie w procesach metalurgicznych, z dużym nakładem energii. W czasie tych procesów układ termodynamiczny metal–otoczenie oddala się od stanu równowagi (obniżenie entropii, wzrost potencjałów termodynamicznych).
Wśród przemian, jakim ulegają metale powracające do stanu równowagi z otoczeniem, wyodrębnia się dwie podstawowe grupy:
Są to zwykle procesy wieloetapowe. Szybkość korozji jest zależna od szybkości najwolniejszego z etapów, np. od szybkości dyfuzji tlenu przez zwartą warstwę tlenków, powstających na powierzchni metalu w czasie korozji gazowej.
Korozja elektrochemiczna.
Procesy korozji elektrochemicznej są najbardziej powszechne. Zachodzą w wodzie słodkiej i morskiej, w innych wodnych roztworach elektrolitów, w powietrzu atmosferycznym lub w gruncie (np. w glebie). Istotą procesu jest powstawanie ogniw korozyjnych, w których elektrodami są fragmenty powierzchni korodującego obiektu, o różnych potencjałach standardowych, a obwód elektryczny zamyka ciecz wykazująca przewodnictwo jonowe (warstewka, krople na powierzchni albo ciecz, w której konstrukcja jest zanurzona). W przypadku stali na anodach takich ogniw zachodzi utlenianie żelaza i dodatków stopowych do jonów (kationów), przechodzących do roztworu. Na katodach redukuje się depolaryzator. W naturalnym środowisku jest nim najczęściej rozpuszczony w wodzie tlen, który ulega redukcji do jonów wodorotlenkowych. Rdza (tlenki i wodorotlenki żelaza i innych metali), najczęściej obserwowany objaw korozji metali, jest produktem wtórnych chemicznych reakcji między jonami – produktami reakcji pierwotnych na elektrodach, które są od siebie oddalone.
Korozja chemiczna.
Procesy korozji chemicznej zachodzą w specyficznym środowisku nie przewodzącym prądu elektrycznego:
Utlenianie korodującego metalu zachodzi w czasie bezpośredniego kontaktu z cząsteczkami utleniacza (reakcja chemiczna). W przypadku oddziaływania tlenu powietrza na powierzchnię stali w wysokiej temperaturze tworzy się zgorzelina – warstwa produktów reakcji utleniania. Warstwy tlenków żelaza, powstających na gorących powierzchniach stali niskostopowych w walcowniach i w kuźniach, są zwykle luźno związane z metalem. Samoistnie odpadają po ochłodzeniu wyrobu, albo są usuwane metodami mechanicznymi (np. ciągnienie i przeginanie drutów, piaskowanie lub śrutowanie blach). Wolniej narastające warstwy tlenków mogą być bardzo mocno związane z powierzchnią metalu. W przypadku stali zawierających takie dodatki stopowe jak np. Cr, Cu, Zn, warstwy tlenków są bardzo zwarte. Jeżeli sieci krystaliczne tlenków nie tworzą roztworów stałych z tlenem i składnikami stopu, to kontakt tych reagentów zostaje zablokowany już po wytworzeniu bardzo cienkiej warstewki (zahamowanie reakcji, pasywacja). Jeżeli przynajmniej jeden z reagentów jest rozpuszczalny w sieci tlenku, korozja zachodzi z szybkością malejącą wraz ze wzrostem grubości warstewki (spada szybkość dyfuzji, która decyduje o szybkości całego procesu).
Umowna skala odporności na korozję.
W oparciu o zasady termodynamiki chemicznej przyjmuje się, zgodnie z kryterium zdefiniowanym przez Pourbaix, że metal jest odporny na korozję, jeżeli jest w stanie równowagi termodynamicznej z roztworem o aktywności jonów Mz+ ≥ 10−6 gramojonów/litr.
W praktyce są stosowane skale umowne, takie jak skala dziesięciostopniowa przedstawiona w tabeli. Klasyfikacja dotyczy wyłącznie korozji równomiernej (ogólnej).

</doc>
<doc id="1799552" url="https://pl.wikipedia.org/wiki?curid=1799552" title="Belweder (Wyspa Króla Jerzego)">
Belweder (Wyspa Króla Jerzego)

Belweder - szczyt na Wyspie Króla Jerzego o wysokości 250 m n.p.m. między Lodowcem Zalewskiego a Lodospadem Doktorów, na zachodnim brzegu zatoki Goulden Cove (część fiordu Ezcurra w Zatoce Admiralicji). Szczyt został nazwany przez polską ekspedycję naukową od Belwederu w Warszawie.

</doc>
<doc id="1799553" url="https://pl.wikipedia.org/wiki?curid=1799553" title="Parafia św. Stanisława Biskupa i Męczennika w South Deerfield">
Parafia św. Stanisława Biskupa i Męczennika w South Deerfield

Parafia św. Stanisława Biskupa i Męczennika w South Deerfield (ang. "St. Stanislaus Bishop &amp; Martyr's Parish") – parafia rzymskokatolicka położona w South Deerfield, Massachusetts, Stany Zjednoczone.
Była ona jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest związana z patronem św. Stanisławem ze Szczepanowa.
Ustanowiona w 1908 roku.
Parafia została zamknięta w 2009 roku.

</doc>
<doc id="1799554" url="https://pl.wikipedia.org/wiki?curid=1799554" title="Zamachy w Iraku (23 kwietnia 2009)">
Zamachy w Iraku (23 kwietnia 2009)

Zamachy samobójcze w Iraku miały miejsce 23 kwietnia 2009 roku i były to dwa osobne ataki terrorystyczne przeprowadzone przez Al-Kaidę w Bagdadzie oraz Muqdadiyah. W obu atakach łącznie zginęło 76 osób. Natomiast Los Angeles Times podaje, iż w zamachach zginęło nawet 79 osób.
Zamachy.
Zamach w Bagdadzie.
Co najmniej 28 osób zginęło, kiedy materiał wybuchowy zdetonowany został przez kobietę-samobójczynię w pobliżu posterunku policji. Liczba ofiar jest tak wysoka, ponieważ przed budynkiem stały osoby czekające na pomoc dla bezdomnych. W ataku zostało rannych też 50 osób. Wśród 28 zabitych znalazło się sześciu krajowych oficerów policji, pięcioro dzieci oraz dwóch wolontariuszy Czerwonego Półksiężyca. Jeden z rannych 35-letni Issam Salim oczekujący na autobus na przystanku powiedział, że w chwili eksplozji upadł na ziemie, po czym zobaczył pożar i kłęby czarnego dymu co wywołało chaos wśród ludzi.
Zamach w Muqdadiyah.
Ok. 48 osób zginęło, a 63 zostały ranne w eksplozji która nastąpiła o 12:45 czasu lokalnego (11:45 czasu polskiego) w restauracji Khanqin w miejscowości Muqdadiyah pod Bakubą. W restauracji przebywali irańscy pielgrzymi, którzy zatrzymali się na lunch. 64-letni pielgrzym Kadhumi Sadiq ranny w zamachu powiedział, że podczas gdy kelner obsługiwał klientów, nastąpił potężny wybuch, który zburzył restaurację. Sadiq doznał oparzeń głowy, klatki piersiowej oraz rąk.
Dalsze wydarzenia.
Tego samego dnia w zakrojonej operacji w Bagdadzie aresztowano szefa Al-Kaidy w Iraku Abu Omar al-Bagdadiego, który objął tę funkcję po śmierci Abu Musaba al-Zarkawiego, który zginął w amerykańskich nalotach w 2006 roku.
24 kwietnia 2009 w kolejnej potężnej eksplozji w Bagdadzie zginęło 60 osób.

</doc>
<doc id="1799557" url="https://pl.wikipedia.org/wiki?curid=1799557" title="Parafia Matki Bożej Różańcowej w Springfield">
Parafia Matki Bożej Różańcowej w Springfield

Parafia Matki Bożej Różańcowej w Springfield (Massachusetts) (ang. "Our Lady of the Rosary Parish") – parafia rzymskokatolicka położona w Springfield, Massachusetts, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem Matki Bożej Różańcowej. Wspomnienie liturgiczne obchodzone w drugą niedzielę po oktawie Bożego Ciała
Ustanowiona w 1917 roku. W latach 1918-1960 proboszczem był ksiądz Stanisław Orlemański.
Władze diecezji Springfield ogłosiły, że parafia zostanie zlikwidowana z powodu spadku liczby wiernych i problemów finansowych. Biskup Rozanski w liście do parafian określił swoją decyzję jako „bolesną”, ale konieczną. Ostatnie nabożeństwo, kończące funkcjonowanie wspólnoty, ma odbyć się 28 stycznia 2018 roku. Wierni parafii zostaną przyłączeni do kościoła Niepokalanego Poczęcia Najświętszej Maryi Panny w Springfield.

</doc>
<doc id="1799558" url="https://pl.wikipedia.org/wiki?curid=1799558" title="Parafia Niepokalanego Poczęcia Najświętszej Maryi Panny w Springfield">
Parafia Niepokalanego Poczęcia Najświętszej Maryi Panny w Springfield

Parafia Niepokalanego Poczęcia Najświętszej Maryi Panny w Springfield (ang. "Immaculate Conception Parish") – parafia rzymskokatolicka położona w Springfield, Massachusetts, Stany Zjednoczone.
Była ona jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest związana z kultem Niepokalanego Poczęcia Najświętszej Maryi Panny.
Ustanowiona w 1905 roku.
Parafia została w 2009 roku zamknięta i połączona z Parafią Chrystusa Króla (ang. "Christ the King Parish") w Ludlow. Ponownie otwarta w 2018 r.

</doc>
<doc id="1799559" url="https://pl.wikipedia.org/wiki?curid=1799559" title="Parafia Świętych Apostołów Piotra i Pawła w Three Rivers">
Parafia Świętych Apostołów Piotra i Pawła w Three Rivers

Parafia Świętych Apostołów Piotra i Pawła w Three Rivers (ang. "SS. Peter and Paul Parish") – parafia rzymskokatolicka położona w Three Rivers, Massachusetts, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Ustanowiona w 1903 roku. Została dedykowana Apostołom św. Piotrowi i św. Pawłowi.
Parafia Świętych Apostołów Piotra i Pawła została połączona z parafią św. Anny w 2010 roku, tworząc parafię Miłosierdzia Bożego z obiektów należących do parafii św. Piotra i Pawła.
Historia.
Według rejestru miejskiego, pierwszy polski imigrant przybył do Palmer, Massachusetts w 1886 roku. Dzięki staraniom ks. Franciszka Chałupki, małe, ale szanowane grupy polskich osadników w Three Rivers, Thorndike i Bondsville, zorganizowały, w kwietniu 1895 roku, męskie Towarzystwo św. Józefa w Thorndike.
W 1899 roku, Towarzystwo św. Józefa, wybrało przedstawicielami i komitet, który udał się do Biskupa Daniel T. Beaven wraz z młodym prawnikiem, David Dillon i prawo do zorganizowania i ustanowienia Parafia Świętych Apostołów Piotra i Pawła dla "Four Corners" w Three Rivers zostały im przyznane.
W lipcu 1902 roku, Biskup Daniel T. Beaven mianował ks. Wacława Lenza pierwszym proboszczem dla polskich osadników zamieszkałych w "Four Corners". Na pierwszym spotkaniu wybrano obecne miejsce w miejscowości Three Rivers naprzeciwko Town Hall.

</doc>
<doc id="1799561" url="https://pl.wikipedia.org/wiki?curid=1799561" title="Jarosław Rakicki">
Jarosław Rakicki

Jarosław Wołodymyrowycz Rakicki, ukr. Ярослав Володимирович Ракіцький (ur. 3 sierpnia 1989 roku w Perszotrawenśku) – ukraiński piłkarz występujący na pozycji obrońcy w ukraińskim klubie Szachtar Donieck.
Kariera piłkarska.
Kariera klubowa.
W 2002 rozpoczął karierę piłkarską w juniorskiej drużynie Samara-Meteoryt Pawłohrad, skąd w następnym roku przeszedł do Akademii Piłkarskiej Szachtara Donieck. W 2006 debiutował w trzeciej drużynie Szachtara, a 15 sierpnia 2009 debiutował w podstawowej jedenastce w meczu za Puchar Ukrainy przeciwko Dnistra Owidiopol. 28 stycznia 2019 podpisał kontrakt z Zenitem Petersburg.
Kariera reprezentacyjna.
10 października 2008 zadebiutował w młodzieżowej reprezentacji Ukrainy w zremisowanym 0:0 meczu z Holandią.
10 października 2009 zadebiutował w narodowej reprezentacji Ukrainy w wygranym 1:0 meczu kwalifikacyjnym do MŚ-2010 z Anglią.

</doc>
<doc id="1799562" url="https://pl.wikipedia.org/wiki?curid=1799562" title="Parafia Matki Boskiej Częstochowskiej w Turners Falls">
Parafia Matki Boskiej Częstochowskiej w Turners Falls

Parafia Matki Boskiej Częstochowskiej w Turners Falls (ang. "Our Lady of Czestochowa Parish") – parafia rzymskokatolicka położona w Turners Falls, Massachusetts, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem Matki Boskiej Częstochowskiej.
Ustanowiona w 1909 roku.

</doc>
<doc id="1799563" url="https://pl.wikipedia.org/wiki?curid=1799563" title="Żyły trzustkowe">
Żyły trzustkowe

Żyły trzustkowe (ang. "pancreatic veins") – liczne małe naczynia zbierające krew z trzonu i ogona trzustki. Uchodzą do żyły krezkowej górnej i do żyły śledzionowej.
W literaturze można znaleźć przykłady wyróżniania i nazywania niektórych żył trzustkowych, m.in.:

</doc>
<doc id="1799564" url="https://pl.wikipedia.org/wiki?curid=1799564" title="Parafia św. Marii w Ware">
Parafia św. Marii w Ware

Parafia św. Marii w Ware (ang. "St. Mary's Parish") – parafia rzymskokatolicka położona w Ware, Massachusetts, Stany Zjednoczone.
Była ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem św. Marii.
Ustanowiona w 1905 roku.
Historia.
22 grudnia 1904, do osady, przybyli dwaj misjonarze saletyni, Ojcowie Joseph Fux M.S. i Oswald Loretan M.S. Następnie, o. Joseph Fux M.S. został mianowany pierwszym proboszczem miejscowej parafii.
Pierwsze nabożeństwo dla Polaków odbyło się 1 stycznia 1905, w dolnej części kościoła "All Saints". Pierwsza kolekta na nowy kościół wyniosła 300 dolarów, ale druga zbiórka wyniosła 2,000 dolarów na nową budowę. W 1907 roku, zakończono budowę kościoła w stylu romańsko-gotyckim.
W 1923 roku zakupiono trzy duże dzwony i zainstalowano je w centralnej wieży. W tym samym czasie dolna część kościoła została przebudowana na szkołę z ośmioma klasami.
W tym czasie w Ware było około 2,700 polskich imigrantów, w większości pochodzili z południowej części Polski, z okolic Dąbrowy, Tarnowa, Rzeszowa i Jasła.

</doc>
<doc id="1799565" url="https://pl.wikipedia.org/wiki?curid=1799565" title="Parafia Trójcy Świętej w Westfield">
Parafia Trójcy Świętej w Westfield

Parafia Trójcy Świętej w Westfield (ang. "Holy Trinity Parish") – parafia rzymskokatolicka położona w Westfield, Massachusetts, Stany Zjednoczone, ustanowiona w 1903 roku.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem Trójcy Świętej.

</doc>
<doc id="1799566" url="https://pl.wikipedia.org/wiki?curid=1799566" title="Honda Elysion">
Honda Elysion

Honda Elysion – samochód osobowy o nadwoziu typu van produkowany przez japoński koncern motoryzacyjny Honda Motor Company w latach 2004 - 2013 jako ośmiomiejscowy van, sprzedawany tylko w Japonii. 
Elysion zaprezentowany został podczas salonu samochodowego w Tokio w 2003. Do sprzedaży wszedł 13 maja 2004 roku. 29 września 2005 roku do sprzedaży wprowadzono wersję po restylingu wyposażenia. W 2008 roku przeprowadzono facelifting modelu. W Japonii wykorzystywany do świadczeń transportu miejskiego. Silnik 3.5 V6 był oferowany wyłącznie w wersji Prestige, jego moc to 300 KM w wersji z napędem na przednią oś i 279 KM w wersji z napędem na 4 koła. 

</doc>
<doc id="1799571" url="https://pl.wikipedia.org/wiki?curid=1799571" title="Thogal">
Thogal

Thogal (Wylie: "thod-rgal") – w tybetańskiej tradycji duchowej dzogczen zaawansowane techniki medytacyjne, stosowane dopiero po ustabilizowaniu praktyki tregczod. Thogal polega na pracy z symbolicznymi wizjami odzwierciedlającymi energie przejrzystości pierwotnego stanu kunszi. W celu umożliwienia zamanifestowania się tych wizji z zakamarków umysłu stosuje się zazwyczaj 49-dniowe odosobnienie w całkowitej ciemności. 

</doc>
<doc id="1799572" url="https://pl.wikipedia.org/wiki?curid=1799572" title="Piaseczno Zalesinek">
Piaseczno Zalesinek

Piaseczno Zalesinek – przystanek osobowy kolejki wąskotorowej w Piasecznie, w dzielnicy Zalesinek, w województwie mazowieckim, w Polsce.

</doc>
<doc id="1799573" url="https://pl.wikipedia.org/wiki?curid=1799573" title="Olaf Bodden">
Olaf Bodden

Olaf Bodden (ur. 4 maja 1968 w Kalkar) – niemiecki piłkarz występujący na pozycji napastnika.
Kariera.
Bodden jako junior grał w klubach SG Hasseltoraz Viktoria Goch. W 1989 roku trafił do Borussii Mönchengladbach z Bundesligi. W tych rozgrywkach zadebiutował 28 lipca 1989 roku w przegranym 1:2 meczu z 1. FC Kaiserslautern. W sezonie 1989/1990 rozegrał tam 3 ligowe spotkania. Potem odszedł z klubu.
W 1991 roku Bodden podpisał kontrakt z Hansą Rostock (Bundesliga). Pierwszy ligowy mecz zaliczył tam 3 sierpnia 1991 roku przeciwko 1. FC Nürnberg (4:0). 16 listopada 1991 roku w przegranym 1:2 spotkaniu z Hamburgerem SV strzelił pierwszego gola w trakcie gry w Bundeslidze. W 1992 roku spadł z klubem do 2. Bundesligi. W Hansie spędził jeszcze 2 lata.
W październiku 1994 roku Bodden przeszedł do pierwszoligowego TSV 1860 Monachium. Zadebiutował tam 14 października 1994 w zremisowanym 2:2 ligowym meczu z VfL Bochum. W 1996 roku zajął z TSV 8. miejsce w Bundeslidze, które było najwyższym w trakcie zawodowej kariery Boddena. W 1998 roku zakończył karierę z powodu zespołu chronicznego zmęczenia. W barwach TSV wystąpił w sumie w 67 ligowych meczach i zdobył w nich 25 bramek.

</doc>
<doc id="1799574" url="https://pl.wikipedia.org/wiki?curid=1799574" title="Żędowice (przystanek kolejowy)">
Żędowice (przystanek kolejowy)

Żędowice – czynny przystanek osobowy w sołectwie Żędowice, w województwie opolskim, w powiecie strzeleckim, w gminie Zawadzkie, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="1799576" url="https://pl.wikipedia.org/wiki?curid=1799576" title="Galerina">
Galerina

Galerina Earle (hełmówka) – rodzaj grzybów należący do rodziny "Hymenogastraceae".
Systematyka i nazewnictwo.
Pozycja w klasyfikacji: "Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" według Index Fungorum.
Synonimy naukowe: "Agaricus" trib. Galera Fr., "Galera" (Fr.) P. Kumm., "Galerula" P. Karst., "Phaeogalera" Kühner, "Pholidotopsis" Earle, "Velomycena" Pilát, Schweiz. Z. Pilzk.
Nazwę polską podali Barbara Gumińska i Władysław Wojewoda w 1983 r. W polskim piśmiennictwie mykologicznym należące do tego rodzaju gatunki opisywane były dawniej jako bedłka lub łuskwiak.
Charakterystyka.
Saprotrofy rosnące na mchu, ziemi lub drewnie. Owocniki wysmukłe z cienką skórką, mającą promieniowe strzępki. Kapelusze przeważnie suche, higrofaniczne, ze śladami osłony lub bez nich. Blaszki przyrośnięte. Trzony suche, kosmkowate lub nagie, rzadko ze skórkowatym pierścieniem, czasami ze strefą pierścieniową. Wysyp zarodników rdzawożółty lub rdzawobrązowy. Zarodniki gładkie do brodawkowatych, migdałkowate, zwykle bez pory rostkowej, trama blaszek regularna (strzępki biegną równolegle).
Identyfikacja wielu gatunków hełmówek jest trudna i często konieczna jest analiza ich cech mikroskopowych.

</doc>
<doc id="1799578" url="https://pl.wikipedia.org/wiki?curid=1799578" title="Honda Quint">
Honda Quint

Honda Quint – kompaktowy samochód produkowany w latach 1980–1985. Model ten eksportowany był na rynek azjatycki oraz europejski jako "Honda Quintet", natomiast na rynku australijskim oferowany był przez krótki okres jako "Rover Quintet".

</doc>
<doc id="1799579" url="https://pl.wikipedia.org/wiki?curid=1799579" title="Cytadela (Wyspa Króla Jerzego)">
Cytadela (Wyspa Króla Jerzego)

Cytadela – grzbiet górski na Wyspie Króla Jerzego o wysokości dochodzącej do ok. 300 m n.p.m. Rozciąga się na wzdłuż południowych wybrzeży zatoki Goulden Cove (zachodnia część fiordu Ezcurra w Zatoce Admiralicji), między Lodowcem Zalewskiego a brzegiem małej zatoczki Monsimet Cove. Nazwa, nadana przez polską ekspedycję naukową, pochodzi od Cytadeli Warszawskiej. 

</doc>
<doc id="1799580" url="https://pl.wikipedia.org/wiki?curid=1799580" title="Wolfgang Falck">
Wolfgang Falck

Wolfgang Falck (ur. 19 sierpnia 1910 w Berlinie; zm. 13 marca 2007 w St. Ulrich am Pillersee) – niemiecki as myśliwski z okresu II wojny światowej. 
Życiorys.
Ukończył szkołę oficerską piechoty. Służył m. in w 2 dywizji piechoty w Szczecinie. W 1932 roku ukończył kurs pilotażu w tajnej bazie lotnictwa w Lipiecku. Był instruktorem pilotażu myśliwskiego, adiutantem JG 132 „Richthofen” a także dowódcą 8. JG 132. Następnie został przeniesiony do lotnictwa niszczycielskiego i objął dowództwo nad 2./ZG 76. Podczas kampanii wrześniowej zestrzelił 3 polskie samoloty: PZL 23 „Karasia” z 22 Eskadry Bombowej, 4 września ”Łosia”, 6 września samolot P-11. W dniu 10 stycznia 1940 zestrzelił nad Morzem Północnym Blenheima Mk.IV z 110. Dywizjonu RAF. 18 grudnia 1940 zestrzelił Wellingtona. Podczas kampanii w Danii i Norwegii dowodził I./ZG 1. 9 kwietnia 1940 nad Vaerlose zestrzelił Fokkera D.XXI. 26 czerwca został dowódcą pierwszego pułku nocnych myśliwców NJG 1. 1 października 1940 roku został odznaczony Krzyżem Rycerskim. 1 września 1943 został przeniesiony do sztabu Luftflotte Reich. Został zastępcą dowódcy nocnego lotnictwa myśliwskiego. W 1944 roku został dowódcą JaFü Balkan.

</doc>
<doc id="1799581" url="https://pl.wikipedia.org/wiki?curid=1799581" title="Thigle">
Thigle

Thigle (sanskryt: "bindu") – forma medytacyjna w tradycji buddyzmu tybetańskiego, zwłaszcza dzogczen, posiadająca formę punktu lśniącego światła, stanowiącego zalążek wizji, będącej manifestacją energii umysłu.

</doc>
<doc id="1799582" url="https://pl.wikipedia.org/wiki?curid=1799582" title="Zbigniew Błażejczak">
Zbigniew Błażejczak

Zbigniew Błażejczak (ur. 4 marca 1967 w Zielonej Górze) – polski żużlowiec.
Kariera sportowa.
Licencję żużlową zdobył w 1983. Przez całą sportową karierę (1984–1991) reprezentował klub Falubaz Zielona Góra, w barwach którego zdobył cztery medale Drużynowych Mistrzostw Polski (dwa złote – 1985, 1991; srebrny – 1989 i brązowy – 1984), jak również brązowy medal Mistrzostw Polski Par Klubowych (Toruń 1986).
Czterokrotnie startował w finałach Młodzieżowych Indywidualnych Mistrzostw Polski, największy sukces odnosząc w 1985 w Lublinie, gdzie zdobył złoty medal. Był również medalistą Młodzieżowych Drużynowych Mistrzostw Polski (dwukrotnie złotym – Gorzów Wielkopolski 1987 i Bydgoszcz 1988) oraz Młodzieżowych Mistrzostw Polski Par Klubowych (złotym – Rzeszów 1988 i brązowym – Bydgoszcz 1985). W 1985 zwyciężył w końcowej klasyfikacji turnieju o "Brązowy Kask". Dwukrotnie startował w finałach Indywidualnych Mistrzostw Świata Juniorów: w 1986 zajął w Równem X miejsce, a w 1988 w Slanach – XII miejsce. Również dwukrotnie awansował do półfinałów kontynentalnych Indywidualnych Mistrzostw Świata: w 1986 w Landshut zajął XV miejsce, a w 1989 w Rybniku był zawodnikiem rezerwowym.
Problemy z prawem.
W 1992 został wspólnie z innym zielonogórskim żużlowcem Markiem Molką zatrzymany w związku z podejrzeniem popełnienia morderstwa biznesmena Jacka Ostojskiego, a dwa lata później otrzymał wyrok skazujący na 25 lat więzienia. Wyszedł na wolność w 2007 roku.

</doc>
<doc id="1799584" url="https://pl.wikipedia.org/wiki?curid=1799584" title="Cmentarz żydowski w Słomnikach">
Cmentarz żydowski w Słomnikach

Cmentarz żydowski w Słomnikach – kirkut został założony w 1898, przy obecnej ulicy Niecałej. Wskutek dewastacji nie zachowały się na nim oryginalne macewy.
W 1998, dzięki współpracy Związku Żydów Słomniczan w Izraelu, Fundacji Rodziny Nissenbaumów oraz Urzędu Miejskiego w Słomnikach, nekropolia została uporządkowana i ogrodzona. W centralnej części kirkutu postawiono cztery pomniki w kształcie wydłużonych macew, upamiętniające ofiary Szoah. Umieszczono na nim nazwiska 230 rodzin żydowskich, które mieszkały w mieście przed II wojną światową.

</doc>
<doc id="1799586" url="https://pl.wikipedia.org/wiki?curid=1799586" title="Degrassi goes Hollywood">
Degrassi goes Hollywood



</doc>
<doc id="1799587" url="https://pl.wikipedia.org/wiki?curid=1799587" title="Niamsziag">
Niamsziag

Niamsziag – kontemplacja, podstawowa praktyka medytacyjna w tybetańskiej tradycji dzogczen. Określana jest symbolicznie jako "połączenie matki i syna", a mianowicie przejrzystości i śunjaty.

</doc>
<doc id="1799588" url="https://pl.wikipedia.org/wiki?curid=1799588" title="Mistrzostwa Europy w Piłce Siatkowej Mężczyzn 1975">
Mistrzostwa Europy w Piłce Siatkowej Mężczyzn 1975

IX Mistrzostwa Europy w piłce siatkowej mężczyzn 1975 odbyły się w Jugosławii między 18 a 25 października 1975 roku. Mecze rozgrywane były w Krajljevie, Skopju, Suboticy oraz w Belgradzie .
Tytuł sprzed dwóch lat broniła reprezentacja Związku Radzieckiego, która ponownie wywalczyła mistrzostwo.
System rozgrywek.
W turnieju wzięło udział 12 drużyn które zostały podzielone na 3 grupy. Do grupy finałowej awansowały dwa pierwsze zespoły z każdej z grup. Zwycięzca tej grupy zdobywał mistrzostwo. Zespoły z miejsc 3 i 4 z każdej z grup grały ze sobą o miejsca 7-12.
Faza kwalifikacyjna.
Grupa I.
Tabela
Wyniki
Grupa II.
'Tabela
Wyniki
Grupa III.
'Tabela
Wyniki
Faza finałowa.
Grupa dla miejsc 7-12.
Tabela
Wyniki
Grupa mistrzowska.
Tabela
Wyniki

</doc>
<doc id="1799590" url="https://pl.wikipedia.org/wiki?curid=1799590" title="Kielcza (stacja kolejowa)">
Kielcza (stacja kolejowa)

Kielcza – nieczynna stacja kolejowa w miejscowości Kielcza, w województwie opolskim, w powiecie strzeleckim, w gminie Zawadzkie, w Polsce.
Historia.
Ruch pasażerski na stacji został zawieszony w grudniu 2011 roku wraz z wejściem w życie nowego rozkładu jazdy likwidującego cztery pary pociągów relacji Tarnowskie Góry – Opole Główne. Powodem jest wycofanie się województwa śląskiego z organizacji przewozów na tej linii spowodowane niską frekwencją w pociągach.

</doc>
<doc id="1799591" url="https://pl.wikipedia.org/wiki?curid=1799591" title="David Hyde Pierce">
David Hyde Pierce

David Hyde Pierce (ur. 3 kwietnia 1959 w Saratoga Springs) – amerykański aktor telewizyjny, filmowy, głosowy i teatralny.
Życiorys.
Jest najmłodszym dzieckiem Laury Marie Pierce (z domu Hughes) i George’a Hyde’a Pierce’a, który był agentem ubezpieczeniowym i ambitnym aktorem. Ma troje starszego rodzeństwa: siostry, Nancy i Barbarę, oraz brata, Thomasa. We wczesnym dzieciństwie zainteresował się grą na pianinie i często grywał na organach w lokalnym Kościele Episkopalnym. Sztuką aktorską zajął się w szkole średniej. W 1981 został absolwentem Uniwersytetu Yale.
Kariera.
Pierwszą poważną rolą Pierce’a była postać kongresmena Theodore’a Van Horne’a w sitcomie Davida Crane’a i Marty Kauffman (późniejszych twórców kultowych "Przyjaciół") "The Powers That Be", nadawanym przez stację NBC w latach 1992–1993. Emisja serialu została gwałtownie przerwana pomimo pozytywnych opinii krytyków; powodem była niska oglądalność. Wkrótce potem David został zaangażowany do kolejnego telewizyjnego przedsięwzięcia – w sitcomie NBC "Frasier", spin-offie "Zdrówka", przydzielono mu rolę Nilesa Crane’a. Powodem, dla którego twórcy serialu obsadzili artystę w tej roli, było jego podobieństwo do Kelseya Grammera, aktora wcielającego się w postać Frasiera Crane’a, serialowego brata Nilesa. Angaż w przeboju NBC przyniósł Pierce'owi sławę i liczne nagrody (w tym statuetki Emmy), a sam "Frasier" był emitowany przez ponad dekadę, od 1993 do 2004.
Życie prywatne.
David Hyde Pierce, od 2007 zdeklarowany homoseksualista, żyje w związku z Brianem Hargrove'em, scenarzystą i producentem telewizyjnym.

</doc>
<doc id="1799593" url="https://pl.wikipedia.org/wiki?curid=1799593" title="Chłopiec z Marsa">
Chłopiec z Marsa

Chłopiec z Marsa – amerykański film obyczajowy z 2007 roku, w reżyserii Menno Meyjesa na podstawie noweli .
Opis fabuły.
David jest pisarzem science-fiction. Aby zmniejszyć poczucie osamotnienia i tęsknoty za zmarłą kilka lat wcześniej żoną, postanawia adoptować dziecko. Jego wybór pada na Dennisa, sześcioletniego chłopca przekonanego, że pochodzi z Marsa. Wszyscy uważają go za dziwadło, jednak David jest wyjątkiem. Pozwala chłopcu zachowywać się ekscentrycznie, a później zaczyna nawet wierzyć w jego opowieści.

</doc>
<doc id="1799595" url="https://pl.wikipedia.org/wiki?curid=1799595" title="Cmentarz żydowski w Raciążu">
Cmentarz żydowski w Raciążu

Cmentarz żydowski w Raciążu – kirkut został założony został na podstawie umowy zawartej między władzami miasta a gminą żydowską w dniu 22 maja 1821. Władze wydzierżawiły gminie teren o powierzchni około 270 metrów kwadratowych. Po kilku latach obszar kirkutu uległ zwiększeniu do 1,8 lub 1,5 ha. Kirkut mieścił się na północny wschód od miasta, na skraju lasu, przy drodze leśnej. W czasie okupacji hitlerowcy doszczętnie zdewastowali nekropolię. Obecnie można znaleźć jedynie fragmenty uszkodzonych nagrobków.

</doc>
<doc id="1799596" url="https://pl.wikipedia.org/wiki?curid=1799596" title="Ingo Hertzsch">
Ingo Hertzsch

Ingo Hertzsch (ur. 22 lipca 1977 w Meerane) – niemiecki piłkarz występujący na pozycji napastnika. Obecnie jest zawodnikiem klubu RB Leipzig.
Kariera klubowa.
Hertzsch jako junior grał w klubach Callenberger SV oraz Chemnitzer FC. W 1997 roku trafił do Hamburgera SV. W Bundeslidze zadebiutował 21 grudnia 1997 w przegranym 0:1 meczu z Hansą Rostock. 6 września 2000 w wygranym 2:1 spotkaniu z Werderem Brema strzelił pierwszego gola w trakcie gry w Bundeslidze. W HSV przez sześć sezonów rozegrał 151 ligowych spotkań i zdobył jedną bramkę.
Latem 2003 roku podpisał kontrakt z innym pierwszoligowym zespołem - Bayerem 04 Leverkusen. Pierwszy ligowy mecz zaliczył w jego barwach 13 września 2003 przeciwko Hamburgerowi SV (1:0). W Bayerze spędził pół roku. W tym czasie zagrał tam w 3 ligowych meczach.
W styczniu 2004 odszedł do również pierwszoligowego Eintrachtu Frankfurt. Zadebiutował tam 31 stycznia 2004 w zremisowanym 1:1 ligowym pojedynku z Bayernem Monachium. Po zakończeniu sezonu 2003/2004 został graczem 1. FC Kaiserslautern, grającego w Bundeslidze. Tam grał przez dwa sezony. Rozegrał tam 58 ligowych spotkań. Po spadku z zespołem do 2. Bundesligi w sezonie 2005/2006, odszedł do drugoligowego FC Augsburg. W ciągu trzech lat zanotował tam 70 meczów i strzelił jednego gola.
W 2009 roku przeszedł do amatorskiego RB Leipzig.
Kariera reprezentacyjna.
Hertzsch rozegrał dwa spotkania w reprezentacji Niemiec. Zadebiutował w niej 15 listopada 2000 w przegranym 1:2 towarzyskim meczu z Danią. Po raz drugi w drużynie narodowej wystąpił 21 sierpnia 2002 w zremisowanym 2:2 towarzyskim spotkaniu w Bułgarią.

</doc>
<doc id="1799598" url="https://pl.wikipedia.org/wiki?curid=1799598" title="Halina Nicpan">
Halina Nicpan

Halina Julia Nicpan (ur. 16 lutego 1926 w Łodzi, zm. 22 marca 2014 tamże) – polska nauczycielka, polonistka, działaczka kultury.
Życiorys.
W czasie okupacji hitlerowskiej harcerka "Szarych Szeregów", absolwentka Gimnazjum Adeli Skrzypkowskiej w Łodzi. Ukończyła studia polonistyczne na Uniwersytecie Łódzkim. Była wieloletnią nauczycielką języka polskiego w łódzkich szkołach zawodowych, najdłużej w Technikum Włókienniczym nr 3, przekształconym w Zespół Szkół Odzieżowych nr 2 (do przejścia na emeryturę w 1981).
W okresie stanu wojennego m.in. kolportowała prasę i książki drugiego obiegu. W latach 1986–1989 uczestniczyła w pracach tajnego Łódzkiego Zespołu Oświaty Niezależnej, który wydawał m.in. pismo „Oświata Niezależna”. W 1988 wraz z członkami ŁZON (Irena Kucza-Kuczyńska, Izabela Wasiak, Walerian Wiśniewski) tworzyła jawny Komitet Organizacyjny Pracowników Oświaty i Wychowania NSZZ „Solidarność” Ziemi Łódzkiej.
Wieloletnia działaczka Towarzystwa Przyjaciół Łodzi (od 1975), członek Zarządu i przewodnicząca Sekcji Teatralnej TPŁ. Przez wiele lat propagowała teatr wśród młodzieży szkolnej, organizując doroczne konkursy: na Szkolną Recenzję Teatralną oraz „Teatr Nowy – naszym teatrem”. W ramach Sekcji Teatralnej TPŁ przygotowywała obchody Międzynarodowego Dnia Teatru, wieczory wspomnień „Cieniom sceny łódzkiej”, a także liczne spotkania aktorów w szkołach i domach kultury w Łodzi.
Żona Andrzeja Ryszarda Nicpana, żołnierza AK i oddziału "Warszyca", nauczyciela łódzkich szkół.
Matka Łukasza Nicpana – polonisty i tłumacza literatury angielskojęzycznej oraz Agnieszki Gmitrowicz – psychiatry, dr hab. n. med. profesora nadzwyczajnego Uniwersytetu Medycznego w Łodzi, kierownika Kliniki Psychiatrii Młodzieżowej UM w Łodzi, Konsultanta Wojewódzkiego w dziedzinie Psychiatrii Dzieci i Młodzieży.
Pochowana w Łodzi na Cmentarzu św. Anny na Zarzewie, przy ul. Lodowej 78.
Odznaczenia.
Odznaczona Krzyżem Kawalerskim Orderu Odrodzenia Polski, Odznaką „Za Zasługi dla Miasta Łodzi” w 1995.

</doc>
<doc id="1799599" url="https://pl.wikipedia.org/wiki?curid=1799599" title="Sprawiedliwi (dramat)">
Sprawiedliwi (dramat)

Sprawiedliwi (oryg. fr. "Les Justes") – dramat Alberta Camusa napisany w latach 1948–1949.
Okoliczności powstania utworu.
W notatkach Alberta Camusa pierwsza wzmianka o planowanym utworze poświęconym eserowcom pojawia się w zapiskach z czerwca 1947. Pisarz wspomina wówczas o utworze poświęconym Iwanowi Kalajewowi obok planowanych dzieł związanych tematycznie z problemem buntu. Camus już wcześniej rozważał jednak problem morderstw dokonywanych z powodów ideologicznych, co uważał za kluczowy problem do rozważenia w kontekście refleksji nad buntem. W tym czasie zaczął bliżej zapoznawać się z historią rosyjskich radykalnych ruchów lewicowych. Materiał uzyskany w ten sposób wykorzystał nie tylko przy pracy nad "Sprawiedliwymi", ale i w eseju "Człowiek zbuntowany", który powstawał równolegle z dramatem. W lipcu 1947 Camus miał już sprecyzowany projektu utworu. Oprócz wątku rewolucyjnego postanowił wówczas uwzględnić w dramacie bardziej rozbudowany motyw miłości. Postać terrorystki zakochanej w swoim towarzyszu i zadającej sobie pytania o prawo i zdolność działacza politycznego do takich uczuć miała wnosić dodatkowy kontrast pomiędzy miłością do drugiego człowieka a abstrakcyjną miłością wobec całej ludzkości. Camus pragnął również ukazać różne postawy wśród terrorystów: od fanatycznego, działającego na zasadzie "cel uświęca środki" Stiepana, poprzez romantycznego Kalajewa, aż po Dorę, której nie są obce wahania w kwestii taktyki organizacji. Inspiracją dla niego były tutaj postacie historycznych działaczek Narodnej Woli: Zofii Perowskiej, Wiery Figner, Wiery Zasulicz, o których zbierał wszystkie możliwe dane.
Po zgromadzeniu materiału historycznego Camus szybko ukończył dramat w znanej współcześnie postaci. Jedynie akt IV, zwłaszcza scena odwiedzin wielkiej księżnej w celi Kalajewa, ulegał znacznym modyfikacjom. Pisarz dokonał również drobnych poprawek stylistycznych, zwłaszcza w wypowiedziach Dory i Kalajewa, by bez wątpliwości oddać charakter łączących ich uczuć.
Treść.
Akt I.
Akcja dramatu rozgrywa się w konspiracyjnym lokalu organizacji bojowej eserowców. Jej członkowie Dora Dulebowa i Borys Annenkow oczekują powrotu swojego towarzysza, Stiepana Fiedorowa, który po trzech latach w więzieniu zdołał uciec do Szwajcarii, a stamtąd ponownie przedostać się do Rosji. Stiepan po nadejściu deklaruje chęć wzięcia udziału w najbliższym szykowanym przez eserowców zamachu. Annenkow oznajmia, że ofiara została już wybrana: ma być nią wielki książę Sergiusz Aleksandrowicz Romanow. Fiedorow jest zachwycony perspektywą zamachu bombowego i chce sam zabić księcia. Annenkow ma już jednak innych kandydatów: Aleksego Wojnowa, byłego studenta uniwersytetu, i Iwana Kalajewa, zwanego Jankiem lub Poetą. Pojawiają się również przyszli zamachowcy. Między Stiepanem i Kalajewem niemal natychmiast dochodzi do sprzeczki: fanatyczny Fiedorow zarzuca Kalajewowi zbyt swobodne podejście do życia, traktowanie zamachu jako szansy na samorealizację. Kalajew głosi miłość dla całego społeczeństwa - Fiedorow twierdzi, że możliwa jest jedynie walka o sprawiedliwość, zaś działający na jej rzecz terroryści nie są zdolni, by równocześnie kogokolwiek kochać. Po odejściu Stiepana Dora przekonuje Kalajewa, by nie przejmował się zarzutami towarzysza. Chwali jego odwagę i wiarę w sprawę. Kalajew raz jeszcze zapewnia, że w momencie zamachu nie zawaha się rzucić bomby.
Akt II.
Dzień zamachu. Annenkow, dowodzący całą akcją, i Dulebowa, odpowiedzialna za wykonywanie bomb, oczekują w mieszkaniu na wyniki działań Wojnowa i Kaliejewa. Okazuje się jednak, że kareta wielkiego księcia odjechała nietknięta. Najpierw zjawia się Wojnow, stwierdzając, że Kalajew nie rzucił bomby. Zjawia się również sam niedoszły zamachowiec. Tłumaczy, że nie był stanie zaatakować powozu, w którym oprócz wielkiego księcia były jego adoptowane dzieci i żona. Wzbudza tym wściekłość Stepana, który oznajmia, że prawdziwy rewolucjonista, dla wykonania rozkazu organizacji, nie zawahałby się przed zabiciem niewinnych osób razem z wielkim księciem. Wybucha między nimi dyskusja o honorze rewolucjonisty i poświęcaniu życia własnego i innych. Annenkow i Dora przerywają im jednak, opowiadając się po stronie Kalajewa. Ten ostatni obiecuje, że ponownie spróbuje zabić wielkiego księcia za dwa dni.
Akt III.
Dwa dni później. Kalajew i Wojnow oczekują na moment dokonania zamachu. W pewnym momencie Wojnow prosi Annenkowa o chwilę rozmowy: pragnie odejść z organizacji bojowej, zająć się propagandą, gdyż boi się chwili zabójstwa. Annenkow zgadza się. W rozmowie z Kalajewem Dora wspomina swoją beztroską młodość, kiedy nie należała jeszcze do organizacji. Wyznaje mu, że jej dawna miłość do niego, mimo zaangażowania w sprawę, nie zgasła. Żąda, by Kalajew zadeklarował, że kochałby ją także wtedy, gdyby nie była działaczką rewolucyjną. Ten jednak nie potrafi tego powiedzieć. Stwierdza, że w ich sytuacji miłość jest niemożliwa. Odchodząc, by dokonać zamachu, stwierdza, że Rosja będzie kiedyś piękna. W rozmowie z Dulebową Stiepan stwierdza, że źle oceniał Kalajewa: widzi, że jest on zdecydowanym na wszystko terrorystą. Po chwili z ulicy dobiega huk - Kalajew rzucił bombę w powóz wielkiego księcia.
Akt IV.
Kalajew, osadzony w celi w więzieniu Butyrki, po ośmiu dniach izolacji otrzymuje możliwość rozmowy z współwięźniem imieniem Foka, skazanym za potrójne zabójstwo na 20 lat pozbawienia wolności. Próbuje przekonać go do swoich idei, wzięcia sprawiedliwości w swoje ręce. Foka twierdzi jednak, że idealne społeczeństwo, w które wierzy Kalajew, możliwe jest jedynie w królestwie bożym. Wreszcie oznajmia, że ich dalsza rozmowa jest niewskazana, gdyż to on, w zamian za skrócenie kary, wykona na Kalajewie wyrok śmierci przez powieszenie. Po chwili w celi pojawia się szef policji Skuratow, proponując Kalajewowi ocalenie życia w zamian za współpracę. Ten jednak odmawia. Razem ze Skuratowem do więzienia przychodzi żona zamordowanego, Elżbieta Fiodorowna. Próbuje ona zmienić myślenie Kalajewa, przekonać go, że zabijając Sergiusza unicestwił żywego człowieka, a nie mityczną istotę uciskającą naród rosyjski. Twierdzi, że nie było różnicy między wielkim księciem a dziećmi, których życie Kalajew uznał za warte ocalenia. Oznajmia również, że będzie modliła się za zabójcę przed Bogiem i ludźmi, choć ten żywo przeciw temu protestuje.
Akt V.
Tydzień później. Dora, Annenkow i Wojnow zastanawiają się nad losem Kalajewa, komentują jego nieugiętą postawę w czasie procesu. Wojnow próbuje przekonać Dorę, że "Janek" może zostać ułaskawiony, kobieta nie ma jednak złudzeń co do losu ukochanego. Pojawia się Stiepan, mający wiadomości z miejsca egzekucji, która jak się okazuje miała już miejsce. Na prośbę Dory opowiada w szczegółach o ostatnich chwilach Kalajewa. Kiedy dochodzi do momentu jego powieszenia, Annenkow zaczyna płakać. Dora w uniesieniu woła, by przestał, i oznajmia, że poprzez swoją śmierć Kalajew osiągnął szczęście. Żąda od Annenkowa, by to ją wyznaczył do dokonania kolejnego zamachu, by mogła tak jak Kalajew zabić "wroga ludu" i zostać za to stracona.
Publikacja.
W 1949 Camus opatrzył wydane dzieło krótką przedmową, w której podkreślał historyczną inspirację utworu, twierdząc, że wszystkie przedstawione w dramacie postacie miały swoje autentyczne pierwowzory. W tym samym roku, 15 grudnia, "Sprawiedliwi" zostali po raz pierwszy wystawieni na scenie w Théâtre Hébertot, w reżyserii Paul Œttly’ego, który zagrał w spektaklu rolę Skuratowa. W rolach Kalajewa i Dory wystąpili Serge Reggiani i Maria Casares.
W wydaniu z 1955 Camus rozwinął przedmowę. Zawarł w niej swoje refleksje nt. współczesnego mu dramatu oraz podkreślił swoją sympatię dla postaci Dory i Kalajewa.

</doc>
<doc id="1799600" url="https://pl.wikipedia.org/wiki?curid=1799600" title="Kraków (magazyn kulturalny)">
Kraków (magazyn kulturalny)

Kraków – magazyn kulturalny wydawany w latach 1984–1991. Redaktorem naczelnym przez cały okres wydawania pisma był Zbigniew Regucki, natomiast zmieniał się wydawca magazynu – Krakowskie Wydawnictwo Prasowe RSW „Prasa-Książka-Ruch” do likwidacji, a następnie Fundacja „Odnowa Zabytków Krakowa”. 
Stałymi współpracownikami pisma byli między innymi: Jan Adamczewski, Andrzej Bogunia-Paczyński, Edward Chudziński, Stanisław M. Jankowski, Ryszard Kantor, Krzysztof Włodzimierz Kasprzyk (pierwszy sekretarz redakcji w latach 1984-1987 i współtwórca koncepcji czasopisma), Adam Komorowski, Tadeusz Kwiatkowski, Zbigniew Łagocki, Wojciech Markowski, Jan Pieszczachowicz, Konrad Pollesch, Leszek Polony, Jan Poprawa, Michał Rożek, Ewa Skorupa, Ewa Smęder, Wojciech Smolak, Teresa Stanisławska, Tadeusz Śliwiak, Zbigniew Święch, Ignacy Trybowski, Krystyna Zbijewska, Marek Żukow-Karczewski.
Przez wszystkie lata ukazywania się czasopisma autorem jego szaty graficzno-artystycznej był krakowski artysta-grafik i malarz Mściwój Olewicz.
W pierwszym numerze kwartalnika pisano: „Pragniemy ukazywać wszystko, co w dziejach Krakowa, ongiś stolicy Polski a dziś znaczącego ośrodka kulturalnego, naukowego i przemysłowego było ważne, twórcze, warte przypomnienia.” 
W kwartalniku wypowiadało się wiele znakomitych osób. Redakcja miała nadzieję, "„iż promieniowanie naszego królewskiego miasta na kształtowanie się polskich dziejów i polskiej kultury było i jest tak znaczące, że problemy owe zainteresują nie tylko mieszkańców podwawelskiej okolicy.”"
Rok 1984.
Nr 1 (1).
Spis treści:
rysunki:
zdjęcia: 
Rok 1991.
Nr 4 (32).
Ostatnie wydanie. 
Spis treści:

</doc>
<doc id="1799604" url="https://pl.wikipedia.org/wiki?curid=1799604" title="Kurt Ahrens (ur. 1940)">
Kurt Ahrens (ur. 1940)

Kurt Ahrens Jr. (ur. 19 kwietnia 1940 w Brunszwiku) – niemiecki kierowca wyścigowy, syn Kurta Ahrensa.
Kariera.
Czterokrotnie – od 1966 do 1969 roku – brał udział w wyścigu o Grand Prix Niemiec Formuły 1. W swojej karierze nie zdobył ani jednego punktu, zaś dwa razy nie ukończył wyścigu.

</doc>
<doc id="1799611" url="https://pl.wikipedia.org/wiki?curid=1799611" title="Tórsvøllur">
Tórsvøllur

Thorshavn – stadion piłkarski należący do farerskiego kompleksu sportowego Gundadalur, położonego w mieście Thorshavn. Obiekt został oddany do użytku w 2000 roku, a jego pojemność wynosi 6000 miejsc. Na stadionie swoje mecze rozgrywa reprezentacja Wysp Owczych w piłce nożnej. Stadion zastąpił stary obiekt reprezentacyjny Svangaskarð, położony w mieście Toftir.

</doc>
<doc id="1799612" url="https://pl.wikipedia.org/wiki?curid=1799612" title="Johnathan Wendel">
Johnathan Wendel

Johnathan Wendel (ur. 26 lutego 1981 r. w Houston) znany jako Fatal1ty – profesjonalny gracz komputerowy, zdobywca dziesięciu tytułów mistrza świata w kilku różnych grach komputerowych. Wendel w swojej karierze wygrał około pół miliona dolarów w nagrodach pieniężnych i rzeczowych.
Życiorys.
Wendel zaczął grywać w gry w wieku pięciu lat, kiedy to jego ojciec dał mu komputer i konsolę Nintendo. Osiem lat później wygrywał profesjonalne turnieje bilardowe, jednak matka nie zgodziła się na jego dalszą karierę w tym kierunku. W wieku 15 lat podczas jednej z rozgrywek w internecie ze znajomymi przyjął nick Fatal1ty (pochodzący od ataku kończącego walkę w grze "Mortal Kombat"), którego nie zmienił już do końca kariery. Przez kolejne lata zdobywał doświadczenie w grach, żeby w 1999 roku wystartować w swoim pierwszym profesjonalnym turnieju gier komputerowych w Dallas. Zajął na nim trzecie miejsce i wygrał 4000 dolarów. W niedługim czasie dostał zaproszenie na turniej w Szwecji, na którym wygrał kolejne 18 potyczek i został uznany za najlepszego gracza na świecie w grze "". Ten sukces spowodował podjęcie decyzji o porzuceniu szkoły na rzecz profesjonalnego grania.
W ciągu kilku kolejnych lat Fatal1ty konkurował w kolejnych grach i zdobywał w nich mistrzowskie tytuły. W 2005 roku wziął udział w poszczególnych przystankach Cyberathlete Professional League w grze "Painkiller". Następnie w samym finale pokonał Holendra Voo i tym samym wygrał jedną z najwyższych nagród finansowych w historii gier komputerowych – 150 tysięcy dolarów. W tym samym roku rozpoczął sprzedaż podkładek pod myszy, co pozwoliło mu sponsorować innych graczy. Od tego czasu nawiązał współpracę z firmami Creative Technology, ABIT, Zalman, XFX i ASRock, które połączyły się w Fatal1ty Brand. Nickiem Fatal1ty sygnowane są karty graficzne, karty dźwiękowe, słuchawki, myszki, klawiatury oraz płyty główne. Jonathan Wendel przyjął również propozycję pracy na stanowisku komentatora w Championship Gaming Series. W sierpniu 2007 roku przyznano mu nagrodę Esports Award za "udział w tworzeniu e-sportu takim, jakim jest dzisiaj, oraz reprezentowanie go".
Jonathan Wendel znalazł się w kwietniu 2009 w Księdze rekordów Guinnessa z rekordem największej liczby fragów w ciągu godziny.
Osiągnięcia.
Na fioletowo zaznaczono mistrzostwa świata.

</doc>
<doc id="1799613" url="https://pl.wikipedia.org/wiki?curid=1799613" title="Wojciech Kania">
Wojciech Kania

Wojciech Kania (ur. 1 kwietnia 1912 w Łodygowicach, zm. 5 maja 1991 w Bielsku-Białej) – major Polskich Sił Zbrojnych, po wojnie awansowany do stopnia podpułkownika.
Życiorys.
Syn Józefa i Katarzyny z domu Duraj. W 1932 ukończył Państwowe Gimnazjum w Bielsku i wstąpił do służby wojskowej. Ukończył dywizyjny kurs podchorążych przy 4 pułku Strzelców Podhalańskich w Cieszynie, a następnie wstąpił do Szkoły Podchorążych Piechoty. Po ukończeniu szkoły w 1935 otrzymał stopień podporucznika i przydział do 4 pospodh.
We wrześniu 1939, w stopniu porucznika, dowodził kompanią przeciwpancerną 4 pspodh. Dnia 16 września dostał się do niewoli po walkach w okolicy Dzikowa. Po siedmiu dniach niewoli uciekł z transportu kolejowego w okolicach Bieżanowa i powrócił na Żywiecczyznę.
W Łodygowicach zaangażował się w działalność konspiracyjną w ramach ZWZ. 13 stycznia 1940 podjął próbę ucieczki z kraju w okolicach Pilska, lecz został złapany przez słowacką policję i zawrócony do kraju. W marcu, po Wielkanocy, podjął drugą próbę ucieczki. Przedostał się na Węgry i w Budapeszcie zaopatrzył się w dokumenty. Przez Jugosławię przedostał się do Splitu i stamtąd greckim statkiem "Patris" do Libanu.
W Syrii wstąpił do Brygady Strzelców Karpackich, ta, już jako Samodzielna Brygada Strzelców Karpackich, została w sierpniu przetransportowana do Tobruku, gdzie por. Kania zorganizował obronę przeciwpancerną. Podczas inspekcji generała Sikorskiego w listopadzie 1941 awansowany do stopnia kapitana. 17 grudnia 1941 został ciężko ranny w bitwie pod Ain-el-Ghazalą. 
W lutym 1942 wrócił do udziału w wojnie odznaczony za swoje czyny Military Cross i dwukrotnie Krzyżem Walecznych. Od sierpnia 1942 dowódca dywizjonu artylerii przeciwpancernej, najpierw przy 1 Karpackim pułku artylerii lekkiej a następnie przy 3 Karpackim pułku artylerii przeciwpancernej. We Włoszech wziął udział w walkach pod Monte Cassino, Pesaro, Ankoną, Osimo, na linii Gotów, pod Brisighellą oraz Montefortino. Za bitwę pod Monte Cassino odznaczony Krzyżem Walecznych zaś za Montefortino Krzyżem Srebrnym Orderu Virtuti Militari. W styczniu 1945 awansowany do stopnia majora i w dalszych działaniach bojowych uczestniczył jako zastępca dowódcy 8 baonu 3 Dywizji Strzelców Karpackich.
Po kapitulacji sił niemieckich pozostał w służbie PSZ we Włoszech. W 1946 został przeniesiony do Anglii a następnie w 1947 wrócił do Polski. Początkowo pracował w komisji ankietowej przy CUP a następnie, po ukończeniu wyższego kursu administracji, w PKPG. W 1950 przeniesiony do rezerwy, do emerytury pracował w zakładach przemysłu materiałów budowlanych.
Pełnił funkcję przewodniczącego Środowiska Podhalańczyków i Karpatczyków byłych żołnierzy Polskich Sił Zbrojnych, działającego w Bielsku-Białej, utrzymywał kontakt z młodzieżą szkolną oraz harcerzami. W 1967 otrzymał Krzyż Srebrny Orderu Virtuti Militari za udział w walkach we wrześniu 1939. W listopadzie 1981 otrzymał Krzyż Oficerski Orderu Odrodzenia Polski. W tym czasie także awansowany do stopnia podpułkownika. Zmarł 5 maja 1991, pochowany na cmentarzu w Bielsku-Białej wraz z małżonką Bronisławą z domu Rudomino-Dusiacką.

</doc>
<doc id="1799614" url="https://pl.wikipedia.org/wiki?curid=1799614" title="Olle Ludvigsson">
Olle Ludvigsson

Olle Ludvigsson (ur. 28 października 1948 w Hälsö) – szwedzki polityk i związkowiec, poseł do Parlamentu Europejskiego VII i VIII kadencji.
Życiorys.
Z wykształcenia mechanik, ukończył szkołę zawodową w Mölndal. Od 1968 zatrudniony w Volvo Car Corporation, zajął się też działalnością związkową w ramach Industrifacket Metall. Od 1983 do 1988 był wiceprezesem zarządu Volvo, a następnie do 2009 członkiem zarządu, reprezentującym pracowników koncernu. W 1992 został przedstawicielem branżowego związku zawodowego w Szwedzkiej Konfederacji Związków Zawodowych (LO).
W wyborach w 2009 z listy Szwedzkiej Socjaldemokratycznej Partii Robotniczej uzyskał mandat posła do Parlamentu Europejskiego. W PE VII kadencji przystąpił do grupy Postępowego Sojuszu Socjalistów i Demokratów oraz do Komisji Zatrudnienia i Spraw Socjalnych. W 2014 z powodzeniem ubiegał się o reelekcję.

</doc>
<doc id="1799616" url="https://pl.wikipedia.org/wiki?curid=1799616" title="Premijer liga Bośni i Hercegowiny w piłce siatkowej mężczyzn (2009/2010)">
Premijer liga Bośni i Hercegowiny w piłce siatkowej mężczyzn (2009/2010)

Premijer liga siatkarzy 2009/2010 – 16. sezon rozgrywek o mistrzostwo Bośni i Hercegowiny. Zainaugurowany został 3 października 2009 roku i trwał do 25 kwietnia 2010 roku.
W fazie zasadniczej 10 zespołów rozegrało mecze systemem każdy z każdym, mecz i rewanż.
W sezonie 2009/2010 w Pucharze Challenge Bośnię i Hercegowinę reprezentował OK Kakanj.

</doc>
<doc id="1799617" url="https://pl.wikipedia.org/wiki?curid=1799617" title="Fatal1ty">
Fatal1ty



</doc>
<doc id="1799619" url="https://pl.wikipedia.org/wiki?curid=1799619" title="Otto Dix (zespół muzyczny)">
Otto Dix (zespół muzyczny)

Otto Dix – rosyjska grupa muzyczna grająca muzykę dark wave z elementami muzyki industrial, pochodząca z Chabarowska. Charakteryzuje ją mroczny klimat, a teksty piosenek nasycone są melancholią i ponurym klimatem. Zwraca też na siebie uwagę bardzo ekscentryczny image wokalisty zespołu Michaela Drawa. W roku 2006 twórcy postanowili przenieść się do Petersburga.
Zespół zaczerpnął swą nazwę od Otto Dixa, niemieckiego malarza ekspresjonistycznego.
Zespół wystąpił w Polsce 30 lipca 2010 roku podczas 17 edycji festiwalu Castle Party w Bolkowie.
Dyskografia.
Albumy
DVD

</doc>
<doc id="1799625" url="https://pl.wikipedia.org/wiki?curid=1799625" title="Toshio Suzuki (kierowca wyścigowy)">
Toshio Suzuki (kierowca wyścigowy)

 – japoński kierowca wyścigowy.
Życiorys.
Początki kariery.
Toshio karierę rozpoczął od kartingu. Po jej zakończeniu, postanowił rozpocząć poważną karierę wyścigową, debiutując w nowo utworzonej Japońskiej Formule 3, w 1979 roku. Już w pierwszym podejściu zdobył mistrzostwo, przechodząc do historii, jako jej pierwszy triumfator.
W 1992 roku wygrał wyścig długodystansowy 24h Daytona w parze z Kazuyoshi Hoshino oraz Masahiro Masemi. W tym samym sezonie został wicemistrzem Japońskiej Formuły 3000 (obecnie Formuła Nippon).
Formuła 1.
W sezonie 1993 zastąpił w ekipie Larrousse’a Francuza, Philippe Alliota, w kończących cykl Grand Prix Japonii (12 miejsce) oraz Grand Prix Australii (16 miejsce). Był to jednak jego ostatni kontakt z najlepszą serią wyścigową świata.
Po Formule 1.
Po krótkim epizodzie w Formule 1, Japończyk startował głównie w swoim kraju, między innymi w Japońskich Samochodach Turystycznych czy SuperGT. Poza tym ponownie brał udział w Japońskiej Formule 3000, w której w 1995 roku zdobył tytuł mistrzowski.
Wielokrotnie uczestniczył również w wyścigu całodobowym, 24h Le Mans, w którym najlepszą lokatą, jaką uzyskał, było drugie miejsce (pierwsze w klasie GT) w 1999 roku.

</doc>
<doc id="1799627" url="https://pl.wikipedia.org/wiki?curid=1799627" title="Linda Ferga-Khodadin">
Linda Ferga-Khodadin

Linda Ferga-Khodadin (ur. 24 grudnia 1976 w Paryżu) – francuska płotkarka i skoczkini w dal.
Pod koniec lat 90. skupiła się wyłącznie w biegach na 50, 60 i 100 metrów przez płotki. Na tych dystansach zdobywała medale podczas halowych mistrzostw świata oraz halowych mistrzostw Europy. Po przyznaniu się do stosowania niedozwolonych środków przez Marion Jones i dyskwalifikacji amerykańskiej sztafety 4 × 100 metrów, wraz z koleżankami otrzymała za tę konkurencję brązowy medal igrzysk olimpijskich w Sydney, gdzie biegła na pierwszej zmianie.

</doc>
<doc id="1799628" url="https://pl.wikipedia.org/wiki?curid=1799628" title="Bronisław Klimowicz">
Bronisław Klimowicz

Bronisław Klimowicz (ur. 15 września 1957 w Pyskowicach) – polski żużlowiec.
Licencję żużlową zdobył w 1976 roku. Do 1994 r. startował w rozgrywkach z cyklu Drużynowych Mistrzostw Polski, reprezentując kluby ROW-u Rybnik (1976–1993) oraz CemWapu Opole (1994). Łącznie zdobył cztery medale DMP: trzy srebrne (1980, 1988, 1990) oraz brązowy (1989).
Dwukrotnie uczestniczył w finałach Młodzieżowych Indywidualnych Mistrzostw Polski (Leszno 1979 – VII m., Leszno 1980 – XV m.), jak również w finale Indywidualnych Mistrzostw Polski (Leszno 1988 – XV m.). W 1980 r. zdobył w Bydgoszczy brązowy medal Młodzieżowych Mistrzostw Polski Par Klubowych. 
W 1978 r. zajął II m. (za Mieczysławem Kmieciakiem) w rozegranym w Rybniku finale turnieju o „Brązowy Kask”. Był również dwukrotnie finalistą turniejów o „Srebrny Kask” (1978 – X m., 1980 – VII m.) oraz trzykrotnie – turniejów o „Złoty Kask” (1984 – XVI m., 1988 – XV m., 1989 – IV m.). Do innych jego indywidualnych sukcesów należało zajęcie II m. (za Janem Krzystyniakiem) w Łańcuchu Herbowym Miasta Ostrowa Wielkopolskiego (1985), jak również dwukrotne II m. (1985 – za Piotrem Pysznym, 1991 – za Leszkiem Matysiakiem) oraz III m. (1988 – za Eugeniuszem Skupieniem i Mirosławem Korbelem) w Memoriałach im. Jana Ciszewskiego w Rybniku.

</doc>
<doc id="1799632" url="https://pl.wikipedia.org/wiki?curid=1799632" title="Elaphomyces">
Elaphomyces

Elaphomyces Nees (jeleniak) – rodzaj grzyba z rodziny jeleniakowatych ("Elaphomycetaceae").
Systematyka i nazewnictwo.
Pozycja w klasyfikacji: "Elaphomycetaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi" według Index Fungorum.
Synonimy naukowe: "Ascoscleroderma" Clémencet, "Ceratogaster" Corda, "Ceraunium" Wallr., "Hypogaeum" Pers., "Lycoperdastrum" Haller ex Kuntze, "Phymatium" Chevall.
Nazwa polska według B. Gumińskiej i W. Wojewody.
Charakterystyka.
Grzyby podziemne, których owocniki rozwijają się i dojrzewają całkowicie pod powierzchnią ziemi. Zarodniki rozsiewane są przez zwierzęta po mechanicznym zniszczeniu owocników. W większości są grzybami mykoryzowymi współżyjącymi z takim gatunkami drzew jak: dąb ("Quercus"), buk ("Fagus"), leszczyna ("Corylus"), grab ("Carpinus"), topola ("Populus"), wierzba ("Salix"), lipa ("Tilia") i sosna ("Pinus"). Często na ich owocnikach pasożytują grzyby zwane maczużnikami, zaliczane do rodzaju "Tolypocladium".
Owocniki kulisto-bulwiaste. Okrywa gruba, przeważnie drobno brodawkowana. Wnętrze po dojrzeniu czarnobrązowe, jednorodne lub podzielone na duże komory, niemarmurkowate, pylasto się rozpadające. Zarodniki: Ciemnobrązowe, okrągławe, kolczaste (kolce wygięte, długości do 4 μm). Worki okrągławo-gruszkowate, 3-8 zarodnikowe.

</doc>
<doc id="1799634" url="https://pl.wikipedia.org/wiki?curid=1799634" title="Józef Kolat">
Józef Kolat

Józef Kolat (ur. 22 października 1935 w Radłowie) – polski polityk, poseł na Sejm PRL VIII kadencji.
Życiorys.
Uzyskał wykształcenie średnie zawodowe. W 1959 wstąpił do Polskiej Zjednoczonej Partii Robotniczej. Był I sekretarzem Podstawowej Organizacji Partyjnej. Był mistrzem pomiarów i automatyki w Zakładach Azotowych w Tarnowie, ławnikiem, a także kuratorem sądowym. W 1980 uzyskał mandat posła na Sejm PRL VIII kadencji w okręgu Tarnów (pełnił go do końca kadencji w 1985). Zasiadał w Komisji Górnictwa, Energetyki i Chemii, Komisji Rolnictwa i Przemysłu Spożywczego oraz w Komisji Przemysłu.
Jest autorem wielu wniosków racjonalizatorskich. Wyróżniony odznaką „Zasłużony dla przemysłu chemicznego”.

</doc>
<doc id="1799635" url="https://pl.wikipedia.org/wiki?curid=1799635" title="Kość penalna">
Kość penalna



</doc>
<doc id="1799636" url="https://pl.wikipedia.org/wiki?curid=1799636" title="Agnieszka Ogonowska">
Agnieszka Ogonowska

Agnieszka Ogonowska – literaturoznawca, filmoznawca, medioznawca, kulturoznawca.
Doktor habilitowany, adiunkt w Katedrze Literatury XX wieku Instytutu Filologii Polskiej na Wydziale Humanistycznym Uniwersytetu Pedagogicznego im. Komisji Edukacji Narodowej w Krakowie.
Absolwentka psychologii (1999, specjalizowała się w psychologii klinicznej dzieci i młodzieży) i filmoznawstwa (2001) na Uniwersytecie Jagiellońskim, a także Studium Zarządzania i Biznesu przy Katedrze Ekonomii Stosowanej UJ. 
Doktorat obroniła na Wydziale Zarządzania i Komunikacji Społecznej UJ w 2002, otrzymując stopień doktora nauk humanistycznych w dziedzinie nauk o sztuce. 
Jej zainteresowania naukowe koncentrują się wokół zagadnień związanych z: teorią mediów (zwłaszcza telewizji i Internetu), edukacją medialną, współczesną kultury audiowizualną, liternetem oraz literaturą polską po 1989. 
W 2006 otrzymała nagrodę dla młodych uczonych w dziedzinie nauki o sztuce przyznaną przez Fundację na Rzecz Nauki Polskiej.

</doc>
<doc id="1799638" url="https://pl.wikipedia.org/wiki?curid=1799638" title="Panorama litewska">
Panorama litewska

Panorama litewska () – cotygodniowy magazyn telewizyjny TVP3 Białystok dla mniejszości litewskiej pokazujący życie Litwinów zamieszkujących województwo podlaskie.
O programie.
Program realizowany w porozumieniu z organizacjami mniejszościowymi na Podlasiu. Ukazuje się od początku 1997 r. funkcjonowania OTV Białystok. Program jeszcze bez tytułu, emitowany był we wspólnym magazynie mniejszości narodowych „Sami o sobie”. Pierwszym wydawcą był red. Marek Liberadzki, drugim red. Józef Wierzba. Ukazywał się co tydzień w języku litewskim z polskimi napisami. Przygotowywali go litewscy dziennikarze i operatorzy z suwalskiej redakcji OTV Białystok. Tematy zapowiadane były ze studia w Suwałkach. Pierwszą autorką magazynu litewskiego była red. Ruta Burdyn, której pomagała siostra, Irena Burdyn.
Od 2003 r. magazyn litewski, podobnie jak wszystkie programy mniejszości narodowych, ukazują się pod oddzielnymi nazwami. Panorama litewska emitowana jest co tydzień w języku litewskim z polskimi napisami. Bez zapowiedzi ze studia. Producentem wykonawczym jest firma R&amp;P New Media.
Główne zagadnienia: sprawy społeczne, kulturalne, gospodarcze, rolnicze, turystyczne, historyczne, o regionalnej współpracy Litwinów. Gmina Puńsk i Sejny, to największe skupiska tej społeczności na Suwalszczyźnie i w Polsce. Podstawowym powodem wyświetlania programu jest istnienie mniejszości litewskiej w województwie Podlaskim (5 097 osób zgodnie ze spisem z 2002 roku).
Materiały do Panoramy litewskiej przygotowują: Ruta Burdyn i Robert Wiktor. Wydawcą programu jest red. Dariusz Szada-Bożyszkowski.

</doc>
<doc id="1799639" url="https://pl.wikipedia.org/wiki?curid=1799639" title="Dolina do Regli">
Dolina do Regli

Dolina do Regli (, ) – dolina na północnych stokach Tatr Bielskich. Jest doliną walną. Ma wylot na Ptasiowskiej Rówience (940 m) w Dolinie Bielskiego Potoku, górą sięga po główną grań Tatr Bielskich na odcinku od zachodniego wierzchołka Zadnich Jatek (2020 m) po Płaczliwą Skałę (2142 m), zaś w głównej grani Tatr od Szalony Wierch (2061 m) po Płaczliwą Skałę. Jej deniwelacja wynosi więc 1202 m. Ograniczenie doliny tworzą:
Dolna część doliny jest typową, głęboko wciętą doliną rzeczną, Porasta ją las. Od wylotu aż po Polanę pod Głośną Skałą na długości ok. 1,5 km dolina ma bardzo mały spadek, górna część doliny jest natomiast bardzo stroma. W górnej części północna grzęda Szalonego Wierchu, zwana Wielkim Szalonym Klinem dzieli dolinę na dwa odgałęzienia; Szalony Kocioł i Dolinę Szeroką. Są to kotły lodowcowe podcięte wysokimi i urwistymi progami (Reglane Spady). Dolina do Regli posiada jeszcze jedno, orograficznie lewe odgałęzienie – Głośny Żleb. Odgałęzia się on w okolicach Polany pod Głośną Skałą, ciągnie pod północnymi ścianami Głośnej Turni i Głośnej Skały, górą podchodząc pod Żlebińską Przełęcz Wyżnią.
Nazwa doliny pochodzi od tego, że prowadzi ona do regli. Dawniej jej górna i środkowa część była własnością mieszkańców Białej Spiskiej, zaś dolna do państwa niedzickiego Palocsayów, później właścicieli ziemskich ze Zdziaru. Po II wojnie światowej całość przeszła na własność państwa i należy do TANAP-u.
Miejscami dolina ma charakter dzikiego wąwozu, szczególnie w górnej części, poniżej progu, gdzie wrzyna się pomiędzy Głośną Skałę (po zachodniej stronie) i oryginalną w kształcie Łasztowicę (po wschodniej stronie). Cała dolina ma długość ok. 3 km, jej dnem spływa Reglany Potok. Na progu podcinającym Dolinę Szeroką tworzy on wodospad zwany Reglaną Siklawą.
Ze Zdziaru przez Dolinę do Regli przeprowadzony był dawniej szlak turystyczny na Szeroką Przełęcz. W 1980 r. zamknięto go, w 1993 staraniem mieszkańców Zdziaru ponownie otwarto jako ścieżkę dydaktyczną „Monkova dolina” z tablicami dydaktycznymi. Od 15 czerwca 2009 r. szlak jest znakowany na czerwono i dostępny w obie strony.

</doc>
<doc id="1799641" url="https://pl.wikipedia.org/wiki?curid=1799641" title="Kevin Walker">
Kevin Walker

Kevin Walker (ur. ok. 1972) – jeden z głównych bohaterów telewizyjnego serialu "Bracia i siostry". W jego rolę wciela się aktor Matthew Rhys.
Czwarte dziecko Nory i Williama Walkerów. Ma czwórkę rodzeństwa: Kitty, Sarah, Thomasa i Justina, a także przyrodniego brata, Ryana Lafferty'ego. Mieszka w Kalifornii. Był prawnikiem, pracuje jako dyrektor komunikacji korporacyjnej dla senatora McCallistera (męża Kitty). Jest gejem oraz mężem Scotty'ego Wandella, z którym wspólnie wychowują adoptowaną córkę Olivię oraz biologicznego syna Scotty'ego Daniela. Kevin to jedna z najbarwniejszych postaci w serialu, jest cyniczny i ma pozór ponury. Przed związkiem ze Scottym romansował z gwiazdą filmową Chadem Barrym oraz pastorem Jasonem McCallisterem (bratem Roberta).

</doc>
<doc id="1799645" url="https://pl.wikipedia.org/wiki?curid=1799645" title="Scotty Wandell">
Scotty Wandell

Scott "Scotty" Wandell (ur. w drugiej połowie lat 70. lub w pierwszej połowie lat 80.) – fikcyjna postać, drugoplanowy bohater telewizyjnego serialu "Bracia i siostry". W jego rolę wciela się aktor Luke Macfarlane.
Syn Wally'ego i Berthy Wandellów. Z zawodu kucharz. Wspólnie z mężem, Kevinem Walkerem, zamieszkuje San Marino w Los Angeles, gdzie przeniósł się z Nowego Jorku. Rodzice Scotty'ego nie akceptują jego homoseksualnych skłonności.

</doc>
<doc id="1799650" url="https://pl.wikipedia.org/wiki?curid=1799650" title="Tydzień białoruski">
Tydzień białoruski

Tydzień białoruski () – cotygodniowy magazyn telewizyjny TVP3 Białystok dla mniejszości białoruskiej, w programie poruszane są tematy, takie jak kultura, gospodarka, samorząd oraz kontakty z Białorusią.
O programie.
Program realizowany w porozumieniu z organizacjami mniejszościowymi na Podlasiu. Na antenie TVP Białystok istnieje od 1997 roku. Na początku w ramach magazynu mniejszości narodowych „Sami o sobie”. Od 2004 roku jako samodzielna cotygodniowa audycja w wymiarze 20 minut tygodniowo. Jednym z powodów wyświetlania programu jest 95% mniejszości białoruskiej na Podlasiu. Program realizowany w języku białoruskim z polskimi napisami.
Na początku kwietnia 2020 r. ówczesny dyrektor TVP Białystok Eugeniusz Szpakowski zapowiedział zniesienie programu z anteny. Ostatnia jego audycja miała zostać wyemitowana 19 kwietnia 2020 r., czyli w dniu gdy Białorusini na Podlasiu obchodzili prawosławną Wielkanoc. Decyzja ta wywołała falę krytyki i była przedmiotem debaty publicznej, w sprawie tej interweniowano także w Ministerstwie Kultury i Dziedzictwa Narodowego. 20 kwietnia 2020 r. dyrektor wycofał się jednak z tej decyzji.

</doc>
<doc id="1799651" url="https://pl.wikipedia.org/wiki?curid=1799651" title="Browar Lwówek Śląski 1209">
Browar Lwówek Śląski 1209



</doc>
<doc id="1799658" url="https://pl.wikipedia.org/wiki?curid=1799658" title="Pośrednia Nowoleśna Turnia">
Pośrednia Nowoleśna Turnia

Pośrednia Nowoleśna Turnia (słow. "Prostredná Slavkovská veža", niem. "Mittlerer Schlagendorfer Turm", węg. "Középső Szalóki torony", 2368 m n.p.m.) – środkowa z trzech Nowoleśnych Turni znajdujących się w Nowoleśnej Grani w słowackiej części Tatr Wysokich. Od Zadniej Nowoleśnej Turni oddziela ją Nowoleśna Szczerbina, natomiast od Skrajnej Nowoleśnej Turni oddzielona jest przełęczą Ciemna Ławka. Podobnie jak inne Nowoleśne Turnie nie jest dostępna dla turystów i nie prowadzą na nią żadne szlaki turystyczne.
Przez północne ściany Pośredniej Nowoleśnej Turni biegnie fragment Nowoleśnej Galerii – tzw. Pośrednia Nowoleśna Galeria, która nadaje jej kształt podobny do Małego Ganku z jego Galerią Gankową.
Pośrednia Nowoleśna Turnia zwana była niegdyś Środkową Nowoleśną Turnią.
Historia.
Pierwsze wejścia turystyczne:

</doc>
<doc id="1799659" url="https://pl.wikipedia.org/wiki?curid=1799659" title="Śródkoście">
Śródkoście

 
Śródkoście () – warstwa istoty gąbczastej w kościach płaskich czaszki, znajdująca się między blaszką zewnętrzną a blaszką wewnętrzną (szklistą) istoty zbitej. Jest wypełnione szpikiem kostnym i silnie unaczynione przez żyły śródkościa biegnące w szerokich i licznie rozgałęzionych kanałach śródkościa. W niektórych miejscach czaszki śródkoście uległo absorpcji i między blaszkami znajdują się tylko przestrzenie płynowe.
Śródkościem jest też nazywana błoniasta wyściółka jam szpikowych ().

</doc>
<doc id="1799660" url="https://pl.wikipedia.org/wiki?curid=1799660" title="Międzynarodowy kodeks ładunków niebezpiecznych">
Międzynarodowy kodeks ładunków niebezpiecznych

Międzynarodowy kodeks ładunków niebezpiecznych IMDG (ang "International Maritime Dangerous Goods Code") – wydawany przez Międzynarodową Organizację Morską przewodnik bezpiecznego transportowania ładunków niebezpiecznych drogą morską. Jest realizacją przepisów części A rozdziału VII "Międzynarodowej konwencji o bezpieczeństwie życia na morzu". IMO dokonuje aktualizacji kodeksu co dwa lata. 
Kodeks ukazuje się trzech częściach.

</doc>
<doc id="1799662" url="https://pl.wikipedia.org/wiki?curid=1799662" title="Zamieniam się w psa">
Zamieniam się w psa

Zamieniam się w psa - singel zespołu Perfect z 1983 r. Utwory które znalazły się na singlu nie pochodziły z żadnej płyty długogrającej. Znalazły się jako bonus do albumu UNU na CD. Singiel został wydany przez Tonpress z numerem katalogowym S-459. 

</doc>
<doc id="1799663" url="https://pl.wikipedia.org/wiki?curid=1799663" title="Antonio Maceda Francés">
Antonio Maceda Francés



</doc>
<doc id="1799665" url="https://pl.wikipedia.org/wiki?curid=1799665" title="Mistrzostwa Świata Kobiet w Curlingu 1991">
Mistrzostwa Świata Kobiet w Curlingu 1991

Mistrzostwa Świata Kobiet w Curlingu 1998 odbyły się między 23 a 31 marca 1991 w kanadyjskim Winnipeg, w Winnipeg Arena.
Tytuł mistrzów świata z poprzednich mistrzostw obroniły Norweżki (Dordi Nordby) pokonując w finale Kanadę (Julie Sutton) 4:3. Brązowe medale zdobyły Szkotki (Christine Allison) po porażce z Norweżkami 4:8 oraz Szwedki (Anette Norberg), które uległy 4:6 Kanadyjkom.

</doc>
<doc id="1799669" url="https://pl.wikipedia.org/wiki?curid=1799669" title="Przegląd ukraiński">
Przegląd ukraiński

Przegląd ukraiński () – cotygodniowy magazyn telewizyjny TVP3 Białystok, w języku ukraińskim z polskimi napisami o liczącej 1 366 osób mniejszości ukraińskiej na Podlasiu.
O programie.
W przeglądzie ukraińskim zamieszczane są materiały informacyjne będące relacjami z wydarzeń kulturalnych i muzycznych, różnego rodzaju spotkań organizowanych z udziałem ukraińskiego środowiska Podlasia, felietony na tematy historyczne i społeczno-kulturalne, rozmowy z ciekawymi ludźmi. Szczególne miejsce w audycjach zajmują folklor i tradycja ludowa oraz nauczanie języka ukraińskiego. Pierwsza ukraińska audycja pojawiła się tu w marcu 1997 roku jako półgodzinny program, ale już następną podzielono na połowę, z tym, że jako 14-minutowy program można było ją oglądać dwa razy w miesiącu. Od 1999 roku audycja ukazywała się jako cotygodniowa 10-minutowa częścią bloku „Sami o sobie”, a od 2003 roku znowu jako samodzielny program pod tytułem „Przegląd ukraiński”.
Jako pierwsi od 1995 roku audycję redagowali i prowadzili Jerzy Misiejuk i Sławomir Sawczuk, którego w 1999 roku zastąpiła Ludmiła Łabowicz (Filimoniuk). Przez pewien czas z audycją współpracowała Małgorzata Bakunowicz, która przygotowywała materiały na Mazurach do czasu powołania Ośrodka TVP w Olsztynie i utworzenia w jego ramach audycji w języku ukraińskim.
W studio jako prowadzące występowały Małgorzata Dral (Popławska), która niekiedy przygotowywała swoje materiały oraz Elena Rutkowska. Od 2000 roku program prezentowała Anna Kuptel (Łukaszuk). Przez pewien czas w latach 2005-2006 prowadziła programy Elżbieta Martyniuk, a od 2008 roku dwie prezenterki: na zmianę z Anną Kuptel – Anna Kiryziuk. Program „Sami o Sobie” znalazł uznanie na pierwszym Festiwalu Filmów i Programów Telewizyjnych Mniejszości Narodowych i Etnicznych „At Home”, który odbył się w 1997 roku w Krakowie i Przemyślu. W przeprowadzonym wówczas konkursie program otrzymał pierwsze miejsce i nagrodę od European Etnic Broadcasting Association, jednego ze współorganizatorów festiwalu.
W 2002 r. w Użhorodzie na Zakarpaciu na Ukrainie na czwartym Międzynarodowym Festiwalu Programów Radiowych i Telewizyjnych Mniejszości Narodowych „Kraj mój ojczysty”, na który przyjechali przedstawiciele mniejszości narodowych z 23 krajów europejskich, Jerzy Misiejuk otrzymał dyplom honorowy Międzynarodowej Konferencji Organizacji Dziennikarskich za wybitne zasługi w rozwoju stosunków międzynarodowych między organizacjami dziennikarskimi i podkreślanie roli środków masowego przekazu w życiu społeczności światowej. Na tym samym festiwalu ukraińska część magazynu „Sami o sobie” otrzymała wyróżnienie.
Od 2001 roku program powstaje jako produkcja zewnętrzna i jest tworzony przez firmę producencką: Jerzy Misiejuk Produkcja Programów.
Program realizowany w porozumieniu z organizacjami mniejszościowymi na Podlasiu.

</doc>
<doc id="1799674" url="https://pl.wikipedia.org/wiki?curid=1799674" title="Skierka">
Skierka

Skierka – rodzaj grzybów z rzędu rdzowców ("Pucciniales").
Systematyka i nazewnictwo.
Pozycja w klasyfikacji według Index Fungorum: "Skierkaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy nazwy naukowej: "Ctenoderma" Syd. &amp; P. Syd.
Nazwę tego taksonu nadał polski uczony Marian Raciborski. Nawiązuje ona do Skierki, postaci z dramatu Juliusza Słowackiego Balladyna.
Charakterystyka.
Gatunki z rodzaju "Skierka" są rdzami pasożytującymi na roślinach z regionów międzyzwrotnikowych. Wytwarzają jednokomórkowe teliospory (spory przetrwalnikowe) bez szypułek.

</doc>
<doc id="1799677" url="https://pl.wikipedia.org/wiki?curid=1799677" title="O jednego ojca za dużo">
O jednego ojca za dużo

O jednego ojca za dużo (oryg. tytuł: "Një baba tepër") – albański film fabularny z roku 2000 w reżyserii Ariana Çuliqiego.
Opis fabuły.
Film telewizyjny. Akcja filmu rozgrywa się współcześnie. Starzy ludzie w Tiranie coraz częściej stają się ciężarem dla własnych dzieci, które próbują się ich pozbyć. Nowa rzeczywistość Albanii stawia przed nimi szereg wyzwań, z którymi wcześniej nie spotkali się w swoim życiu.

</doc>
<doc id="1799678" url="https://pl.wikipedia.org/wiki?curid=1799678" title="Rosyjski głos">
Rosyjski głos

Rosyjski głos () – comiesięczny magazyn telewizyjny TVP3 Białystok, istniejący w latach 2003–2011. Program pokazywał życie społeczne, kulturalne, duchowe i intelektualne mniejszości rosyjskiej zamieszkującej Podlasie.
O programie.
Program o i dla mniejszości rosyjskiej nadawany w języku rosyjskim z polskimi napisami, realizowany w porozumieniu z organizacjami mniejszościowymi na Podlasiu, który ukazuje się na antenie TVP Białystok od marca 1997 roku.
Początkowo (marzec-sierpień 1997 roku) był on realizowany przez różnych autorów, przy współpracy z Andrzejem Romańczukiem, przedstawicielem społeczności rosyjskiej. Od września 1997 roku Andrzej Romańczuk jest autorem programu.
Od marca 1997 do stycznia 2002 program ukazywał się pod nazwą „Sami o sobie”. Od 2003 roku pojawiła się nowa koncepcja programów mniejszości narodowych na antenie TVP Białystok – program każdej mniejszości powstaje pod oddzielną własną nazwą. Część rosyjska zaczęła ukazywać się pod historyczną nazwą „Rosyjski Głos” (nazwa rosyjskiej gazety ukazującej się w II RP i w PRL w latach 1956–1974).
Jednym z powodów wyświetlania programu jest to, że 11% mniejszości rosyjskiej w Polsce znajduje się na Podlasiu. 
Ostatni odcinek programu został wyemitowany 21 sierpnia 2011 roku. 

</doc>
<doc id="1799679" url="https://pl.wikipedia.org/wiki?curid=1799679" title="Na całej połaci śnieg (singel Anny Marii Jopek)">
Na całej połaci śnieg (singel Anny Marii Jopek)

Na całej połaci śnieg - piosenka z repertuaru Kabaretu Starszych Panów, pierwotnie wykonywana przez Kalinę Jędrusik w Wieczorze IV z 2 stycznia 1965 roku. Singel promocyjny Anny Marii Jopek z głosem Jeremiego Przybory, wydany w okresie okołobożonarodzeniowym 1999 roku. Singel należy do jednych z najczęściej prezentowanych w stacjach radiowych w okresie świątecznym i zimowym. Numer katalogowy Universal Music Polska 156 547 2.

</doc>
<doc id="1799680" url="https://pl.wikipedia.org/wiki?curid=1799680" title="Ziemia Jerzego V">
Ziemia Jerzego V

Ziemia Jerzego V () – region Antarktydy Wschodniej pomiędzy Ziemią Adeli a Ziemią Oatesa. Australia rości sobie prawa do tego obszaru, zaliczając go do Australijskiego Terytorium Antarktycznego. Ziemia ta jest pokryta lodem.
Wybrzeże tej ziemi nosi nazwę Wybrzeża Jerzego V i rozciąga się od Point Alden (142°02’E), oddzielającego je od Wybrzeża Adeli do Cape Hudson (153°45’E), za którym znajduje się Wybrzeże Oatesa. Zostało zbadane przez członków Australasian Antarctic Expedition (1911–1914) pod dowództwem Douglasa Mawsona i nazwane na cześć Jerzego V, króla Wielkiej Brytanii.

</doc>
<doc id="1799681" url="https://pl.wikipedia.org/wiki?curid=1799681" title="Zamachy w Bagdadzie (6 kwietnia 2009)">
Zamachy w Bagdadzie (6 kwietnia 2009)

Zamachy bombowe w Bagdadzie zostały przeprowadzone przez terrorystów 6 kwietnia 2009 roku za pomocą sześciu samochodów-pułapek, które wybuchały w różnych dzielnicach stolicy Iraku podczas całego dnia. Nie ma jednak pewności czy zamachy były wcześniej zaplanowane przez jedne ugrupowanie, czy akurat przypadkowo wybuchło 6 aut poprzez zorganizowanie zamachów przez różne organizacje terrorystyczne, ponieważ nikt nie wziął na siebie odpowiedzialności za zamachy.
Tło.
Ataki nastąpiły tydzień po aresztowaniu dowódcy "Rady Awakeningu" walczącej z Al-Kaidą.
Pomimo spadki przemocy w Iraku od 2003 roku to jednak w 2009 roku, nadal działały liczne organizacje terrorystyczne, które przeprowadzały niemalże codziennie zamachy. W samym tylko marcu w 109 atakach zginęło 250 Irakijczyków.
Ataki.
Sześć samochodów-pułapek wybuchło w różnych bagdadzkich dzielnicach.
W dzielnicy Sadra zginęło co najmniej 10 osób, przy 65 rannych. W centralnej dzielnicy Allawi w eksplozji zginęło 6 osób, 16 zostało rannych. Natomiast dwa wybuchy miały miejsce na targowisku w dzielnicy Husseiniya. Tam zginęły 4 osoby, 12 odniosło rany. Kolejny wybuch samochodu-pułapki wydarzył się w południowym Um al-Maalif, gdzie zginęło 12 osób, 25 zostało rannych. Ostatnia bomba wybuchła w Nowym Bagdadzie koło konwoju Ministerstwa Spraw Zagranicznych.
Do zorganizowania zamachów nikt się nie przyznał.

</doc>
<doc id="1799683" url="https://pl.wikipedia.org/wiki?curid=1799683" title="János Murányi">
János Murányi

János Murányi (ur. 13 stycznia 1944 w Mezőkövesd) – węgierski lekkoatleta, który specjalizował się w rzucie dyskiem.
Uczestnik igrzysk olimpijskich w Monachium (1972) - z wynikiem 57,92 zajął 12. miejsce. Na mistrzostwach Europy w Atenach (1969) i w Rzymie (1974) odpadał w eliminacjach. W 1970 roku zdobył złoty medal uniwersjady. Międzynarodowy mistrz Polski z 1972. Mistrz Węgier z roku 1974. Rekord życiowy: 66,38 (1971).

</doc>
<doc id="1799685" url="https://pl.wikipedia.org/wiki?curid=1799685" title="Geografia Angoli">
Geografia Angoli

Angola – duże państwo w południowo-zachodniej Afryce nad Oceanem Atlantyckim. Należy do dużych państw afrykańskich – jej powierzchnia wynosi 1 246 700 km². Angola jest największym krajem afrykańskim, w którym językiem urzędowym jest portugalski.
Granice.
Angola graniczy z następującymi państwami (podano długość granicy):
Linia brzegowa liczy 1 600 km długości.
Budowa geologiczna i rzeźba.
Angola leży na obszarze płaskowyżu południowoafrykańskiego. Ten obszar jest częścią prekambryjskiej platformy afrykańskiej. Terytorium Angoli dzieli się na trzy obszary geologiczne. Pierwszy to południowa część Kotliny Konga, druga to północna część Kalahari, trzecia to wzniesienie kongijsko-namibijskie wraz z przylegającym do niego od zachodu zapadliskiem nadbrzeżnym. Kotlinę Konga w obrębie Angoli tworzą osady kredowe, które zalegają na krystalicznym podłożu pochodzącym z górnego prekambru. Rejon kotliny Kalahari składa się z piasków i żwirów, pochodzących z pliocenu i plejstocenu. Wzniesienie namibijsko-kongijskie, rozciągające się wzdłuż zachodniego wybrzeża, zbudowane jest ze skał prekambryjskich, pokrytych przez osadami kredy.
Angola jest krajem wyżynnym. Średnia wysokość to 500–600 m n.p.m. Kraj przecinają doliny, a na zachodzie wznosi się szczyt Morro de Môco o wysokości 2620 m n.p.m. Jest on częścią masywu górskiego na wyżynie Bije. Tylko wzdłuż wybrzeży ciągnie się pas nizin. Kilkanaście kilometrów w głąb lądu teren podnosi się, tworząc płaskowyże, wyżyny i średniej wysokości góry.
Klimat.
Angola leży w strefie klimatu podrównikowego suchego na południu i wilgotnego na północy. Tylko południowo-zachodnia część kraju leży w strefie klimatu zwrotnikowego. W południowo-zachodniej części Angoli znajduje się północny kraniec pustyni Namib. Panuje tam klimat zwrotnikowy suchy.
Temperatury są dosyć zróżnicowane, wpływa na nie szerokość geograficzna, a także wysokość bezwzględna danego obszaru. Na północy, a zwłaszcza w północno-wschodniej części kraju, panują temperatury typowe dla klimatu równikowego – wahają się od 22 do 28 °C. Na południu kraju temperatury są niższe, zwłaszcza w obszarze nadbrzeżnym, i wynoszą tylko 16 do 22 °C. I tylko w miesiącach letnich te wartości są wyższe o kilka stopni. Jest to spowodowane zimnym Prądem Benguelskim, który ochładza powietrze i obniża wilgotność. Jednak im dalej na wschód, tym temperatury są wyższe. Zimny prąd oceaniczny wywołuje także dość powszechne na całym pustynnym wybrzeżu Namib mgły.
Opady na południu są niskie, zwłaszcza we wspomnianym wyżej rejonie, będącym pod wpływem zimnego prądu morskiego. Wysokość opadów waha się od 40 do 100 mm. Rośnie w kierunku północnym i północno-wschodnim. Średnia roczna wysokość opadów na północy kraju to około 1000 mm, w północno-wschodniej części kraju, cechującej się klimatem najbardziej typowym dla strefy równikowej, opady dochodzą do 1 800 mm. Pora deszczowa trwa od października do maja z kulminacyjnymi opadami w kwietniu. Długość pory deszczowej zmniejsza się w kierunku południowym.
Wody.
Obszar Angoli należy do trzech zlewisk: Oceanu Atlantyckiego – północna i zachodnia część kraju, bezodpływowej kotliny Kalahari – południowo-wschodnia część państwa oraz Oceanu Indyjskiego – wschodnie krańce Angoli. Sieć rzeczna jest bardzo dobrze rozwinięta. Większość rzek wypływa promieniście z wyżyn: Lunda i Bije. Największą rzeką jest Kuanza, która wpływa do Atlantyku. Kuanza jest jedyną żeglowną rzeką w tym kraju, jej wody płyną ze środkowo-zachodniej części kraju. Rzeki w zachodniej Angoli są krótsze niż te na wschodzie. Na skraju pustyni Namib rzeki mają charakter okresowy. Na niektórych rzekach, takich jak np. Lucala, tworzą się wodospady, będące atrakcją turystyczną tych terenów. Największym jeziorem Angoli jest mające zaledwie 18,9 km² Dilolo, a drugim pod względem wielkości – Cameia.
Gleby.
Prawie cała Angola, z wyjątkiem wąskiego pasa na zachodnie, jest pokryta arenosolami. Arenosole są glebami piaszczystymi. Natomiast pas wybrzeża jest pokryty luwisolami, tj. glebami czerwono-brunatnymi. W zachodniej Angoli miejscami występują też gleby czerwonożółte – ferralsole. Południowe krańce i rejon Namib jest zdominowany przez półpustynne szaroziemy – kserosole.
Flora.
Angola ma zróżnicowaną szatę roślinną. Północ kraju jest zdominowana przez lasy tropikalne z cennymi gatunkami drewna. Obszary ujścia Kongo, czyli północno-zachodni skrawek kraju, są porośnięte lasami namorzynowymi. Większą część środkowej Angoli zajmują o wiele mniej gęste lasy tropikalne, których drzewa zrzucają liście w czasie pory suchej. Lasy te zaliczają się do tzw. lasów miombo. Północny zachód kraju pokryty jest gęstymi i wilgotnymi sawannami. Pas wybrzeża, zwłaszcza tereny mniej więcej za dwunastym równoleżnikiem szerokości południowej, zdominowane są przez roślinność pustynną. Południe kraju pokryte jest suchymi sawannami, z bardzo małą liczbą drzew, a im dalej do wybrzeża, tym roślinność staje się coraz bardziej skąpa. Na południowo-zachodnich krańcach Angoli dominują suchorośla i kserofity.
Fauna.
Świat zwierząt jest bardzo różnorodny, chociaż liczebność niektórych gatunków zredukowana jest przez działalność człowieka. W Angoli występują m.in. hipopotamy nilowe, białe i czarne nosorożce, zebry stepowe i żyrafy. Wszystkie te gatunki występują w rejonie rzeki Luando. Różnorodny jest też świat drapieżników. Poza lwami występują także lamparty i gepardy. Bogaty jest też świat ptaków. Wody przybrzeżne Oceanu Atlantyckiego dzięki zimnemu prądowi morskiemu obfitują w wiele gatunków ryb. Łowiska w Angoli są najbogatszymi łowiskami w południowej Afryce. W wodach oceanu występują takie gatunki jak: sardynki, makrele i tuńczyki. Żyje tam też kilka odmian wielorybów, oraz żółwie morskie.
Angola przywiązuje wielką wagę do utrzymywania parków narodowych, a także ich dalszego rozwoju.

</doc>
<doc id="1799686" url="https://pl.wikipedia.org/wiki?curid=1799686" title="Janos Muranyi">
Janos Muranyi



</doc>
<doc id="1799687" url="https://pl.wikipedia.org/wiki?curid=1799687" title="Fregaty typu Salisbury">
Fregaty typu Salisbury

Fregaty typu Salisbury (typ 61) – typ czterech brytyjskich fregat naprowadzania lotnictwa, zbudowanych w latach 50. XX wieku dla Royal Navy. Okręty miały wspólną konstrukcję z fregatami przeciwlotniczymi typu "Leopard", od których różniły się głównie mniejszą ilością uzbrojenia.
Okręty typu "Salisbury" zostały wycofane ze służby w Royal Navy na przełomie lat 70. i 80. XX wieku, a jeden z nich (HMS „Llandaff”) został sprzedany do Bangladeszu, gdzie służył do końca 2015 roku jako BNS „Umar Farooq”.

</doc>
<doc id="1799689" url="https://pl.wikipedia.org/wiki?curid=1799689" title="Hotel Wrocław">
Hotel Wrocław

Hotel Wrocław − hotel we Wrocławiu, funkcjonujący od momentu otwarcia pod nazwą Hotel Orbis Wrocław; po remoncie zakończonym w 2016 w budynku funkcjonuje czterogwiazdkowy Novotel Wrocław Centrum oraz trzygwiazdkowy Ibis Wrocław Centrum. Budynek położony jest na osiedlu "Południe", przy ul. Powstańców Śląskich nr 5/7. Przed remontem na 11 piętrach znajdowało się 289 pokoi 2-osobowych i 5 apartamentów. 
Historia.
Wybudowany został pod koniec lat 70. XX wieku przez fińską firmę YP-Group z Helsinek (proj. Jaakko, Unto i Krystianin). Umowa z fińskim wykonawcą przewidywała realizację obiektu "pod klucz", przy czym zarówno materiały, jak i pracowników zapewniała strona fińska. W tym celu od początku robót w 1978 na szczelnie ogrodzonym placu budowy ustawiła pierścień przewoźnych baraków. Taka formuła realizacji była w czasie narastającego szybko kryzysu gospodarki PRL nietypowa, a różnica pomiędzy stawkami wypłacanymi za pracę pracownikom skandynawskim, a obowiązującymi w tym czasie stawkami w Polsce prowadziła do swoistych nadużyć, polegających na podnajmowaniu przez Finów do niektórych prac polskich robotników za ułamek dniówki fińskiej.
Oddany do eksploatacji w 1980 był wówczas najnowocześniejszym hotelem w mieście, o najwyższym dostępnym standardzie. W hotelu znajdowały się m.in. restauracja, bary, sklepy, punkty usługowe, basen kąpielowy z brodzikiem, solarium i sauna. W hotelu tym zatrzymał się m.in. Erich Honecker, przywódca Niemieckiej Republiki Demokratycznej, a do mszy świętej 1 czerwca 1997 przygotowywał Jan Paweł II.
Po 30 latach eksploatacji właściciel hotelu, grupa Orbis, liczył się z koniecznością rozbiórki, lub co najmniej gruntownej modernizacji wyeksploatowanego obiektu.
Współczesność.
Po remoncie w 2016 budynek podzielony został pomiędzy hotel Ibis (od 1 do 4 piętra) i Novotel (od 5 do 11 piętra) W nocy kolorowe oświetlenie budynku (Ibis – kolor czerwony, Novotel – niebieski), wskazuje podział pomiędzy częściami hotelu. Każdy z hoteli ma własną recepcję (Novotel bliżej ul. Powstańców Śląskich, Ibis ul. Gwiaździstej), jednak oba wykorzystują te same windy i schody.
Do 2 lipca 2017 nazwę „Hotel Wrocław” miały przystanki tramwajowe i nocnych linii autobusowych na ul. Powstańców Śląskich (nowa nazwa przystanków „Zaolziańska”).

</doc>
<doc id="1799690" url="https://pl.wikipedia.org/wiki?curid=1799690" title="Niszczyciele typu Leningrad">
Niszczyciele typu Leningrad

Niszczyciele typu Leningrad – seria 6 radzieckich wielkich niszczycieli z lat 30., należących do dwóch zbliżonych typów: projektu 1 i 38, klasyfikowanych w ZSRR jako lidery (przewodniki flotylli). Były pierwszymi większymi okrętami skonstruowanymi w ZSRR. Brały aktywny udział w II wojnie światowej.
Projektowanie.
Radziecka marynarka wojenna wyszła z I wojny światowej i wojny domowej bardzo osłabiona. Najnowszymi jej niszczycielami były wersje pochodne niszczyciela „Nowik”, zaprojektowanego przed I wojną światową. Przez dłuższy czas zła sytuacja ekonomiczna państwa uniemożliwiała budowę nowych okrętów. W pierwszym programie rozbudowy marynarki na lata 1926-32 w ogóle nie przewidywano budowy większych okrętów, lecz mimo to prowadzono w tym czasie prace projektowe. Popularność w ZSRR w tym czasie zyskała koncepcja budowy wielkich niszczycieli, klasyfikowanych w ZSRR jako lidery (przewodniki flotylli), które miały być większe i silniej uzbrojone od zwykłych niszczycieli i służyć do wsparcia własnych niszczycieli, walki z niszczycielami wroga, a także wypełniania samodzielnych zadań, jak rozpoznanie i stawianie min. Nacisk kładziono także na wysoką prędkość. Początkowo rozważano w 1925 nawet projekt lekkich krążowników – liderów, o wyporności 4000 ton i uzbrojeniu w 4 działa 180 mm, lecz nie został on zrealizowany. Pierwszymi nowo zaprojektowanymi i zbudowanymi radzieckimi większymi okrętami (po małych dozorowcach typu „Uragan”), stały się wielkie niszczyciele typu „Leningrad”.
W 1928 sztab marynarki radzieckiej ogłosił wymagania na projekt wielkiego niszczyciela. Pierwszy wstępny projekt Komitetu Naukowo-Technicznego Zarządu Sił Wojennomorskich (NTK UWMS) nie zyskał aprobaty marynarki, lecz kolejny projekt z 1929 został w lutym 1930 zaaprobowany przez dowództwo floty. Otrzymał on numer projektu 1. Władze ZSRR zdecydowały o budowie 3 niszczycieli dla Floty Morza Czarnego, a następnie 3 niszczycieli dla Floty Bałtyckiej. Prace projektowe prowadziło Biuro Specjalnego Projektowania Sudoprowerfi. Projekt ostateczny zatwierdzono w maju 1932.
Budowa – projekt 1.
Budowę dwóch pierwszych okrętów „Moskwa” i „Charkow” rozpoczęto w październiku 1932 w stoczni im. A. Marty w Mikołajowie, a trzeciego „Leningrad” w listopadzie 1932 w Stoczni Północnej w Leningradzie. Opóźnienia w ukończeniu okrętów wywołało przede wszystkim niedopracowanie uzbrojenia głównego, w postaci armat 130 mm B-13, opracowywanych równolegle w zakładach Bolszewik.
Próby głównego okrętu „Leningrad” rozpoczęto jesienią 1936. Pomimo że został on przyjęty formalnie do służby 5 grudnia 1936 (w dniu wejścia w życie Konstytucji ZSRR), do 1938 usuwano w stoczni usterki niedopracowanych podzespołów i dopiero wówczas okręt uzyskał gotowość. Pozostałe dwa okręty weszły do służby w 1938. Na próbach, „Leningrad” przy wyporności 2225 t osiągnął moc 67 250 KM i prędkość 43 węzły, a „Moskwa” przy wyporności 2330 t – aż 77 725 KM i 43,57 węzła. Przy dużych prędkościach okręty miały zbyt duże przegłębienie na rufę i pojawiało się szkodliwe zjawisko kawitacji śrub.
Projekt 38.
Na skutek prób „Leningradu” zdecydowano przeprojektować rufę okrętów. W efekcie powstał ulepszony projekt 38, w którym dodano też trzecie działo przeciwlotnicze 76 mm, nieco podwyższono dziobową nadbudówkę i zastosowano inne drobniejsze zmiany. Według projektu 38 zbudowano trzy okręty: „Minsk”, „Baku” i „Tbilisi”, z czego budowę „Minska” rozpoczęto jeszcze według projektu 1.
Dwa ostatnie okręty, noszące początkowo nazwy „Kijew” i „Tifilis”, rozpoczęto budować w stoczni w Mikołajowie, lecz następnie budowę ich przeniesiono do dopiero budowanej stoczni nr 199 w Komsomolsku nad Amurem, gdzie powtórnie położono ich stępki. Kadłuby ich budowano tam z sekcji przygotowanych w Mikołajowie i dostarczanych koleją i barkami. W dniu wodowania "Kijewa" 25 lipca 1938 przemianowano go na "Ordżonikidze", w dniu wejścia do służby 27 grudnia 1939 na "Sergo Ordżonikidze", a w końcu 25 września 1940 ostatecznie na "Baku". Z kolei po wodowaniu "Tifilis" przemianowano na "Tbilisi" (nowa forma nazwy miasta Tbilisi). Oba okręty następnie wyposażono w stoczni 202 we Władywostoku.
Lidery projektu 38 osiągały nieco mniejsze prędkości maksymalne, lecz były one nadal wysokie, a zdołano na nich wyeliminować kawitację śrub. „Minsk” na próbach, przy forsowaniu maszyn, osiągnął 40,5 węzła przy mocy 68 000 KM, „Baku” – 41,6 w, a "Tbilisi" – 41,8 w.
Okręty.
Stocznie:
Opis konstrukcji, ocena, modernizacje.
Kadłub i konstrukcja.
Niszczyciele projektów 1 i 38 miały architekturę ogólnie typową dla niszczycieli tego okresu, z podniesionym pokładem dziobowym na ok. 1/3 długości kadłuba. Charakterystyczną cechą ich sylwetki były dwa wysokie, szeroko rozstawione i lekko pochylone kominy oraz duża przerwa między nadbudówką dziobową a pierwszym kominem, w której ustawione było działo nr 3 artylerii głównej. Charakterystyczny był też sam kształt rozbudowanej nadbudówki dziobowej, z odkrytym mostkiem oraz dodatkową galeryjką poniżej niego. Z tyłu nadbudówki był maszt palowy, drugi maszt był przed tylnym kominem, połączony z dźwigiem. Drugi komin był ustawiony na niewielkiej nadbudówce. Na rufie była niska nadbudówka ze stanowiskami artylerii. Okręty miały 5 przedziałów siłowni, z kotłowniami i maszynowniami w układzie naprzemiennym, co zwiększało odporność na uszkodzenia bojowe. Unikalną cechą wśród niszczycieli był ich napęd, w postaci trzech zespołów turbin, napędzających trzy śruby, wynikający z dążenia do uzyskania dużej mocy (większość okrętów tej klasy miała dwie turbiny i dwie śruby). Kadłub okrętów dzielił się poprzecznie na 15 przedziałów wodoszczelnych, gwarantujących teoretycznie pływalność przy zatopieniu 2 przedziałów.
Pomimo teoretycznie rozwijanych dużych prędkości, niszczyciele typu "Leningrad" miały słabą dzielność morską z powodu ostrych kształtów części dziobowej, powodujących zalewanie pokładu dziobowego przez fale i trudność użycia artylerii dziobowej przy złej pogodzie. Kadłub okazał się słabo skonstruowany, a jego wytrzymałość obniżały m.in. dwa miejsca, w których zmieniał się system naboru z podłużnego na śródokręciu na poprzeczny na dziobie i rufie. Z tej przyczyny niedopuszczalne było m.in. strzelanie salwami całej artylerii; okręty odnosiły też uszkodzenia w silnych sztormach. Wadą była ponadto niska stateczność. Dość zawodne były też kotły.
Uzbrojenie.
Niszczyciele typu "Leningrad" miały silne uzbrojenie artyleryjskie, składające się z 5 dział B-13 kalibru 130 mm, w pojedynczych stanowiskach z maskami ochronnymi. Cztery stanowiska dział umieszczone były klasycznie dla niszczycieli, po dwa piętrowo na dziobie i rufie, na pokładzie oraz nadbudówkach. Piąte działo (numer 3) umieszczone było za nadbudówką dziobową, w miejscu uskoku pokładu, gdzie pokład dziobowy przechodził w pokład nadbudówki śródokręcia (na której ustawiony był pierwszy komin). Działa te wystrzeliwały znacznie cięższe pociski od dział kalibrów 120-127 mm, używanych przez większość państw. Po dopracowaniu, działa te dysponowały bardzo dobrymi parametrami, jak zasięg i celność, a żywotność luf zwiększono do 1000 strzałów. Do kierowania ogniem artylerii służył przelicznik włoskiej firmy Galileo (proj. 1) lub jego radzieckie uproszczone rozwinięcie CAS-2 (proj. 38). Okręty miały dalocelownik KDP-4, wyposażony w dwa 4-metrowe dalmierze DM-4.
Słabym punktem okrętów było uzbrojenie przeciwlotnicze. Wprawdzie okręty posiadały stosunkowo silne uzbrojenie przeciwlotnicze średniego kalibru, rzadko stosowane na niszczycielach, w postaci dwóch dział 76,2 mm 34-K (a nawet trzech dział w projekcie 38), lecz były one mało skuteczne do zwalczania nowoczesnych samolotów, a dodatkowo dysponowały ograniczonymi kątami ostrzału. Działa te umieszczone były na skrzydłach nadbudówki rufowej (tuż obok działa nr 4 artylerii głównej i rufowego stanowiska kierowania ogniem). W projekcie 38 jeszcze trzecie działo było ustawione na pokładzie rufowym. Z kolei, z uzbrojenia małokalibrowego okręty posiadały początkowo jedynie dwa mało skuteczne półautomatyczne działka 45 mm 21-K o niskiej szybkostrzelności, na skrzydłach nadbudówki dziobowej (za działem nr 2) oraz 4 pojedyncze wkm-y 12,7 mm DK (lub DSzK w proj. 38). Uzbrojenie przeciwlotnicze kierowane było z centralnego przyrządu firmy Galileo, z 3-metrowym dalmierzem, lecz było to mało skuteczne. Dopiero w toku wojny uzbrojenie było wzmacniane przez dodanie 6-10 automatycznych działek 37 mm.
Uzbrojenie torpedowe było silne, składające się z 8 wyrzutni torpedowych 533 mm, w dwóch czterorurowych aparatach N-7 na pokładzie, w jego osi wzdłużnej – między kominami i za drugim kominem. Okręty dodatkowo przenosiły 8 torped zapasowych. Uzbrojenie przeciwpodwodne składało się z 2 miotaczy i zrzutni bomb głębinowych (20 dużych bomb B-1 i 32 małe M-1). Podczas wojny ilość bomb jeszcze zwiększano (np. do 30 B-1 i 52 M-1 na "Minsk"). Okręty mogły stawiać 84 miny wz.26 lub 68 min KB lub 124 miny wz.1908/39. Na etapie projektowania zamierzano wyposażyć okręty w wodnosamolot, przenoszony za pierwszym kominem i stawiany na wodę dźwigiem, lecz zrezygnowano z tego elementu. Wyposażenie uzupełniał trał ochronny typu parawan.
Służba w skrócie.
Niszczyciele typu "Leningrad" wchodziły do służby tuż przed wybuchem II wojny światowej, lub na jej początku. Dwa wzięły udział w działaniach wojennych jeszcze podczas wojny zimowej z Finlandią, pięć – w działaniach po ataku Niemiec na ZSRR. We Flocie Bałtyckiej były "Leningrad" i "Mińsk", we Flocie Czarnomorskiej "Moskwa" i "Charkow", we Flocie Północnej "Baku" (przeniesiony z Oceanu Spokojnego). Jedynie "Tbilisi" z Floty Oceanu Spokojnego nie wziął praktycznie udziału w działaniach wojennych. Z uwagi na specyfikę działań II wojny światowej na Bałtyku i Morzu Czarnym, niszczyciele te przede wszystkim używane były do ostrzeliwania celów lądowych, bez starć z okrętami nawodnymi, a ich głównymi wrogami było lotnictwo i miny. Oba czarnomorskie lidery zostały zatopione, również "Minsk" został zatopiony przez lotnictwo, lecz później podniesiony. Pozostałe okręty przetrwały wojnę i zostały wycofane ze służby czynnej pod koniec lat 50.

</doc>
<doc id="1799692" url="https://pl.wikipedia.org/wiki?curid=1799692" title="Søren Busk">
Søren Busk

Søren Busk (ur. 10 kwietnia 1953 w Glostrup) – duński piłkarz grający na pozycji obrońcy. Brązowy medalista ME 84.
W ojczyźnie grał w Glostrup IC, jednak reprezentacyjną karierę zaczął robić dopiero po wyjeździe z kraju. W latach 1976–1979 był piłkarzem Westfalii Herne, następnie grał w holenderskim MVV Maastricht (1979-1982 i 1985-1986) oraz belgijskim KAA Gent (1982-1985). Był także graczem AS Monaco (1986-1987) oraz Wiener SC (1987-1988). Karierę kończył w Herfølge BK w 1990.
W reprezentacji Danii debiutował 9 maja 1979 w meczu ze Szwecją, ostatni mecz zagrał w 1988. Łącznie wystąpił w 61 spotkaniach i zdobył 2 gole. Brał udział w MŚ 86 (4 spotkania) i ME 88.

</doc>
<doc id="1799693" url="https://pl.wikipedia.org/wiki?curid=1799693" title="Soren Busk">
Soren Busk



</doc>
<doc id="1799694" url="https://pl.wikipedia.org/wiki?curid=1799694" title="Ocet winny">
Ocet winny

Ocet winny – stosowany jako przyprawa produkt spożywczy, wytwarzany z wina w procesie fermentacji octowej.
Zazwyczaj stężenie kwasu octowego w occie winnym wynosi od 6 do 10%. Ocet jest stosowany do nadania kwaskowego smaku przyrządzanym potrawom.
Do sałatek i surówek stosuje się głównie biały ocet winny, zaś do marynat stosowanych do moczenia wołowiny, cielęciny czy jagnięciny oraz sałatek z czerwonych warzyw ocet pochodzący z wina czerwonego.

</doc>
<doc id="1799695" url="https://pl.wikipedia.org/wiki?curid=1799695" title="Octodontomys gliroides">
Octodontomys gliroides



</doc>
<doc id="1799697" url="https://pl.wikipedia.org/wiki?curid=1799697" title="Krzysztof Kuczwalski">
Krzysztof Kuczwalski

Krzysztof Kuczwalski (ur. 13 lutego 1969 w Toruniu) – polski żużlowiec.
Licencję żużlową zdobył w 1985 roku. Przez całą sportową karierę (do 1998 r.) występował w klubie Apator Toruń, w barwach którego zdobył osiem medali Drużynowych Mistrzostw Polski: dwa złote (1986, 1990), dwa srebrne (1995, 1996) oraz cztery brązowe (1991, 1992, 1993, 1994). Był również brązowym medalistą Mistrzostw Polski Par Klubowych (Grudziądz 1993), dwukrotnym zdobywcą Drużynowego Pucharu Polski (1993, 1997), Młodzieżowym Mistrzem Polski Par Klubowych (Toruń 1990) oraz czterokrotnym medalistą Młodzieżowych Drużynowych Mistrzostwa Polski (dwukrotnie złotym – Toruń 1985, Tarnów 1990; srebrnym – Rzeszów 1989 oraz brązowym – Bydgoszcz 1988).
Czterokrotnie uczestniczył w finałach Młodzieżowych Indywidualnych Mistrzostw Polski (najlepszy wynik: Zielona Góra 1988 – IV m.). Był także trzykrotnym finalistą Indywidualnych Mistrzostw Polski. Startował także w finałach turniejów o "Brązowy" (dwa razy), "Srebrny" (trzy razy) i "Złoty" (raz), dwukrotnie zajmując III miejsca (1988 – BK, 1992 – ZK). W 1993 r. wystąpił w rozegranym w Zielonej Górze półfinale kontynentalnym Indywidualnych Mistrzostw Świata (w turnieju tym zajął XI m.).

</doc>
<doc id="1799699" url="https://pl.wikipedia.org/wiki?curid=1799699" title="Akademia Medyko-Chirurgiczna">
Akademia Medyko-Chirurgiczna



</doc>
<doc id="1799701" url="https://pl.wikipedia.org/wiki?curid=1799701" title="Aporter">
Aporter

Aporter – typ psa utworzony w XIX wieku w Wielkiej Brytanii, używany w myślistwie do aportu drobnej zwierzyny – ptaków (w Polsce głównie kaczek i bażantów) oraz królików i zajęcy. Aportery to psy stosunkowo duże i silne, o szacie chroniącej przed zimnem i przemakaniem, wytrwałe w poszukiwaniu zastrzelonej zwierzyny.
Poza myślistwem aportery często używane są w sportach polegających na przynoszeniu bezkrwawego aportu, tzw. dummy.
Ze względu na łagodny charakter oraz wrodzoną potrzebę współpracy z człowiekiem większość ras psów zaliczanych do aporterów dobrze spisuje się jako psy ratownicze oraz psy pomocnicy, są także popularnymi psami domowymi.

</doc>
<doc id="1799702" url="https://pl.wikipedia.org/wiki?curid=1799702" title="Masakra w Duk Padiet">
Masakra w Duk Padiet

Masakra w Duk Padiet – atak bojówek plemienia Lou Nuer na członków plemienia Dinka w miejscowości Duk Padiet w Sudanie Południowym. W wyniku ataku interweniowały sudańskie siły bezpieczeństwa. Do ataku bojowników doszło 20 września 2009 roku.
Tło.
Konflikt pomiędzy plemionami nomadów narastał z powodu kurczących się zasobów naturalnych. Plemiona rywalizowały ze sobą o miejsca na pastwiska dla zwierząt, a także o wodę pitną. Obszar Kordofanu Południowego został dodatkowo dotknięty suszą. W 2005 roku na tym terenie skończyła się długa wojna domowa. Dodatkowo rejon był zdestabilizowany konfliktem w Darfurze.
Drobne walki wybuchały już na początku 2009 roku. W wyniku nich zginęło ok. 1200 cywilów. Do dużego starcia doszło 26 maja 2009, kiedy to 2000 bojowników na koniach z plemienia Rizeigat zaatakowała Misseriya pod wsią Majram. Z kolei 12 czerwca 2009 wrogowie Lou Nuer, Jikany Nuer zaatakowały konwój ONZ z siłami sudańskimi na rzece Sobat.
Masakra.
Do ataku bojowników Lou Nuer doszło w niedzielę 20 września 2009, kiedy większość mieszkańców z plemienia Dinka była w kościele. Agresorzy spalili 260 domów, po czym przystąpili do rzezi. Bojownicy zabili 51 mieszkańców Duk Padiet. Na miejsce masakry przybyło wojsko, które wdało się w walkę z napastnikami. Siły bezpieczeństwa zabiły 23 bojowników. Natomiast straty wojska sudańskiego sięgały 28 zabitych. Poprzez ogromny pożar wioski tysiące mieszkańców było zmuszonych do ucieczki.

</doc>
<doc id="1799704" url="https://pl.wikipedia.org/wiki?curid=1799704" title="Towarzystwo Przyjaciół Uniwersytetu Hebrajskiego w Jerozolimie">
Towarzystwo Przyjaciół Uniwersytetu Hebrajskiego w Jerozolimie

Towarzystwa Przyjaciół Uniwersytetu Hebrajskiego w Jerozolimie – istniejące od 1922 stowarzyszenie z siedzibą główną w Warszawie.
W Polsce towarzystwo miało 22 oddziały. Mojżesz Schorr pełnił funkcję prezesa towarzystwa, a w 1925 był honorowym gościem na ceremonii otwarcia uczelni. Delegatami na inauguracji Uniwersytetu Hebrajskiego w Jerozolimie byli także Samuel Goldflam, Borys Stawski, Leon Lewite i Menachem Elenberg. Towarzystwo wydało wspomnieniową publikację "Pamięci Dra Samuela Goldflama 1852–1932" .

</doc>
<doc id="1799707" url="https://pl.wikipedia.org/wiki?curid=1799707" title="Eta Virginis">
Eta Virginis

Eta Virginis ("η Vir", "Zaniah") – gwiazda wielokrotna w gwiazdozbiorze Panny. Jest oddalona o około 204 lata świetlne od Słońca
Nazwa.
Gwiazda ma nazwę własną Zaniah, wywodzącą się od arabskiego , która oznacza dosłownie „kąt Szczekającego [Psa]”, gdyż taką nazwę nosił asteryzm, w którym znajdowała się gwiazda. Międzynarodowa Unia Astronomiczna w 2016 roku formalnie zatwierdziła użycie nazwy Zaniah dla określenia tej gwiazdy.
Charakterystyka.
Główny składnik systemu jest białym podolbrzymem typu widmowego A2IV. Obserwowana wielkość gwiazdowa całego systemu wynosi +3,9.
Mimo że gwiazda ta wygląda na pojedynczą nawet przez teleskop, dzięki zjawisku okultacji wykryto, że tak naprawdę jest to gwiazda potrójna, gdzie dwie gwiazdy okrążają wspólny środek masy na ciasnej orbicie (0,5 au, a trzecia okrąża dwie pozostałe.
Jako że Zaniah znajduje się blisko ekliptyki, zachodzi zjawisko okultacji jej przez Księżyc i (choć bardzo rzadko) przez planety. 1 sierpnia roku 329 p.n.e., starożytny grecki astronom Timocharis zaobserwował przejście Wenus przed gwiazdą. Ostatnia okultacja tej gwiazdy przez Wenus miała miejsce 27 sierpnia 1843, a następna wydarzy się dopiero 19 listopada 2445.

</doc>
<doc id="1799708" url="https://pl.wikipedia.org/wiki?curid=1799708" title="Zoltán Balczó">
Zoltán Balczó

Zoltán Balczó (ur. 24 marca 1948 w Nyíregyházie) – węgierski polityk i inżynier, poseł do Parlamentu Europejskiego VII i VIII kadencji, deputowany krajowy.
Życiorys.
W 1971 ukończył inżynierię elektryczną na Uniwersytecie Technologiczno-Ekonomicznym w Budapeszcie. Pracował w przedsiębiorstwie przemysłowym, następnie jako nauczyciel.
W pierwszej połowie lat 90. zaangażował się w działalność polityczną, przystępując do Węgierskiego Forum Demokratycznego. Później do 2003 zasiadał we władzach Węgierskiej Partii Sprawiedliwości i Życia. W 2003 został jednym z wiceprzewodniczących ugrupowania Jobbik.
W latach 1994–1998 i 2002–2006 był radnym, pomiędzy tymi okresami zasiadał w Zgromadzeniu Narodowym.
W wyborach europejskich w 2009 uzyskał mandat posła do Parlamentu Europejskiego z ramienia Ruchu na rzecz Lepszych Węgier. Pozostał posłem niezrzeszonym, przystąpił do Komisji Przemysłu, Badań Naukowych i Energii. W wyborach krajowych rok później został wybrany ponownie do Zgromadzenia Narodowego, w związku z czym 13 maja 2010 odszedł z PE. W 2014 uzyskał reelekcję do parlamentu krajowego, w tym samym roku został też ponownie wybrany do Europarlamentu, w związku z czym powrócił do pracy w PE. Mandat europosła wykonywał do 2019, w tym samym roku kolejny raz zasiadł w węgierskim parlamencie, będąc jego członkiem do 2022.

</doc>
<doc id="1799709" url="https://pl.wikipedia.org/wiki?curid=1799709" title="Zaniah">
Zaniah



</doc>
<doc id="1799712" url="https://pl.wikipedia.org/wiki?curid=1799712" title="Potwór w szafie">
Potwór w szafie

Potwór w szafie (ang. " Monster in the Closet", 1986) – komediowy horror amerykańskiej wytwórni filmowej Troma. Został napisany i następnie nakręcony przez Boba Dahlina.
W filmie, w swych wczesnych rolach dziecięcych, wystąpili Paul Walker i Stacy Ferguson. Pojawili się w nim także starsi, uznani aktorzy − Claude Akins, Howard Duff i John Carradine.
Internetowa strony GotchaMovies.com okrzyknęła "Potwora w szafie" 8. najlepszym slasherem młodzieżowym w historii filmowego horroru.
Opis fabuły.
Film opowiada o tytułowym potworze z szafy, który wciąga do niej swoje ofiary i zabija je. Z początku podejrzewa się, że ludzie padają ofiarą węża, gdyż mają na swoim ciele ukąszenia tego typu, jakie pozostawia to zwierzę. Z czasem okazuje się, że są w błędzie. Bohaterowie próbują zabić potwora na każdy możliwy sposób, jednak wszystkie ich próby kończą się porażką. W pewnym momencie jedna z postaci dochodzi do pewnego wniosku. Pojawia się na antenie telewizji i przemawia do wszystkich widzów, aby zniszczyli szafy na całym świecie.
Realizacja.
Film, choć nakręcony w roku 1983, nie został wydany aż do '87. Zdjęcia powstawały w Kalifornii, na terenie Los Angeles − między innymi w śródmieściu, dzielnicy Chinatown, na University of Southern California czy przy Historic Carroll Street.

</doc>
<doc id="1799713" url="https://pl.wikipedia.org/wiki?curid=1799713" title="Koszatnik pilchowaty">
Koszatnik pilchowaty

Koszatnik pilchowaty ("Octodontomys gliroides"; nazwa lokalna: "Chozchoz"; ang.: "Mountain Degu") – gatunek gryzonia z monotypowego rodzaju koszatnik ("Octodontomys") z rodziny koszatniczkowatych (Octodontidae), zamieszkujący tereny południowo-zachodniej Boliwii, Chile, północnej i północno-zachodniej Argentyny. Ich siedliskiem są wysoko położone suche tereny górzyste i płaskowyż Altiplano, zlokalizowane na wysokości od 2000 do 5000 m n.p.m., co w znacznym stopniu odróżnia ją od gatunku typowego rodziny – koszatniczki pospolitej zamieszkującej tereny do 2000 m n.p.m.
Nazewnictwo.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę koszatnik pilchowaty, rezerwując nazwę koszatnik dla rodzaju tych gryzoni.
Genetyka.
Garnitur chromosomowy "O.gliroides" tworzy 38 par chromosomów.
Morfologia.
Koszatniki pilchowate mają miękkie, gęste futro podobne do szynszyli, najczęściej koloru szarego. Waga dorosłego osobnika wynosi 100-200 g. Waga po urodzeniu – ok. 17 g. Długość tułowia ok. 18 cm, ogona - do 18 cm. Oczy i uszy są stosunkowo duże, ogon - podobnie jak u spokrewnionych z nią koszatniczek pospolitych - zakończony charakterystycznym „pędzelkiem”, który jest jednak u nich większy. Temperatura ciała wynosi 37,2 °C. Ciąża trwa ok. 104 dni. Wiek osiągnięty przez osobnika w badaniach laboratoryjnych wyniósł 7,6 roku, ale prawdopodobnie mogą żyć dłużej. Według IUCN, koszatnik pilchowaty nie należy do gatunków zagrożonych wyginięciem. 

</doc>
<doc id="1799714" url="https://pl.wikipedia.org/wiki?curid=1799714" title="Octodontomys">
Octodontomys



</doc>
<doc id="1799715" url="https://pl.wikipedia.org/wiki?curid=1799715" title="Zamach w Bagdadzie (8 marca 2009)">
Zamach w Bagdadzie (8 marca 2009)

Zamach bombowy w Bagdadzie został przeprowadzony przez terrorystów 8 marca 2009 pod budynkiem Akademii Policyjnej. W wyniku ataku samobójczego zginęło 28 osób.
Atak.
Zamach miał miejsce o godz. 10:00 czasu lokalnego (UTC +3). Zamachowiec wmieszał się w tłum ludzi stojących pod budynkiem policyjnym. Zabite 28 osób, to w większości policjanci, ale znaleźli się także przypadkowi cywile. 57 osób odniosło rany. W transporcie rannych do szpitala wykorzystano ciężarówki pick-up.
Niektóre media przytaczały drugiego zamachowca-samobójcę, który rzekomo miał wjechać w tłum ludzi na motocyklu, po czym uruchomić bombę.
Wcześniej ten budynek był już atakowany przez rebeliantów. By zapobiec podobnym sytuacjom na ulicy Palestyńskiej, gdzie znajduje się Akademia Policyjna, utworzono punkty kontrolne.

</doc>
<doc id="1799718" url="https://pl.wikipedia.org/wiki?curid=1799718" title="Towarzystwa Przyjaciół Uniwersytetu Hebrajskiego w Jerozolimie">
Towarzystwa Przyjaciół Uniwersytetu Hebrajskiego w Jerozolimie



</doc>
<doc id="1799719" url="https://pl.wikipedia.org/wiki?curid=1799719" title="IMDG">
IMDG



</doc>
<doc id="1799720" url="https://pl.wikipedia.org/wiki?curid=1799720" title="Zasadzka na żołnierzy w Algierii">
Zasadzka na żołnierzy w Algierii

Zasadzka na żołnierzy w Algierii miała miejsce 17 czerwca 2009 roku o godzinie 19:00 czasu lokalnego (18:00 GMT) na drodze między miejscowościami El Meher i El Mansurah w Prowincji Burdż Bu Urajridż. Atak, w którym zginęło 24 żołnierzy był zorganizowany przez islamskich rebeliantów.
Atak.
Żołnierze konwojujących chińskich budowlańców najechali na zdalnie sterowane bomby domowej roboty. Po eksplozji dwóch takich ładunków islamscy rebelianci ostrzelali konwój. Zabitym 24 wojskowym napastnicy zabrali broń oraz mundury. Rannych przewieziono do pobliskich szpitali.
Po ataku algierskie siły bezpieczeństwa rozpoczęły operację przy użyciu śmigłowców w celu zatrzymania bojowników.
Na początku sądzono, że zabici to policjanci, później się okazało, że to żołnierze.
Podobny atak miał miejsce 3 czerwca 2009. Wtedy w zasadzkę bombową wpadli policjanci eskortujący nauczycieli. Wówczas zginęło ośmiu funkcjonariuszy oraz dwóch nauczycieli.
Za atakiem prawdopodobnie stoi powiązany z Al-Kaidą Islamski Maghreb. Ta terrorystyczna organizacja porwała trzech turystów zw styczniu 2009 w Algierii, po czym zabili jednego zakładnika 31 maja. Dwóch pozostałych uwolniono w kwietniu.

</doc>
<doc id="1799722" url="https://pl.wikipedia.org/wiki?curid=1799722" title="Fabrizio Barbazza">
Fabrizio Barbazza

Fabrizio Barbazza (ur. 2 kwietnia 1963 w Monzy) – włoski kierowca wyścigowy.
Kariera.
Początki kariery.
Fabrizio początkowo startował w motocrossie. Szybko jednak zmienił dwa kółka na cztery, debiutując w 1982 roku w Formule Monza. W następnym sezonie brał udział we Włoskiej Formule 3. Rywalizację w niej kontynuował również w kolejnych dwóch latach. Najlepszy sezon w tej serii zanotował w 1985 roku, kiedy to wygrał cztery wyścigi i zajął 3. miejsce w końcowej klasyfikacji.
Starty w Ameryce.
W 1986 roku Barbazza wyjechał do Ameryki Północnej, gdzie zadebiutował w nowo powstałej American Racing Series (później nazywanej Indy Lights). Jak się okazało, Fabrizio bardzo szybko odnalazł się w tej kategorii, zostając mistrzem, już w pierwszym podejściu. Wygrał wówczas cztery wyścigi.
W sezonie 1987 wystartował w serii CART, uzyskując w niej kilka bardzo dobrych wyników, w tym 3. miejsce w Indianapolis 500, oraz zostając debiutantem roku.
Powrót do Europy.
Do Europy powrócił w 1988 roku. Zadebiutował wówczas w Międzynarodowej Formule 3000. W serii tej wystąpił również w 1990, jednakże w obu przypadkach bez większego sukcesu.
Formuła 1.
Za sprawą dużego budżetu, Włoch zadebiutował w 1991 roku, w Formule 1, w zespole AGS. Słabe osiągi bolidu nie pozwoliły mu jednak na zakwalifikowanie się do żadnego, z czternastu wyścigów, do których został zgłoszony.
Po roku przerwy (wystartował wtedy w kilku wyścigach CART) Barbazza powrócił do F1, tym razem jednak do włoskiego zespołu Minardi. W ciągu siedmiu wyścigów ukończył tylko trzy wyścigi, z czego dwie na ostatnim punktowanym, szóstym miejscu (GP Europy i GP San Marino). Nie zmieniło to jednak decyzji szefostwa, by po Grand Prix Francji zastąpić go jego bardziej doświadczonym rodakiem, Pierluigim Martinim. Z dwoma „oczkami” sklasyfikowany został na 19. miejscu w klasyfikacji generalnej mistrzostw. Po tym sezonie nie znalazł już zatrudnienia w tej serii.
Po Formule 1.
Po braku szansy angażu w F1, Włoch wystartował w wyścigach samochodów sportowych. W 1995 roku, prowadząc Ferrari 333SP na torze Road Atlanta, brał udział w wypadku z Jeremym Dalem. Doznał wówczas ciężkich obrażeń głowy oraz klatki piersiowej, co doprowadziło do śpiączki. Pomimo powrotu do zdrowia, Włoch całkowicie zakończył karierę wyścigową i zajął się m.in. projektowaniem barier energochłonnych oraz prowadzeniem toru kartingowego.
Obecnie mieszka na Kubie, gdzie prowadzi ośrodek rybołówstwa.

</doc>
<doc id="1799723" url="https://pl.wikipedia.org/wiki?curid=1799723" title="Zamachy w Szibam (2009)">
Zamachy w Szibam (2009)

Zamachy w Szibam w Jemenie miały miejsce 15 marca i 18 marca 2009 roku. Ataki przeprowadzone przez zamachowców-samobójców przypisuje się Al-Kaidzie.
W pierwszym zamachu wymierzonym w turystów zginęło 4 Koreańczyków i ich jemeński przewodnik, a 3 osoby zostały ranne.
W drugim ataku na koreańską delegację przeprowadzonym 18 marca w wyniku eksplozji bomby zginął jedynie 20-letni zamachowiec-terrorysta.

</doc>
<doc id="1799726" url="https://pl.wikipedia.org/wiki?curid=1799726" title="Anna Rosbach Andersen">
Anna Rosbach Andersen

Anna Rosbach Andersen (ur. 2 lutego 1947 w Gladsaxe) – duńska polityk, posłanka do Parlamentu Europejskiego VII kadencji.
Życiorys.
Z wykształcenia inżynier. Pracowała m.in. jako dyrygent chóru szkolnego i nauczyciel śpiewu. W 2000 została jednym z koordynatorów frakcji Unii na rzecz Europy Narodów w Europarlamencie. Była też asystentką europosła Mogensa Camre. W 2005 uzyskała mandat radnej regionu stołecznego Hovedstaden.
W wyborach w 2009 jako kandydatka Duńskiej Partii Ludowej została wybrana do Parlamentu Europejskiego. Przystąpiła do nowej grupy pod nazwą Europa Wolności i Demokracji, a także do Komisji Ochrony Środowiska Naturalnego, Zdrowia Publicznego i Bezpieczeństwa Żywności. W 2011 wystąpiła z Duńskiej Partii Ludowej, przechodząc również z frakcji Europa Wolności i Demokracji do frakcji Europejscy Konserwatyści i Reformatorzy.

</doc>
<doc id="1799727" url="https://pl.wikipedia.org/wiki?curid=1799727" title="Zamach w Zahedanie (2009)">
Zamach w Zahedanie (2009)

Zamach w Zahedanie w Iranie wydarzył się 28 maja 2009. Zginęło 20 osób, a ponad 50 odniosło rany.
Tło.
Zahedan leży w prowincji Sistan i Beludżystan. Ta prowincja była sceną dosyć częstych walk policji i handlarzami narkotyków, bądź bojownikami. W 2007 roku w najkrwawszym zamachu w Iranie zginęło tam 11 osób.
Motywy.
Według irańskiego rządu wybuch został prawdopodobnie zorganizowany przez grupę, która dążyła do wywołania wojny między sunnitami, a szyitami przeważającymi w Iranie. Rzecznik grupy terrorystycznej Jundallah powiedział, że wysłali do Zahedanu swojego człowieka.
Atak.
Agencja Fars cytując świadków podała, że do meczetu Amir al-Mohmenin tuż przed eksplozją wszedł mężczyzna z teczką. W szyickim meczecie odbywało się wówczas modlitwa.

</doc>
<doc id="1799729" url="https://pl.wikipedia.org/wiki?curid=1799729" title="Eolia (wyspa)">
Eolia (wyspa)

Eolia (także Ajolia; Aiolía, ) – w mitologii greckiej wyspa.
Uchodziła za siedzibę władcy wiatrów, Eola (Ajolosa). Była skalista i pływała po morzu. Dokoła otaczał ją wał ze spiżu.
Mityczna wyspa Eolia identyfikowana jest ze Stromboli lub Lipari, które należą do Wysp Liparyjskich (Wysp Eolskich) na Morzu Tyrreńskim.

</doc>
<doc id="1799730" url="https://pl.wikipedia.org/wiki?curid=1799730" title="Adam Langer">
Adam Langer

Adam Langer (ur. 17 września 1935 we Lwowie) – polski ekonomista, wykładowca i działacz społeczny, wicewojewoda gdański (1973–1982), wiceprezydent Warszawy (1988–1990), wojewoda warszawski (1990).
Życiorys.
W 1957 ukończył studia w Wyższej Szkole Ekonomicznej w Sopocie. Uzyskał doktora z dziedziny nauk ekonomicznych. Od początku lat 50. zatrudniony w przedsiębiorstwach państwowych na różnych stanowiskach. Od 1966 wykładał ekonomię na Uniwersytecie Gdańskim. W latach 1973–1976 zasiadał w Miejskiej i Wojewódzkiej Radzie Narodowej w Gdańsku. W 1973 uzyskał nominację na wicewojewodę gdańskiego z ramienia Stronnictwa Demokratycznego, którego członkiem pozostawał od 1971. Jako aktywnemu działaczowi partyjnemu powierzono mu w 1981 funkcję przewodniczącego Centralnej Komisji Rewizyjnej SD. W czasie stanu wojennego odwołany ze stanowiska wicewojewody.
W latach 80. sprawował funkcję sekretarza generalnego Polskiej Izby Przedsiębiorstw Innowacyjnych. W 1987 bez powodzenia ubiegał się o urząd wojewody gorzowskiego (przegrał z Krzysztofem Zarębą). W 1988 objął urząd wiceprezydenta stolicy. Na przełomie 1989 i 1990 organizował Urząd Wojewódzki w Warszawie. Od maja do września 1990 pełnił obowiązki wojewody warszawskiego z nominacji premiera Mazowieckiego do czasu wyboru kandydatury nowego wojewody przez sejmik wojewódzki.
Wieloletni członek i działacz Polskiego Towarzystwa Ekonomicznego, Związku Harcerstwa Polskiego i Polskiego Towarzystwa Turystyczno-Krajoznawczego. W latach 1988–1990 członek Rady Ochrony Pamięci Walk i Męczeństwa. W lutym 1989 wszedł w skład działającej przy tej Radzie Komisji do spraw Upamiętnienia Ofiar Represji Okresu Stalinowskiego.
Odznaczony Złotym Krzyżem Zasługi oraz Krzyżami Kawalerskim, Oficerskim, Komandorskim i Komandorskim z Gwiazdą (2000) Orderu Odrodzenia Polski.
W wyborach z 1997 ubiegał się o mandat poselski w województwie gdańskim z ramienia Krajowej Partii Emerytów i Rencistów.

</doc>
<doc id="1799731" url="https://pl.wikipedia.org/wiki?curid=1799731" title="Zamachy w Guwahati (6 kwietnia 2009)">
Zamachy w Guwahati (6 kwietnia 2009)

Zamachy bombowe w Asamie miały miejsce 6 kwietnia 2009 roku w Guwahati, stolicy indyjskiego stanu Asam. Był to dzień poprzedzający wizytę indyjskiego premiera, w związku z kampanią wyborczą do wyborów parlamentarnych.
Tło.
W 2008 roku powtarzały się podobne incydenty. Najpoważniejszym zamachem był atak terrorystów na hotele w Mumbaju. Wówczas zginęło 195 osób. Natomiast w Guwahati wydarzył się zamach 1 stycznia 2009 roku. Ataki te doprowadziły do ogólnonarodowej debaty nt. bezpieczeństwa podczas wyborów.
Ataki bombowe.
Pierwszy wybuch bomby miał miejsce o 14:00 czasu indyjskiego (11:30 czasu polskiego) i uszkodził dwa samochody oraz 20 motocyklów. Zginęło 9 osób, około 60 zostało rannych.
Druga eksplozja wystąpiła godzinę później. W wyniku tego rannych zostało 6 osób, uszkodzonych zostało też kilka budynków.
Odpowiedzialność za zamachy.
Za zorganizowanie zamachów podejrzewa się bojowników ULFA.

</doc>
<doc id="1799733" url="https://pl.wikipedia.org/wiki?curid=1799733" title="Éva Ráduly-Zörgő">
Éva Ráduly-Zörgő

Éva Ileana Ráduly-Zörgő (ur. 23 października 1954 w Klużu-Napoce) – rumuńska lekkoatletka, która specjalizowała się w rzucie oszczepem.
Trzykrotna uczestniczka igrzysk olimpijskich: Monachium 1972 (niesklasyfikowana), Montreal 1976, oraz Moskwa 1980. Dwa razy stawała na podium uniwersjady. Wielokrotna medalistka mistrzostw Rumunii. Rekord życiowy: 68,80 (1980).

</doc>
<doc id="1799735" url="https://pl.wikipedia.org/wiki?curid=1799735" title="Ileana Raduly">
Ileana Raduly



</doc>
<doc id="1799736" url="https://pl.wikipedia.org/wiki?curid=1799736" title="Zamachy w Guwahati (1 stycznia 2009)">
Zamachy w Guwahati (1 stycznia 2009)

Zamachy bombowe w Guwahati miały miejsce 1 stycznia 2009 roku w stolicy stanu Asam w dniu wizyty ministra spraw wewnętrznych Palaniappana Chidambarama. Do trzech wybuchów doszło w Bhootnath, Birubari and Bhangagarh, które są dzielnicami Guwahati. W zamachach zginęło łącznie co najmniej 5 osób (niektóre źródła podają, że sześć), przy 67 rannych.
Ataki bombowe.
Policja powiedziała, że pierwszy atak miał miejsce o 14:35 czasu lokalnego koło szpitala Gopinath Bordoloi w Birubari. W pierwszej eksplozji rannych zostało 5 osób w tym 10-letnie dziecko. Drugi wybuch na rynku Bhootnath zabił dwie i ranił 25 osób. Policja przekazała, że bomba była umieszczona na rowerze. Ostatni wybuch wydarzył się o 17:45 na bazarze w dzielnicy Bhangagarh. Obrażenia odniosły 34 osoby, lecz 4 z nich zmarły w szpitalu. Policja podejrzewa, że trzecia bomba umieszczona w wewnątrz jednego ze sklepów. Wszystkie trzy eksplozje niskiej intensywności były przeprowadzone przy użyciu ładunku wybuchowego IED. Pokrzywdzeni w zamachach zostali przetransportowani do szpitali Mahendra Mohan Choudhury oraz Gopinath Bordoloi.
Odpowiedzialność za zamachy.
Za zorganizowanie zamachów podejrzewa się bojowników ULFA.

</doc>
<doc id="1799739" url="https://pl.wikipedia.org/wiki?curid=1799739" title="Józef Chazanowicz">
Józef Chazanowicz

Józef Chazanowicz (także Joseph Chazanowicz) (ur. 22 października 1844 w Goniądzu lub Grodnie, zm. 1915 lub 28 listopada 1918) – żydowski lekarz, bibliofil, współtwórca Narodowej i Uniwersyteckiej Biblioteki Izraela. 
Życiorys.
Syn żydowskiego kupca Aarona Chazanowicza. Ukończył cheder i gimnazjum rosyjskie w Grodnie. Studiował od 1866 medycynę w Królewcu, w Niemczech. W czasie wojny francusko-pruskiej był asystentem chirurgicznym w szpitalu wojskowym w Berlinie. W 1896 roku przesłał z Białegostoku do Jerozolimy około 20 tysięcy woluminów, z czego połowę stanowił jego prywatny księgozbiór, gromadzony przez 28 lat). Na jego podstawie powstała Biblioteka Abarbanel, później włączona do Narodowej i Uniwersyteckiej Biblioteki w Jerozolimie.

</doc>
<doc id="1799740" url="https://pl.wikipedia.org/wiki?curid=1799740" title="Tadeusz Zaręba">
Tadeusz Zaręba

Tadeusz Zaręba (ur. 19 sierpnia 1932 w Radomiu, zm. 22 lipca 1988) – polski cenzor i dyplomata, ambasador PRL w Kairze (1984–1988). 
Życiorys.
W 1954 ukończył studia w Szkole Głównej Służby Zagranicznej. Podjął pracę w Głównym Urzędzie Kontroli Prasy, Publikacji i Widowisk, gdzie sprawował stanowiska dyrektorskie. W latach 1982–1984 pełnił obowiązki zastępcy kierownika Wydziału Zagranicznego KC PZPR. W 1984 objął urząd ambasadora PRL w Egipcie.
Odznaczony Krzyżem Oficerskim i Kawalerskim Orderu Odrodzenia Polski, a także Złotym Krzyżem Zasługi. 
Pochowany na cmentarzu Powązki Wojskowe w Warszawie (kwatera C39-8-1).

</doc>
<doc id="1799741" url="https://pl.wikipedia.org/wiki?curid=1799741" title="Pinus lawsonii">
Pinus lawsonii

Pinus lawsonii Roezl ex Gordon – gatunek drzewa z rodziny sosnowatych ("Pinaceae"). Sosna ta jest endemitem meksykańskim występującym w rozproszeniu w środkowym i południowym Meksyku.
Rozmieszczenie geograficzne.
"Pinus lawsonii" rośnie na rozproszonych stanowiskach w środkowym i południowym Meksyku. Występuje w stanach: Guerrero, Michoacán, Morelos, Oaxaca, Veracruz i Meksyk oraz w Dystrykcie Federalnym. W stanie Veracruz gatunek podawany jest tylko z jednej lokalizacji.
Biologia i ekologia.
Igły pozostają na drzewie przez 2–3 lata. Linie aparatów szparkowych widoczne są na wszystkich stronach liścia: po (6)9-12 linii na zaokrąglonej, zewnętrznej stronie, oraz po 4-5 linii na każdej z wewnętrznych. Szyszki nasienne dojrzewają w drugim roku od zapylenia.
Sosna ta występuje na terenach zalesionych na wysokościach 1300-2600 m n.p.m., gdzie panuje klimat umiarkowany ciepły do umiarkowanego. Roczna suma opadów wynosi 600-1500 mm, a pora sucha trwa od listopada do maja. Rośnie razem z różnymi gatunkami dębów ("Quercus") i sosen, w tym "Pinus pringlei", "P. patula", "P. montezumae", "P. oocarpa", "P. leiophylla", "P. teocote" i "P. pseudostrobus".
"Pinus lawsonii" jest głównym gospodarzem czterech roślin pasożytniczych z rodzaju "Arceuthobium" (pasożyty pędowe): "A. globosum" subsp. "grandicaule", "A. oaxacanum", "A. vaginatum" subsp. "vaginatum" oraz "A. nigrum".
Systematyka i nomenklatura.
Synonimy: "Pinus altamiranoi" Shaw in Sargent, "Pinus lawsonii" Roezl ex Gordon var "gracilis" Debreczy et Rácz.
Pozycja gatunku w obrębie rodzaju "Pinus":
Naukowy opis gatunku został opublikowany po raz pierwszy w 1862 roku przez George'a Gordona (1806–1879) w "A supplement to Gordon's Pinetum" – uzupełnieniu do publikacji "The Pinetum" z 1858 r. Opis ten był oparty na wcześniejszym, wykonanym przez austriackiego botanika i podróżnika Benedicta Roezla (1823–1885).
Epitet gatunkowy "lawsonii" w nazwie tej sosny pochodzi od nazwiska szkockiego ogrodnika i szkółkarza Charlesa Lawsona (1794–1873).
Zagrożenia.
Międzynarodowa Unia Ochrony Przyrody (IUCN) przyznała temu gatunkowi kategorię zagrożenia LC ("least concern"), co oznacza, że jest on gatunkiem najmniejszej troski, niezagrożonym wyginięciem.

</doc>
<doc id="1799742" url="https://pl.wikipedia.org/wiki?curid=1799742" title="Zamach w Jamrud (27 marca 2009)">
Zamach w Jamrud (27 marca 2009)

Zamach bombowy w Jamrud miał miejsce 27 marca 2009. W ataku terrorystycznym zginęło 48 osób, choć faktyczna liczba ofiar mogła wzrosnąć nawet do 70. Około 100 ludzi odniosło rany.
Tło.
Jamrud to miasto leżące na plemiennym terytorium Pakistanu przy granicy z Afganistanem nieopodal Przełęczy Chajberskiej. Przez to miasto biegnie droga transportowa NATO z Peszawaru do Afganistanu. W okolicach miasta w lutym 2009 talibowie wysadzili most nad przełęczą, gdzie w tym czasie armia pakistańska prowadziła ofensywę.
Atak.
Zamachowiec-samobójca wszedł do meczetu, w którym znajdowało się na nabożeństwie ok. 205 wiernych i następnie wysadził się w powietrze. Miejscowa ludność zarzucała wykonanie ataku protalibskim bojówkom. Do ataku przyznało się ugrupowanie Tehrik-e-Taliban, którego dowódcą jest Baitullah Mehsud. Ugrupowanie to stoi za licznymi zamachami, a także zamordowało m.in. polskiego inżyniera Piotra Stańczaka.
Reakcje.
Prezydent Pakistanu Asif Ali Zardari oraz premier Raza Giliani stanowczo potępili zamach samobójczy. Obiecali także, że sprawcy zostaną osądzeni. Asfandyar Wali Khan powiedział, że tego typu zamachu pokazują, że nie jest to wojna dla islamu i szariatu, czy dżihadu, ale wojna przeciwko ludzkości.

</doc>
<doc id="1799744" url="https://pl.wikipedia.org/wiki?curid=1799744" title="Krzysztof Fedeczko">
Krzysztof Fedeczko

Krzysztof Fedeczko (ur. 20 stycznia 1966, zm. 4 lipca 2006) – polski żużlowiec.
Brat Romana i stryj Roberta, również żużlowców.
W rozgrywkach z cyklu drużynowych mistrzostw Polski startował w latach 1982–1985 w barwach klubu Wybrzeże Gdańsk, w 1985 r. zdobywając srebrny medal DMP. Był również dwukrotnym medalistą młodzieżowych drużynowych mistrzostw Polski: złotym (1983) oraz brązowym (1984). 
W 1983 r. uczestniczył w rozegranym w Ostrowie Wielkopolskim finale turnieju o „Brązowy Kask” (w turnieju zajął X m.), natomiast w 1984 r. zajął XIV m. w finale młodzieżowych indywidualnych mistrzostw Polski, które odbyły się w Tarnowie.

</doc>
<doc id="1799746" url="https://pl.wikipedia.org/wiki?curid=1799746" title="Angelika Werthmann">
Angelika Werthmann

Angelika Werthmann (ur. 7 listopada 1963 w Schwarzach im Pongau, zm. 17 października 2019) – austriacka polityk, posłanka do Parlamentu Europejskiego VII kadencji.
Życiorys.
Studiowała filologię na Universität Salzburg. Pracowała m.in. jako pedagog i tłumczka. W wyborach w 2009 z Listy Hansa Petera Martina uzyskała mandat eurodeputowanej do PE VII kadencji. Tuż po wyborach została poproszona o złożenie rezygnacji w połowie kadencji, aby europosłem został kolejny z działaczy LHPM. Angelika Werthmann odmówiła podpisania takiej deklaracji. W Europarlamencie pozostała posłanką niezrzeszoną, przystąpiła do Komisji Budżetowej i Komisji Petycji. Wkrótce opuściła LHPM, w 2012 dołączyła do frakcji Porozumienia Liberałów i Demokratów na rzecz Europy, z której jednak odeszła w 2014.

</doc>
<doc id="1799747" url="https://pl.wikipedia.org/wiki?curid=1799747" title="Górnośląska Konwencja Węglowa">
Górnośląska Konwencja Węglowa

Górnośląska Konwencja Węglowa (niem. "Oberschlesische Kohlen – Konvention") – porozumienie kartelowe górnośląskich kopalń węgla kamiennego działające w latach 1898–1918 i 1925–1930. Od 1925 w składzie Ogólnopolskiej Konwencji Węglowej, 1931–1939 w składzie Polskiej Konwencji Węglowej.
Działała w formie spółki cywilnej z siedzibą w Katowicach. Po pierwszej wojnie światowej Konwencja zrzeszała 14 spółek z branży węglowej oraz Polskie Kopalnie Skarbowe na Górnym Śląsku (kopalnie Skarbofermu). Górnośląska Konwencja Węglowa regulowała konkurencję między członkami kartelu poprzez ustalanie kwot kartelowych dla poszczególnych przedsiębiorstw i podział rynków zbytu, co łagodziło skutki konkurencji między uczestnikami kartelu szczególnie podczas wojny celnej z Niemcami. Kopalnie skoncentrowane w Konwencji wydobywały 95% węgla na obszarze Górnego Śląska i zatrudniały około 84 000 pracowników. Począwszy od lipca 1925 Górnośląska Konwencja Węglowa uczestniczyła w Ogólnopolskiej Konwencji Węglowej, w ramach której została jej przyznana kwota wydobycia w wysokości 74% ogólnej kwoty wydobycia.

</doc>
<doc id="1799748" url="https://pl.wikipedia.org/wiki?curid=1799748" title="Atak na akademię policyjną w Lahaurze">
Atak na akademię policyjną w Lahaurze

Atak na Akademię Policyjną w Lahaurze miał miejsce 30 marca 2009. W wyniku ataku na akademię zginęło 16 osób.
Atak.
Akademia Policyjna Manawan jest ośrodkiem szkoleniowym dla rekrutów policyjnych. Akademia ta została zaatakowana przez 12 agresorów o 7:30 czasu lokalnego (4:30 czasu polskiego; UTC +5). Napastnicy uzbrojeni w bron automatyczną, granaty oraz rakiety weszli do budynku w mundurach policyjnych. W czasie ataku w budynku odbywała się poranna musztra w której uczestniczyło ok. 750 nieuzbrojonych rekrutów. Napastnicy oblegli i zdobyli budynek, biorąc osoby w nim się znajdujące za zakładników. Terroryści następnie utworzyli trzy, bądź cztery miejsca obronne w tym jedno na dachu.
Po 90 minutach od ataku na miejsce oblężenia przybyły pakistańskie siły bezpieczeństwa. W akcji brał udział także śmigłowiec. Podczas akcji odbijania zakładników na miejscu operacji zebrał się tłum gapiów. Po wielogodzinnych negocjacjach i oczekiwaniach doszło do strzelaniny w której zginęło 8 terrorystów, 7 policjantów oraz cywil. 95 osób odniosło rany. Wojsk schwytało 4 napastników. Po 15 minutach walki i ośmiu godzinach okupacji o 15:30 (12:30 czasu polskiego) ośrodek został wyzwolony, a reszta zakładników była wolna.
Odpowiedzialność za atak.
Baitullah Mehsud, lider Tehrik-i-Taliban wziął na siebie odpowiedzialność za atak. Przyznał to podczas rozmowy telefonicznej z agencją Reutera. Dodał, że kolejnym jego celem jest Waszyngton.
Po ataku organizacja Fedayeen al-Islam, także powiedziało mediom, że to oni stoją za zamachem. Podali, że nie zaprzestaną ataków jeśli armia pakistańska nie opuści tereny plemienne, a USA przestanie dokonywać bombardowań celów talibskich na granicy afgańsko-pakistańskiej.
Reakcje.
Minister Spraw Wewnętrznych Rehman Malik postawił siły bezpieczeństwa w najwyższym pogotowiu. Stwierdził, że bojówki Mehsuda dążą do destabilizacji sił demokratycznych oraz powiedział, że atak był starannie przygotowany.

</doc>
<doc id="1799750" url="https://pl.wikipedia.org/wiki?curid=1799750" title="Mieczysław Jakubowski (przedsiębiorca)">
Mieczysław Jakubowski (przedsiębiorca)

Mieczysław Aleksander Jakubowski (ur. 1934) – polski rzemieślnik i przedsiębiorca, działacz społeczny i polityczny.
Życiorys.
Z wykształcenia jest ekonomistą. Od 1959 prowadził własną działalność gospodarczą. Działał w samorządzie rzemieślniczym, będąc m.in. wiceprzewodniczącym Krajowej Rady Rzemiosła oraz przewodniczącym Międzywojewódzkiej Izby Rzemieślniczej. Brał udział w obradach Okrągłego Stołu w zespole do spraw pluralizmu związkowego. W 1989 bez powodzenia ubiegał się o mandat poselski jako jeden z 3 przedstawicieli SD na liście krajowej. W latach 1989–1991 wiceprzewodniczący CK SD oraz członek jego Prezydium i wiceprzewodniczący (od lutego 1990). 
W wyborach z 1997 ubiegał się o mandat poselski z ramienia Krajowej Partii Emerytów i Rencistów. Obecnie jest prezesem Warszawskiej Izby Gospodarczej.

</doc>
<doc id="1799752" url="https://pl.wikipedia.org/wiki?curid=1799752" title="Zamach w Chawkal (5 kwietnia 2009)">
Zamach w Chawkal (5 kwietnia 2009)

Zamach w Chawkal – miał miejsce 5 kwietnia 2009, a celem terrorystów był meczet w którym zginęło ok. 30 osób.
Atak.
Do zamachu doszło w Chawkal, które leży w pakistańskiej prowincji Pendżab w meczecie gdzie odprawiano nabożeństwo. Wtedy do środka wszedł zamachowiec-samobójca, który odpalił bombę. W wyniku eksplozji zginęło ponad 30 osób, a ok. 200 odniosło rany.
Do podobnego ataku doszło w Jamrud. 4 kwietnia w zamachu w Islamabadzie zginęło 8 żołnierzy.
Odpowiedzialność.
Baitullah Mehsud, lider Tehreek-e-Taliban ostrzegł przed kolejnymi atakami, które będą trwać dopóki armia pakistańska nie opuści terenów plemiennych, a Amerykanie zaprzestaną bombardować cele talibskie na pograniczy pakistańsko-afgańskim. Jednak Mehsud bezpośrednio nie przyznał się do zorganizowania ataku.

</doc>
<doc id="1799756" url="https://pl.wikipedia.org/wiki?curid=1799756" title="Zamach w Peszawarze (9 czerwca 2009)">
Zamach w Peszawarze (9 czerwca 2009)

Zamach w Peszawarze miał miejsce 9 czerwca 2009, a celem terrorystów był pięciogwiazdkowy hotel Pearl Continetal. W zamachu zginęło 17 osób, a 46 odniosło rany.
Atak.
Różne źródła podają inny sposób wykonania zamachu. Mógł to być samochód-pułapka, ciężarówka-pułapka, bądź tylko zamachowiec-samobójca. Ponadto po eksplozji napastnicy ostrzelali hotel z broni palnej. Świadkowie powiedzieli, że przed eksplozją pod hotelem doszło do strzałów. Następnie pod hotel miał podjechać pick-up. Rzecznik policji Shafqat Malik powiedział, że użyto więcej niż 500 kg materiału wybuchowego. Na początku odnotowano 11 zabitych, lecz później liczba zmarłych wzrosła do 17.
Wśród zabitych było 3 pracowników ONZ: Niemiec, Somalijczyk oraz Brytyjczyk, a także urzędnik Wysokiego Komisarza Narodów Zjednoczonych ds. Uchodźców z Serbii Aleksandar Vorkapić.
Odpowiedzialność.
11 czerwca BBC podała, że za zamachem stoi Fedayeen al-Islam. BBC orzekło, że USA planowało zakupić hotel, by przekształcić go w konsulat, dlatego stał się celem terrorystów. Później do zamachu przyznały się bojówki Abdullah Azzam Shaheed Brigade.
Po wybuchu ONZ wycofała swoich pracowników z Peszawaru, którzy pracowali przy uchodźcach z Doliny Swat w maju 2009, wskutek prowadzonej przez wojska rządowe ofensywy.

</doc>
<doc id="1799760" url="https://pl.wikipedia.org/wiki?curid=1799760" title="Żyły śródkościa">
Żyły śródkościa

Żyły śródkościa (łac. "venae diploicae") – żyły ściany kostnej czaszki, układające się promieniście w śródkościu. Są to naczynia o cienkich ścianach, pozbawione zastawek. Biegną w kanałach śródkościa, do których mocno przylegają, co zapobiega zapadaniu się ich ścian. Łączą się z żyłami okostnej zewnętrznej i wewnętrznej, a poprzez żyły wypustowe (venae emissariae) łączą się z jednej strony z krążeniem zewnątrzczaszkowym, a z drugiej – z zatokami żylnymi opony twardej. Pozwala to na wyrównywanie ciśnienia krwi w naczyniach wewnątrz i na zewnątrz czaszki.
U małych dzieci żyły śródkościa są liczniejsze niż u dorosłych. W momencie zarośnięcia szwów czaszkowych dochodzi do łączenia się naczyń zlokalizowanych na sąsiednich kościach i w konsekwencji zmniejszenia ich ilości. Duża liczba żył śródkościa ułatwia rozprzestrzenianie się infekcji w obrębie naczyń czaszki, co sprawia, że u dzieci częściej dochodzi do powikłań w przebiegu zapalenia zatok.
Zwykle wyróżnia się 4 żyły śródkościa:

</doc>
<doc id="1799762" url="https://pl.wikipedia.org/wiki?curid=1799762" title="Zamach w Orakzai (2008)">
Zamach w Orakzai (2008)

Zamach w Orakzai miał miejsce 10 października 2008. W wyniku ataku w Orakzai zginęło 110 osób. Ponad 200 odniosło rany.
Atak.
Zamachowiec-samobójca wjechał ciężarówką wypełnioną 300 kilogramami ładunku wybuchowego w tłum około 600 ludzi z plemienia Aliza, występującemu przeciw talibom, którzy uczestniczyli w naradzie plemiennej. Po odpaleniu ładunku wybuchowego nastąpiła potężna eksplozja, która mogła zabić nawet 110 osób. Przedstawiciel starszyzny plemiennej powiedział, że zgromadzeni chcieli opracować plan, mający doprowadzić do wyeliminowania bojowników z regionu Orakzai.

</doc>
<doc id="1799764" url="https://pl.wikipedia.org/wiki?curid=1799764" title="Utwór charakterystyczny">
Utwór charakterystyczny

Utwór charakterystyczny (także utwór liryczny, miniatura instrumentalna) – krótka forma muzyczna o nieustalonej budowie (najczęściej występują formy pieśniowe) i charakterze miniatury. Przeznaczona najczęściej do wykonywania na fortepianie, z reguły opatrzona pozamuzycznym tytułem. Jest to forma pośrednia między muzyką programową a absolutną.
Historia.
Pierwszymi twórcami utworów charakterystycznych byli lutniści z przełomu XVI i XVII wieku. W muzyce barokowej forma ta pojawiła się wśród wirginalistów angielskich oraz klawesynistów francuskich. Ich spadkobiercami byli niemieccy muzycy tworzący w rozwijającym się w XVIII w. stylu zwanym "Empfindsamer Stil" (z niem. "styl sentymentalny"). W okresie klasycyzmu (II połowa XVIII w.) utwór charakterystyczny uległ zapomnieniu aby odrodzić się w romantyzmie (XIX w.), gdzie stał się jedną z głównych form uprawianych przez artystów.
Cykle.
Utwory charakterystyczne mogą być tworzone a potem publikowane w tzw. cyklach (zbiorach). Dzieje się tak w przypadku kiedy artyście podczas pracy przyświeca jakaś nadrzędna idea łącząca kompozycje (np. "Sceny leśne" Roberta Schumanna (1810-1856)) lub kiedy mają być one umieszczone w szerszym kontekście (np. "Pieśni bez słów" Felixa Mendelssohna-Bartholdy'ego (1809-1847)).

</doc>
<doc id="1799765" url="https://pl.wikipedia.org/wiki?curid=1799765" title="Joseph Joachim">
Joseph Joachim

Joseph Joachim, węg. Joachim József, także spolszcz. "Józef Joachim" (ur. 28 czerwca 1831 w Kittsee /"węg. Köpcsény", zm. 15 sierpnia 1907 w Berlinie) – węgierski skrzypek-wirtuoz, dyrygent, kompozytor.
Życiorys.
Rodzina Joachima była pochodzenia żydowskiego. W 1833 rodzice przyszłego skrzypka zdecydowali o przeprowadzce do Pesztu, gdzie pierwszym jego nauczycielem gry skrzypcowej był Stanisław Serwaczyński. Od 1838 kształcił się w Konserwatorium w Wiedniu, gdzie pobierał lekcje u Josepha Böhma. W 1843 publicznie wystąpił w Lipsku. W latach 1852–1856 był Królewskim Kapelmistrzem w Orkiestrze w Hanowerze. W tym okresie poznał m.in. Roberta Schumanna, Clarę Schumann, Maxa Brucha i Johannesa Brahmsa, z którym zaprzyjaźnił się i pomógł mu rozwiązać problemy techniczne przy komponowaniu przez Brahmsa Koncertu skrzypcowego D-dur op. 77. Joachim, któremu kompozytor zadedykował swoje nowe dzieło, był również pierwszym wykonawcą koncertu Brahmsa i autorem dodatkowych kadencji wirtuozowskich.
Uważany za jednego z najwybitniejszych skrzypków w historii wiolinistyki. Grywał najchętniej na instrumencie Antonio Stradivariego z 1714. Od 1868 był profesorem Akademii Muzycznej w Berlinie. Wykształcił wielu wybitnych skrzypków (wśród nich Bronisława Hubermana), jest autorem podręcznika "Szkoła gry skrzypcowej" (1902–1905). W mniejszym stopniu zajmował się dyrygenturą i kompozycją.
Odznaczony bawarskim Orderem Maksymiliana (1897) i pruskim orderem Pour le Mérite (1899).

</doc>
<doc id="1799766" url="https://pl.wikipedia.org/wiki?curid=1799766" title="Zamach w Wah (21 sierpnia 2008)">
Zamach w Wah (21 sierpnia 2008)

Zamach w Wah – zamach terrorystyczny, który miał miejsce 21 sierpnia 2008 w Pakistanie. W ataku zginęło co najmniej 70 osób, a ponad 100 zostało rannych.
Tło.
Od lipca 2007 północno-zachodnim Pakistanie zanotowano eskalację przemocy. W 2008 roku po wyborach z 18 lutego podpisano rozejm. Jednakże w sierpniu 2008 rozpoczęła się ofensywa pakistańska na terytoriach plemiennych. 18 sierpnia z piastowania urzędu prezydenta zrezygnował Pervez Musharraf.
Atak.
Zamach przeprowadzili dwaj zamachowcy-samobójcy. Terroryści zdetonowali bomby w fabryce materiałów wybuchowych. Zginęło ponad 70 osób, z kolei CNN podała, że ofiar mogło być nawet 100.
Odpowiedzialność.
Zamach był odwetem za ofensywę wojsk pakistańskich w Bajaur, gdzie talibowie przegrywali bitwę. Maulvi Omar, rzecznik prasowy pakistańskich talibów powiedział, że za atakiem stoi Tehrik-e-Taliban. Wówczas ostrzegł, że jeżeli rząd nie zaprzestanie własnej działalności, to talibowie będą nadal atakować. Ponadto stwierdzili, że w fabryce w Wah jest produkowana broń, która "zabija nasze kobiety i dzieci". Po ataku zatrzymano 3 zamachowca, który nie uruchomił bomby. Terrorysta został aresztowany.
Kolejnym krwawym zamachem był atak na hotel Marriott w Islamabadzie.
Reakcje.
Rada Bezpieczeństwa ONZ potępiła atak terrorystyczny. Przewodnicząca parlamentu pakistańskiego Fahmida Mirza powiedziała, że to barbarzyński akt terroru, który odzwierciedla nieludzi i twardy charakter sprawców. Podkreśliła też, że kilka osób chce zakłócić spokój i demokratyczny proces w kraju.

</doc>
<doc id="1799768" url="https://pl.wikipedia.org/wiki?curid=1799768" title="Alfred Jeske">
Alfred Jeske

Alfred Maksymilian Juliusz Jeske (ur. 31 sierpnia 1923 w Chwalęcinku, zm. 2 marca 2008 w Pile) – polski farmaceuta, epidemiolog i działacz społeczny związany z Piłą.
Życiorys.
W 1951 ukończył studia na Wydziale Farmaceutycznym Akademii Medycznej w Poznaniu, po czym pracował jako asystent uczelniany. Od 1952 do 1976 pełnił obowiązki dyrektora Miejskiej Stacji Sanitarno-Epidemiologicznej (po reformie administracyjnej 1975: Wojewódzkiej) w Pile. W latach 1976–1981 pracował jako obwodowy inspektor sanitarny PKP Piła–Gorzów Wielkopolski. Od 1983 sprawował funkcję przewodniczącego oddziału wojewódzkiego Polskiego Towarzystwa Higienicznego.
Przez szereg lat był działaczem partyjnym SD, do którego przystąpił w 1955. W 1954 uzyskał mandat radnego Miejskiej Rady Narodowej, który sprawował przez kilka kadencji do 1980. W 1981 został wybrany przewodniczącym Wojewódzkiego Komitetu SD. W wyborach 1989 ubiegał się o mandat senatora w województwie pilskim, jednak uzyskał 2,86% głosów i nie wszedł do II tury. Na przełomie lat 80. i 90. pełnił obowiązki wiceprzewodniczącego WK SD w Pile.
Odznaczony Krzyżem Kawalerskim i Komandorskim Orderu Odrodzenia Polski oraz Złotym, Srebrnym i Brązowym Krzyżem Zasługi.

</doc>
<doc id="1799769" url="https://pl.wikipedia.org/wiki?curid=1799769" title="Krążowniki lekkie typu Swietłana">
Krążowniki lekkie typu Swietłana

Krążowniki typu "Swietłana" – typ rosyjskich, następnie radzieckich krążowników lekkich. 
Budowę czterech okrętów tego typu rozpoczęto jeszcze przed I wojną światową dla marynarki wojennej Imperium Rosyjskiego, lecz z powodu wojny i sytuacji wewnętrznej w Rosji, dopiero w 1928 roku ukończono tylko jeden okręt dla marynarki ZSRR – „Profintern”, przemianowany później na „Krasnyj Krym”. Dwa okręty przebudowano na zbiornikowce, a ostatniego nie ukończono. 
Pochodnym typem były większe krążowniki typu "Admirał Nachimow", w części literatury zaliczane również do typu "Swietłana". Były to jedyne typy lekkich krążowników carskiej Rosji.
Projektowanie.
Wojna rosyjsko-japońska z lat 1904-1905 pociągnęła utratę większości rosyjskich dużych okrętów, a z powodu szybkiego rozwoju techniki morskiej na początku XX wieku, te, które pozostały, szybko stały się przestarzałe. Rosja dostrzegała konieczność odbudowy floty, między innymi przez budowę okrętów nowo wykształconej klasy krążowników lekkich. Już w 1906 roku w dokumentach pojawiła się nazwa klasy krążowników lekkich, zamiast poprzednio wyróżnianych krążowników I i II rangi.
Pierwsze prace projektowe rozpoczęto w 1907 roku w stoczni Bałtijskij Zawod w Petersburgu, biorąc jako punkt wyjścia zbudowany w Niemczech mały szybki krążownik „Nowik”. Prace następnie zintensyfikowano od roku 1910. Z powodu kilkakrotnych zmian wymagań stawianych przez Morski Sztab Generalny, ostateczna wielkość projektowanych krążowników wzrosła ponaddwukrotnie, zmieniała się też ich koncepcja. Początkowo rozważano artylerię wieżową, w kilku wariantach (mieszana: 203 i 120 lub 102 mm, następnie 12 dział 152 mm, 4 x III), lecz w końcu za priorytet uznano prędkość okrętów i zdecydowano się na tradycyjnie rozmieszczone pojedyncze działa 130 mm, o większej szybkostrzelności i mniejszej masie. Głównym przeznaczeniem okrętów miały być zadania rozpoznawcze przy eskadrze okrętów liniowych oraz samodzielne działania z niszczycielami. Ostateczne założenia projektowe zatwierdzono w kwietniu 1912 roku.
Z powodu rezygnacji stoczni zagranicznych z udziału w konkursie, pozostały tylko stocznie rosyjskie. W lipcu 1912 roku projekty przedstawiły: państwowa Stocznia Admiralicji z Petersburga, Zakłady Putiłowskie z Petersburga oraz stocznia z Rewla (Tallinna) należąca do Rosyjskiego Towarzystwa Produkcji Pocisków i Wojennych Zapasów. We wrześniu władze poleciły Zakładom Putiłowskim i stoczni z Rewla opracować wspólny projekt, łączący ich zalety. Projekt ten został zatwierdzony przez kierownictwo Marynarki Wojennej 26 października 1912 roku. Po jego zatwierdzeniu, zakłady przystąpiły do opracowania dokumentacji technicznej. Z uwagi na brak doświadczenia w produkcji turbin, musiały współpracować w tym zakresie z przedsiębiorstwami zagranicznymi i krążowniki z Rewla miały mieć turbiny typu Curtiss-AEG-Vulcan, a z Petersburga – Parsonsa. W celu budowy krążowników, na bazie zakładu z Rewla utworzono 13 maja 1913 roku Russko-Bałtijskij Sudostroitielnyj i Miechaniczeskij Zawod (Rosyjsko-Bałtycki Zakład Budowy Statków i Mechaniczny) i przystąpiono dopiero do budowy stoczni; podobnie przystąpiono do rozbudowy stoczni Zakładów Putiłowskich.
14 lutego 1913 roku zamówiono budowę czterech jednostek, po dwie w każdej stoczni, na potrzeby Floty Bałtyckiej, która szczególnie została wyniszczona przez wojnę z Japonią. Cena za okręt została ustalona na 8,3 mln rubli, bez ceny pancerza i uzbrojenia. Płyty pancerne zostały zamówione w Zakładach Iżorskich, w cenie po 558 695 rubli za okręt. Okręty budowano w ramach środków z „Programu szybkiego wzmocnienia Floty Bałtyckiej”, przyjętego przez Dumę w czerwcu 1912 roku i stanowiącego część tzw. Wielkiego Programu Budownictwa Okrętowego na lata 1912-1916. Następnie, na podstawie dokumentacji typu "Swietłana", stocznie z Mikołajowa opracowały nieco powiększoną wersję okrętów, na potrzeby Floty Czarnomorskiej (typ "Admirał Nachimow").
Budowa.
Stępki pod budowę wszystkich czterech okrętów położono w listopadzie 1913 roku – „Swietłany” i „Admirała Greiga” 24 listopada w stoczni Russo-Bałt w Rewlu, a „Admirała Butakowa” i „Admirała Spiridowa” 16 listopada w Zakładach Putiłowskich. Umowne terminy ukończenia przewidziano odpowiednio na 1 lipca, 1 października, 1 sierpnia i 15 października 1915 roku. Terminy te były jednak zupełnie nierealne z uwagi na trwające rozbudowy stoczni, do czego przyczyniły się opóźnienia z dostawą materiałów, a następnie dodatkowo wybuch I wojny światowej. Większe prace konstrukcyjne w Rewlu rozpoczęto przy pierwszym okręcie dopiero w kwietniu 1914 roku. Po wybuchu wojny niemożliwa stała się współpraca z niemieckimi zakładami Vulcan, co utrudniło wykonanie turbin i mechanizmów. Pod koniec 1914 roku „Swietłana” była zaawansowana w niecałych 31%, „Admirał Butakow” w 14%, a pozostałe dwa w około 10%. Jedynie budowa „Swietłany” postępowała stosunkowo szybko i jej kadłub wodowano 28 listopada (11 grudnia nowego stylu) 1915 roku. Na etapie wyposażania wystąpiły jednak opóźnienia z powodu trudności wojennych, a następnie także z powodu chaosu i rewolucyjnej sytuacji wewnętrznej w Rosji. Trzy pozostałe okręty wodowano dopiero między lipcem a listopadem 1916 roku.
Po rewolucji lutowej, Rząd Tymczasowy zdecydował 11 października 1917 roku wstrzymać prace nad budową nowych okrętów z wyjątkiem najbardziej zaawansowanych. Spośród okrętów typu "Swietłana" prace kontynuowano tylko na głównym okręcie, jednakże nie zdołano go ukończyć. Z powodu zagrożenia Rewla przez niemiecką armię, kadłuby obu budowanych tam krążowników odholowano w listopadzie–grudniu 1917 roku do Piotrogrodu. Planowano ukończenie „Swietłany” na 1919 rok, lecz stanęła temu na przeszkodzie rewolucja październikowa, a następnie wojna domowa w Rosji. Prace nad okrętem przerwano w marcu 1918 roku, przy gotowości ok. 80%.
Po wojnie domowej, z powodu trudnej sytuacji ekonomicznej, początkowo nie prowadzono prac nad okrętami. W 1920 roku zdecydowano o dokończeniu budowy „Swietłany” według pierwotnego projektu, z niewielkimi ulepszeniami uzbrojenia przeciwlotniczego i torpedowego. Dopiero pod koniec 1924 roku wznowiono prace, w Zakładzie Bałtyckim w Leningradzie. 5 lutego 1925 roku „Swietłana” otrzymała nową nazwę „Profintern”, pod którą 1 lipca 1928 roku okręt wszedł do służby (drugim podobnym ukończonym okrętem była „Czerwona Ukraina” czarnomorskiego typu "Admirał Nachimow").
„Admirał Butakow” w chwili wstrzymania prac w październiku 1917 roku był gotowy w ok. 50%. Po wojnie domowej zamierzano ukończyć również ten okręt, lecz kilkakrotnie zmieniały się koncepcje jego przebudowy, a ostatecznie problemem stał się brak środków finansowych. 
Początkowo planowano zamienić uzbrojenie okrętu na 8 pojedynczych dział 203 mm zdjętych ze starych okrętów, następnie zaś – gruntownie go zmodernizować na wzór krążownika „Krasnyj Kawkaz”, z uzbrojeniem z czterech dział 180 mm w wieżach. Prac jednak nie podjęto, a w 1927 roku odstawiono okręt do Kronsztadu, gdzie stopniowo ogołacano go z wyposażenia. W międzyczasie, 26 października 1926 roku nazwę krążownika zmieniono na „Prawda”, a 24 listopada tego roku na „Woroszyłow”. Rozważano później ukończenie okrętu jako stawiacza min. 
W końcu, na przełomie 1939 i 1940 roku opracowano projekt ukończenia okrętu jako krążownik szkolny, uzbrojony w 8 dział 130 mm w nowych wieżach B-2ŁM (4 x II), 8 dział plot. 76,2 mm 39-K (4 x II), 8 działek plot. 37 mm 46-K (4 x II), 8 wkm plot., dwie potrójne wyrzutnie torped 533 mm i bomby głębinowe. Kadłub i nadbudówki miały ulec zasadniczej przebudowie (kadłub – podobnie do „Krasnego Kawkazu”). 25 września 1940 roku okręt przemianowano na symboliczną nazwę „Awrora” (na cześć krążownika „Aurora”). Wiosną 1941 roku zrezygnowano jednak z przebudowy z uwagi na wysoki koszt i kiepski stan poszycia kadłuba. Kadłub złomowano ostatecznie około 1952 roku.
„Admirał Greig” i „Admirał Spiridow” zostały po wojnie domowej przebudowane w 1926 roku na statki – zbiornikowce, odpowiednio „Aznieft” i „Groznieft”.
Stocznie:
Służba w skrócie.
„Profintern” / „Krasnyj Krym”.
Po krótkim okresie służby we Flocie Bałtyckiej, „Profintern” został między listopadem 1929 roku a styczniem 1930 roku przebazowany na Morze Czarne, w skład radzieckiej Floty Czarnomorskiej. W latach 1935-36 zmodernizowano uzbrojenie przeciwlotnicze okrętu, zastępując działa 75 mm przez 6 włoskich dział Minzini kal. 100 mm, zastosowano też inne ulepszenia. 31 października 1939 roku nazwę okrętu zmieniono na „Krasnyj Krym”.
Okręt brał od 1941 roku aktywny udział w II wojnie światowej. Głównie używany był do ostrzeliwania celów lądowych na zajmowanym przez Niemców wybrzeżu Morza Czarnego, biorąc udział m.in. w obronie Odessy i Sewastopola. Brał też udział w operacjach desantowych i transportowych. 18 czerwca 1942 roku został uhonorowany mianem okrętu gwardyjskiego. Od października 1943 roku do końca działań bojowych był remontowany.
Po wojnie „Krasnyj Krym” służył do 1957 roku jako okręt szkolny, następnie jako okręt doświadczalny i hulk koszarowy. 7 lipca 1959 roku został skreślony z listy floty i przeznaczony do złomowania.
„Aznieft” i „Groznieft”.
„Admirał Greig” i „Admirał Spiridow”, po przebudowie w 1926 roku na cywilne tankowce „Aznieft” i „Groznieft”, były użytkowane do transportu ropy na Morzu Czarnym. „Aznieft” został zniszczony po wyrzuceniu na brzeg 23 grudnia 1938 roku pod Tuapse. „Groznieft” został zdobyty przez Niemców 8 października 1941 roku, podczas remontu w Mariupolu i następnie wykorzystywany tam jako pływający magazyn paliw. 20 września 1943 roku, podczas odwrotu Niemców, został samozatopiony. Po wojnie podniesiony i używany jako pływający magazyn na Bałtyku. Złomowany w latach 60.
Ocena.
Na etapie projektowania krążowniki typu "Swietłana" były dość nowoczesnymi jednostkami, porównywalnymi ogólnie z innymi krążownikami lekkimi budowanymi przez główne państwa morskie, przede wszystkim Wielką Brytanię i Niemcy. W projekcie rosyjskich krążowników szczególny nacisk położono na rozwijanie dużej prędkości (29,5 węzła), stąd miały one znacznie mocniejsze od innych siłownie, aczkolwiek dla potanienia konstrukcji zrezygnowano z początkowego wymogu rozwijania 30 węzłów. W konsekwencji, były one większe od ogółu krążowników lekkich okresu I wojny światowej. Krążowniki niemieckie miały przy tym prędkość niższą tylko o około 2 węzły, a nowo budowane w tym okresie małe krążowniki brytyjskie miały niewiele niższą lub porównywalną. Opancerzenie "Swietłan" było ogólnie porównywalne z nowymi krążownikami niemieckimi i brytyjskimi (posiadającymi opancerzenie burt) i chroniło w pewnym tylko stopniu przed ogniem dział niszczycieli. 
Główną cechę wyróżniającą rosyjskie krążowniki stanowiło uzbrojenie. Artylerię główną krążowników typu "Swietłana" tworzyło aż 15 pojedynczych dział kalibru 130 mm, z których jednak tylko 8 stanowiło salwę burtową. Z tego, 9 dział było umieszczonych w stanowiskach na pokładzie, chronionych maskami przeciwodłamkowymi grubości 25 mm, a pozostałe 6 w analogicznie chronionych kazamatach. Z jednej strony, uzbrojenie to było silniejsze pod względem liczby dział od wszystkich krążowników lekkich I wojny światowej, a przy tym Niemcy stosowali na krążownikach aż do początku wojny słabsze działa kalibru 105 mm. Z drugiej jednak strony, standardem na krążownikach brytyjskich i nowych lub modernizowanych niemieckich, stały się silniejsze działa kalibru 150-152 mm. 
Kazamatowe rozmieszczenie artylerii na krążownikach było rzadkością już w momencie ich projektowania. W toku wojny z kolei pojawiły się brytyjskie krążowniki uzbrojone w znacznie bardziej racjonalnie rozmieszczone działa 152 mm, z możliwością strzelania wszystkich dział na obie burty. W efekcie, na skutek długiej budowy i ukończenia według pierwotnego projektu, w momencie wejścia do służby typ "Swietłana" był już zdecydowanie przestarzały, posiadając w szczególności nieracjonalnie rozmieszczone uzbrojenie, o stosunkowo małym kalibrze. Nowo budowane w okresie międzywojennym krążowniki były też na ogół szybsze. Niemniej jednak, „Krasnyj Krym” pełnił użyteczną służbę podczas II wojny światowej, będąc używany do wspierania operacji lądowych i amfibijnych. Nie spotykał się przy tym z przeciwnikami na morzu z uwagi na brak większych okrętów wroga na Morzu Czarnym.
Opis.
Kadłub okrętów miał wysoko podniesiony pokład dziobowy, bez wzniosu, na ok. 1/3 długości kadłuba, kończący się uskokiem przed drugim kominem. Nietypową cechą okrętów było umieszczenie w podniesionym pokładzie dziobowym aż dwóch pokładów mieszkalnych, z czego górny miał niepełną wysokość (wymuszającą przebywanie w pozycji schylonej). 
Okręty miały trzy niskie, szeroko rozstawione i lekko pochylone kominy. Za trzecim kominem były rozmieszczone łodzie ratunkowe, dalej był drugi palowy maszt, połączony z żurawiem do łodzi. Na pokładzie rufowym była niska jednopiętrowa nadbudówka, na której znajdowały się dwa stanowiska dział obok siebie. 
Ogólnie sylwetka krążowników, dzięki kształtom kadłuba i kominów, przypominała powiększone niszczyciele typu "Nowik", co według założeń miało sprzyjać ich maskowaniu, lecz niweczył to masywny maszt i dźwigi wodnosamolotów.
Uzbrojenie.
W wysokich burtach na dziobie znajdowały się kazamaty dla 4 dział 130 mm, po dwie na burtę. Działa z kazamat mogły strzelać wprost w kierunku dziobu dzięki wyprofilowanym burtom, a w niewielkim zakresie kątów także w kierunku rufy. Na pokładzie dziobowym umieszczone było pojedyncze działo 130 mm, za nim mało rozbudowana nadbudówka połączona z trójnożnym masztem i przednim kominem, a dalej dwa stanowiska dział 130 mm na burtach. 
W ścianach nadbudówki rufowej, stanowiących przedłużenie burt wzwyż, były kazamaty dwóch dział 130 mm. Pozostałe 4 działa 130 mm umieszczone były na sponsonach pokładu na śródokręciu, po dwa na burtę. Wszystkie działa w kazamatach i na śródokręciu były usytuowane na tym samym poziomie. 
Uzbrojenie uzupełniały według projektu 4 pojedyncze działa przeciwlotnicze kalibru 63,3 mm oraz 4 karabiny maszynowe i dwie podwodne burtowe wyrzutnie torped 450 mm na śródokręciu. Okręty mogły też przenosić do 100 min. 
„Profintern” ostatecznie ukończono z 9 działami przeciwlotniczymi 75 mm Mellera, zamontowano też na nim, oprócz wyrzutni podwodnych, 3 potrójne aparaty torpedowe 450 mm na rufie. W dalszym toku służby jego uzbrojenie przeciwlotnicze i torpedowe podlegało dalszemu ulepszaniu, a w 1929 r. dodano możliwość przenoszenia 2-3 wodnosamolotów na platformie za drugim kominem, stawianych za pomocą dźwigu (dla okrętów czarnomorskiego typu "Admirał Nachimow" przewidziano to wyposażenie już w 1916 r.). 
Opancerzenie.
Główny burtowy pas pancerny na linii wodnej ciągnął się na większości długości okrętu i miał grubość 75 mm i wysokość 2,1 m, wykonany był z cementowanej stali Kruppa. Nad nim rozciągał się górny pas, grubości 25 mm, wysokości 2,25 m, na całej długości kadłuba. Dolny pokład (na wysokości górnej krawędzi głównego pasa pancernego) miał grubość 20 mm, górny pokład miał również grubość 20 mm. Maszyna sterowa była przykryta pancerzem 25 mm. Na rufie była poprzeczna gródź pancerna grubości 50 mm. Stanowisko dowodzenia było chronione pancerzem 75 mm (podłoga i dach 50 mm), a szyby podajników amunicji – 25 mm. Masa opancerzenia wynosiła 1330 t, z tego 630 t pionowego i 650 t poziomego.
Kadłub miał wzdłużno-poprzeczny układ wiązań i dzielił się na 23 główne poprzeczne przedziały wodoszczelne. Na całej długości kadłuba było podwójne dno, a w rejonie maszynowni i kotłowni – potrójne. Przeżywalność okrętów zwiększało wyposażenie w dwa stery.
Napęd.
Okręty miały 13 kotłów parowych typu Yarrow, opalanych paliwem płynnym, z tego 4 mogły być opalane węglem. Rozmieszczone były po dwa w 7 kotłowniach: dwie kotłownie w grupie dziobowej (pierwsza z jednym kotłem), trzy w grupie środkowej i dwie w grupie rufowej. Spaliny z poszczególnych grup kotłowni były odprowadzane do trzech kominów. Cztery zespoły turbin parowych były umieszczone w czterech maszynowniach (po dwie na burtę), za kotłowniami. Okręty Zakładów Putiłowskich miały turbiny Parsonsa, a ze stoczni Russo-Bałt – turbiny Curtiss-AEG-Vulcan. Turbiny z dziobowych przedziałów napędzały zewnętrzne śruby, a z rufowych – wewnętrzne, przy takiej samej długości wałów śrub.
Dane techniczne.
Uzbrojenie: (projektowe)

</doc>
<doc id="1799770" url="https://pl.wikipedia.org/wiki?curid=1799770" title="Guaibasauridae">
Guaibasauridae

Guaibasauridae – grupa wczesnych dinozaurów gadziomiednicznych o niepewnej pozycji filogenetycznej.
Nazwa Guaibasauridae została ukuta w 1999 roku przez José Bonapartego i współpracowników, którzy użyli jej jako nazwy monotypowej rodziny obejmującej rodzaj "Guaibasaurus". W 2007 roku opisano drugi okaz "Guaibasaurus candelariensis", który pozwolił na dokładniejsze porównanie guajbazaura z innymi wczesnymi dinozaurami gadziomiednicznymi. Bonaparte i współpracownicy stwierdzili, że "Saturnalia" również może być zaklasyfikowana do Guaibasauridae, jednak nie przeprowadzili analizy kladystycznej, która mogłaby wesprzeć ich hipotezę, ani nie przedstawili definicji filogenetycznej Guaibasauridae jako nazwy kladu. Do grupy tej wstępnie zaliczyli również słabo poznany rodzaj "Agnosphitys".
Pozycja filogenetyczna gatunku "Guaibasaurs candelariensis" jest niepewna – w większości analiz był uznawany za bazalnego dinozaura gadziomiednicznego lub bazalnego teropoda, jednak według badania Martína Ezcurry i Fernanda Novasa jest zauropodomorfem blisko spokrewnionym z saturnalią, "Agnosphitys", "Panphagia", "Chromogisaurus" oraz nienazwaną dotąd formą z Indii. W przeciwieństwie do wcześniejszych interpretacji, Ezcurra i Novas (2009) oraz Ezcurra (2010) nie uznali "Panphagia" za najbardziej bazalnego znanego zauropodomorfa. Według nich grupa Guaibasauridae znajduje się u podstawy drzewa filogenetycznego zauropodomorfów. Stwierdzają, że Guaibasauridae to klad wczesnych dinozaurów, który wyewoluował w karniku – noryku, a jego przedstawiciele mieli duży zasięg występowania. Analiza kladystyczna przeprowadzona przez Ezcurrę zasugerowała siostrzane relacje pomiędzy "Chromogisaurus" a saturnalią, a klad obejmujący te dwa rodzaje otrzymał nazwę Saturnaliinae. Niektórzy analizy wspierają hipotezę Ezcurry, potwierdzając przynależność Guaibasauridae do zauropodomorfów, jednak według Langera i współpracowników – którzy przeprowadzili rewizję "Guaibasaurus candelariensis" – gatunek ten należy do teropodów, a nie zauropodomorfów, i tym samym nie jest blisko spokrewniony z przynajmniej niektórymi taksonami włączonymi przez Ezcurrę do Guaibasauridae (spośród nich autorzy w swojej analizie uwzględnili jedynie "Saturnalia tupiniquim").

</doc>
<doc id="1799771" url="https://pl.wikipedia.org/wiki?curid=1799771" title="Kuranda Scenic Railway">
Kuranda Scenic Railway

Kuranda Scenic Railway (skrót: KSR) – linia kolejowa w Australii, w stanie Queensland, łącząca miasta Cairns i Kuranda. Linia, z uwagi na bardzo malowniczy przebieg trasy, posiada duże znaczenie dla turystyki regionu.
Kolej do Kurandy wybudowano w 1891 i, z uwagi na konfigurację terenu, poprowadzono niezwykle krętą trasą, pełną serpentyn, mostów (m.in. na rzece Surprise Creek) i tuneli (tych ostatnich przebito 15). Do dużych atrakcji przejazdu należy zbocze o wysokości okołó 300m i przejazd w okolicy dużych wodospadów Stoney Creek Falls i Barron Falls. W wagonach rozmieszczone są ekrany LCD, które zapoznają turystów z historią kolei i okolic.
Służbę czysto turystyczną kolej rozpoczęła od 1936, wcześniej była to zwykła linia publiczna.

</doc>
<doc id="1799772" url="https://pl.wikipedia.org/wiki?curid=1799772" title="Alex Caffi">
Alex Caffi

Alessandro „Alex” Caffi (ur. 18 marca 1964 roku w Rovato, Brescia) – włoski kierowca wyścigowy.
Kariera.
Wczesna.
Caffi w latach 1984-1986 startował we Włoskiej Formule 3. Wszystkie trzy sezony okazały się bardzo udane, jednakże nie zdołał przez ten czas zdobyć tytułu mistrzowskiego. Ostatecznie zakończył je odpowiednio dwukrotnie na drugim oraz na trzecim miejscu. W 1985 roku dodatkowo, jako pierwszy w historii, zwyciężył w Pucharze Europy Formuły 3.
Osella (1986-1987).
W roku 1986 dostał szansę debiutu we włoskim zespole Osella, startującym w Formule 1, podczas Grand Prix Włoch. Pomimo nieukończenia wyścigu, zrobił spore wrażenie na szefostwie i został zakontraktowany, jako etatowy kierowca, na cały sezon. Słabe i awaryjne silniki Alfa Romeo pozwoliły mu jednak na ukończenie zaledwie jednej rundy (12. miejsce podczas Grand Prix San Marino) oraz spowodowały dwukrotne niezakwalifikowanie się do wyścigu (Grand Prix Hiszpanii oraz Grand Prix Australii).
Scuderia Italia (1988-1989).
W sezonie 1988 Alex przeniósł się do debiutującego w tym sporcie, zespołu Scuderia Italia, w którym to był jedynym kierowcą. W pierwszym sezonie, na podwoziu Dallara, Caffi był bliski zdobycia pierwszych punktów, podczas Grand Prix Portugalii, który ukończył na siódmym miejscu. W drugim roku współpracy forma teamu wyraźnie się poprawiła, a Alex dostał wzmocnienie, w postaci swojego rodaka, Andrei de Cesarisa, który stał się drugim kierowcą tej stajni. Był to najlepszy okres w karierze Włocha, który po raz pierwszy ukończył wyścig na premiowanej punktami pozycji (cztery punkty zdobyte podczas Grand Prix Monako (4 miejsce) oraz Grand Prix Kanady (6 miejsce). Pozwoliło mu to na zajęcie 19. pozycji w końcowej klasyfikacji. 
Arrows/Footwork (1990-1991).
Brytyjski team Arrows, widząc w nim ogromny talent, postanowił ściągnąć go do swojej ekipy, gdzie jeździł u boku swojego rodaka, Michele Alboreto. W całym sezonie udało mu się zgromadzić dwa punkty (zdobyte po raz drugi w Grand Prix Monako), dzięki czemu cały cykl zakończył na najlepszym w karierze 16. miejscu. W 1991 roku brytyjska stajnia w ramach jej wykupienia rok wcześniej, przekształciła się w Footwork, co jednak nie wpłynęło korzystnie na dotychczasowe rezultaty. Był to najgorszy sezon w karierze Caffiego, który tylko dwukrotnie nie zakończył rywalizacji na kwalifikacjach, uzyskując odpowiednio dziesiątą i szesnastą lokatę, w kończących rok Grand Prix Japonii oraz Grand Prix Australii. Z powodu złamania szczęki w wypadku, podczas Grand Prix Monako, został zastąpiony na cztery rundy, przez Szweda, Stefana Johanssona. Po rekonwalescencji Alexa, doszło jednak do kontrowersyjnego zajścia, w którym to szefostwo zespołu postanowiło zachować Johanssona, zostawiając przez to Włocha na lodzie. Ostatecznie jednak, dzięki nakazowi prawnemu, Caffi odzyskał swoje miejsce i dojeździł w tej stajni, do końca sezonu. Na sezon 1992 Footwork nie przedłużył już kontraktu z Alexem, zastępując go Japończykiem, Agurim Suzukim.
Andrea Moda (1992).
Po utracie posady w brytyjskim zespole, Włochowi nie pozostało nic innego, jak po raz drugi zaangażować się w nowy włoski projekt, tym razem w Andrea Moda. Z powodu problemów prawnych zespół nie wystartował w pierwszych dwóch wyścigach, a gdy już mieli do tego prawo, szefostwo ekipy postanowiło zastąpić go Robertem Moreno. Po tym sezonie Alessandro Caffi już nigdy nie dostał szansy startów w najlepszej serii wyścigowej świata. 
Po Formule 1.
Po karierze w F1, Włoch próbował swoich sił w samochodach turystycznych oraz sportowych. Poza tym w roku 2006 zadebiutował w inauguracyjnym sezon Grand Prix Masters - serii dla byłych kierowców Formuły 1.

</doc>
<doc id="1799773" url="https://pl.wikipedia.org/wiki?curid=1799773" title="Zamach bombowy w Islamabadzie, 20 września 2008">
Zamach bombowy w Islamabadzie, 20 września 2008



</doc>
<doc id="1799774" url="https://pl.wikipedia.org/wiki?curid=1799774" title="Claudiu Ciprian Tănăsescu">
Claudiu Ciprian Tănăsescu

Claudiu Ciprian Tănăsescu (ur. 19 lipca 1965 w Bukareszcie) – rumuński polityk i lekarz, poseł do Parlamentu Europejskiego VII i VIII kadencji.
Życiorys.
Z wykształcenia i zawodu lekarz, specjalizował się w chirurgii ogólnej. Doktoryzował się, objął stanowisko adiunkta na wydziale medycznym Universitatea „Lucian Blaga” w Sybinie. W 2005 powołano go na zastępcę członka zarządu Televiziunea Română. W 2008 był kandydatem ugrupowania Partidului Popular şi al Protecţiei Sociale w wyborach krajowych.
W wyborach w 2009 z listy Partii Wielkiej Rumunii uzyskał mandat deputowanego do Parlamentu Europejskiego. Nie przystąpił do żadnej frakcji, został członkiem Komisji Ochrony Środowiska Naturalnego, Zdrowia Publicznego i Bezpieczeństwa Żywności. W 2010 został członkiem grupy socjalistycznej, wstąpił też do Partii Socjaldemokratycznej. W 2014 z ramienia socjaldemokratów uzyskał europarlamentarną reelekcję. W PE zasiadał do 2019, bezskutecznie kandydował na kolejną kadencję z ramienia UNPR.

</doc>
<doc id="1799775" url="https://pl.wikipedia.org/wiki?curid=1799775" title="Józef Joachim">
Józef Joachim



</doc>
<doc id="1799776" url="https://pl.wikipedia.org/wiki?curid=1799776" title="Jehle">
Jehle

Jehle – dawny liechtensteiński producent samochodów z siedzibą w Schaan działający w latach 1977–1991.
Historia.
Od 1977 roku przedsiębiorstwo zajmowało się produkcją krótkich serii samochodów sportowych o dużej mocy, wytwarzaniem silników oraz nadwozi i podwozi, a także pracami badawczo-rozwojowymi. Przedsiębiorstwo Jehle stworzyło samochody: Saphier, który bazował na podwoziu VW Beetle, Super Saphier oraz Artemis. Jednostką napędową samochodów był silnik V12 o pojemności 6,6 l. Jego moc w wersji podstawowej wynosiła 500 KM, mogła być jednak zwiększona do 1000 KM, a prędkość maksymalna miała wynosić 400 km/h. W 1991 roku produkcja samochodów została zakończona.

</doc>
<doc id="1799777" url="https://pl.wikipedia.org/wiki?curid=1799777" title="Lista systemów metra">
Lista systemów metra

Lista systemów metra – lista zawiera funkcjonujące systemy metra. Na świecie w 2014 roku, w 55 krajach istniało 158 systemów metra. Niektórych, zwłaszcza najnowszych, nie uwzględniono na liście.
Metro jest jednym z elementów komunikacji miejskiej, zaliczanych do środków transportu szynowego. Pierwsza sieć metra na świecie powstała w 1863 w Londynie, jednak jej elektryfikacji dokonano dopiero w 1890 roku. Obecnie najdłuższy system metra funkcjonuje w Szanghaju, natomiast największa liczba stacji oraz linii działa w Nowym Jorku.
Uwagi.
Metro jest definiowane jako miejski system elektrycznego transportu pasażerskiego o dużej przepustowości i wysokiej częstotliwości jazdy, który jest całkowicie niezależny od innych środków transportu, ponieważ jeździ na oddzielnych torach oraz posiada specjalną sygnalizację.
Granica między metrem a innymi środkami transportu zbiorowego, do których zaliczyć możemy szybki tramwaj i kolej miejską, nie jest zawsze wyraźnie określona. Nazwa "metro" używana jest w niektórych krajach na określenie systemów, które łączą w sobie elementy prawdziwego metra, premetra, szybkiego tramwaju i kolei miejskiej. Z drugiej strony istnieją też systemy kolei miejskich spełniające wszystkie kryteria, aby nosić oficjalną nazwę metra, jednak nie są tak nazywane.

</doc>
<doc id="1799779" url="https://pl.wikipedia.org/wiki?curid=1799779" title="Julian Marian Auleytner">
Julian Marian Auleytner

Julian Marian Auleytner (ur. 23 stycznia 1948 w Warszawie) – polski ekonomista, specjalista od spraw polityki społecznej, wykładowca uniwersytecki, rektor Uczelni Korczaka i członek Komitetu Prognoz Polska 2000 plus przy Prezydium PAN.
Życiorys.
Ukończył studia w Szkole Głównej Planowania i Statystyki. Doktorat 1977, habilitacja 1988, tytuł profesora uzyskał w 1995.
Od 1969 zatrudniony w Wydziale Zatrudnienia m.st. Warszawy. W 1971 został zwolniony z powodów politycznych za wyjazd do Szwajcarii i Włoch bez zgody miejscowej PZPR. Znalazł zatrudnienie w 1971 w sp. z o.o. CWU „Libella” w charakterze specjalisty ds. pracowniczych. Spółka ta była niezależnym od państwa źródłem finansowania ruchu „Znak” oraz Klubów Inteligencji Katolickiej. W latach 1977–1988 pracował jako adiunkt w Instytucie Pracy i Spraw Socjalnych w Warszawie. Był członkiem Prymasowskiej Rady Społecznej w stanie wojennym (1981–1984) oraz Rady Konsultacyjnej przy Przewodniczącym Rady Państwa (1986–1989). W 1988 r. był stypendystą Fundacji K. Adenauera. Odmówił premierowi M. Rakowskiemu przyjęcia w jego rządzie funkcji Ministra Pracy.
W 1992 założył Wyższą Szkołę Pedagogiczną Towarzystwa Wiedzy Powszechnej, która w 2013 r. zmieniła patrona z TWP na J. Korczaka, był jej rektorem w latach 1993-2004 i 2007-2019. W kadencji prezydenta L. Wałęsy wspólnie z prof. A. Tymowskim prowadził prace Prezydenckiej Rady ds. Polityki Społecznej.
Wykładał na uczelniach w Grecji, Hiszpanii, Niemiec. Do 2013 r. był zatrudniony w Instytucie Polityki Społecznej Wydziału Dziennikarstwa i Nauk Politycznych UW. Pracuje na Wydziale Nauk Społecznych Uczelni Korczaka. 
Zasiada w Komitecie Prognoz „Polska 2000 Plus” Prezydium Polskiej Akademii Nauk. Pełnił obowiązki prezesa Polskiego Towarzystwa Polityki Społecznej, a od 2011 jest także prezesem Polskiego Towarzystwa Współpracy z Klubem Rzymskim. Jest promotorem oraz recenzentem licznych pracy doktorskich i habilitacyjnych oraz autorem ok. 300 publikacji.
W 2011 r. opracował wraz z Pawłem Kowalem z partii Polska Jest Najważniejsza program wsparcia dla gospodarstw domowych w formie wypłacania kwoty będącej ekwiwalentem 100 euro.. Prawo i Sprawiedliwość przejęło, zmodyfikowało i wprowadziło pomysł jako program Rodzina 500 plus. 
Był odznaczony Krzyżem Kawalerskim Orderu Odrodzenia Polski (2001), Medalem Komisji Edukacji Narodowej (1997), Medalem Uniwersytetu Warszawskiego.

</doc>
<doc id="1799780" url="https://pl.wikipedia.org/wiki?curid=1799780" title="Claudio Morganti">
Claudio Morganti

Claudio Morganti (ur. 14 kwietnia 1973 w Prato) – włoski polityk, poseł do Parlamentu Europejskiego VII kadencji.
Życiorys.
Z zawodu finansista. Był sekretarzem prowincji Ligi Północnej w Prato, w 2008 został sekretarzem regionalnym tego ugrupowania w Toskanii. W wyborach w 2009 uzyskał z listy LN mandat posła do Parlamentu Europejskiego VII kadencji. Został członkiem grupy Europa Wolności i Demokracji oraz Komisji Budżetowej.

</doc>
<doc id="1799781" url="https://pl.wikipedia.org/wiki?curid=1799781" title="Biblioteka Współczesnej Myśli Społecznej">
Biblioteka Współczesnej Myśli Społecznej

Biblioteka Współczesnej Myśli Społecznej – książkowa seria wydawnicza Wydawnictwa Naukowego Dolnośląskiej Szkoły Wyższej.
Serię redaguje Lotar Rasiński. Do 2013 wydano w jej ramach 24 tomy.
Linki zewnętrzne.
Seria na stronach Wydawnictwa Naukowego Dolnośląskiej Szkoły Wyższej

</doc>
<doc id="1799783" url="https://pl.wikipedia.org/wiki?curid=1799783" title="Franz Obermayr">
Franz Obermayr

Franz Obermayr (ur. 25 maja 1952 w Linzu) – austriacki polityk i samorządowiec, poseł do Parlamentu Europejskiego VII i VIII kadencji.
Życiorys.
Posiada wyższe wykształcenie magisterskie. Przez wiele lat był radnym gminnym i miejskim, a następnie zastępcą burmistrza Linzu. Pełnił kierownicze funkcje we władzach regionalnych Wolnościowej Partii Austrii.
W wyborach w 2009 z listy FPÖ uzyskał mandat posła do Parlamentu Europejskiego. Nie przystąpił do żadnej frakcji, został członkiem Komisji Rozwoju Regionalnego. Został przewodniczącym Europejskiego Sojuszu na rzecz Wolności w miejsce Godfreya Blooma. W 2014 z powodzeniem ubiegał się o europarlamentarną reelekcję.

</doc>
<doc id="1799786" url="https://pl.wikipedia.org/wiki?curid=1799786" title="Droga żelazna">
Droga żelazna

Droga żelazna (hebr. מסילת ברזל "Mesilat barzel") – powieść izraelskiego pisarza Aharona Appelfelda z 1991.
Treść.
Głównym bohaterem powieści jest Erwin Siegelbaum – syn radykalnego komunisty żydowskiego z Czerniowiec. Ojciec, wraz z matką, zabici zostali w obozie koncentracyjnym Wirblbahn przez nazistę austriackiego – pułkownika Nachtigala. Erwin od czterdziestu lat przemierza pociągami Austrię w celu znalezienia zbrodniarza i zabicia go. Podróże te są także źródłem utrzymania bohatera – odwiedza on jarmarki i targi na swojej trasie i skupuje na nich, celem dalszej odsprzedaży, różnego rodzaju żydowskie pamiątki, jakie zachowały się w małych miasteczkach.
Ważny jest nie tylko opis akcji, ale także wewnętrzne przemyślenia bohatera dotyczące losów Żydów, komunizmu, konsekwencji działań. Całości dopełnia nostalgiczny opis pensjonatów, hoteli, a przede wszystkim pociągów, które są prawdziwym domem bohatera. Spotyka w nich zarówno Żydów, jak i byłych nazistów.
Wydanie polskie.
"Droga żelazna", przeł. Hanna Volovici, Wydawnictwo W.A.B., Warszawa 2006, .

</doc>
<doc id="1799789" url="https://pl.wikipedia.org/wiki?curid=1799789" title="Kirsza Danilow">
Kirsza Danilow



</doc>
<doc id="1799790" url="https://pl.wikipedia.org/wiki?curid=1799790" title="Malgasiki">
Malgasiki

Malgasiki (Neomixinae) – monotypowa podrodzina ptaków z rodziny chwastówkowatych (Cisticolidae). 
Występowanie.
Podrodzina obejmuje leśne gatunki występujące endemicznie na Madagaskarze.
Morfologia.
Długość ciała 10-12 cm, masa ciała 6-9 g.
Systematyka.
Etymologia.
Greckie "neos" – nowy, dziwny; rodzaj "Mixornis" , gromadniczek.
Podział systematyczny.
"Neomixis" przeniesiono z rodziny drozdów (Turnidae), gdzie zajmował niejasną pozycję taksonomiczną ("incertae sedis"). W rodzinie chwastówek (Cisticolidae) umieszczono go w pozycji bazalnej w stosunku do pozostałych przedstawicieli rodziny. Do rodzaju należą następujące gatunki:

</doc>
<doc id="1799801" url="https://pl.wikipedia.org/wiki?curid=1799801" title="Bundesliga austriacka w piłce siatkowej mężczyzn (2009/2010)">
Bundesliga austriacka w piłce siatkowej mężczyzn (2009/2010)

Bundesliga austriacka siatkarzy 2009/2010 - 57. sezon walki o mistrzostwo Austrii organizowany przez Austrian Volley League (AVL) we współpracy z Austriackim Związkiem Piłki Siatkowej (niem. "Österreichischer Volleyball Verband", ÖVV). Zainaugurowany został 26 września 2009 roku i trwał do 23 kwietnia 2010 roku.
W sezonie 2009/2010 w Lidze Mistrzów Austrię reprezentował , w Pucharze CEV - , natomiast w Pucharze Challenge - i .
Faza zasadnicza (Grunddurchgang).
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Rozgrywki drużyn z MEVZA (Setzspiele für Play-off).
Tabela wyników.
 
 
 
Baraże.
Do czterech drużyn z 1. Bundesligi dołączyły po dwa najlepsze zespoły z grup wschodniej i zachodniej 2. Bundesligi.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1799802" url="https://pl.wikipedia.org/wiki?curid=1799802" title="Witold Benedyktowicz">
Witold Benedyktowicz

Witold Benedyktowicz (ur. 25 czerwca 1921 w Krakowie, zm. 21 stycznia 1997) – polski duchowny metodystyczny, teolog protestancki, profesor nauk teologicznych, nauczyciel akademicki, superintendent naczelny (zwierzchnik) Kościoła Metodystycznego w Polsce w latach 1969–1983, profesor Chrześcijańskiej Akademii Teologicznej w Warszawie.
Życiorys.
Urodził się 25 czerwca 1921 roku w Krakowie w mieszczańskiej rodzinie o narodowych i patriotycznych tradycjach. Dziadek jego, Ludomir, brał udział w powstaniu styczniowym. Za udział w powstaniu majątek rodziny Benedyktowiczów został skonfiskowany. Z metodyzmem zetknął się podczas II wojny światowej. 
Po ukończeniu szkoły średniej w rodzinnym Krakowie podjął w warunkach okupacji studia w Wyższej Szkole Biblijnej w Warszawie, na której wykładali profesorowie zamkniętego przez hitlerowców Wydziału Teologii Ewangelickiej Uniwersytetu Warszawskiego. Po II wojnie światowej został oddelegowany na Mazury celem pracy duszpasterskiej. W 1947 roku został ordynowany na pastora, po czym podjął uzupełniające studia teologiczne w Instytucie Ekumenicznym w Bossey związanym ze Światową Radą Kościołów.
W 1950 roku uzyskał magisterium na Wydziale Teologii Ewangelickiej UW (promotorem był ks. prof. Jan Szeruda). Cztery lata później uzyskał stopień naukowy doktora na podstawie rozprawy o idei przełomu w metodyzmie, a w 1965 roku uzyskał stopień doktora habilitowanego na podstawie dorobku naukowego oraz monografii „Próba irenologii chrześcijańskiej. Doświadczenia praskie”. Od 1972 profesor nadzwyczajny, a od 1980 zwyczajny. W 1967 został zatrudniony w Chrześcijańskiej Akademii Teologicznej w Warszawie, w której pełnił funkcję kierownika Katedry Teologii Systematycznej. Był członkiem Rady Głównej Szkolnictwa Wyższego (1985–1988). Od 1958 stał na czele redakcji czasopisma „Pielgrzym Polski”.
Od początku laty 50. pracował jako pastor w warszawskiej parafii metodystycznej. Był zwierzchnikiem Kościoła Metodystycznego PRL jako jego superintendent naczelny (1969–1983). W latach 1975–1983 stał na czele Polskiej Rady Ekumenicznej jako jej prezes. Był delegatem na kongresy ekumeniczne i pokojowe.
Mimo że wcześniej krytycznie ocenił wprowadzenie stanu wojennego w Polsce, później wraz z ks. bp. Januszem Narzyńskim w imieniu Polskiej Rady Ekumenicznej, wyraził poparcie dla władz wojskowych. W latach 80. Służba Bezpieczeństwa usiłowała zwerbować go na tajnego współpracownika. Działania te zakończyły się niepowodzeniem. Pomimo tego w latach 1986–1989 zasiadał w Radzie Konsultacyjnej przy Przewodniczącym Rady Państwa, co odczytywane jest jako wyraz sprzyjania władzy komunistycznej.

</doc>
<doc id="1799803" url="https://pl.wikipedia.org/wiki?curid=1799803" title="Kaisis Motor Company">
Kaisis Motor Company

Kaisis Motor Company (KMC) – byłe przedsiębiorstwo zajmujące się produkcją samochodów ciężarowych i autobusów. Swoją siedzibę miało w stolicy Cypru – Nikozji.
Historia.
Firma została założona w 1973 roku. Nazwa przedsiębiorstwa pochodziła od nazwiska założyciela Andreasa Kaisisa. Produkowała pojazdy ciężarowe i autobusy do lat 80. w oparciu o pojazdy marki MAN czy Dodge. Eksportowała swoje wyroby do ponad 20 krajów. Turecka inwazja na Cypr w 1974 r. przyczyniła się do jej upadku gdyż nowa fabryka została ukończona tuż przed inwazją a po zawarciu pokoju znalazła się w strefie buforowej ONZ.

</doc>
<doc id="1799804" url="https://pl.wikipedia.org/wiki?curid=1799804" title="Ofensywa">
Ofensywa



</doc>
<doc id="1799813" url="https://pl.wikipedia.org/wiki?curid=1799813" title="Herb obwodu pskowskiego">
Herb obwodu pskowskiego

Herb obwodu pskowskiego - symbol tegoż obwodu. Został przyjęty 28 grudnia 2018 roku.
Opis.
Herb obwodu pskowskiego przedstawia błękitną tarczę herbową z umieszczoną na niej ręką błogosławiącą leoparda. Tarczę wieńczy cesarska korona, otoczona złotymi liśćmi dębu, połączonymi wstęgą.
Linki zewnętrzne.
https://rg.ru/2018/12/29/pskov-zakon1915-reg-dok.html (ros)

</doc>
<doc id="1799815" url="https://pl.wikipedia.org/wiki?curid=1799815" title="Th!nk">
Th!nk

Th!nk – dawny norweski producent elektrycznych mikrosamochodów z siedzibą w Bærum, działający w latach 1991–2012.
Historia.
Pivco.
Historia przedsiębiorstwa rozpoczyna się w 1991 roku, gdy w norweskim mieście Bærum powstała firma Pivco, czerpiąca swoją nazwę od wyrazów "Personal Independent Vehicle Co.". Za cel obrano rozwój elektrycznych mikrosamochodów, poczynając od glinianego prototypu PIV2 z 1993 roku, by potem zbudować pełnowartościowe 12 prototypów mikrosamochodu elektrycznego Pivco PIV3, kończąc na wyprodukowaniu w latach 1996–1998 120 sztuk seryjnego modelu City Bee. Pivco pod koniec lat 90. XX stało się wiodącym w Norwegii propagatorem elektromobilności, wysyłając na eksport krótką serię swoich pojazdów także do Stanów Zjednoczonych. Produkcję PIV3 przerwało bankructwo Pivco, które ogłoszone zostało w listopadzie 1998 roku.
Th!nk Nordic.
W styczniu 1999 roku amerykański koncern Ford Motor Company przejął 51% akcji przedsiębiorstwa Pivco, a transakcja wiązała się z przemianowaniem jego nazwy w listopadzie tego samego roku na Th!nk Nordic. Przedsiębiorstwo pod nową nazwą za siedzibę obrało Aurskog-Høland, pełniąc odtąd funkcję oddziału Forda skoncentrowanego na rozwoju samochodów o tzw. alternatywnych źródłach napędu. Zbiegło się to z ukończeniem prac nad nową generacją norweskiego elektrycznego mikrosamochodu "PIV4", który z racji partnerstwa z amerykańskim gigantem otrzymał nazwę Ford Th!nk i przez to jeszcze w tym samym roku urchomiono jego produkcję.
Podczas inauguracji rozpoczęcia montażu pojazdu jesienią 1999 roku w nowo wybudowanych zakładach w Aurskog na wschodnich przedmieściach Oslo brał udział zarówno ówczesny prezes Ford Motor Company Jacques Nasser, jak i ówczesny premier Kjell Magne Bondevik z norweskim monarchą Haraldem V. Ford deklarował wówczas, że wobec swojej norweskiej dywizji ma długoterminowe plany, inwestując w nią 1 miliard dolarów, wprowadzając w fabryce w Aurskog rygorystyczne normy bezpieczeństwa, nakładając minimalne liczby testów działania poszczególnych funkcji pojazdu i modernuzując maszyny dotychczas używane przez dawne Pivco. Roczna produkcja Fordów Th!nk miała wynosić ok. 5000 egzemplarzy.
Ambitne plany amerykańskiego właściciela zweryfikowało rynkowe zainteresowanie, które okazało się wielokrotnie niższe od założeń. W ciągu 2 lat norweskie zakłady Th!nk Nordic opuściło jedynie nieco ponad 1000 egzemplarzy elektrycznego mikrosamochodu. Porażka Forda Th!nk skłoniła amerykański koncern do określenie w 2002 roku technologii samochodów elektrycznych "nieudanym rozwiązaniem", określając je jako zbyt drogie i zbyt trudno dostępne. W zamian, Ford określił zmianę swojego zainteresowania z samochodów elektrycznych na wodorowe i hybrydowe. Krytyczna ocena inwestycji z 1999 roku doprowadziła do sprzedaży Th!nk Nordic nowemu właścicielowi - w lutym 2003 roku 100% akcji przedsiębiorstwa kupiło szwajcarskie Kamkorp Microelectronic. Nie doprowadził on jednak do wznowienia produkcji przez chęć opracowania od podstaw nowego elektrycznego autobusu. Projekt ten jednak nie doczekał się realizacji, między 2002 a 2006 rokiem w norweskich zakładach Th!nk nie powstał żaden pojazd, doprowadając do ponownego banrkuctwa.
Th!nk Global.
W marcu 2006 roku Th!nk ponownie po 7-letniej przerwie stał się firmą o 100% norweskim kapitale po tym, jak kupiło go tutejsze przedsiębiorstwo InSpire. Transakcja ta wiązała się z trzecią i zarazem ostatnią w historii przedsiębiorstwa zmianą nazwy, tym razem na Th!nk Global. Ponowne wznowienie działalności umożliwiło kontynuowanie i sfinalizowanie prac nad elektrycznym mikrosamochodem kolejnej generacji, tym razem rozwijanego pod kodem "PIV5" i po raz pierwszy pod norweską marką jako Th!nk City. Produkcja pojazdu oficjalnie zainaugurowana została w 2007 roku, by dwa lata później zakończyć ją w Norwegii i zlecić zewnętrznemu partnerowi - fińskiej firmie Valmet Automotive z portowego miasta Uusikaupunki. 
W 2008 roku rozpoczęto ekspansję na pierwsze zagraniczne rynki - najpierw kraje Europy Zachodniej z Wielką Brytanią włącznie. W 2010 roku norweska firma ogłosiła z kolei plan rozpoczęcia produkcji w Stanach Zjednoczonych z myślą o rynku Ameryki Północnej. W międzyczasie, na salonie samochodowym Geneva Motor Show 2008 przedstawiono prototyp Th!nk Ox, po raz pierwszy realizujący koncepcję 5-drzwiowego hatchbacka. Pojazd osiągał prędkość maksymalną 135 km/h, a do 100 km/h rozpędzał się w 8,5 s. Ważył 1500 kg, a przy tym mógł zabrać 5 pasażerów. Zasięg pojazdu w podstawowej wersji miał wynosić około 200 km, jednak projekt nigdy nie doczekał się realizacji.
Bankructwo.
W marcu 2011 roku Think zaprzestał produkcji samochodów, a w czerwcu 2011 roku ogłosił bankructwo - po raz czwarty w ciągu 20 lat. W lipcu 2011 roku przedsiębiorstwo zostało wykupione przez Electric Mobility Solutions AS i kontynuowało produkcję pojazdów do sierpnia 2012 roku. Wówczas, po 21 latach rynkowej obecności norweskie samochody elektryczne zniknęły z rynku, a próby budowy lokalnego przemysłu motoryzacyjnego po trwających od lat 30. XX wieku próbach podejmowanych przez różne firmy ostatecznie dobiegły końca bez powodzenia. Masa upadłościowa w 2012 roku wykupiona została przez rosyjskich nabywców, którzy nie zdecydowali się na wznowienie działalności Th!nk oraz dalsze rozwijanie projektu.
W 2018 roku kolekcja 54 samochodów Pivco i Th!nk z różnych lat produkcji i w różnym etapie montażu została wyprowadzona z jednej ze stodół na norweskiej prowincji i przetransportowana ciężarówkami do muzeum transportu drogowego w Lillehammer.

</doc>
<doc id="1799816" url="https://pl.wikipedia.org/wiki?curid=1799816" title="Próchno">
Próchno



</doc>
<doc id="1799817" url="https://pl.wikipedia.org/wiki?curid=1799817" title="Guitar Hero III">
Guitar Hero III



</doc>
<doc id="1799821" url="https://pl.wikipedia.org/wiki?curid=1799821" title="Christian Gottlob Dierig">
Christian Gottlob Dierig

Christian Gottlob Dierig (ur. 1781 w Bielawie, zm. 24 stycznia 1848 w Bielawie) – przemysłowiec niemiecki, jeden z pionierów przemysłu włókienniczego na Dolnym Śląsku.
Dierig pochodził z rodziny o długich tradycjach tkackich, osiadłej w Bielawie od XVII w., i pracującej przede wszystkim w systemie pracy nakładczej. W 1805 Dierig podjął własną działalność gospodarczą, zakładając przedsiębiorstwo "Christian Dierig", co wiązało się z koniecznością samodzielnego zakupu materiału i zlecania jego obróbki.
Mimo ogólnego kryzysu tkactwa na Śląsku na przełomie XVIII i XIX w., zakład Dieriga rozwijał się dobrze – przede wszystkim dzięki orientacji na produkty niszowe (drelichy, prześcieradła, perkale, barchany i obicia żakardowe). W 1820 Dierig przeniósł rosnącą produkcję do nowego, większego obiektu, a w 1830 wybudował własną tkalnię żakardową. Podstawą działalności firmy była jednak nadal praca zlecana chałupniczym podwykonawcom – w tym czasie Dierig współpracował z 3 tys. tkaczy i 1 tys. przędzalników z Bielawy i okolic.
Korzystna koniunktura uległa jednak stopniowemu pogorszeniu wskutek wzrostu popularności bawełny i rosnącej konkurencji ze strony tańszych w eksploatacji tkalni mechanicznych w Europie Zachodniej. Pozbawieni ochrony celnej ze strony rządu pruskiego i wystarczających środków inwestycyjnych przemysłowcy próbowali utrzymać konkurencyjność za pomocą redukcji płac, co przy fatalnej sytuacji bytowej tkaczy śląskich doprowadziło do wybuchu społecznego niezadowolenia.
5 czerwca 1844, w trakcie powstania tkaczy śląskich, 3 tys. tkaczy wdarło się na teren zakładów Dieriga oraz do jego domu. Mimo krwawej interwencji wojska (11 zabitych, 24 ciężko rannych), okupujących usunięto dopiero po kilku dniach. Zniszczenia towaru i maszyn dokonane podczas okupacji były bardzo poważne i sięgnęły 80 tys. talarów. Doprowadziło to do wycofania się Dieriga z życia zawodowego jeszcze w tym samym roku. Kontrolę nad firmą przekazał on synom Wilhelmowi i Friedrichowi, którzy zmienili jej nazwę na "Gebrüder Dierig" („Bracia Dierig”).
Mimo kryzysu roku 1844 potomkom Dieriga udało się w następnych latach doprowadzić przedsiębiorstwo do świetności. Pod nazwą "Christian Dierig AG" stało się ono w II poł. XIX w. największą fabryką tekstylną na Dolnym Śląsku. Główne zakłady Dieriga w Bielawie zostały w 1945 znacjonalizowane przez państwo polskie (dziś znane jako Bielbaw), jednak dzięki posiadaniu fabryki w Augsburgu w zachodniej strefie okupacyjnej Niemiec, firma Christian Dierig AG zachowała ciągłość prawną, i kierowana jest, jako Dierig Holding AG, przez rodzinę Dierigów do dziś.

</doc>
<doc id="1799822" url="https://pl.wikipedia.org/wiki?curid=1799822" title="Powstania tkaczy">
Powstania tkaczy



</doc>
<doc id="1799824" url="https://pl.wikipedia.org/wiki?curid=1799824" title="Gwary mieszane">
Gwary mieszane

Gwary mieszane – gwary ludowe występujące na pograniczu dwóch lub więcej dialektów. Ich główną cechą jest występowanie w nich na przemian cech dialektów macierzystych w taki sposób, że mogą występować niekonsekwentnie w tych samych kategoriach gramatycznych i pozycjach fonetycznych. Od gwar przejściowych różnią się przemieszczaniem cech w tych samych kontekstach, zarówno fonetycznych, jak i gramatycznych. Gwary przejściowe, w odróżnieniu do gwar mieszanych, cechuje systemowy charakter zaczerpniętych cech.
Do tego rodzaju gwar zaliczyć można mowę ludności pogranicza polsko-słowackiego.

</doc>
<doc id="1799825" url="https://pl.wikipedia.org/wiki?curid=1799825" title="Straceni">
Straceni

Straceni (tytuł oryg. "The Forsaken") – filmowy horror produkcji amerykańskiej z 2001 roku.
Opis fabuły.
Montażysta trailerów filmowych Sean dorabia w warsztacie samochodowym. Właśnie otrzymuje odpowiedzialne zadanie: ma dostarczyć limuzynę klientce, która mieszka w innym stanie. Rusza więc w drogę, choć już na starcie pęka mu opona, dlatego musi nocować w podejrzanym motelu. Następnego dnia zabiera ze sobą autostopowicza Nicka, który ściga grupę wampirów. Wkrótce dołącza do nich Megan, dziewczyna ukąszona przez wampira. Sytuacja komplikuje się, gdy Sean również zostaje zarażony śmiertelnym wirusem, który stopniowo ma zamieniać go w krwiożerczą strzygę.

</doc>
<doc id="1799826" url="https://pl.wikipedia.org/wiki?curid=1799826" title="Georgescu">
Georgescu

Georgescu, Georgesco:

</doc>
<doc id="1799827" url="https://pl.wikipedia.org/wiki?curid=1799827" title="Gwary przejściowe">
Gwary przejściowe

Gwary przejściowe – gwary występujące na pograniczu dwóch dialektów lub języków. Od gwar mieszanych odróżnia je to, że w tego typu gwarach dwie przeciwstawne cechy nie występują w jednej kategorii gramatycznej bądź fonetycznej – łatwo jest więc jednoznacznie określić, która cecha pochodzi od którego dialektu. Gwary przejściowe, w odróżnieniu do gwar mieszanych, cechują się systemowym charakterem zaczerpniętych cech. Jeden z dialektów zawsze dominuje nad drugim. Gwary przejściowe powstają tam, gdzie nie istnieją ostre granice między dialektami. 
Polskimi gwarami przejściowymi są gwary tucholskie, w których krzyżują się cechy sąsiednich gwar kociewskich i krajniackich. 
Za gwarę przejściową można uznać gwarę łowicką. Z jej właściwościami wiązał się problem określenia jej przynależności dialektalnej. Przez długi czas zaliczana była do gwar małopolskich, ale obecnie uznawana jest za część dialektu mazowieckiego.
Przykładem gwar przejściowych na pograniczu dwóch różnych języków są gwary laskie. Z powodu dominacji języka czeskiego są one zaliczane raczej do dialektu morawskiego, nie zaś do polskiego dialektu śląskiego. W gwarach tych jest "h" zamiast "g", nie ma natomiast zjawiska iloczasu.

</doc>
<doc id="1799829" url="https://pl.wikipedia.org/wiki?curid=1799829" title="Team building">
Team building

Team building (z ang., budowanie zespołu) – wszelkiego rodzaju formy integracji grupy sprawiające, że poszczególni jej członkowie wzajemnie poznają swoje mocne i słabe strony, poznają się nawzajem, definiują wzajemne role zespołowe lub uczą współpracy w swoim zespole. Team building to celowo zorganizowane zajęcia, które powodują wzbogacenie relacji w grupie, budowanie tej grupy, integrowanie i nawiązywanie między jej członkami współpracy, zaufania, a nawet przyjaźni, poznawanie siebie nawzajem poza codziennym kontekstem. 
Według Kodeksu Outdooru, zdefiniowanego przez Polskie Stowarzyszenie Trenerów Outdoor, team building to wszelkie formy integrowania członków zespołów, wzmacniania relacji i społecznych więzi zespołowych oraz poprawiania efektywności zespołu, mające formę interaktywnych zadań, eksperymentów, ćwiczeń lub warsztatów zespołowych zorientowanych na współpracę w realnym działaniu. 
Team building rozwija, pogłębia, ale przede wszystkim integruje i buduje zespół. Pomaga rozwiązywać problemy komunikacyjne w zespole i poprawić skuteczność jego działania poza murami biura. To rodzaj określonych w odpowiednim porządku i logicznie dobranych gier integracyjnych (terenowych, miejskich). W tego typu aktywności konieczny jest dobór odpowiednich i konkretnych ćwiczeń, tematyki dyskusji wraz z ich poziomem zaawansowania w zależności od tego co chcemy osiągnąć. Wspólne pokonywanie przeszkód, zaliczanie zadań kształtują umiejętności nawiązania kontaktu z ludźmi, budowania i utrzymywania długotrwałych relacji, rozumienia i akceptowania odmiennych zachowań. 
Najistotniejsze elementy team buildingu: 
Cele team buildingu:
Według badań , w ramach wyjazdów team building, pracodawcy realizują najczęściej następujące cele:

</doc>
<doc id="1799830" url="https://pl.wikipedia.org/wiki?curid=1799830" title="Pałac w Drulitach">
Pałac w Drulitach

Pałac w Drulitach (Pałac rodziny Krahmer) (niem. "Gutshaus Draulitten") – pałac wraz z zespołem parkowym i zabudowaniami gospodarczymi znajdujący się we wsi Drulity w gminie Pasłęk w powiecie elbląskim w województwie warmińsko-mazurskim. Wybudowany w 1853 w stylu neoklasycystycznym jako siedziba pruskiej rodziny Krahmer.
Położenie.
Pałac położony jest we wsi Drulity około 15 km na południe od Pasłęka, 35 km na południowy wschód od Elbląga i 43 km na północny zachód od Ostródy. Znajduje się przy lokalnej drodze łączącej drogę wojewódzką nr 526 z drogą krajową nr 7 na odcinku Ostróda- Elbląg. W pobliżu, około 2 km na zachód, znajduje się Kanał Elbląski.
Historia.
Drulity, jako wieś pojawiają się w dokumentach pod nazwami "Drwythen, Traulitte oraz Draulitten" już w średniowieczu, a już 23 czerwca 1435 Wielki Mistrz Krzyżacki Paul von Russdorff nadaje osadzie "Draulitten" akt lokacyjny osadzając tu na 18 łanach Jakuba von Pynnaw.
Następnie, jedne źródła podają, iż w XVI wieku cała wieś należała do księcia Albrechta, a inne, z 1531, iż jako dobra rycerskie są własnością Christoffa von Woygena. Po nim, od 1535, na około 100 lat, stają się dobrami lennymi Georga von Schwertwitza i jego rodziny, do których należą także pobliskie Kwitajny i Barzyna. W 1543 same dobra Drulity, na które składają się wsie Czarna Góra, Rydzówka, Pólko, Dargowo i Talpity, mają powierzchnię 19 łanów. W połowie XVII wieku cały majątek przejął inny znaczący w regionie posiadacz ziemski Zygmunt von Wallenrodt, którego rodzina zarządzała nim do 1730 roku. W latach 1787- 1818 Drulity należały do Georga von Haake ze starego brandenburskiego rodu, który ożeniony z Henriettą z rodu von Bodeck, zarządzał także majątkiem i pałacem w Barzynie. W 1818 von Haake sprzedał majątek Drulity, wraz z Tumpitami, Adolfowi von Besserowi, który z kolei odsprzedał je w 1851 Jurgenowi Krahmerowi, którego to rodzina pozostała zarządcą pałacu do 1945.
Z polecenia Jurgena w 1853 w Drulitach wzniesiono, służący za rodzinną rezydencję, późnoklasycystyczny pałac, otoczony wzorowanym na parku Lintropa w Berlinie, założeniu parkowym i krajobrazowym. W podobnym czasie co pałac wzniesiono także liczne zabudowania folwarczne obszernego rodzinnego majątku, który w 1922, gdy właścicielem i zarządcą był dr prawa Robert Krahmer, liczył 449 ha ziemi, w tym 211 ha ziemi ornej, 100 ha łąk, 82 ha pastwisk i 40 ha lasów. Zajmował się głównie uprawą (zbóż i kartofli) oraz hodowlą krów, owiec rasy Merynos oraz rasowych koni, których według spisu było około 65, z czego 30- 40 sprzedawano rocznie na potrzeby wojska. 17 maja 1935 roku Drulity wraz z folwarkiem Tumpity liczyły 234 mieszkańców. Ostatnim prawnym właścicielem majątku był Hans Werner Krahmer, który jednak na stałe mieszkał we Frankfurcie nad Menem, a w jego imieniu rozległymi dobrami zarządzał Edward Otto. 21 stycznia 1945 z Drulit, przed zbliżającą się ofensywą armii radzieckiej, uciekli wszyscy mieszkańcy wraz z ukrywającymi się tam innymi uciekinierami z różnych części Prus Wschodnich. Uciekinierom drogę ucieczki do stacji kolejowej odcięły radzieckie czołgi, które 23 stycznia zajęły wieś.
Sam pałac wojnę przetrwał w dobrym stanie, a jego wnętrza wciąż mieściły bogatą kolekcję sztuki, m.in. portrety dawnych członków rodziny oraz kolekcję starych mebli. Po 1945 majątek, który przeszedł w ręce administracji polskiej, upaństwowiono i przekazano w zarząd Państwowemu Gospodarstwu Rolnemu. Do lat 90. dyrekcja PGR-u dbała o obiekt i przeprowadzała w nim niezbędne konserwacje i remonty. Obecnie obiekt jest wyremontowany i jest własnością prywatną osoby fizycznej.
Architektura.
Zespół pałacowo- parkowo- folwarczny w Drulitach składa się z budynku pałacu, otaczającego go parku krajobrazowego oraz licznych zabudowań gospodarczo- inwentarskich.
Sam pałac w stylu neoklasycystycznym założony został na planie klasycznego prostokąta z fasadą skierowaną w kierunku północnym. Korpus główny budynku nakryty jest dachem mansardowym z licznymi lukarnami. Po obu stronach siedmioosiowych elewacji- północnej i południowej, znajdują się kryte dachem siodłowym trzyosiowe ryzality, które zwieńczone są trójkątnym naczółkiem z owalnym oknem u szczytu. Budowla jest podpiwniczona, posiada użytkowe poddasze a na większości swojej długości ma formę jednokondygnacyjną. Dodatkowo pałac, od strony frontowej- północnej, posiada honorowy podjazd i czterokolumnowy portyk na którym znajduje się balkon.
Wnętrza są dwutraktowe, a główny hall znajduje się od strony podjazdu, gdzie też znajduje się wejście do wnętrz. Dodatkowo posiada on wydzielone filarowymi arkadami dwa pomniejsze pomieszczenia, z których znajdujące się po prawej stronie mieści schody prowadzące na piętro a po lewej przejście do salonu umiejscowionego na osi ogrodowej.
Pałac otacza stare XIX wieczne założenie parkowe i krajobrazowe, gdzie znajduje się obszerny staw. Na skraju przylegającego do pałacowego parku- lasu, w kierunku pochylni w Buczyńcu, znajdują się pozostałości po kaplicy i cmentarzu dworskim.
Na terenie kompleksu pałacowego zachował się także układ folwarczny z licznymi starymi budynkami gospodarczymi obsługującymi dawny folwark. Jeden z nich- czworak mieszkalny, w okresie powojennym został przebudowany na kaplicę.
Zabytek.
W skład zespołu pałacowego i folwarcznego w Drulitach, wpisanego do rejestru zabytków nieruchomych (nr rej.: 455/95 z 10.05.1995) wchodzą:

</doc>
<doc id="1799832" url="https://pl.wikipedia.org/wiki?curid=1799832" title="Sarah Walker (Bracia i siostry)">
Sarah Walker (Bracia i siostry)

Sarah Walker (ur. ok. 1967) – jedna z głównych bohaterek telewizyjnego serialu "Bracia i siostry". W jego rolę wciela się aktorka Rachel Griffiths.
Córka Nory i Nicka Brody'ego (przez cztery sezony uchodziła za córkę Williama). Absolwentka University of Pennsylvania. Ma czwórkę rodzeństwa: młodszą siostrę Kitty oraz braci – Kevina, Thomasa i Justina. Jest także przyszywaną siostrą Ryana Lafferty'ego. Matka Paige i Coopera. Dwukrotnie zamężna - z Joe Whedon (1 sezon) i Luce'iem Laurentem. Jest właścicielką firmy Ojai Foods a w późniejszych sezonach gigantycznego koncernu medialnego.

</doc>
<doc id="1799834" url="https://pl.wikipedia.org/wiki?curid=1799834" title="Donna Hayward">
Donna Hayward

Donna Hayward to jedna z bohaterek amerykańskiego serialu "Miasteczko Twin Peaks". Jej rolę odtwarza Lara Flynn Boyle.
Donna była najlepszą przyjaciółką Laury Palmer i po jej śmierci obsesyjnie zagłębiła się w poszukiwanie jej zabójcy i odgadnięcie jego motywów. Pomagał jej w tym James Hurley, sekretny chłopak Laury, w którym Donna się zakochała. Później dołączyła do nich także Madeleine Ferguson, kuzynka Laury, uderzająco podobna do zmarłej.
Na końcu serii dowiadujemy się, że biologicznym ojcem Donny prawdopodobnie nie jest doktor Hayward, ale Benjamin Horne.
Donna z początku wydaje się być dość zrównoważoną postacią, ale późniejsze problemy miłosne, odkrywanie tajemnic Laury i tajemnic własnej rodziny, rozstraja jej życie i powoduje wiele emocjonalnych problemów, z którymi bohaterka musi się zmierzyć.

</doc>
<doc id="1799836" url="https://pl.wikipedia.org/wiki?curid=1799836" title="Maurycy Trębacz">
Maurycy Trębacz

Maurycy Trębacz (ur. 3 maja 1861 w Warszawie, zm. 29 stycznia 1941 w Łodzi) – polski malarz i rysownik żydowskiego pochodzenia.
Życiorys.
Urodził się w Warszawie w rodzinie żydowskiej, jako syn Dawida, malarza pokojowego. Miał brata Bernarda Trębacza, także malarza. Chodził do szkoły Wojciecha Gersona i Aleksandra Kamińskiego w Warszawie. Dzięki wsparciu finansowemu uzyskanemu od adwokata Stanisława Rotwanda, przy poparciu Leopolda Horowitza otrzymał dwuletnie stypendium TZSP na naukę w Szkole Sztuk Pięknych w Krakowie u Władysława Łuszczkiewicza oraz w Akademii Sztuk Pięknych w Monachium u A. Wagnera i F. Seitza (1882–1884). Studia ukończył otrzymując srebrny medal za obraz pt. "Z martyrologii" – akademickie studium leżącego mężczyzny do zaginionego płótna "Miłosierny Samarytanin" (1886). W Krakowie studiował w latach 1880–1882, następnie od 1883 kontynuował naukę w Akademii monachijskiej. Od 1887 zyskał możnego protektora w osobie sekretarza ambasadora Austro-Węgier, hrabiego Wawrzyńca Benzelstjerny Engeströma.
Po raz pierwszy odwiedził Łódź w 1888.
"„W latach 1889–1894 przebywał wraz z Samuelem Hirszenbergiem w Paryżu (tam za obraz „Rekonwalescentka”, eksponowany podczas Powszechnej Wystawy Światowej, otrzymał brązowy medal) i w Monachium. Później osiadł w Warszawie, okresowo bawił we Lwowie i Drohobyczu”".
Od 3 do 24 maja 1903 w sali przy ul. Piotrkowskiej eksponowana była indywidualna wystawa 40 obrazów jego autorstwa. "Przy bardzo słabej frekwencji sprzedano kilka prac".
Osiedlił się chwilowo w Łodzi około 1909, jednak już wcześniej często gościł w mieście, wykonując na zamówienie portrety. Od 1903 kilkakrotnie eksponował swoje prace na organizowanych tu zbiorowych i indywidualnych wystawach. W latach 20. i 30. XX w. aktywnie uczestniczył w życiu artystycznym Łodzi.
Od października 1910 w nowo otwartym salonie wystawienniczym łódzkiego malarza Eustachego Pietkiewicza przy ul. Dzielnej (obecnie ul. prez. G. Narutowicza) 7 łódzcy miłośnicy malarstwa mogli oglądać obrazy artystów polskich i żydowskich. "„Wśród nich znalazły się płótna (...) M. Trębacza i Henryka Hirszenberga.”".
Od 15 kwietnia 1913 w Grand Hotelu zorganizowana została wystawa z okazji 30-lecia jego pracy twórczej. "„Sprzedał wówczas tylko 4 obrazy”".
Podczas I wojny światowej, 11 czerwca 1916 r., przy ul. Piotrkowskiej 104 z okazji kwesty „Ratujcie dzieci” zorganizowano pokaz dzieł sztuki. Na otwarciu "„zaproszonym gościom towarzyszyła woń kwiatów z ogrodów Richterów i Heinzlów i dyskretna muzyka kwartetu smyczkowego. Zamożni łódzcy kolekcjonerzy udostępnili publiczności arcydzieła malarstwa europejskiego i polskiego. (…) Wśród prezentowanych dzieł znalazły się też obrazy pędzla najlepszych lokalnych twórców żydowskich: S. Hirszenberga, M. Trębacza, i L. Pilichowskiego.”".
Utworzone w 1916 „Stowarzyszenie Artystów i Zwolenników Sztuk Pięknych” "„skupiające przede wszystkim twórców żydowskich, a jej działaczem był m.in. Artur Szyk”" zorganizowało wielką wystawę, którą otworzono 1 kwietnia 1918. "„Ze znanych artystów wystawiał tam Maurycy Trębacz.”".
Na stałe przeniósł się do Łodzi 2 maja 1918 i "„zamieszkał przy ul. Zawadzkiej 39 (ob. ul. A. Próchnika), a od 20 stycznia 1919 r. przy ul. Piotrkowskiej 71, gdzie prowadził do września 1939 r. prywatną szkołę rysunku i malarstwa. Lubił spotykać się w pracowni swego przyjaciela Samuela Hirszenberga przy ul. Spacerowej (al. T. Kościuszki) 1 z gronem artystów starszej generacji: Natanem Altmanem, Dawidem Modensteinem, Leopoldem Pilichowskim. W Miejskiej Galerii Sztuki odbyła się wystawa jubileuszowa z okazji 50-lecia jego działalności artystycznej (1926), a ostatnia wystawa indywidualna w siedzibie Stowarzyszenia Humanitarnego „Montefiore – B’nei B’rith” przy ul. Piotrkowskiej 90. W okresie międzywojennym był nadal realistą nie związanym z żadną wyraźnie określoną grupą artystyczną. Malował wiele sentymentalnych obrazów i szkiców o tematyce żydowskiej, chętnie nabywanych przez klientów dla ozdoby mieszczańskich wnętrz. Jeden z jego obrazów zatytułowany "Z martyrologii" zakupił Magistrat m. Łodzi (1928) do zbiorów przyszłego Muzeum Historii i Sztuki”".
"„Niestety, obrazy malowane w tym czasie cechowały niski poziom i banalna tematyka, schlebiająca gustom coraz mniej wymagających nabywców. Kryzys sędziwego malarza pogłębiło odrzucenie jego kandydatury do Nagrody Artystycznej miasta Łodzi w 1932”". Nagrodę przyznano Władysławowi Strzemińskiemu. Dla osłodzenia porażki Rada Miejska, na wniosek Przecława Smolika i ławnika Antoniego Purtala, postanowiła z dniem 1 września 1932 "„przyznać p. artyście malarzowi Maurycemu Trębaczowi, znajdującemu się w nader trudnych warunkach materialnych, dożywotnie wsparcie z funduszów miejskich w kwocie zł 125 miesięcznie.”" Fundusz pochodził z kredytów przewidzianych na „zapomogi dla starców i osób niezdolnych do pracy”.
Mieszkał w Łodzi przy ul. Wólczańskiej 140. "„Udzielał prywatnych lekcji malarstwa”".
Uwagi o twórczości.
"„W twórczości Trębacza widoczny jest historyczny realizm, wyraźny w scenach „salonowych”, pejzażach i portretach oraz kompozycjach na tematy żydowskie. Przez wiele lat pozostawał w swojej twórczości pod wpływem szkoły monachijskiej”".
"„Trębacz był jednym z najpopularniejszych i najpłodniejszych malarzy żydowskich z przełomu wieków. Jego dorobek jest bardzo imponujący, ale nierówny. Malował sceny rodzajowe z życia Żydów, obrazki „buduarowe”, akty, pejzaże. Jest autorem wielu, raczej konwencjonalnych, portretów, a także obrazów inspirowanych literaturą, jak np. „Koncert Jankiela”. (…) W pierwszej fazie twórczości Trębacz reprezentował kierunek akademicki, z czasem w jego malarstwie pojawiły się tendencje impresjonistyczne – zwłaszcza w pejzażach. (…) Przez ponad 60 lat działalności Trębacz pozostawał wierny XIX-wiecznej tematyce, a forma jego prac zmieniała się tylko w bardzo niewielkim stopniu. Jednak dzięki doskonałemu rzemiosłu i dużemu wyczuciu koloru jego tradycyjne malarstwo cieszyło się znacznym uznaniem.”".
Ofiara Holocaustu.
Podczas II wojny światowej znalazł się, jak wszyscy łódzcy Żydzi, w tamtejszym getcie (utworzonym w lutym 1940, definitywnie zamkniętym 30 kwietnia), gdzie zmarł z głodu. W getcie mieszkał w domu przy ul. B. Limanowskiego 19.
Pochowany na cmentarzu żydowskim w Łodzi przy ulicy Brackiej (kwatera L, grób 490).
Miał żonę Polę (urodzoną w 1882), córkę Zofię (ur. 17 października 1907) i syna Bronisława (ur. 24 sierpnia 1911).

</doc>
<doc id="1799838" url="https://pl.wikipedia.org/wiki?curid=1799838" title="Maurcy Trębacz">
Maurcy Trębacz



</doc>
<doc id="1799840" url="https://pl.wikipedia.org/wiki?curid=1799840" title="Mistrzostwa Świata w Zapasach 1989">
Mistrzostwa Świata w Zapasach 1989

37. Mistrzostwa Świata w Zapasach 1989, które odbyły się w szwajcarskiej miejscowości Martigny.

</doc>
<doc id="1799841" url="https://pl.wikipedia.org/wiki?curid=1799841" title="Honda Beat">
Honda Beat

Honda Beat – sportowy roadster klasy kei car produkowany przez koncern Honda w latach 1991 - 1996.
Honda Beat I.
Honda Beat to dwuosobowy roadster. Beat jest ostatnim samochodem zatwierdzonym przez Soichrio Honde przed jego śmiercią. Wyprodukowano 33.600 egzemplarzy. Konstrukcja samochodu pochodzi od Pininfariny, która sprzedała projekt planu Hondzie. Samochód wziął udział w programie Top Gear.
Honda Beat II.
Honda Beat II prototyp dwuosobowego kei cara, który pojawić się ma na rynku w 2013 roku. Pod maskę auta trafi jedynie benzynowy silnik o pojemności 1,3 lub 1,5 l.

</doc>
<doc id="1799842" url="https://pl.wikipedia.org/wiki?curid=1799842" title="Honda ZEST">
Honda ZEST



</doc>
<doc id="1799843" url="https://pl.wikipedia.org/wiki?curid=1799843" title="Aldona Borowicz">
Aldona Borowicz

Aldona Borowicz (ur. 25 czerwca 1949 w Sztumie) – polska poetka, krytyk literacki, eseistka. 
Debiutowała na łamach „Tygodnika Kulturalnego” w 1971. Laureatka wielu konkursów literackich. Publikowała swoje wiersze m.in. w: „Warmii i Mazurach”, „Czasie”, „Nowej Wsi”, „Poezji”, „Regionach”, „Nowym Wyrazie”, „Nurcie”, „Akcencie”, „Akancie”, „Autografie”, „Okolicach”, „Okolicy poetów”, „Notatniku satyrycznym” oraz almanachach i antologiach poetyckich. W swej twórczości Autorka nawiązuje do szeroko rozumianej kultury europejskiej - klasycznej, jak również na przykład do filozofii Wschodu. Bogactwo myśli i języka, często wzruszająca i osobista treść utworów, pozwalają na określenie poezji Aldony Borowicz jako oryginalnego zjawiska we współczesnej liryce polskiej.
Opublikowała również eseje i szkice literackie, poświęcone kobiecej poezji polskiej i światowej (Sylvia Plath, Anna Achmatowa, Marina Cwietajewa, Anna Świrszczyńska, Halina Poświatowska). Jej wiersze tłumaczono na język białoruski, litewski, rosyjski, słowacki.
Od kwietnia 2015 prezes Oddziału Warszawskiego Związku Literatów Polskich.

</doc>
<doc id="1799844" url="https://pl.wikipedia.org/wiki?curid=1799844" title="Niebezpieczna">
Niebezpieczna

Niebiezpieczna (hiszp. "Peligrosa") – wenezuelska telenowela z 1994 roku.
Fabuła.
Luis Fernando poznaje piękną Elisę – dziewczynę pochodzącą z ubogiej dzielnicy, która zarabia na życie jako kieszonkowiec. Początkowo chce ją tylko wykorzystać, by wywrzeć zemstę na swoim koledze. Z czasem zakochuje się w niej. Para nie może się jednak pobrać, gdyż Luis jest zaręczony z Clementyną, w dodatku jego rodzina uznałaby takie małżeństwo za mezalians. Przez jakiś czas Luis waha się między Clementyną i Elizą, gdyż obie kobiety na swój sposób kocha. W końcu żeni się z tą pierwszą, czego jednak później żałuje.
Drugim wątkiem serialu są losy Jessiki Lares (tak naprawdę Silvii Martinez) pięknej i zmysłowej kobiety, która w rzeczywistości jest seryjną morderczynią. Po śmierci prawdziwej Jessiki Silvia przejęła jej tożsamość. 
Trzecim wątkiem jest historia księdza, brata Luisa, który w odróżnieniu od niego jest osobą odpowiedzialną i stara się godnie wykonywać obowiązki kapłana. Nie jest to łatwe zadanie, gdyż ksiądz, jako przystojny mężczyzna, spotyka na swojej drodze wiele pięknych kobiet, które usiłują sprowadzić go na złą drogę. Jedną z zakochanych w nim kobiet jest Jessica, która zrobi wszystko, by go zdobyć.
Wersja polska.
W Polsce telenowela była emitowana w paśmie wspólnym TVP Regionalnej w 1996 roku. Opracowaniem i udźwiękowieniem zajęła się Telewizja Polska SA oddział w Poznaniu. Autorem tekstu był Cezary Długosz. Lektorem serialu był Sławomir Bajer

</doc>
<doc id="1799845" url="https://pl.wikipedia.org/wiki?curid=1799845" title="Lance King">
Lance King

Lance Alan King (ur. 13 sierpnia 1963 w Carson City) – amerykański żużlowiec.
Kariera sportowa.
W latach 1974, 1975, 1977 i 1978 czterokrotnie zdobył tytuły Indywidualnego Mistrza Stanów Zjednoczonych Juniorów. W 1982 r. zajął IV m. w rozegranym w Pocking finale Indywidualnych Mistrzostw Świata Juniorów.
Trzykrotnie startował w finałach Indywidualnych Mistrzostw Świata, największy sukces odnosząc w 1984 r. w Göteborgu, gdzie zdobył brązowy medal (pozostałe wyniki w finałach: Norden 1983 – XII m., Bradford 1985 – XI m.). Był również siedmiokrotnym uczestnikiem finałów Drużynowych Mistrzostw Świata, sześciokrotnie zdobywając medale: trzy srebrne (1985, 1986, 1988) oraz trzy brązowe (1983, 1984, 1987). 
W 1984 r. zajął II m. (za Johnem Davisem) w turnieju o "Zlatą Přilbę" w Pardubicach.

</doc>
<doc id="1799846" url="https://pl.wikipedia.org/wiki?curid=1799846" title="Reglany Potok">
Reglany Potok

Reglany Potok (słow. "Rígeľský potok", "Riglaný potok", "Rígľanský potok", niem. "Riegelbach", "Weißseifen") – potok spływający Doliną do Regli na północnych stokach słowackich Tatr Bielskich. Powstaje w Dolinie Szerokiej pod Szeroką Przełęczą, jednakże górna część jego koryta jest sucha, woda płynie nią tylko okresowo. Stały potok pojawia się w dolnej części Doliny Szerokiej. Płynąc wśród bujnych zespołów ziołorośli, na progu Doliny Szerokiej (tzw. Reglane Spady), na wysokości ok. 1500 m tworzy wodospad zwany Reglaną Siklawą. Pod Reglanymi Spadami potok płynie dnem Doliny do Regli, w wielu miejscach ginąc pod ziemią. Uchodzi do Bielskiego Potoku nieco powyżej Ptasiowskiej Rówienki. Wzdłuż potoku prowadzi szlak turystyczny.

</doc>
<doc id="1799847" url="https://pl.wikipedia.org/wiki?curid=1799847" title="Shanghai ATP 1000 Masters 2009">
Shanghai ATP 1000 Masters 2009

Shanghai ATP 1000 Masters 2009 – tenisowy turniej ATP rangi ATP World Tour Masters 1000 z cyklu Shanghai Rolex Masters rozgrywany w dniach 11–18 października 2009 roku w Szanghaju na kortach twardych o puli nagród 5 250 000 dolarów amerykańskich.

</doc>
<doc id="1799848" url="https://pl.wikipedia.org/wiki?curid=1799848" title="Cristal">
Cristal

Cristal (hiszp. "Cristal") – wenezuelska telenowela wyemitowana w latach 1985-1986.
Fabuła.
Piękna Cristal zostaje uwiedziona przez przystojnego Louisa Alfredo. Jednak Louis pod wpływem nacisków rodziny żeni się z inną, nie wiedząc, że jego ukochana jest z nim w ciąży. Wkrótce Louis zaczyna żałować swojego postępku.
Wersja polska.
W Polsce telenowela była emitowana w 1995 roku w Telewizji Regionalnej. Opracowaniem wersji polskiej i udźwiękowieniem zajęła się Telewizja Polska SA oddział w Szczecinie. Tłumaczeniem zajął się Cezary Długosz, a opracowaniem tekstu Jerzy Koralewski. Lektorem serialu był Janusz Wachowicz.
Adaptacje.
Po telenoweli "Cristal" powstały później inne wersje oparte na historii oryginalnej napisanej przez Delię Fiallo: 

</doc>
<doc id="1799850" url="https://pl.wikipedia.org/wiki?curid=1799850" title="Kościół św. Gawła w Pradze">
Kościół św. Gawła w Pradze

Kościół św. Gawła w Pradze (czes. "Kostel svatého Havla") – zabytkowy kościół w stylu barokowym (z elementami gotyku) na Starym Mieście w Pradze.
Historia.
Świątynia została wybudowana w latach 1232-1263 w stylu gotyckim na polecenie króla Wacława I. W XIV wieku nadano jej ostatecznie charakter bazyliki gotyckiej. W 1353 kościół pozyskał cenną relikwię – głowę św. Gawła, pochodzącą z klasztoru w St. Gallen w Szwajcarii, a podarowaną praskiemu kościołowi przez cesarza Karola IV.
W drugiej połowie XIV wieku w kościele tym głosili kazania pionierzy husytyzmu Konrad Waldhauser i Jan Milicz z Kromieryża, a później, w 1404, sam Jan Hus. Proboszczem parafii św. Gawła był m.in. św. Jan Nepomucen.
W 1627 cesarz Ferdynand II podarował kościół karmelitom trzewiczkowym, którzy dokupili w 1664 jeszcze okoliczne posesje i postawili przy świątyni swój klasztor (kamień węgielny położono w 1671). Na przełomie XVII i XVIII wieku doszło do przebudowy świątyni, której nadano charakter barokowy. Przebudową kierował Giovanni Domenico Orsi de Orsini (do 1704), a następnie Paweł Ignacy Bayer.
W 1786, po kasacie zakonu karmelitów w wyniku reform józefińskich, budynki klasztorne przejęła fundacja religijna, następnie ulokowały się tam sklepy, w końcu manufaktura wyrabiająca koronki. W okresie komunistycznym w budynkach znajdowały się siedziby m.in. radzieckiego centrum kulturalnego i sklepu samochodowego sprzedającego samochody marki Czajka.
Wnętrze.
Wnętrze kościoła o charakterze barokowym zawiera także elementy gotyckie. Znajduje się tam wielka drewniana kalwaria z 1726, będąca dziełem snycerza Ferdynanda Maksymiliana Brokoffa. W kościele tym w 1671 pochowany został czeski malarz barokowy Karel Škréta.

</doc>
<doc id="1799851" url="https://pl.wikipedia.org/wiki?curid=1799851" title="Krakowiacy">
Krakowiacy

Krakowiacy – najliczniejsza grupa etnograficzna Małopolski, zamieszkująca na obszarze historycznego województwa krakowskiego oraz częściowo na terenie historycznego województwa sandomierskiego. 
Na południu od górali oddziela ich linia Bielsko-Biała–Wadowice–Kalwaria Zebrzydowska–Myślenice–Lipnica Murowana–Tarnów, na wschodzie nieprecyzyjna granica ze Sandomierzanami biegnąca za Tarnowem. Na zachodzie sąsiadują ze Ślązakami, a granicę wyznacza linia Oświęcim–Jaworzno–Częstochowa. Na północy granicę wyznacza linia Częstochowa–Kielce.
Podział.
Krakowiacy dzielą się na:
Zasięg terytorialny to obszar sięgający: na zachodzie linii Jędrzejów–Miechów–Proszowice–Koszyce–Brzesko, na wschodzie dochodzi do rzeki Czarnej, Połańca i Tarnowa, na północy Jędrzejowa i Chmielnika i na południu linii Tarnów–Brzesko.
Powyższy obszar znajduje się w województwie świętokrzyskim i małopolskim.
Zasięg terytorialny to obszar sięgający na zachodzie po rzekę Przemszę, na północy po Szczekociny, na wschodzie po Jędrzejów, Miechów, Proszowice, Koszyce i Brzesko, na południu po Myślenice, Kalwarię Zebrzydowską i Wadowice. Główne miastem tego obszaru stanowi Kraków. Strój ludowy Krakowiaków Zachodnich jest synonimem stroju krakowskiego w ogóle.
W węższym znaczeniu termin „Krakowiacy” oznacza mieszkańców najbliższych okolic Krakowa, w tym przypadku dzieli się ich na grupy: bronowicką, zabierzowską, lisiecką, flisacką, mogilską i tzw. Ogrodników ze wsi podmiejskich.
Folklor Krakowiaków wcześnie stał się obiektem zainteresowania ludoznawców, a w okresie Młodej Polski – także artystów (Stanisława Wyspiańskiego, Lucjana Rydla, Włodzimierza Tetmajera).
Jednym z najważniejszych dzieł poruszający folklor Krakowiaków jest „Cud mniemany, czyli Krakowiacy i Górale” – opera Wojciecha Bogusławskiego z muzyką Jana Stefaniego wystawiona w niedzielę 1 marca 1794 roku w Teatrze Narodowym w Warszawie. Uważana za pierwszą operę narodową.

</doc>
<doc id="1799852" url="https://pl.wikipedia.org/wiki?curid=1799852" title="Modrzejewska">
Modrzejewska

Modrzejewska – polski serial telewizyjny, emitowany po raz pierwszy od 13 maja do 24 czerwca 1990 przez Program 1 TVP.
Serial kręcony w Racocie, Cieszynie (Teatr im. Adama Mickiewicza), Lublinie i Kopaszewie.
Biograficzna opowieść o wybitnej polskiej aktorce Helenie Modrzejewskiej (w tej roli Krystyna Janda), do czasu jej wyjazdu do USA.

</doc>
<doc id="1799853" url="https://pl.wikipedia.org/wiki?curid=1799853" title="Bielski Potok">
Bielski Potok

Bielski Potok (słow. "Belá", "Biela", niem. "Belbach", "Belabach", węg. "Béla-patak") – potok powstający w Strzystarskim Żlebie w Tatrach Bielskich z połączenia Strzystarskiego Potoku (płynącego spod Strzystarskiej Przełęczy) ze Żlebińskim Potokiem (płynącym dnem Żlebiny).
Spływa Strzystarskim Żlebem, głównym ciągiem Doliny Bielskiego Potoku i Doliną Mąkową, następnie płynie przez Zdziar Doliną Zdziarską, potem Kotlinami. W Tatrzańskiej Kotlinie skręca na wschód, płynie przez Kotlinę Popradzką i uchodzi na wysokości 581 m n.p.m. do Popradu na północ od miasta Biała Spiska, w pobliżu miejscowości Buszowce ("Bušovce"). Całkowita długość Bielskiego Potoku wynosi 20,9 km, a powierzchnia jego zlewni – 84,88 km², z czego blisko połowa porośnięta jest lasami. Średni przepływ wynosi 1,55 m³/s.
W obrębie Tatr dopływami Bielskiego Potoku są: Średnica (jedyny stały lewobrzeżny i tworzący granicę Tatr z Magurą Spiską), Ptasiowski Potok, Reglany Potok, Kępa, Jaworzyński Potok, Tokarski Potok, Potok za Tokarnią, Czarny Potok Bielski, Suchy Potok Bielski. 
Bielski Potok na odcinku w Dolinie Zdziarskiej i dolinie Kotliny stanowi granicę między Tatrami a Magurą Spiską. Na odcinku tym wzdłuż jego koryta biegnie szosa zwana Drogą Wolności.

</doc>
<doc id="1799854" url="https://pl.wikipedia.org/wiki?curid=1799854" title="Sören Sjösten">
Sören Sjösten

Sören Willy Ernfrid Sjösten (ur. 12 grudnia 1938 w Krylbo, zm. 1999) – szwedzki żużlowiec.
Młodzieżowy indywidualny mistrz Szwecji (1959), trzykrotny medalista indywidualnych mistrzostw Szwecji (srebrny – 1966, brązowy – 1962, 1963), pięciokrotny drużynowy mistrz Szwecji (1960, 1961, 1971, 1972, 1975), trzykrotny mistrz Szwecji par klubowych (1964, 1968, 1977).
Sześciokrotnie uczestniczył w finałach indywidualnych mistrzostw świata, dwukrotnie zdobywając brązowe medale (Londyn 1969, Göteborg 1974). Był również ośmiokrotnym finalistą drużynowych mistrzostw świata, łącznie w tych rozgrywkach zdobywając 6 medali: trzy złote (1962, 1964, 1970), dwa srebrne (1961, 1974) oraz brązowy (1975). W 1974 r. zdobył w Manchesterze tytuł mistrza świata par (wspólnie z Andersem Michankiem).
Sören zrezygnował z dalszej uprawnienia sportu żużlowego, dopiero po tym, jak jego brat Christer 1 grudnia 1979 roku miał tragiczny wypadek na torze w australijskim Brisbane, gdzie odbył się żużlowy turniej międzynarodowy i dziewięć dni później zmarł w szpitalu australijskim.
Osiągnięcia.
Indywidualne mistrzostwa świata
Drużynowe mistrzostwa świata
Mistrzostwa świata par
Indywidualne mistrzostwa Szwecji
Młodzieżowe indywidualne mistrzostwa Szwecji

</doc>
<doc id="1799856" url="https://pl.wikipedia.org/wiki?curid=1799856" title="Kontrakty">
Kontrakty

Kontrakty – w dawnej Polsce doroczne zjazdy szlachty odbywające się w miastach w celu zawarcia porozumień handlowych, kredytowych i gospodarczych. Odbywały się na początku roku kalendarzowego; trwały kilka tygodni. Zjazdom towarzyszyły zabawy, uczty i spotkania towarzyskie.

</doc>
<doc id="1799857" url="https://pl.wikipedia.org/wiki?curid=1799857" title="Montedio Yamagata">
Montedio Yamagata

 – japoński klub piłkarski grający w J-League. Klub ma siedzibę w mieście Tendō, w prefekturze Yamagata, w regionie Tōhoku. Aktualnie gra w lidze J2 League.

</doc>
<doc id="1799858" url="https://pl.wikipedia.org/wiki?curid=1799858" title="Soren Sjosten">
Soren Sjosten



</doc>
<doc id="1799859" url="https://pl.wikipedia.org/wiki?curid=1799859" title="Zygmunt Łempicki (generał)">
Zygmunt Łempicki (generał)

Zygmunt Leonard Łempicki (ur. 5 listopada 1867 w Koderyszkach, zm. 27 lutego 1932 w Warszawie) – tytularny generał dywizji Wojska Polskiego.
Życiorys.
Urodził się 5 listopada 1867 roku w majątku Koderyszki, w powiecie suwalskim ówczesnej guberni suwalskiej, w rodzinie Mieczysława i Kornelii z Rekoszów.
Od 1885 był oficerem rosyjskiej kawalerii. Brał udział w wojnie rosyjsko-japońskiej 1904–1905. W 1909 roku, w stopniu podpułkownika, pełnił służbę w 13 Narewskim Pułku Huzarów w Siedlcach. W latach 1915–1917 dowodził rosyjskim 13 pułkiem dragonów.
Po rewolucji lutowej, w okresie listopad 1917 – luty 1918 organizator i dowódca 3 pułku ułanów w I Korpusie Polskim na Wschodzie (w Rosji). Luty – lipiec 1918 dowódca Brygady Jazdy, a potem Dywizji Ułanów. Stoczył na ich czele kilka potyczek i zasłynął jako pełen fantazji kawalerzysta.
Od listopada 1918 w Wojsku Polskim. Do kwietnia 1921 zajmował kolejno stanowiska: prezesa Komisji Kwalifikacyjnej Dla Oficerów Jazdy, prezesa Komisji Rejestracyjnej Jazdy, pełniącego obowiązki Inspektora Jazdy, szefa Departamentu VIII Taborów i Koni Ministerstwa Spraw Wojskowych, zastępcy dowódcy Okręgu Generalnego „Kielce”. 1 maja 1920 roku został zatwierdzony z dniem 1 kwietnia 1920 roku w stopniu generała podporucznika, w grupie oficerów byłych Korpusów Wschodnich i byłej armii rosyjskiej. Był wówczas członkiem Rady Wojskowej. Z dniem 1 kwietnia 1921 roku przeniesiony został w stan spoczynku, w stopniu generała podporucznika. 26 października 1923 roku Prezydent RP Stanisław Wojciechowski zatwierdził go w stopniu tytularnego generała dywizji. Na emeryturze mieszkał w Warszawie. Zmarł 27 lutego 1932 roku w swoim mieszkaniu przy ul. Żurawiej 20 w Warszawie, "po długich i ciężkich cierpieniach". 3 marca 1929 roku został pochowany w alei zasłużonych na cmentarzu Powązkowskim (grób 8/9).
Zygmunt Łempicki 3 września 1898 roku zawarł związek małżeński z Julią Michaliną z Żabów. Nie pozostawił potomstwa.

</doc>
<doc id="1799860" url="https://pl.wikipedia.org/wiki?curid=1799860" title="Sōichirō Honda">
Sōichirō Honda

 – japoński inżynier, przemysłowiec i założyciel Hondy.
Życiorys.
Jego ojciec, Gihei, był kowalem, zaś jego matka, Mika – tkaczką. Rodzina nie była bogata, ale ojciec rodziny starał się przekazać swoim dzieciom etykę ciężkiej pracy i mechaniki. W dzieciństwie pomagał ojcu w naprawianiu rowerów. W wieku 15 lat bez wykształcenia, opuścił dom i wyjechał do Tokio w poszukiwaniu pracy.
W 1922 roku uzyskał praktyki w zakładzie naprawczym i w tym samym roku rozpoczął pracę w sklepie samochodowym Art Shokai w Tokio, gdzie po okresie terminowania pracował jako mechanik przez 6 lat. Podczas gdy pracował w Art Shokai szybko zrozumiał, że niechlujność wykonania i niska wydajność nie będzie tolerowana przez klientów. Ponadto miał świadomość własnych niedoskonałości menadżerskich. W 1928 roku rozpoczął własny biznes naprawy samochodów, zaś rok później opatentował własne metalowe szprychy. W 1937 roku jego przedsiębiorstwo, które nazwał Honda rozpoczęło produkcję pierścieni tłokowych do małych silników, i wtedy powrócił do myśli konstrukcji samochodów sportowych.
W 1948 roku rozpoczął produkcję motocykli jako prezes Honda Motor Company. W 1959 roku otworzył swój pierwszy sklep w Stanach Zjednoczonych, a w 1963 roku wprowadził na rynek pierwszy własny samochód Honda T360, który stał się wielkim sukcesem rynkowym. Prezesem własnego przedsiębiorstwa pozostał aż do przejścia na emeryturę w 1973 roku.
W zaawansowanym wieku wraz z żoną zdobył licencję pilota. Miał syna Hirotoshiego Hondę, który założył Mugen Motorsports, został tunerem samochodów Hondy i twórcą niektórych pojazdów wyścigowych, produkowanych pod marką Honda.
Zmarł 5 sierpnia 1991 w Tokio z powodu niewydolności wątroby.

</doc>
<doc id="1799861" url="https://pl.wikipedia.org/wiki?curid=1799861" title="Aleksandr Kołobniew">
Aleksandr Kołobniew

Aleksandr Wasiljewicz Kołobniew (ros. Александр Васильевич Колобнев; ur. 4 maja 1981 w Wyksie) – rosyjski kolarz szosowy, dwukrotny wicemistrz świata, brązowy medalista olimpijski. Jeździ w zawodowym peletonie od 2002 roku, obecnie w Gazprom-RusVelo.
Największym jego dotychczasowym sukcesem jest srebrny medal mistrzostw świata w wyścigu ze startu wspólnego podczas mistrzostw w Stuttgarcie (2007) i Mendrisio (2009). W 2007 roku wygrał trzeci etap prestiżowego wyścigu Paryż-Nicea.
Trzykrotnie startował w igrzyskach olimpijskich, w 2008 roku zdobył brązowy medal w wyścigu ze startu wspólnego.

</doc>
<doc id="1799862" url="https://pl.wikipedia.org/wiki?curid=1799862" title="Aleksander Kołobniew">
Aleksander Kołobniew



</doc>
<doc id="1799863" url="https://pl.wikipedia.org/wiki?curid=1799863" title="Mistrzostwa Świata w kolarstwie szosowym 2007">
Mistrzostwa Świata w kolarstwie szosowym 2007



</doc>
<doc id="1799865" url="https://pl.wikipedia.org/wiki?curid=1799865" title="Żony piłkarzy">
Żony piłkarzy

Żony piłkarzy (ang. "Footballers' Wives") – brytyjski serial z 2002 roku. Serial opowiada o żonach zawodników drużyny piłkarskiej Earls Park.

</doc>
<doc id="1799868" url="https://pl.wikipedia.org/wiki?curid=1799868" title="Józef Pawłowski (generał)">
Józef Pawłowski (generał)

Józef Pawłowski – generał major rosyjskiej piechoty. W 1917 skierowany do I Korpusu Polskiego na Wschodzie (w Rosji), na stanowisko dowódcy Brygady Zapasowej. W wyniku braku dyscypliny i zdecydowania podległy mu pułk białogrodzki zbuntował się i zdezerterował do bolszewików. Odsunięty od dowodzenia opuścił Korpus. 

</doc>
<doc id="1799869" url="https://pl.wikipedia.org/wiki?curid=1799869" title="15 Pułk Przeciwlotniczy">
15 Pułk Przeciwlotniczy

15 Gołdapski pułk przeciwlotniczy (15 pplot) – oddział Wojsk Obrony Przeciwlotniczej Sił Zbrojnych RP (JW 4808).
Historia.
W 1951 r. w garnizonie Ełk sformowany został 32 Dywizjon Artylerii Przeciwlotniczej (JW 2313), według etatu Nr 2/133 o stanie 225 żołnierzy i 9 pracowników cywilnych. Dywizjon był organicznym pododdziałem artylerii przeciwlotniczej 18 Dywizji Piechoty.
W grudniu 1956 roku, w związku z rozformowaniem 18 DP, jednostka została rozwiązana. Na jej bazie zorganizowany został, według etatu Nr 4/132, 133 Pułk Artylerii Przeciwlotniczej (JW 4808). Nowy oddział podporządkowany został dowódcy Warszawskiego Okręgu Wojskowego. Latem 1957 r. pułk przeformowany został w 50 Dywizjon Artylerii Przeciwlotniczej, według etatu Nr 4/174. W maju 1963 r. jednostka dyslokowana została do garnizonu Gołdap i tam, w październiku, ponownie przeformowana w 133 Pułk Artylerii Przeciwlotniczej, według etatu Nr 4/260.
30 września 1967 r. pułk przyjął dziedzictwo tradycji i historyczną nazwę 15 Pułku Artylerii Przeciwlotniczej. Jednocześnie dzień 14 września ustanowiony został świętem pułku.
W 1980 r. jednostka przezbrojona została w zestawy rakietowe bliskiego zasięgu 2K12M2 „KUB M-2” i przeformowana na etat pułku rakiet przeciwlotniczych bliskiego zasięgu. Dwa lata później osiągnęła gotowość bojową i we wrześniu, na poligonie w Kazachstanie, wykonała pierwsze rakietowe strzelania bojowe.
W historii pułku niezmiernie ważnym stał się rok 1994. Wówczas jednostka przeformowana została w pułk przeciwlotniczy i podporządkowana dowódcy 15 Warmińsko-Mazurskiej Dywizji Zmechanizowanej. 4 sierpnia Minister Obrony Narodowej nadał pułkowi nazwę wyróżniającą Gołdapski i ustanowił dzień 7 maja dorocznym Świętem Pułku. 12 listopada oddział otrzymał sztandar ufundowany przez społeczeństwo regionu i miasta Gołdapi.
29 października 1996 r. rozwiązany został dywizjon szkolny – Okręgowa Szkoła Podoficerska i Szkoła Młodszych Specjalistów. Od 20 lipca 2000 do 31 marca 2011 roku pułk był podporządkowany dowódcy 1 Warszawskiej Dywizji Zmechanizowanej. 1 lipca 2004 r. oddział przeformowany został na nowy etat. Od 1 kwietnia 2011 do 17 października 2013 r. jednostka podlegała bezpośrednio pod Dowództwo Wojsk Lądowych. W wyniku reformy struktur dowodzenia z dniem 17 października 2013 roku pułk został podporządkowany dowódcy 16 Pomorskiej Dywizji Zmechanizowanej.
Decyzją Nr 35/MON z dnia 12 lutego 2013 roku, wprowadzono oznakę rozpoznawczą 15. Gołdapskiego Pułku Przeciwlotniczego.
2 czerwca 2017 roku żołnierze Patrolu Rozminowania nr 8 zmienili podporządkowanie z 16 Batalionu Dowodzenia na 2 dywizjon 15 pułku przeciwlotniczego w Elblągu.
Decyzją Nr 141/MON z 10 października 2018 roku, został wprowadzony proporzec rozpoznawczy Dowódcy 15. Gołdapskiego Pułku Przeciwlotniczego.
Tradycje.
Z dniem 2 listopada 2002 r. 15 Gołdapski Pułk Przeciwlotniczy przejął dziedzictwo i z honorem kontynuuje tradycje:

</doc>
<doc id="1799870" url="https://pl.wikipedia.org/wiki?curid=1799870" title="Omiya Ardija">
Omiya Ardija

 – japoński klub piłkarski grający w J2 League. Klub ma siedzibę w Ōmiya-ku, dzielnicy miasta Saitama, prefektura Saitama, w regionie Kantō.

</doc>
<doc id="1799871" url="https://pl.wikipedia.org/wiki?curid=1799871" title="32 Dywizjon Artylerii Przeciwlotniczej">
32 Dywizjon Artylerii Przeciwlotniczej



</doc>
<doc id="1799872" url="https://pl.wikipedia.org/wiki?curid=1799872" title="Ptasiowska Rówienka">
Ptasiowska Rówienka

Ptasiowska Rówienka – położona na wysokości ok. 940 m n.p.m. niewielka polana w Tatrach Bielskich na Słowacji. Znajduje się u ich północnych podnóży, w miejscu, gdzie od Doliny Bielskiego Potoku odgałęzia się Dolina do Regli. Przez polankę przechodzi gruntowa droga ze Zdziaru w kierunku Podspadów. Jest to Bielska Droga pod Reglami. Na Ptasiowskiej Rówience znajduje się skrzyżowanie zielonego szlaku turystycznego z czerwonym (dawna zielona ścieżka edukacyjna „Monkova dolina”). Na polance ustawione są tablice edukacyjne, ławki dla turystów, służy też ona jako skład drzewa.

</doc>
<doc id="1799873" url="https://pl.wikipedia.org/wiki?curid=1799873" title="50 Dywizjon Artylerii Przeciwlotniczej">
50 Dywizjon Artylerii Przeciwlotniczej



</doc>
<doc id="1799878" url="https://pl.wikipedia.org/wiki?curid=1799878" title="133 Pułk Artylerii Przeciwlotniczej">
133 Pułk Artylerii Przeciwlotniczej



</doc>
<doc id="1799879" url="https://pl.wikipedia.org/wiki?curid=1799879" title="Andrzej Olędzki (zm. ok. 1761)">
Andrzej Olędzki (zm. ok. 1761)

Andrzej Olędzki herbu Rawicz (zm. ok. 1761) – sędzia grodzki, komisarz miński, chorąży krasnostawski (1731), kasztelan chełmski (1752-1754), właściciel dóbr kamienieckich.
Był synem Macieja Olędzkiego – właściciela nowo założonej wsi o nazwie Olendy. Należał do rodu Olędzkich, którzy wówczas posiadali swoje dobra także na terenie parafii domanowskiej, topiczewskiej i rudzkiej.
Źródła pisane z połowy XVIII wieku wspominają, że właścicielem dóbr kamienieckich koło Chełma wraz ze wsiami Udalec – (Turka (gmina w województwie lubelskim)), Ignatów, Natalina był Andrzej Olędzki – chorąży krasnostawski.
Jako kasztelan chełmski brał udział w wielu misjach dyplomatycznych z polecenia sejmiku.
Andrzej Olędzki był trzykrotnie żonaty. Po raz pierwszy — z Katarzyną z Wolskich, córki Andrzeja i Marianny Wolskich, którzy ufundowali w Chełmie; klasztor i kościół reformatów, i wspólnie z Wacławem Rzewuskim nowy kościół parafialny pw. Rozesłania Świętych Apostołów.
Andrzej Olędzki miał z pierwszą żoną synów Franciszka (ok. 1745-1792), który był w zakonie Pijarów, i Michała Ignacego Franciszka Olędzkiego (1753-1803) herbu Rawicz, biskupa pomocniczego kijowskiego.
Po raz drugi wziął ślub z Marianną Gumowską – córką Franciszka Gumowskiego – oboźnego polnego koronnego i Doroty Gumowskiej. Trzeci ślub wziął z Konstancją Wereszczyńską h. Korczak.
W 1761 roku dobra Uher odziedziczył Michał Ignacy Franciszek Olędzki biskup pomocniczy kijowski (syn kasztelana chełmskiego Andrzeja Olędzkiego i Katarzyny z Wolskich. Nowy właściciel ufundował murowany dwór oraz dla parafii unickiej w Depułtyczach Ruskich drewnianą cerkiew.

</doc>
<doc id="1799880" url="https://pl.wikipedia.org/wiki?curid=1799880" title="Nam Hyun-hee">
Nam Hyun-hee

Nam Hyun-hee (kor.: 남현희, ur. 29 września 1981 w Seongnam) – koreańska florecistka, srebrna i brązowa medalistka olimpijska, drużynowa mistrzyni świata.
Największym jej sukcesem jest srebrny medal igrzysk olimpijskich w Pekinie w indywidualnym turnieju florecistek oraz mistrzostwo świata w drużynie w 2005 roku w Lipsku. Jest dwukrotną złotą medalistką (indywidualnie i w drużynie) Igrzysk Azjatyckich 2006. Ukończyła studia na kierunku wychowanie fizyczne na Koreańskim Narodowym Uniwersytecie Sportu.

</doc>
<doc id="1799882" url="https://pl.wikipedia.org/wiki?curid=1799882" title="Huragan (powieść)">
Huragan (powieść)

Huragan – pierwsza z trzech powieści historycznych Wacława Gąsiorowskiego składających się na „Trylogię napoleońską”. Początkowo ukazywała się w roku 1901 w odcinkach na łamach warszawskiego „Dziennika dla Wszystkich”, a w całości wydana również w roku 1901 roku jako dodatek niedzielny do „Dziennika Poznańskiego”. Akcja utworu rozgrywa się w latach 1806-1809, w czasie wojen napoleońskich. Wątek historyczny, obejmujący m.in. krytyczną analizę stosunku Bonapartego do sprawy polskiej, splata się wątkiem przygodowym i miłosnym.
Kolejnymi częściami „Trylogii napoleońskiej” są powieści "Rok 1809" i "Szwoleżerowie gwardii"
Powieść, która ukazywała się w odcinkach w warszawskim „Dzienniku dla Wszystkich” cieszyła się ogromną poczytnością; redakcję i autora zasypywały tysiące listów od czytelników. Jedni chwalili, inni domagali się informacji, z jakich korzystał źródeł. Gąsiorowski z początku cierpliwie tłumaczył i usprawiedliwiał się, ale w końcu zaczęło go to drażnić.
Treść.
Główny bohater, to Florian Gotartowski, były żołnierz Legionów Dąbrowskiego, służący w polskiej armii, która u boku Napoleona w toku walk z Prusakami, wkracza na terytorium polskie. Nocując w jednym z polskich dworków poznaje piękną Zofię Dziewanowską. Młodzi zakochują się w sobie bez pamięci. Jednak działania wojenne rozdzielają ich od siebie. Florian przeżywa wiele niebezpiecznych przygód, walcząc u boku Napoleona. Bierze udział w bitwie pod Somosierrą i krwawym oblężeniu Saragossy, wielokrotnie ryzykując życiem. Jednak wszystko kończy się dla młodych szczęśliwie.
Oprócz głównych bohaterów, w powieści występuje szereg wyrazistych postaci drugiego planu. Jednym z nich jest kobieta - Joanna Żubrowa (postać historyczna, była to pierwsza kobieta odznaczona Virtuti Militari), żona legionisty Macieja Żubra, która podąża wraz z wojskiem i mężem jako obozowa markietanka. Kobieta ta odwagą i fantazją przewyższa wielu żołnierzy. Ponadto w powieści występują postacie historyczne, min. książę Józef Poniatowski.

</doc>
<doc id="1799886" url="https://pl.wikipedia.org/wiki?curid=1799886" title="Gospodarka Beninu">
Gospodarka Beninu

Gospodarka Beninu – słabo rozwinięta gospodarka oparta głównie na rolnictwie. Benin należy do najbiedniejszych krajów na świecie. ONZ zalicza go do grupy jednych z najsłabiej rozwiniętych państwa świata (tzw. LDC – "Least Developed Countries").
W 2017 roku rolnictwo wytworzyło 25,6% produktu krajowego brutto, przemysł 23,1%, a usługi 51,3%. Produkt krajowy brutto na jednego mieszkańca w 2017 roku wyniósł 2200 dolarów amerykańskich.
Uprawia się kukurydzę, maniok, pochrzyn, fasolę, palmy. Zwierzęta hoduje się na północy Beninu (w części południowej hodowlę uniemożliwia mucha tse-tse). Eksploatuje się lasy. Rozwinięte rybołówstwo przybrzeżne i śródlądowe. Wydobywa się wapień, a na północnej części Beninu także fosforyty, rudy chromu i żelaza. W Beninie rozwinął się przemysł spożywczy (cukrowy, olejarski, piwowarski), cementowy i włókienniczy.
Benin czerpie dochody z tranzytu towarów z Nigru i Nigerii. Dzięki eksploatacji podmorskich złóż ropy naftowej od lat 80. wzrasta znaczenie górnictwa. Dzięki uruchomieniu hydroelektrowni w Nangbeto na rzece Mono zmalał import energii elektrycznej z Akosombo (Ghana). Elektrownię wodną Benin budował wspólnie z Togo.
W 2013 roku w Beninie znajdowało się 6 lotnisk. Główny port lotniczy i główny port handlowy znajduje się w Kotonu. W Beninie znajduje się 16 tys. km dróg (1,4 tys. km utwardzone). Długość linii kolejowych w 2014 roku wyniosła 438 km.
Eksport w 2017 roku wyniósł 1,76 mld USD, a import 2.448 mld USD.

</doc>
<doc id="1799887" url="https://pl.wikipedia.org/wiki?curid=1799887" title="Milutka">
Milutka

Milutka – struga dorzecza Wieprza, dopływ Wojsławki o długości 9,16 km. Wypływa na terenie wsi Drewniki w Powiecie Zamojskim i płynie w kierunku północno-zachodnim. Mija po drodze wieś Czajki i w okolicach wsi Brzeziny wpada do Wojsławki.

</doc>
<doc id="1799889" url="https://pl.wikipedia.org/wiki?curid=1799889" title="Gustaw Ostapowicz">
Gustaw Ostapowicz

Gustaw Ostapowicz (ur. w Kamieńcu Podolskim, zm. 20 października 1941 w Warszawie) – generał major Armii Imperium Rosyjskiego, generał dywizji Wojska Polskiego.
Życiorys.
Urodził się w rodzinie Wincentego i Joanny z d. Glińska. Ukończył gimnazjum w Kamieńcu Podolskim. W 1888 ukończył w Kijowie Oficerską Szkołę Piechoty i jako oficer rosyjskiej piechoty służył zawodowo w armii rosyjskiej. W czasie wojny rosyjsko-japońskiej 1904–1905 walczył jako dowódca batalionu, potem dowódca 35 Briańskiego pułku piechoty. Podczas I wojny światowej jako dowódca pułku walczył na froncie z Niemcami. Generał major z 1916 jako dowódca brygady piechoty. W 1917 dowódca 169 Dywizji Piechoty – czterokrotnie ranny pozostawał w szeregu. W okresie lipiec 1917 – maj 1918 dowódca 1 Dywizji Strzelców Polskich w składzie I Korpusu Polskiego w Rosji.
Szczególnie odznaczył się „w pomyślnych walkach dywizji pod Mohylowem, odpierając kilkakrotnie ataki przeważających liczebnie sił bolszewickich. Za dokonania dowodcze w 1 D. Strz. odznaczony Orderem Virtuti Militari”.
Po kapitulacji Korpusu działał w kręgu dowborczyków w Warszawie.
25 listopada 1918 przyjęty został do Wojska Polskiego, w stopniu generała podporucznika i mianowany szefem Misji Wojskowej na Ukrainie w Kijowie, Odessie i na Kubaniu. W następstwie konfliktu z gen. Lucjanem Żeligowskim został odwołany do kraju. Po przybyciu do Polski w okresie maj – sierpień 1919 w dyspozycji Ministra Spraw Wojskowych. Od 28 sierpnia 1919 dowódca 2 Dywizji Strzelców Polskich Armii gen. Józefa Hallera, później przemianowanej na 11 Dywizję Piechoty.
Kwiecień 1920 – maj 1921 ponownie w dyspozycji MSWojsk., po czym w Stacji Zbornej Oficerów w Warszawie. Z dniem 21 maja 1921 przeniesiony został w stan spoczynku. 26 października 1923 Prezydent RP zatwierdził go w stopniu rzeczywistego generała dywizji ze starszeństwem z dniem 1 czerwca 1919 w korpusie generałów. Osiadł w Warszawie, gdzie zmarł. Pochowany na cmentarzu Powązki Wojskowe w Warszawie (kwatera A18-5-19).
Życie prywatne.
Żonaty. Córki: Łucja (ur. 1903) i Jadwiga (ur. 1904).

</doc>
<doc id="1799891" url="https://pl.wikipedia.org/wiki?curid=1799891" title="Laidback Luke">
Laidback Luke

Laidback Luke, właśc. Luke van Scheppingen (ur. 22 października 1976 w Manili) – holendersko-filipiński DJ i producent muzyczny. Zajął 46. pozycję w plebiscycie na najlepszego DJ-a świata – "DJ Mag’s Top 100 DJ list" w 2008 roku. Pracował z takimi artystami jak Example, Steve Angello, Sebastian Ingrosso, Steve Aoki, Axwell czy Junior Sanchez.

</doc>
<doc id="1799892" url="https://pl.wikipedia.org/wiki?curid=1799892" title="Tadeusz Piguła">
Tadeusz Piguła

Tadeusz Andrzej Piguła (ur. 10 sierpnia 1952 w Koninie) – polski szablista, trzykrotny medalista mistrzostw świata, mistrz Europy, olimpijczyk, a także trener.
Życiorys.
Trenował w latach 1970–1993 w Zagłębiu Konin. Dwukrotnie startował w igrzyskach olimpijskich. W 1980 w Moskwie zajął w drużynowym turnieju szablistów czwarte miejsce. Osiem lat później w igrzyskach w Seulu był piąty w drużynie i dwunasty indywidualnie. W 1982 został indywidualnym mistrzem Europy w Mödling. W drużynie trzykrotnie uzyskiwał medale na mistrzostwach świata. Wielokrotnie zdobywał medale mistrzostw Polski: złote (indywidualnie 1981, 1984, 1985 i drużynowo 1983), srebrne (indywidualnie 1980 i drużynowo 1982, 1984) oraz brązowe (indywidualnie 1978, 1983, 1988, 1990 oraz drużynowo 1986, 1987). W 1982 wygrał turniej O Szablę Wołodyjowskiego.
W 1988 ukończył studia na Akademii Wychowania Fizycznego w Katowicach. Po zakończeniu kariery zawodniczej zajął się działalnością trenerską i sędziowską. Wybierany także do rady miejskiej Konina z ramienia Sojuszu Lewicy Demokratycznej (w tym w 2002, 2006, 2010 i 2018).
W 2012 został odznaczony Krzyżem Kawalerskim Orderu Odrodzenia Polski.
Jest ojcem Katarzyny Piguły.

</doc>
<doc id="1799893" url="https://pl.wikipedia.org/wiki?curid=1799893" title="Parafia Matki Bożej Częstochowskiej w Middletown">
Parafia Matki Bożej Częstochowskiej w Middletown

Parafia Matki Boskiej Częstochowskiej w Middletown (ang. "St. Mary of Czestochowa Parish") – parafia rzymskokatolicka położona w Middletown, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem Matki Boskiej Częstochowskiej.
Ustanowiona w 1903 roku.

</doc>
<doc id="1799895" url="https://pl.wikipedia.org/wiki?curid=1799895" title="Parafia św. Józefa w Norwich">
Parafia św. Józefa w Norwich

Parafia św. Józefa w Norwich (ang. "St. Joseph's Parish") – parafia rzymskokatolicka położona w Norwich, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem św. Józefa.
Ustanowiona w 1904 roku.

</doc>
<doc id="1799897" url="https://pl.wikipedia.org/wiki?curid=1799897" title="Parafia Matki Bożej Nieustającej Pomocy w Quaker Hill">
Parafia Matki Bożej Nieustającej Pomocy w Quaker Hill

Parafia Matki Bożej Nieustającej Pomocy w Quaker Hill (ang. "Our Lady of Perpetual Help Parish") – parafia rzymskokatolicka położona w Quaker Hill, Connecticut, Stany Zjednoczone.
Była jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Ustanowiona w 1904 roku.
Parafia została dedykowana Matce Bożej Nieustającej Pomocy. Wspomnienie liturgiczne obchodzone 27 czerwca.

</doc>
<doc id="1799898" url="https://pl.wikipedia.org/wiki?curid=1799898" title="XMRV">
XMRV

XMRV (ang. xenotropic murine leukemia virus-related virus) – gammaretrowirus, który może wpływać na rozwój rodzinnej postaci raka prostaty. Pierwszy poznany gammaretrowirus, który powoduje zakażenie u człowieka. Nazwa wirusa odnosi się do jego podobieństwa do mysiego wirusa MuLV, chociaż istnieją pomiędzy nimi znaczące różnice. Uważa się, że wirus XMRV jest związany z rakiem prostaty poprzez rybonukleazę L, która jest częścią linii naturalnej obrony komórek przed wirusami.
W jednym z badań wykazano, że mutacja R462Q, która powoduje zmniejszenie poziomu aktywności RNazy L, wiąże się z większą podatnością na zakażenie XMRV u mężczyzn, jednak późniejsze badanie wykazało, że zakażenie XMRV zwykle pojawia się niezależnie od zmian w genie RNazy L.
Wirus został odkryty w tkankach nowotworowych gruczołu krokowego za pomocą mikromacierzy zawierających próbki materiału genetycznego z ponad 1000 wirusów. Badanie przesiewowe ujawniło obecność gammaretrowirusów w znacznej liczbie homozygotycznych komórek R462Q, ale niewiele w komórkach heterozygotycznych lub typu dzikiego. Rozszerzone badanie przesiewowe wykazało obecność wirusa u 40% mężczyzn homozygotycznych pod względem R462Q i u 1,5% osób niehomozygotycznych. Wykazano również w każdym przypadku tego samego wirusa. W innym badaniu genom wirusa został zrekonstruowany z mRNA prostaty i wykorzystany do infekowania tkanki gruczołu krokowego w badaniach in vitro. Wykazano, że linie komórkowe z niedoborem RNazy L są bardziej podatne na zakażenie. Niekoniecznie oznacza to, że XMRV powoduje raka prostaty, ale wskazuje, że niedobór RNazy L sprawia, że tkanka gruczołu krokowego jest bardziej podatna na zakażenie wirusem. To z kolei wskazuje na możliwość powiązania zakażenia wirusem i chorobą.
XMRV wiązano również z zespołem przewlekłego zmęczenia; osoby z zespołem przewlekłego zmęczenia miały być częściej zakażone XMRV niż pozostała populacja, lecz badania przeprowadzone w innych laboratoriach nie potwierdziły istnienia zależności. Badaczom zarzucono, że szczepy wirusa znalezione u pacjentów są do siebie podobne, co może sugerować skażenie próbek, ponadto technika wykrywania wirusów XMRV przynosi często wyniki fałszywie pozytywne. Wykryte zostały także błędy metodologiczne, m.in. zły dobór grupy pacjentów. Uczestniczący w badaniach chorzy z zespołem przewlekłego zmęczenia pochodzili z Nevady, a grupę kontrolną dobrano wśród chorych z innych części kraju. Ostatecznie raport Narodowego Instytutu Raka i Uniwersytetu Tufts, że wirus nie ma związku z zespołem zmęczenia, a jego źródłem są prowadzone w latach 90. XX wieku badania nad rakiem prostaty u myszy.
Zasugerowano, że XMRV może być przenoszony drogą płciową.

</doc>
<doc id="1799899" url="https://pl.wikipedia.org/wiki?curid=1799899" title="Parafia św. Józefa w Rockville">
Parafia św. Józefa w Rockville

Parafia św. Józefa w Rockville (ang. "St. Joseph's Parish") – parafia rzymskokatolicka położona w Rockville, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z kultem św. Józefa.
Ustanowiona w 1905 roku.

</doc>
<doc id="1799900" url="https://pl.wikipedia.org/wiki?curid=1799900" title="Sven Kmetsch">
Sven Kmetsch

Sven Kmetsch (ur. 13 sierpnia 1970 w Budziszynie) – niemiecki piłkarz występujący na pozycji pomocnika.
Kariera klubowa.
Kmetsch jako junior grał we wschodnioniemieckich zespołach BSG Motor Großdubrau, BSG Motor Budziszyn oraz Dynamo Drezno, do którego trafił w 1981 roku. W 1988 roku został włączony do jego pierwszej drużyny. W 1989 roku zdobył z zespołem mistrzostwo NRD. W 1990 roku wygrał z nim także rozgrywki Pucharu NRD. Po zjednoczeniu Niemiec, od sezonu 1991/1992 wraz z Dynamem rozpoczął starty w Bundeslidze. Kmetsch zadebiutował w niej 14 września 1991 roku w wygranym 3:0 meczu z SG Wattenscheid 09. 7 grudnia 1991 w wygranym 3:0 spotkaniu z Hamburgerem SV strzelił pierwszego gola w Bundeslidze. W sezonie 1994/1995 spadł z zespołem do 2. Bundesligi, po czym odszedł z Dynama.
Został zawodnikiem pierwszoligowego Hamburgera SV. Pierwszy ligowy mecz w jego barwach zaliczył 12 sierpnia 1995 przeciwko Bayernowi Monachium (2:3). Przez trzy sezony w barwach Hamburgera rozegrał 80 ligowych spotkań i zdobył 4 bramki.
W 1998 roku podpisał kontrakt z innym pierwszoligowym zespołem, FC Schalke 04. Zadebiutował tam 15 sierpnia 1998 w przegranym 0:3 ligowym spotkaniu z Borussią Mönchengladbach. W 2001 roku zdobył z klubem Puchar Niemiec. Wywalczył z nim także wicemistrzostwo Niemiec. W 2002 roku Kmetsch po raz drugi zdobył z drużyną Puchar Niemiec. W Schalke grał do końca sezonu 2004/2005, w którym wywalczył z zespołem wicemistrzostwo Niemiec. Potem zakończył karierę.
W Bundeslidze rozegrał 261 spotkań i zdobył 13 bramek.
Kariera reprezentacyjna.
Kmetsch rozegrał dwa spotkania w reprezentacji Niemiec. Zadebiutował w niej 10 września 1997 w wygranym 4:0 meczu eliminacji Mistrzostw Świata 1998 z Armenią. Po raz drugi w drużynie narodowej wystąpił 18 lutego 1998 w wygranym 2:0 towarzyskim spotkaniu w Omanem.

</doc>
<doc id="1799904" url="https://pl.wikipedia.org/wiki?curid=1799904" title="António Sebastião Ribeiro de Spínola">
António Sebastião Ribeiro de Spínola



</doc>
<doc id="1799905" url="https://pl.wikipedia.org/wiki?curid=1799905" title="Basawa">
Basawa

Basawa (kannada: ಬಸವಣ್ಣ "Basavanna") (1106–1167) – hinduski filozof, poeta i reformator religijny. Założyciel ruchu lingajatów w śiwaizmie. Zwalczał system kastowy, wprowadzał edukację dla kobiet.

</doc>
<doc id="1799907" url="https://pl.wikipedia.org/wiki?curid=1799907" title="Rebecca Ward">
Rebecca Ward

Rebecca "Becca" Ward (ur. 7 lutego 1990 w Grand Junction) – amerykańska szablistka, dwukrotna brązowa medalistka olimpijska, dwukrotna mistrzyni świata.
Największym jej sukcesem jest dwukrotnie brązowy medal igrzysk olimpijskich w Pekinie w indywidualnym i drużynowym turnieju szablistek oraz indywidualne mistrzostwo świata w 2006 roku w Turynie i triumf w drużynie rok wcześniej w Lipsku.

</doc>
<doc id="1799912" url="https://pl.wikipedia.org/wiki?curid=1799912" title="Siennica (dopływ Wieprza)">
Siennica (dopływ Wieprza)

Siennica ("Wierzchowianka") – struga, prawy dopływ Wieprza o długości 22,45 km. 
Źródło strugi znajduje się w okolicy wsi Wierzchowiny. Początkowo płynie ona w kierunku południowo-zachodnim, mija miejscowości Żdżanne i Zagroda, gdzie zasila w wodę miejscowe stawy. Następnie mija wieś Kozieniec, skręca na zachód i płynie pomiędzy wsiami: Wola Siennicka i Siennica Różana. Płynąc dalej na zachód, mija miejscowości Siennica Królewska Mała i Siennica Nadolna, przepływa pod drogą wojewódzką nr 812, po czym w okolicach Wincentowa wpada do Wieprza.

</doc>
<doc id="1799921" url="https://pl.wikipedia.org/wiki?curid=1799921" title="Las odroślowy">
Las odroślowy

Las odroślowy (zwany też w leśnictwie lasem niskopiennym) – las powstały jako efekt cięć, które prowadzą do powstawania odrośli. Drzewostan w lesie odroślowym jest pochodzenia wegetatywnego. Regularne cięcia zapewniają kontynuację przyrostów drzew, a pozyskany materiał przeznaczany jest na różne cele użytkowe. Lasy odroślowe tworzą bardzo zróżnicowane ekosystemy nawet na stosunkowo niewielkich terenach.
Powstawanie lasów odroślowych.
Odrośla wyrastają z pąków śpiących lub przybyszowych. Do wzrostu pobudzić może je uszkodzenie pędu głównego (ścięcie lub pożar) albo zwiększony dostęp światła. Pąki przybyszowe powstające w efekcie zranienia, mogą prowadzić do powstania odrośli na pędach, ale i korzeniach. Drzewa rosnące w lasach odroślowych, rozmnażające się wegetatywnie, cechują się niższym przyrostem na wysokość i gorszą jakością drewna niż osobniki drzew sadzonych z nasion (rozmnażanych generatywnie). Krótki cykl rozwojowy ma jednak wymiar ekonomiczny. W początkowej fazie wzrostu lasów odroślowych drzewa rosną szybko, korzystają bowiem z dostępnego systemu korzeniowego, jednak po upływie 20-30 lat ich tempo wzrostu maleje, przez co też maleje ich wydajność. Pielęgnacja lasu odroślowego związana jest z usuwaniem nadmiernej liczby powstałych na jednym pniu odrośli.
Lasy, w których część drzewostanu ma pochodzenie odroślowe, a część nasiennego nazywane są gospodarstwem leśnym połączonym.
Gatunki drzew wykorzystywane w lasach odroślowych.
Gatunki drzew leśnych cechują się różną zdolnością do tworzenia odrośli. Najwyższa zdolność odroślowa, dla rodzajów naturalnie występujących w Polsce cechuje: dęby, lipy, wierzby, topole, wiązy, klony, olsze i graba. Ponadto w krajach europejskich hoduje się różne gatunki dębów, kasztana jadalnego, jarzęby oraz leszczynę pospolitą, a także gatunki drzew obcego pochodzenia np. eukaliptus, robinia akacjowa. Zdolność regeneracji tych gatunków może trwać do 100 lat. Zmienna zdolność do regeneracji przez odrośla cechuje buka zwyczajnego i brzozę. Buk zwyczajny można ścinać i wykorzystywać co 20–25 lat, gdy rośnie na żyznych stanowiskach. Natomiast u brzozy zdolność regeneracji słabnie z wiekiem, wykorzystywana jest jedynie w lasach o krótkim cyklu rotacji.
Odrośla pędowe.
Gatunki drzew można podzielić także ze względu na wysokość, na której powstają odrośla. W wyższych partiach pnia łatwiej uzyskać odrośla dla gatunków takich jak np. wierzba, topola i grab. U lipy, leszczyny, brzozy odrośla łatwiej powstają w niższych partiach pnia. 
Odrośla korzeniowe.
Gatunkami podatnymi na powstawanie odrośli korzeniowych są: topola osika, olsza szara, wiązy, klon polny, dzikie drzewa owocowe, robinia akacjowa. 
Przeznaczenie.
Ten typ lasu jest źródłem drewna o niewielkich wymiarach, często przeznaczanego na opał. Ponadto wykorzystywane było do produkcji tyczek, elementów ogrodzeń, na papierówkę. Dłuższe okresy rotacji 40 lat i więcej pozwalały na pozyskanie drewna o większej średnicy i wysokości. 
Historia użytkowania.
Lasy odroślowe były powszechnie wykorzystywaną formą pozyskiwania drewna liściastego w Europie, zanim na masową skalę rozwinięto szkółkarstwo. Częściej lasy te występowały w krajach o łagodnym klimacie. Lasy odroślowe poddawane były rębni zupełnej w regularnych odstępach czasu.
Współczesne lasy odroślowe.
Wykorzystania lasów odroślowych na szerszą skale zaprzestano po rewolucji przemysłowej, kiedy wzrosło zapotrzebowanie na wielkowymiarowy surowiec drzewny dobrej jakości. Zaspokojenie potrzeb było możliwe dzięki m.in. wykorzystaniu szybko rosnących lasów iglastych.
W Polsce lasy odroślowe występują na obszarze 21,5 tys. ha, z tego 89% znajduje się na terenie Lasów Państwowych. 
Polityka Unii Europejskiej doprowadziła do wzrostu zainteresowania uprawą wierzb i topól na cele energetyczne, w szybkich cyklach rotacyjnych.
Lasy odroślowe spotykane są na południu Europy nad Morzem Śródziemnym i Półwyspie Bałkańskim. We Francji stanowią 6,4 mln ha, Hiszpanii 4 mln ha, Włochy 3,6 mln ha, Bułgaria 2 mln ha, Serbia 1,5 mln ha.

</doc>
<doc id="1799923" url="https://pl.wikipedia.org/wiki?curid=1799923" title="Ajjar">
Ajjar

Ajjar (; kannada: ಅಯ್ಯರ್; malajalam: അയ്യര; zapis w języku angielskim: "Iyer", "Ayyar", "Aiyar", "Ayer" lub "Aiyer") – podgrupa braminów południowoindyjskich. Określani bywają również mianem Śāstri. Drugą główną grupą braminów tamilskich są ajjangarowie.
Ajjarowie są wyznawcami doktryny adwajtawedanty zaproponowanej przez Śankarę.

</doc>
<doc id="1799924" url="https://pl.wikipedia.org/wiki?curid=1799924" title="Ventforet Kofu">
Ventforet Kofu



</doc>
<doc id="1799927" url="https://pl.wikipedia.org/wiki?curid=1799927" title="Honda T360">
Honda T360

Honda T360/T500 - lekki samochód dostawczy produkowany przez japoński koncern motoryzacyjny Honda w latach 1963 - 1967. Jest to pierwszy pojazd wprowadzony do produkcji przez markę.
Historia i opis modelu.
Geneza wprowadzenia na rynek pierwszego pojazdu marki Honda rozpoczyna się od rozpoczęcia produkcji motocykli. Pierwszym projektem samochodu był pojazd sportowy, który korzystać miał z silników oferowanych w motocyklach. Ze względu na kryzys w Japonii i prawdopodobny brak popytu na auto sportowe, Takeo Fujisawa zaproponował właścicielowi Hondy - Soichiro Honda, zaprojektowanie lekkiego pojazdu dostawczego opartego konstrukcyjnie na podzespołach zaprojektowanej już sportowej Hondy S360.
We wrześniu 1964 roku zaprezentowano model T500, który otrzymał nieznacznie dłuższe nadwozie oraz większy silnik o pojemności 531 cm³ i mocy 38 KM. Wersja ta produkowana była do listopada 1967 roku.
W 1967 roku zaprezentowano następcę pojazdu - model TN360.
Produkcja.
Łącznie wyprodukowano 108 920 egzemplarzy modelu T360 oraz 10 226 egzemplarzy modelu T500.

</doc>
<doc id="1799928" url="https://pl.wikipedia.org/wiki?curid=1799928" title="Ajjangar">
Ajjangar

Ajjangar (dewanagari अय्यंगार, ang.: "Iyengar", "Ayyangar", "Aiyangar", "Ayengar", "Iengar") – określenie jednej z podkast braminów w południowoindyjskim stanie Tamil Nadu. Drugą główną grupą braminów tamilskich są ajjarowie.
Są wyznawcami systemu wiśisztadwajta, którego eksponentem był Ramanudźa.

</doc>
<doc id="1799929" url="https://pl.wikipedia.org/wiki?curid=1799929" title="Niszczyciele typu Öland">
Niszczyciele typu Öland

Niszczyciele typu Öland – typ szwedzkich niszczycieli zbudowanych po zakończeniu II wojny światowej, w 1975 roku przeklasyfikowanych na fregaty, w służbie do 1978 roku.
Nowe niszczyciele zostały zaprojektowane przez zespół pod kierownictwem inżyniera Tore Herlinga w oparciu o najnowsze rozwiązania stosowane w dużych flotach biorących udział w działaniach II wojny światowej. Projekt został opracowany w 1943 roku, a kontrakt na budowę pierwszej jednostki otrzymała prywatna stocznia Kockums AB w Malmö. Drugi niszczyciel miał być zbudowany w państwowej stoczni marynarki w Karlskronie. Materiały do budowy i część wyposażenia okrętów powstała w innych szwedzkich przedsiębiorstwach.
Oba okręty, nazwane "Öland" i "Uppland", weszły do służby odpowiednio w 1948 i 1949 roku. Miały całkowicie spawany kadłub, podzielony grodziami na 10 przedziałów wodoszczelnych. Siłownia niszczycieli składała się z dwóch turbin parowych DeLaval o łącznej mocy 44 000 KM, zasilanych w parę przez dwa kotły typu Penhoët. Spaliny były odprowadzane przez jeden duży komin. Po wejściu do służby oba okręty różniły się kształtem pomostu dowodzenia: na "Öland" zainstalowano małe opancerzone stanowisko dowodzenia, na "Uppland" pomost miał bardziej nowoczesną zamkniętą konstrukcję.
Uzbrojenie artyleryjskie niszczycieli po wejściu do służby składało się z czterech dział kal. 120 mm, umieszczonych po dwa w wieżach na dziobie i rufie, siedmiu dział przeciwlotniczych Bofors M/36 kal. 40 mm oraz ośmiu działek kal. 20 mm. Na śródokręciu za kominem zainstalowano dwa potrójne zespoły wyrzutni torped kal. 533 mm. Do zwalczania okrętów podwodnych przewidziano dwie zrzutnie i dwa miotacze bomb głębinowych. Niszczyciele posiadały również tory minowe, umożliwiające przenoszenie 40 min morskich.
W latach 1959–1963 oba okręty przeszły gruntowną modernizację, podczas której wymieniono uzbrojenie przeciwlotnicze i ZOP oraz zmodernizowano wyposażenie elektroniczne. "Öland" otrzymał nowe stanowisko dowodzenia, podobne do pomostu bliźniaczej jednostki. Nową artylerię przeciwlotniczą stanowiło sześć kierowanych automatycznie dział Bofors M/48 kal. 40 mm. Niszczyciele otrzymały dodatkowo potrójne moździerze POP Squid kal. 305 mm oraz torpedy kierowane przewodowo. W miejsce starych radarów pochodzących z brytyjskich nadwyżek wojennych zainstalowano nowoczesny radarowy system kierowania ogniem wraz z elektronicznymi przelicznikami artyleryjskim i torpedowym. Wewnątrz kadłuba zabudowano sonar.
Projekt niszczycieli typu "Öland" stał się podstawą opracowania dwóch kolejnych typów szwedzkich niszczycieli: "Halland" i "Östergötland".

</doc>
<doc id="1799930" url="https://pl.wikipedia.org/wiki?curid=1799930" title="Menasze Zajdenbajtel">
Menasze Zajdenbajtel



</doc>
<doc id="1799931" url="https://pl.wikipedia.org/wiki?curid=1799931" title="Efraim Zajdenbajtel">
Efraim Zajdenbajtel



</doc>
<doc id="1799936" url="https://pl.wikipedia.org/wiki?curid=1799936" title="Hoy Es Manana">
Hoy Es Manana

Hoy Es Manana – album wydany w 1996 roku przez meksykańską piosenkarkę oraz aktorkę Anahí i wyprodukowany przez Petera Honerlage.

</doc>
<doc id="1799940" url="https://pl.wikipedia.org/wiki?curid=1799940" title="Zeng Shaoxuan">
Zeng Shaoxuan

Zeng Shaoxuan (; ur. 29 sierpnia 1981 w Jiangsu) – chiński tenisista.
Kariera tenisowa.
Zawodowym tenisistą Shaoxuan był w latach 2002–2013. Wielokrotnie wygrywał zawody z cyklu ITF Men's Circuit w grze pojedynczej i grze podwójnej. W rozgrywkach z cyklu ATP World Tour osiągnął jeden finał, we wrześniu 2003 roku, w Szanghaju, wspólnie z Zhu Benqiangiem.
W 2008 roku uczestniczył w igrzyskach olimpijskich w Pekinie, odpadając z rywalizacji singlowej i deblowej w I rundzie.
W latach 2002–2009 Shaoxuan reprezentował Chiny w Pucharze Davisa grając łącznie w 26 meczach, z których w 16 zwyciężył.
W rankingu gry pojedynczej Shaoxuan najwyżej był na 299. miejscu (4 stycznia 2010), a w klasyfikacji gry podwójnej na 129. pozycji (9 sierpnia 2004).

</doc>
<doc id="1799941" url="https://pl.wikipedia.org/wiki?curid=1799941" title="CTv Jaworzno">
CTv Jaworzno



</doc>
<doc id="1799942" url="https://pl.wikipedia.org/wiki?curid=1799942" title="Cortinariaceae">
Cortinariaceae



</doc>
<doc id="1799947" url="https://pl.wikipedia.org/wiki?curid=1799947" title="Idiacanthidae">
Idiacanthidae



</doc>
<doc id="1799949" url="https://pl.wikipedia.org/wiki?curid=1799949" title="Honda CR-Z">
Honda CR-Z

Honda CR-Z – samochód osobowy klasy kompaktowej o napędzie hybrydowym i nadwoziu coupé, produkowany przez japoński koncern motoryzacyjny Honda w latach 2010 - 2016.
Historia modelu.
Pierwsza prezentacja pojazdu w formie konceptu pod nazwą Honda CR-Z Hybrid Sports Concept miała miejsce podczas targów motoryzacyjnych w Tokio w 2007 roku. Rok później podczas targów motoryzacyjnych w Genewie miała miejsce europejska prezentacja wersji koncepcyjnej pojazdu. Wersja produkcyjna pojazdu zaprezentowana została po raz pierwszy podczas targów motoryzacyjnych w Detroit na początku 2010 roku, a następnie podczas targów w Genewie.
W 2012 roku podczas targów motoryzacyjnych w Paryżu zaprezentowano wersję po face liftingu. Auto otrzymało nowy zderzak przedni, zmodyfikowaną atrapę chłodnicy oraz nowy dyfuzor. We wnętrzu pojazdu zmieniono jakość materiałów wykończeniowych oraz kolorystykę tapicerek. Zmodyfikowane zostały wnęki drzwi, dzięki czemu wygospodarowano więcej miejsca na podręczne schowki, a oświetlenie wnętrza wykonano w technologii LED. Zmodyfikowano także silnik pojazdu zwiększając moc pojazdu.
Na początku 2014 roku podjęto decyzję o wycofaniu modelu ze sprzedaży na rynkach europejskich z powodu zbyt słabego popytu. W tym samym roku w modelu przeznaczonym na rynek amerykański zwiększono moc silnika. Modyfikacje zostały stworzone we współpracy z Honda Performance Development, która przeprojektowała jednostkę sterującą, założyła wydajniejsze wtryskiwacze oraz intercooler, filtr powietrza, zmieniono układ wydechowy oraz dołożono mechaniczną sprężarkę dzięki czemu zwiększono moc z 137 do 197 KM.
Stylizacja i wnętrze.
Stylistyka pojazdu charakteryzuje się dynamiczną linią nadwozia, która nawiązuje do modelu CR-X produkowanego w latach 80. i na początku lat 90. XX wieku. Wersje przeznaczone na rynki europejskie wyposażone zostały w osiem diod LED pełniących rolę świateł do jazdy dziennej.
Deska rozdzielcza pojazdu stanowi rozwinięcie koncepcji projektów studyjnych. Wyposażona została w zestaw trójwymiarowych wskaźników o zmiennej kolorystyce podświetlenia z umieszczonym centralnie, cyfrowym prędkościomierzem. Kolor podświetlenia uzależniony jest od trybu jazdy pojazdu: Sport - czerwony, Normal - niebiesko-zielony, Econ - niebieski. Wersje przeznaczone na rynek kanadyjski i USA pozbawione zostały tylnego rzędu siedzeń na rzecz otwartego schowka na przedmioty podręczne. 
Układ napędowy i jezdny.
Do napędu pojazdu zastosowano silnik benzynowy w technologii VTEC o pojemności skokowej 1497 cm³, mocy maksymalnej 114 KM i maksymalnym momencie obrotowym wynoszącym 145 Nm, a także silnik elektryczny o mocy 10 kW (13,6 KM) i momencie obrotowym 78 Nm. Łączna moc pojazdu wynosi 124 KM i osiąga moment obrotowy 174 Nm. Silniki te przekazują napęd na przednią oś pojazdu poprzez 6-biegową manualną skrzynię biegów. Wraz z liftingiem pojazdu w 2012 roku zwiększono moc układu napędowego do 137 KM i 190 Nm, a silnik benzynowy otrzymał zmodyfikowany układ zmiennych faz rozrządu oraz przeprogramowaną elektronikę i zwiększoną moc do 121 KM. Przy okazji zwiększono moc jednostki elektrycznej do 20 KM. 
Pojazd został wyposażone w funkcję dającą możliwość wyboru jednego z trzech trybów jazdy, dzięki którym ustawienie przepustnicy, układu kierowniczego, czasu uruchamiania systemu, zatrzymywania silnika spalinowego na postoju, klimatyzacji oraz poziomu wspomagania systemem IMA można ustawić według własnych potrzeb. Tryb Sport zmienia ustawienie przepustnicy na agresywne, system IMA dodatkowo wspomaga silnik benzynowy a układ kierowniczy działa z większym oporem. Tryb Econ steruje tak przepustnicą, klimatyzacją oraz systemem hybrydowym by zapewnić jak najniższe spalanie pojazdu. Tryb Norm zapewnia kompromis między trybami Sport a Econ i znajduje zastosowanie w codziennej jeździe.
Zawieszenie przednie pojazdu oparte zostało na kolumnach MacPhersona wykonanych z kutego aluminium oraz amortyzatorach gazowych. Podczas prac konstrukcyjnych nad układem kierowniczym wzorowano się na rozwiązaniach takich pojazdów jak Mini, Lotus Elise i Volkswagen Scirocco.
Wersje wyposażeniowe.
W standardzie auto wyposażone jest w system VSA, ABS, system kontroli ciśnienia w oponach, cztery poduszki powietrzne oraz kurtyny powietrzne, elektryczne sterowanie szyb, elektryczne sterowanie lusterek oraz podgrzewanie, klimatyzację automatyczną, system audio z radiem CD, 4-głośnikami i wejściem AUX. 
W zależności od wersji wyposażenia pojazd doposażyć można m.in. w przednie światła przeciwmgłowe, podgrzewane przednie fotele, system audio ze złączami USB oraz iPod, a także kierownicą wielofunkcyjną, nawigację satelitarną w łączności z Bluetoothem, reflektory ksenonowe, tempomat, czujniki parkowania, subwoofer oraz panoramiczny, szklany dach i skórzaną tapicerkę.

</doc>
<doc id="1799955" url="https://pl.wikipedia.org/wiki?curid=1799955" title="Ferryhill">
Ferryhill

Ferryhill – miasto i civil parish w Wielkiej Brytanii, w Anglii, w hrabstwie Durham. Ferryhill położony jest w samym sercu hrabstwa Durham, 7 mil na południe od Durham i 11 mil na północ od Darlington. W 2011 roku civil parish liczyła 9940 mieszkańców.

</doc>
<doc id="1799956" url="https://pl.wikipedia.org/wiki?curid=1799956" title="Constance Ockleman">
Constance Ockleman



</doc>
<doc id="1799957" url="https://pl.wikipedia.org/wiki?curid=1799957" title="Wiśisztadwajta">
Wiśisztadwajta

Wiśisztadwajta (sanskryt: विशिष्टाद्वैत; kannada: ವಿಶಿಷ್ಟಾದ್ವೈತ), niekiedy także: "Wiśisztadwajta wedanta" ("Viśiṣṭādvaita Vedānta") – jedna ze szkół indyjskiego nurtu filozoficznego wedanty, wyłożona przez Ramanudżę. Wiśisztadwajta jest szkołą niedualistyczną, zgodnie z jej doktryną nie istnieje dualizm pomiędzy absolutem bez cech a absolutem określonym cechami (atrybutami).

</doc>
<doc id="1799958" url="https://pl.wikipedia.org/wiki?curid=1799958" title="Mark L. Lester">
Mark L. Lester

Mark L. Lester (ur. 26 listopada 1946 w Cleveland w stanie Ohio) – amerykański reżyser i producent filmowy.
Zasłynął głównie jako twórca filmów akcji; najsłynniejszy z nich to z pewnością "Komando" (1985) z Arnoldem Schwarzeneggerem w roli głównej, który pozostaje jednym z najlepszych filmów tego gatunku.

</doc>
<doc id="1799962" url="https://pl.wikipedia.org/wiki?curid=1799962" title="F.C. Tokyo">
F.C. Tokyo

 – japoński klub piłkarski grający w J1 League. Klub ma siedzibę w Chōfu, w aglomeracji tokijskiej.

</doc>
<doc id="1799963" url="https://pl.wikipedia.org/wiki?curid=1799963" title="Baszta Chrelina">
Baszta Chrelina

Baszta Chrelina – baszta obronna znajdująca się w kompleksie Monastyru Rilskiego. Zbudowana w 1335 roku, ma wysokość 23 metrów, składa się z 6 kondygnacji.

</doc>
<doc id="1799964" url="https://pl.wikipedia.org/wiki?curid=1799964" title="III batalion 10 Pułku Piechoty">
III batalion 10 Pułku Piechoty



</doc>
<doc id="1799965" url="https://pl.wikipedia.org/wiki?curid=1799965" title="Honda That's">
Honda That's

Honda That's – samochód osobowy typu hatchback (kei-car) produkowany w latach 2002 - 2007 przez japoński koncern Honda. That's oferowane było wyłącznie w Japonii. W 2006 auto przeszło drobny face lifting. W 2008 roku zaprezentowano model Freed, który poza modelem That's zastąpił jeszcze modele Mobilio i Mobilio Spike.
Dane techniczne (0.7).
"Źródło:"
Dane techniczne (0.7 Turbo).
"Źródło:"

</doc>
<doc id="1799972" url="https://pl.wikipedia.org/wiki?curid=1799972" title="Honda S500">
Honda S500

Honda S500 – mały dwuosobowy kabriolet produkowany seryjnie w latach 1963-1964 przez japoński koncern Honda. Konstrukcja tego modelu bazowała na zaprezentowanym w 1962 roku prototypie S360. Do napędu Hondy S500 zastosowano 4-cylindrowy silnik benzynowy o pojemności skokowej 531 cm³ i mocy 44 KM. Jednostka napędowa zblokowana została z 4-biegową manualną skrzynią biegów, poprzez którą napęd przenoszony był na oś tylną. Produkcja modelu zakończona została we wrześniu 1964 roku po wyprodukowaniu 1363 egzemplarzy.
Dane techniczne.
"Źródło:"

</doc>
<doc id="1799974" url="https://pl.wikipedia.org/wiki?curid=1799974" title="Zadnia Nowoleśna Turnia">
Zadnia Nowoleśna Turnia

Zadnia Nowoleśna Turnia (słow. "Západná Slavkovská veža", niem. "Westlicher Schlagendorfer Turm", węg. "Nyugati Szalóki torony") – najwyższa z trzech Nowoleśnych Turni (2389 m n.p.m.) znajdujących się w Nowoleśnej Grani w słowackiej części Tatr Wysokich. Od Skrajnej Warzęchowej Turni oddziela ją Usypista Szczerbina, a od Pośredniej Nowoleśnej Turni siodło Nowoleśnej Szczerbiny. Zadnia Nowoleśna Turnia, podobnie jak inne okoliczne obiekty, jest wyłączona z ruchu turystycznego, na jej wierzchołek mają wstęp jedynie taternicy.
Zadnia Nowoleśna Turnia stanowi najwyższe i najbardziej wysunięte na zachód wzniesienie Nowoleśnych Turni. Jest ona także najwyższym wierzchołkiem całej Nowoleśnej Grani. Przez jej północną ścianę przebiega fragment Nowoleśnej Galerii – Zadnia Nowoleśna Galeria.
Historia.
Pierwsze wejścia turystyczne:

</doc>
<doc id="1799975" url="https://pl.wikipedia.org/wiki?curid=1799975" title="Paulina Seidenbeutel-Karbowska">
Paulina Seidenbeutel-Karbowska

Paulina Seidenbeutel-Karbowska (ur. 29 lipca 1882 w Warszawie, zm. 5 grudnia 1941 tamże) – polska lekarka i pianistka pochodzenia żydowskiego.
Życiorys.
Studiowała na Uniwersytecie Ludwika i Maksymiliana w Monachium oraz Uniwersytecie Zuryskim. Dyplom lekarski otrzymała w 1909 na podstawie dysertacji "Ein Fall von Retention foetaler Knochen im Uterus", który następnie nostryfikowała na Kazańskim Uniwersytecie Państwowym. Praktykowała w Warszawie i Rosji. W okresie międzywojennym była lekarką Warszawskiej Filharmonii. W 1939 pracowała w Czerwonym Krzyżu.
Podczas II wojny światowej została przesiedlona do getta warszawskiego, gdzie zmarła na tyfus. Pochowana jest na cmentarzu żydowskim przy ulicy Okopowej w Warszawie.
Życie prywatne.
Jej mężem był Bronisław Karbowski (1884–1940), z którym miała syna Kazimierza (1925-2012).

</doc>
<doc id="1799976" url="https://pl.wikipedia.org/wiki?curid=1799976" title="Zajdenbajtel">
Zajdenbajtel



</doc>
<doc id="1799978" url="https://pl.wikipedia.org/wiki?curid=1799978" title="Zajdenbojtel">
Zajdenbojtel



</doc>
<doc id="1799980" url="https://pl.wikipedia.org/wiki?curid=1799980" title="Glossop">
Glossop

Glossop - miasto w Wielkiej Brytanii, w Anglii, w hrabstwie Derbyshire. W 2001 r. miasto to zamieszkiwało 32 428 osób. Glossop jest wspomniana w Domesday Book (1086) jako "Glosop".
W tym mieście ma swą siedzibę klub piłkarski - Glossop North End A.F.C.

</doc>
<doc id="1799983" url="https://pl.wikipedia.org/wiki?curid=1799983" title="Idiacanthinae">
Idiacanthinae



</doc>
<doc id="1799985" url="https://pl.wikipedia.org/wiki?curid=1799985" title="Kwestie medyczne społeczności LGBT">
Kwestie medyczne społeczności LGBT



</doc>
<doc id="1799988" url="https://pl.wikipedia.org/wiki?curid=1799988" title="Pieczarka krwawiąca">
Pieczarka krwawiąca

Pieczarka krwawiąca ("Agaricus langei" (F.H. Møller) F.H. Møller) – gatunek grzybów z rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: "Agaricus, Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1950 r. Møller nadając mu nazwę "Psaliota langei". Ten sam autor w 1952 r. przeniósł go do rodzaju "Agaricus", nadając mu obecną, uznaną przez Index Fungorum nazwę.
Synonimy naukowe:
Łacińska nazwa gatunkowa "langei" nadana została ku czci duńskiego mikologa Jakoba Emanuela Langego. Nazwę polską zaproponował Władysław Wojewoda w 2003 r., wcześniej w polskim piśmiennictwie mykologicznym gatunek ten miał nazwę pieczarka krwawa.
Morfologia.
Może osiągnąć średnicę 15 cm, za młodu półkulisty, o całej powierzchni gęsto pokrytej rdzawobrunatnymi, szeroko włóknistymi łuskami.
Początkowo różowe, z czasem barwią się na czekoladowobrązowo lub brązowawoczarno. Wolne, nie przyrastają do trzonu.
Niekiedy dochodzi do wysokości 12 cm, może być mocny. Dolna strona płatowatego pierścienia otaczającego jego górną połowę jest pokryta drobnymi łuskami.
Biały, po nacięciu trzonu barwi się natychmiast na kolor krwistoczerwony. Zapach jak u wszystkich typowych pieczarek, można określić jako przyjemnie kwaskowaty.
Purpurowobrunaty. Zarodniki gładkie, bez pory rostkowej, o wymiarach 6,5–9,5 × 3,5–5 μm.
Występowanie i siedlisko.
W Polsce rozprzestrzenienie i częstość występowania pieczarki krwawiącej nie są znane. W piśmiennictwie naukowym do 2003 r. podano 10 jej stanowisk.
Rośnie od sierpnia do października, przede wszystkim w lasach iglastych, na glebach wapiennych. W lasach liściastych występuje rzadko.
Znaczenie.
Pieczarka ta należy do dobrych grzybów jadalnych.
Gatunki podobne.
Pieczarkę krwawiącą można pomylić z jadalną pieczarką krótkotrzonową ("Agaricus lanipes"), która występuje na glebach piaszczystych, lub z pieczarką lśniącą ("Agaricus silvaticus").

</doc>
<doc id="1799989" url="https://pl.wikipedia.org/wiki?curid=1799989" title="Manasa">
Manasa

Manasa (język bengalski: মনসা "Manasza") – ludowe bóstwo hinduskie, bogini węży, czczona głównie w Bengalu. Chroni przed ukąszeniami przez węże, ale również związana jest z płodnością i pomyślnością. Pierwotnie była boginią czczoną przez Adiwasi, w późniejszym okresie jej kult został przejęty przez hinduizm ludowy.
Ikonografia.
Manasa przedstawiana jest jako kobieta pokryta wężami, stojąca na wężu lub siedząca w pozycji lotosu, często pod baldachimem utworzonym z kapturów siedmiu kóbr.

</doc>
<doc id="1799991" url="https://pl.wikipedia.org/wiki?curid=1799991" title="Adivasi">
Adivasi



</doc>
<doc id="1799993" url="https://pl.wikipedia.org/wiki?curid=1799993" title="Rejka (dopływ Wieprza)">
Rejka (dopływ Wieprza)

Rejka ("Białka") – struga, prawy dopływ Wieprza o długości 19,39 km i powierzchni dorzecza 77,34 km². 
Źródło strugi znajduje się we wsi Rybie, na wysokości 213 m n.p.m., a ujście w miejscowości Borowica, na wysokości 173 m n.p.m. Najwyższy punkt dorzecza leży na wysokości 270,5 m n.p.m. we wsi Marysin. We wsi Kobyle na rzece utworzony został zbiornik retencyjny "Kobyle", o powierzchni 28 ha, a na terenie gminy Rejowiec "Gospodarstwo rolno-rybackie "Rejowiec"". Dolina rzeki ma przebieg równoleżnikowy a jej koryto w swoim biegu mija miejscowości: Wólka Rejowiecka, Marynin, Siedliszczki, Czechów Kąt, Zagrody, Wola Żulińska. Średnioroczny przepływ u ujścia wynosi ok. 0,3m³/s.

</doc>
<doc id="1799994" url="https://pl.wikipedia.org/wiki?curid=1799994" title="Oita Trinita">
Oita Trinita

 – japoński klub piłkarski grający w J1 League. Klub ma siedzibę w Ōita w prefekturze Ōita, na wyspie Kiusiu.
Piłkarze.
Piłkarze na wypożyczeniu.
 

</doc>
<doc id="1799997" url="https://pl.wikipedia.org/wiki?curid=1799997" title="Tatarskie Wieści">
Tatarskie Wieści

Tatarskie Wieści (dawniej Podlaski Orient) - magazyn telewizyjny TVP3 Białystok o Tatarach na Podlasiu.
O programie.
Program jest emitowany (z przerwami) od marca 1997 roku. Początkowo magazyn ukazywał wszystkie mniejszości narodowe i etniczne na Podlasiu (pod nazwą "Sami o sobie").
Magazyn tatarski emitowany był raz w miesiącu. Trwał 5 minut, potem (po zlikwidowaniu programu niemieckiego), wydłużono czas nadawania do 7 minut i 30 sekund. Od 2003 roku ukazywał się pod nazwą „Podlaski Orient”. Tytuł nawiązywał do wschodnich, orientalnych tradycji tatarskich.
Podlaski Orient był emitowany raz w miesiącu. W wypadku ważnych wydarzeń w życiu tej społeczności, ukazywało się jego dodatkowe specjalne wydanie. Był to program publicystyczny o sprawach tej społeczności.
Od kwietnia 1997 roku wydawcą Podlaskiego Orientu i autorem materiałów zamieszczanych w tym magazynie był redaktor Józef Wierzba. Wcześniej był nim Marek Liberadzki.
We wrześniu 2012 roku program powrócił pod obecną nazwą „Tatarskie Wieści”.
Wydawcą programu jest Dariusz Szada-Borzyszkowski.

</doc>
<doc id="1799998" url="https://pl.wikipedia.org/wiki?curid=1799998" title="Królestwo Tungning">
Królestwo Tungning



</doc>
<doc id="1800013" url="https://pl.wikipedia.org/wiki?curid=1800013" title="Złotniki Kujawskie (stacja kolejowa)">
Złotniki Kujawskie (stacja kolejowa)

Złotniki Kujawskie – stacja kolejowa w Złotnikach Kujawskich, w województwie kujawsko-pomorskim, w Polsce, na linii Chorzów Batory – Tczew. Według klasyfikacji PKP ma kategorię dworca lokalnego. Znajdują się tu 2 perony.
W roku 2017 stacja obsługiwała 100–149 pasażerów na dobę.
Remont dworca.
W 2020 ogłoszono przetarg na remont objętego ochroną konserwatorską budynku dworca z 1901, zakładający wymianę stropów, wykonanie nowych ścian nośnych i przebudowę układu wnętrz, z eliminacją lokali mieszkalnych na piętrze. Obiekt będzie dostosowany do potrzeb osób niepełnosprawnych. Wokół dworca zaplanowano niwelację terenu, remont nawierzchni, likwidację murków, kiosku. Planowane jest powstanie wiaty rowerowej, zatoki autobusowej oraz nowych miejsc postojowych. Wartość zamówienia określono na 8,895 mln zł, a na realizację przeznaczono 476 dni. Pod koniec października 2020 PKP podpisały z przedsiębiorstwem KWK Construction umowę na remont dworca.

</doc>
<doc id="1800014" url="https://pl.wikipedia.org/wiki?curid=1800014" title="Ulica Floriana Straszewskiego w Krakowie">
Ulica Floriana Straszewskiego w Krakowie

Ulica Floriana Straszewskiego – ulica w Krakowie położona w Dzielnicy I Stare Miasto. Jest częścią I obwodnicy miasta. W przeszłości stanowiła fragment drogi okalającej miasto po zewnętrznej stronie murów obronnych. Obecna nazwa została nadana w drugiej połowie XX w. Zabudowa ulicy (m.in. gmach Filharmonii Krakowskiej, którego fasada znajduje się od strony ul. Straszewskiego) pochodzi z 2. połowy XIX i 1. połowy XX wieku. Od wschodniej strony do ulicy przylegają Planty. Odcinkiem między ulicami Józefa Piłsudskiego i Franciszkańską przebiega torowisko tramwajowe.

</doc>
<doc id="1800021" url="https://pl.wikipedia.org/wiki?curid=1800021" title="Wirus XMRV">
Wirus XMRV



</doc>
<doc id="1800022" url="https://pl.wikipedia.org/wiki?curid=1800022" title="Malacosteinae">
Malacosteinae



</doc>
<doc id="1800024" url="https://pl.wikipedia.org/wiki?curid=1800024" title="Gare de Lyon-Gorge-de-Loup">
Gare de Lyon-Gorge-de-Loup

Gare de Lyon-Gorge-de-Loup – stacja kolejowa w Lyonie, w regionie Owernia-Rodan-Alpy (departament Rodan), we Francji. Jest węzłem transportowym skupiającym transport kolejowy, autobusowy oraz metro. Obsługuje głównie północne dzielnice miasta. Znajduje się tu stacja metra na linii D Gorge de Loup.

</doc>
<doc id="1800025" url="https://pl.wikipedia.org/wiki?curid=1800025" title="Upojenie (singel)">
Upojenie (singel)

Upojenie - singel promocyjny wydany w 2001 r., z albumu "Lubię, kiedy kobieta", wykonywany przez Michała Żebrowskiego i Annę Marię Jopek.
Lista utworów.
"Upojenie"

</doc>
<doc id="1800026" url="https://pl.wikipedia.org/wiki?curid=1800026" title="Czesław Brzoza">
Czesław Brzoza

Czesław Brzoza (ur. 1947) – polski historyk, profesor nauk humanistycznych, nauczyciel akademicki Uniwersytetu Jagiellońskiego.
Życiorys.
W 1992 uzyskał stopień naukowy doktora habilitowanego, na podstawie dorobku naukowego oraz rozprawy pt. "Polityczna prasa krakowska 1918-1939". Tytuł naukowy profesora otrzymał w 2002.
Specjalizuje się w najnowszej historii Polski. Pełni funkcję kierownika Zakładu Historii Polski Najnowszej w Instytucie Historii UJ. Jest członkiem Komisji: do Oceny Podręczników Szkolnych, Historii i Kultury Żydów oraz Historii Wojen i Wojskowości Polskiej Akademii Umiejętności.

</doc>
<doc id="1800027" url="https://pl.wikipedia.org/wiki?curid=1800027" title="SmartFresh">
SmartFresh

SmartFresh (SmartFresh Quality System) jest nazwą handlową preparatu chemicznego zawierającego syntetyczny regulator wzrostu i rozwoju roślin - 1-metylcyklopropen (1-MCP). Produkt jest produkowany przez AgroFresh Inc. Stosowanie 1-MCP jako substancji wydłużającej trwałość produktów spożywczych zostało zatwierdzone przez Komisję Europejską w 2005 roku.
Mechanizm działania.
Jest to preparat służący do blokowania receptorów etylenu w komórkach roślin i spowalniania procesów dojrzewania. Produkowany przez rośliny (głównie owoce) etylen występuje powszechnie w niewielkich ilościach i oddziałuje jako substancja śladowa na rośliny, stymulując bądź regulując wiele procesów biochemicznych, takich jak dojrzewanie owoców, otwieranie kwiatów czy zrzucanie liści.

</doc>
<doc id="1800032" url="https://pl.wikipedia.org/wiki?curid=1800032" title="Most Królowej Jadwigi">
Most Królowej Jadwigi

Mosty w Polsce:
oraz:

</doc>
<doc id="1800033" url="https://pl.wikipedia.org/wiki?curid=1800033" title="Henry Lee/Tam, gdzie rosną dzikie róże">
Henry Lee/Tam, gdzie rosną dzikie róże

Henry Lee / Tam, gdzie rosną dzikie róże - singel promocyjny albumu "Nick Cave i Przyjaciele" z 2001 roku, z piosenkami wykonywanymi przez Annę Marię Jopek i Maćka Maleńczuka. Utwory pochodzą z Przeglądu Piosenki Aktorskiej, Wrocław 14 marca 1999 r.

</doc>
<doc id="1800035" url="https://pl.wikipedia.org/wiki?curid=1800035" title="Dolina Mąkowa">
Dolina Mąkowa

Dolina Mąkowa ("Monkova dolina") – dolna część Doliny Bielskiego Potoku, od Ptasiowskiej Rówienki (ok. 940 m n.p.m.) do jej połączenia z Doliną Zdziarską (ok. 870 m n.p.m.). Orograficznie lewe zbocza Doliny Mąkowej (Zdziarski Wierch) należą do Magury Spiskiej, prawe do Tatr Bielskich. Ma kilka prawobocznych odgałęzień wcinających się w północne stoki Tatr Bielskich: Dolina do Regli, Dolina Kępy i dolina Jaworzynka Bielska. Dnem doliny spływa Bielski Potok, wzdłuż niego prowadzi dość dobra Bielska Droga pod Reglami.
Na dnie doliny, bliżej jej górnego końca, znajduje się duża Mąkowa Polana, należąca do Zdziaru. Nazwa doliny, polany i znajdującego się na niej osiedla Do Mączków pochodzi od nazwiska rodziny Monka, którzy mieszkają tutaj od ok. 1885. Według autorów "Bedekera tatrzańskiego" nazwa osiedla jest sztuczna, a poprawne określenie doliny to "Dolina Monkowa" (głoska "ą" jest obca językowi słowackiemu). Jednak stanowisko to jest odosobnione, inne uznane źródła za prawidłową uznają nazwę Dolina Mąkowa, taka też nazwa zwykle podawana jest na mapach. W nowych opracowaniach słowackich nazwa Dolina Mąkowa ("Dolina Monkova") przesuwana jest na całą Dolinę Bielskiego Potoku.
Według "WET" główna część Doliny Mąkowej z Polaną Mąkową znajduje się w obrębie Rowu Podtatrzańskiego, a dokładniej jego części zwanej Rowem Zdziarskim. Jedynie boczne, wnikające w głąb Tatr Bielskich odnogi należą do Tatr.

</doc>
<doc id="1800041" url="https://pl.wikipedia.org/wiki?curid=1800041" title="PTOP Salamandra">
PTOP Salamandra



</doc>
<doc id="1800042" url="https://pl.wikipedia.org/wiki?curid=1800042" title="Dolina Monkowa">
Dolina Monkowa



</doc>
<doc id="1800046" url="https://pl.wikipedia.org/wiki?curid=1800046" title="Zares">
Zares

Zares – słoweńska socjalliberalna partia polityczna o profilu socjalliberalnym, działająca od 2007 do 2015.
Historia.
Zares powstał na skutek rozłamu w Liberalnej Demokracji Słowenii, zainicjowanego przez byłego ministra gospodarki Mateja Lahovnika, który z pięcioma innymi posłami (w tym byłym ministrem środowiska Pavlem Gantarem) powołał nową frakcję. Przewodniczącym partii został były sekretarz generalny liberałów, Gregor Golobič. Partia przystąpiła do ELDR, została też obserwatorem w Międzynarodówce Liberalnej.
W 2007 Zares wsparł kandydaturę Danila Türka na urząd prezydenta. W pierwszych wyborach krajowych w 2008 partia zajęła trzecie miejsce z wynikiem 9,4% głosów i 9 mandatami w Zgromadzeniu Narodowym. Ugrupowanie weszło w skład centrolewicowej koalicji rządowej Boruta Pahora, a jego lider objął urząd ministra szkolnictwa wyższego i nauki.
W 2009 kandydat Zaresu, Ivo Vajgl, zdobył jeden z siedmiu słoweńskich mandatów w Parlamencie Europejskim. Partia opuściła rząd w 2011. W tym samym roku w wyborach parlamentarnych z wynikiem 0,7% znalazła się poza parlamentem krajowym. W 2012 nowym liderem został Pavel Gantar, a w 2014 funkcję tę objęła Cvetka Ribarič Lasnik. Partia została rozwiązana w 2015.

</doc>
<doc id="1800054" url="https://pl.wikipedia.org/wiki?curid=1800054" title="Antoni Andrzejewicz">
Antoni Andrzejewicz

Antoni Andrzejewicz (ur. 21 maja 1837 w Kotowiecku, zm. 15 września 1907) – polski duchowny rzymskokatolicki, biskup pomocniczy gnieźnieński w latach 1890–1907.
Święcenia kapłańskie przyjął 8 lipca 1860. 23 czerwca 1890 został mianowany biskupem pomocniczym archidiecezji gnieźnieńskiej i biskupem tytularnym Philomelium. Sakrę biskupią przyjął 3 sierpnia 1890.

</doc>
<doc id="1800056" url="https://pl.wikipedia.org/wiki?curid=1800056" title="Mąkowa Polana">
Mąkowa Polana

Mąkowa Polana, czasem nazywana Polaną Monkową lub Mączkową (słow. "Monkova lúka") – duża polana w Dolinie Mąkowej w Tatrach Bielskich na Słowacji. Położona jest na wysokości ok. 900-920 m n.p.m. w środkowej części tej doliny. Przez środek polany płynie Bielski Potok, a wzdłuż niego prowadzi ze Zdziaru do polany dość dobra droga. Na polanie po północnej stronie Bielskiego Potoku znajduje się duży hotel-dom wczasowy „Magura” z 140 miejscami noclegowymi. Po przeciwnej stronie potoku, za mostkiem, znajduje się osiedle Do Mączków, na którym rodzina o nazwisku Monka osiedliła się ok. 1885 r. Od jej nazwiska pochodzi nazwa doliny i polany. Z tej części polany roztacza się dobry widok na Tatry Bielskie. W górnym, południowo-zachodnim skraju Mąkowej Polany znajduje się wylot Doliny Kępy i ujście przepływającego nią potoku Kępa do Bielskiego Potoku. Przy szlaku turystycznym stoi figurka z napisem i ławka dla turystów.
Mąkowa Polana ma maksymalną szerokość około 200 m. W jej wschodniej części, naprzeciwko hotelu „Magura” stoki leśniczówka Polana znajduje się po tatrzańskiej stronie Bielskiego Potoku, więc w obrębie Tatr. Według geograficznego podziału przyjętego przez W. Paryskiego w "Wielkiej encyklopedii tatrzańskiej" Mąkowa Polana znajduje się także w Rowie Podtatrzańskim, a dokładniej w jego części zwanej Rowem Zdziarskim.
Szlaki turystyczne.
Od Zdziaru do Mąkowej Polany prowadzi Bielska Droga pod Reglami.

</doc>
<doc id="1800057" url="https://pl.wikipedia.org/wiki?curid=1800057" title="Bertold Bruhaven">
Bertold Bruhaven

Bertold Bruhaven, także Bertoldus Bruhave, Brunhauen, Pruhauen (urodz. ?, zm. po 1302) – komtur bałgijski w latach 1288-1289, komtur ragnecki w roku 1289, komtur królewiecki w latach 1289-1302.
Życiorys.
Bertold pochodził z Austrii, najprawdopodobniej z linii rodu Bruhaven osiadłej w Steyr nieopodal Linzu. Rodzina jego związana była z ministeriałami książąt Austrii i Styrii.
Bertold Bruhaven był jedną z najwybitniejszych postaci zakonu krzyżackiego końca XIII wieku, obdarzoną dużym talentem militarno-organizacyjnym. Do Prus przybył około roku 1285. Początkowo pozostawał w otoczeniu mistrza krajowego Prus Konrada von Thierberga Młodszego. W roku 1288 źródła wymieniają go jako komtura Bałgii. Na tym stanowisku pozostawał przez rok by na chwilę stanąć na czele ragnetyńskiego konwentu. Późną wiosną 1289 roku, objął stanowisko komtura Królewca i na tym stanowisku pozostawał przez trzynaście lat. Około 1300 roku został na krótko powołany na stanowisko zastępcy mistrza krajowego Prus. Z działań przeprowadzanych przez Bertolda Bruhavena wynika niezbicie, że posiadał on władzę daleko wykraczającą poza kompetencje zwykłego komtura.
W 1296 roku, kiedy wojska Witenesa pustoszyły Inflanty samodzielnie zorganizował wyprawę na ziemie litewskie, czyniąc dowódcą łupieżczej ekspedycji ówczesnego komtura Bałgii. 
Kiedy w roku 1298 Witenes ponownie przeszedł do ofensywy w Inflantach, Bertold Bruhaven z poruczenia wielkiego mistrza Gotfryda von Hohenlohe stanął na czele zbrojnej wyprawy. Wojska krzyżackie miały dotrzeć bezpośrednio na Inflanty celem wsparcia inflanckiej gałęzi zakonu krzyżackiego w walkach z Litwinami i wewnętrzną opozycją. Wyprawa zakończyła się wielkim sukcesem wojsk zakonnych. Do zwycięskiego starcia doszło pod zamkiem Neuermühlen.

</doc>
<doc id="1800059" url="https://pl.wikipedia.org/wiki?curid=1800059" title="II bitwa pod Nepheris">
II bitwa pod Nepheris

Druga bitwa pod Nepheris – starcie zbrojne, które miało miejsce w roku 147 p.n.e.
Po stoczeniu bitwy przy porcie kartagińskim i zdobyciu po ciężkiej walce umocnień na grobli, Scypion Afrykański podjął decyzję o likwidacji armii kartagińskiej stacjonującej w Nepheris, gdzie rok wcześniej Rzymianie ponieśli porażkę w bitwie z Hasdrubalem. 
W roku 147 p.n.e. wojska rzymskie po zablokowaniu Kartaginy, i odcięciu jej obrońców od dostaw żywności i wody wyruszyły pod Nepheris, gdzie stacjonowały wojska Diogenesa. Również tutaj Scypion zablokował obóz kartagiński, po czym z częścią sił zwrócił się przeciwko mniejszym oddziałom przeciwnika w rejonie. Po zlikwidowaniu tych oddziałów, Rzymianie całymi siłami zwrócili się przeciwko Diogenesowi. W wyniku bitwy otoczeni ze wszystkich stron Kartagińczycy ponieśli klęskę. Zginęło kilka tysięcy ludzi, wielu zaś dostało się do niewoli. Upadek Nepheris znacząco wpłynął na morale obrońców Kartaginy, którzy stracili wiarę w zwycięstwo. 

</doc>
<doc id="1800060" url="https://pl.wikipedia.org/wiki?curid=1800060" title="Creag Meagaidh">
Creag Meagaidh

Creag Meagaidh – szczyt we Wzgórzach Loch Laggan, w Grampianach Centralnych. Leży w Szkocji, w regionie Highland. Jest to najwyższy szczyt Wzgórz Loch Laggan.

</doc>
<doc id="1800063" url="https://pl.wikipedia.org/wiki?curid=1800063" title="Linda Ferga">
Linda Ferga



</doc>
<doc id="1800064" url="https://pl.wikipedia.org/wiki?curid=1800064" title="Tchórz hodowlany">
Tchórz hodowlany



</doc>
<doc id="1800065" url="https://pl.wikipedia.org/wiki?curid=1800065" title="Ben Alder">
Ben Alder

Ben Alder (język szkocki gaelicki "Beinn Eallair") – szczyt we Wzgórzach Ben Alder, w Grampianach Centralnych. Leży w Szkocji, w regionie Highland, na zachód od jeziora Loch Ericht. Jest to najwyższy szczyt Wzgórz Ben Alder.

</doc>
<doc id="1800067" url="https://pl.wikipedia.org/wiki?curid=1800067" title="Zedonk">
Zedonk



</doc>
<doc id="1800069" url="https://pl.wikipedia.org/wiki?curid=1800069" title="Geal-Chàrn">
Geal-Chàrn

Geal-Chàrn – szczyt we Wzgórzach Ben Alder, w Grampianach Centralnych. Leży w Szkocji, w regionie Highland. 

</doc>
<doc id="1800070" url="https://pl.wikipedia.org/wiki?curid=1800070" title="Parafia Matki Boskiej Zwycięskiej w Chełmie">
Parafia Matki Boskiej Zwycięskiej w Chełmie

Parafia Matki Boskiej Zwycięskiej w Chełmie – parafia Kościoła Polskokatolickiego w RP, położona w dekanacie lubelsko-chełmskim diecezji warszawskiej.
Parafia została założona w 1926. Przy zakładaniu parafii pomagali socjaliści i ludowcy. Do 1947 nabożeństwa odbywały się w różnych obiektach wydzierżawionych przez wyznawców. W 1947 zakupiono z funduszu misyjnego budynek po byłym kinie, który przystosowano do potrzeb kultu. Powstała plebania i ogród. W 1952 liczyła 385 wiernych, w 1959 – 200, a w 1965 – 250 wyznawców.
Msze św. i nabożeństwa celebrowane są w niedzielę o godzinie 10:00. Przy ul. Zawadówka znajduje się niewielki dobrze utrzymany cmentarz parafialny.

</doc>
<doc id="1800071" url="https://pl.wikipedia.org/wiki?curid=1800071" title="Stob Coire Easain">
Stob Coire Easain

Stob Coire Easain – szczyt we Wzgórzach Loch Treig, w Grampianach Centralnych. Leży w Szkocji, w regionie Highland. Jest to najwyższy szczyt Wzgórz Loch Treig.

</doc>
<doc id="1800074" url="https://pl.wikipedia.org/wiki?curid=1800074" title="Gerard Soler">
Gerard Soler



</doc>
<doc id="1800075" url="https://pl.wikipedia.org/wiki?curid=1800075" title="Celaeno (gwiazda)">
Celaeno (gwiazda)

Celaeno ("16 Tauri") – gwiazda znajdująca się w gwiazdozbiorze Byka. Jest jedną z najjaśniejszych gwiazd gromady otwartej Plejad. Znajduje się około 377 lat świetlnych od Słońca.
Nazwa.
Gwiazda ta nosi tradycyjną nazwę Celaeno, wywodzącą się z mitologii greckiej. Nimfa Kelajno była jedną z siedmiu Plejad. Gwiazda jest nazywana nieoficjalnie „Zagubioną Plejadą”, co wiąże się z długą tradycją, że z siedmiu sióstr widocznych jest sześć (starożytni autorzy podają różną liczbę). Terminem tym określano także Merope i Elektrę, choć obie gwiazdy są jaśniejsze niż Celaeno i raczej nie mogły być przeoczone. Grupa robocza Międzynarodowej Unii Astronomicznej do spraw uporządkowania nazewnictwa gwiazd zatwierdziła użycie nazwy Celaeno dla określenia tej gwiazdy.
Charakterystyka.
16 Tauri to błękitna gwiazda typu widmowego B o obserwowanej wielkości gwiazdowej wynoszącej +5,46. Ekstynkcja międzygwiazdowa zmniejsza blask gwiazdy o około 0,3. Prędkość obrotu gwiazdy wokół własnej osi wynosi około 246 km/s. Jej promień jest trzykrotnie większy od słonecznego, masa to 3,7 . Choć jest sklasyfikowana jako podolbrzym, to najprawdopodobniej wciąż jeszcze prowadzi w jądrze syntezę wodoru w hel, pozostając na ciągu głównym. Temperatura fotosfery tej gwiazdy wynosi 13 200 K, w związku z czym gwiazda emituje dużo promieniowania ultrafioletowego.
Celaeno ma bliską towarzyszkę, sześciokrotnie słabszą gwiazdę, odległą o 0,0062 sekundy kątowej. Jest to najprawdopodobniej gwiazda typu widmowego A3, krążąca w odległości mniejszej niż 1 au wokół jaśniejszej gwiazdy; obieg zajmuje jej nieco mniej niż pół roku. Została ona odkryta podczas zakrycia Celaeno.

</doc>
<doc id="1800077" url="https://pl.wikipedia.org/wiki?curid=1800077" title="Stob a’ Choire Mheadhoin">
Stob a’ Choire Mheadhoin

Stob a’ Choire Mheadhoin – szczyt we Wzgórzach Loch Treig, w Grampianach Centralnych. Leży w Szkocji, w regionie Highland. 

</doc>
<doc id="1800083" url="https://pl.wikipedia.org/wiki?curid=1800083" title="Słoweńska Partia Demokratyczna">
Słoweńska Partia Demokratyczna

Słoweńska Partia Demokratyczna (słoweń. "Slovenska demokratska stranka", SDS) – słoweńska centroprawicowa, konserwatywno-liberalna i chadecka partia polityczna, działająca od 1989. Do 2003 występowała pod nazwą Socjaldemokratyczna Partia Słowenii (słoweń. "Socialdemokratska stranka Slovenije", SDSS).
Historia.
Początki SDS związane są z połączeniem się utworzonych w 1989 Socjaldemokratycznego Związku Słowenii i Słoweńskiego Związku Demokratycznego, głównych ugrupowań antykomunistycznej i niepodległościowej koalicji DEMOS. W 1992 związek podzielił się na trzy frakcje, w tym Socjaldemokratyczną Partię Słowenii, która mimo słabego wyniku wyborczego weszła w skład koalicji rządzącej.
W 1993 z kierowania ugrupowaniem zrezygnował Jože Pučnik, który do swojej śmierci (w 2003) pełnił funkcję honorowego przewodniczącego demokratów. Na czele partii stanął Janez Janša, minister obrony z okresu wojny o niepodległość. W 1994 socjaldemokraci odeszli z rządu, pozostawali w opozycji przez blisko 10 lat z wyjątkiem krótkiego epizodu z 2000, gdy współtworzyli gabinet Andreja Bajuka.
W 2003, w związku z ubieganiem się o członkostwo w Europejskiej Partii Ludowej, przyjęto nazwę Słoweńska Partia Demokratyczna. Przyjęty w tym samym roku nowy program SDS definiował ją jako partię centrową, z liberalnym programem gospodarczym i chadeckim programem społecznym. Ugrupowanie wspierało integrację Słowenii z Unią Europejską.
Po zwycięstwie w wyborach krajowych w 2004, SDS współtworzyła (wraz z Nową Słowenią, Słoweńską Partią Ludową i partią emerytów) centroprawicową koalicję rządową z Janezem Janšą na czele. W 2007 demokraci poparli kandydaturę Lojzego Peterle w wyborach prezydenckich. W wyborach w 2008 nieznacznie przegrali z Socjaldemokratami, przechodząc do opozycji. Pod koniec tego samego roku SDS powołała radę ekspertów, stanowiącą nieformalny gabinet cieni. W 2011 partia ponownie zajęła drugie miejsce, tym razem przegrywając z Pozytywną Słowenią. SDS zdołała jednak zawiązać koalicję rządową (z trzema poprzednimi koalicjantami i partią Gregora Viranta), a jej wieloletni lider po raz drugi został premierem. W 2013 po rozpadzie koalicji i zmianie rządu znalazła się w opozycji. Pozostała w niej również po wyborach z 2014 (zajęła wówczas drugie miejsce) i wyborach z 2018, w których zajęła pierwsze miejsce. W 2020 w trakcie kadencji partia powróciła do władzy, zawiązując centroprawicową koalicji z Nową Słowenią, partią emerytów oraz Partią Nowoczesnego Centrum, co umożliwiło jej przywódcy objęcie po raz trzeci stanowiska premiera. Po wyborach w 2022, w których przegrała z Ruchem Wolności, SDS powróciła do opozycji.
Wyniki wyborcze.
Wybory do Zgromadzenia Narodowego:
W wyborach do Parlamentu Europejskiego SDS w 2004 i 2009 uzyskiwała po dwa mandaty europosłów. W trakcie VII kadencji PE przypadł jej dodatkowo jeden mandat. W 2014 demokraci utrzymali trzyosobową reprezentację. W 2019 wprowadzili dwóch posłów z wspólnej listy z SLS, która łącznie uzyskała trzy miejsca w PE.

</doc>
<doc id="1800085" url="https://pl.wikipedia.org/wiki?curid=1800085" title="Michaił Swietłow">
Michaił Swietłow

Michaił Arkadjewicz Swietłow (ros. Михаил Аркадьевич Светлов, ur. 17 czerwca 1903 w Jekaterynosławie, zm. 28 września 1964 w Moskwie) – rosyjski poeta i dramaturg, autor wierszy patriotycznych, przenikniętych liryzmem, a także liryki refleksyjnej i poematów scenicznych.
Michaił Swietłow pochodził z biednej żydowskiej rodziny. Zadebiutował w 1917 roku. Od 1919 był członkiem Komsomołu. W 1920 wziął udział jako ochotnik w wojnie domowej w Rosji.
Początkowo pozostawał pod wpływem grupy „Kuznica”. Pierwszy zbiór poezji „Rielsy” ukazał się w 1923. Był autorem popularnych wierszy lirycznych, m.in.: „Grenada” (1926), „Pieśń o Kachowce” (1935), nacechowanych programowym optymizmem i adresowanych do młodzieży komsomolskiej. W latach 20. XX w. związany był z grupami literackimi Młoda Gwardia i Przełom. W latach 40. i 50. tworzył lirykę refleksyjną, a także poematy sceniczne, np. „Po 20 latach” (1940, wydanie polskie w 1950). Polski wybór poezji Swietłowa, „Grenada i inne wiersze” ukazał się w 1961.
Pochowany na Cmentarzu Nowodziewiczym w Moskwie.

</doc>
<doc id="1800086" url="https://pl.wikipedia.org/wiki?curid=1800086" title="Michaił Arkadjewicz Swietłow">
Michaił Arkadjewicz Swietłow



</doc>
<doc id="1800088" url="https://pl.wikipedia.org/wiki?curid=1800088" title="Chno Dearg">
Chno Dearg

Chno Dearg (gael. "A' Chnò Dhearg") – szczyt we Wzgórzach Loch Treig, w Grampianach Centralnych. Leży w Szkocji, w regionie Highland. 

</doc>
<doc id="1800089" url="https://pl.wikipedia.org/wiki?curid=1800089" title="Oral Celik">
Oral Celik



</doc>
<doc id="1800091" url="https://pl.wikipedia.org/wiki?curid=1800091" title="Gaweł (uczeń św. Kolumbana)">
Gaweł (uczeń św. Kolumbana)

Święty Gaweł, również Święty Gall, łac. "Gallus" (ur. ok. 550, zm. ok. 645) – irlandzki mnich, uczeń św. Kolumbana Młodszego, święty Kościoła katolickiego.
Był jednym z 12 uczniów św. Kolumbana Młodszego. Wraz z nim przybył do Francji, gdzie Kolumban założył klasztor w Luxeuil w Wogezach. Stamtąd zostali jednak wypędzeni przez królową Brunhildę za piętnowanie nadużyć władzy z jej strony. Przenieśli się wtedy do Niemiec. Około 612 Gaweł opuścił Kolumbana (który udał się do Włoch) i pozostał w Szwajcarii, gdzie wraz z uczniami prowadził surowe, pustelnicze życie, dając początek późniejszemu opactwu w 614. Kiedy zmarł biskup Konstancji, miejscowy lud i duchowieństwo zaproponowali Gawłowi przyjęcie sakry biskupiej, ten jednak odmówił. Zmarł w swojej pustelni w wieku ponad 90 lat.
Nad grobem św. Gawła w 750 św. Otmar wybudował kościół i klasztor, które dały początek rozległemu opactwu benedyktyńskiemu, a następnie miastu Sankt Gallen.
W 1353 głowa św. Gawła jako cenna relikwia została zabrana przez cesarza Karola IV i ofiarowana kościołowi św. Gawła w Pradze. Pozostałe relikwie w czasach reformacji w XVI wieku zostały częściowo zniszczone.

</doc>
<doc id="1800092" url="https://pl.wikipedia.org/wiki?curid=1800092" title="Sébastien Michaëlis">
Sébastien Michaëlis

Sébastien Michaëlis (ur. ok. 1543 w Saint-Zacharie, zm. 5 maja 1618 w Paryżu) – francuski inkwizytor i przeor zakonu Dominikanów. Jego "Histoire admirable de la possession d'une penitente" (1612) zawiera klasyfikację demonów, która przeszła do powszechnego użytku w literaturze ezoterycznej.
Jako wiceinkwizytor Awinionu w 1582 uczestniczył w procesie zakończonym skazaniem na śmierć i spaleniem 18 osób oskarżonych o czary.

</doc>
<doc id="1800093" url="https://pl.wikipedia.org/wiki?curid=1800093" title="Melissa Price">
Melissa Price

Melissa Price (ur. 20 września 1977 w Visalia) – amerykańska lekkoatletka, specjalizująca się w skoku o tyczce.
Wielokrotna mistrzyni i rekordzistka kraju, sięgała również po złote medale mistrzostw NCAA. Na arenie międzynarodowej nie osiągała znaczących sukcesów, podczas mistrzostw świata (Sewilla 1999), jako jedna z dwóch zawodniczek (obok Niemki Ryjikh) nie zaliczyła żadnej wysokości i nie została sklasyfikowana.

</doc>
<doc id="1800096" url="https://pl.wikipedia.org/wiki?curid=1800096" title="Zachodnie Xia">
Zachodnie Xia



</doc>
<doc id="1800099" url="https://pl.wikipedia.org/wiki?curid=1800099" title="Cień Księżyca">
Cień Księżyca

Cień Księżyca lub Jaskinia w Horwackim Wierchu (słow. "Mesačný tieň") – jaskinia w słowackich Tatrach Wysokich, w masywie Szerokiej Jaworzyńskiej ("Široká"). Jest to w chwili obecnej najdłuższa znana jaskinia całych Tatr. Jej otwór znajduje się na wysokości 1758 m n.p.m. w górnej części Doliny Spismichałowej ("Spišmichalova dolina"), na południowo-zachodnim zboczu Horwackiego Wierchu ("Horvátov vrch"), nieco na wschód od otworu Jaskini Spismichałowej.
Niepozorny, zarośnięty trawą otwór wejściowy o rozmiarach 1 × 0,5 m odkryli 26 czerwca 2004 roku Igor Pap i Branislav Šmída ze Speleoklubu Uniwersytetu Komeńskiego w Bratysławie. Po pokonaniu początkowego 4-metrowego ciasnego komina dotarli do 25-metrowej studni, na której dnie panował wyraźny przewiew powietrza, świadczący o istnieniu dalszych partii jaskini. Kolejne wyprawy doprowadziły do odkrycia i pokonania systemu zacisków prowadzących na głębokość 52 metrów, gdzie w labiryncie wielkich bloków udało się znaleźć dalszą drogę w głąb jaskini. Do końca września 2004 roku odkryto około 2,5 km korytarzy.
Ekspedycje do jaskini w kolejnych latach doprowadziły do zejścia na głębokość 441 m do syfonu „Medúzka”, a po jego pokonaniu do osiągnięcia -451 m (jest to aktualna głębokość Cienia Księżyca). Równocześnie odkrywano rozległy labirynt podziemnych sal, korytarzy, studni i meandrów, zwiększając długość poznanych ciągów systemu. Po kilku latach eksploracji jaskinia awansowała na pierwsze miejsce w rankingu najdłuższych tatrzańskich jaskiń, przewyższając pod tym względem system Jaskini Wielkiej Śnieżnej. Aktualna sumaryczna długość znanych korytarzy wynosi 34 085 m. Jest to równocześnie druga pod względem długości (po systemie Jaskiń Demianowskich w Niżnych Tatrach) i trzecia pod względem głębokości (po systemie Hipmanových jaskýň w Niżnych Tatrach i Jaworzynce w Tatrach Wysokich) jaskinia Słowacji. Jej eksploracja jest jeszcze daleka od zakończenia. Speleolodzy szukają też potencjalnych innych otworów jaskini na powierzchni, zwłaszcza w Dolinie Szerokiej, pod którą znajduje się większość korytarzy.
W Cieniu Księżyca panuje stale niska temperatura (3-4 °C) i blisko 100-procentowa wilgotność względna. Jaskinia pozbawiona jest szaty naciekowej. Niektóre partie są bardzo obszerne: sale osiągają wymiary 80 × 40 m i wysokość 15-20 m (sala „Tatra Open”), studnie głębokość do 156 m („komín Adri”), a meandry utworzone przez płynące tam niegdyś podziemne rzeki – w przekroju do 4 × 10 m.
Jaskinia powstawała w okresach międzylodowcowych (interglacjałach) wskutek działania wód pochodzących z topiących się lodowców i pól firnowych. Procesy kształtujące jaskinię zachodzą również współcześnie. Pod wpływem grawitacji i wstrząsów sejsmicznych w niektórych miejscach co jakiś czas od stropu odpadają bloki skalne. Na przełomie lat 2009/2010 spory obryw (ok. 100 m³) zdewastował obóz speleologów na głębokości 260 metrów, niszcząc trzy z czterech pozostawionych tam namiotów.
Odkrywcy jaskini nadali jej poetycką nazwę Cień Księżyca. Według Józefa Nyki, jest ona niezgodna z tradycjami nazewnictwa tatrzańskiego, stosuje on więc nazwę „Jaskinia w Horwackim Wierchu”.

</doc>
<doc id="1800101" url="https://pl.wikipedia.org/wiki?curid=1800101" title="Jaskinia w Horwackim Wierchu">
Jaskinia w Horwackim Wierchu



</doc>
<doc id="1800106" url="https://pl.wikipedia.org/wiki?curid=1800106" title="Nowożeńcy (film)">
Nowożeńcy (film)

Nowożeńcy (tyt. oryg. "Just Married") – komedia romantyczna zrealizowana w 2003 roku z udziałem Ashtona Kutchera i Brittany Murphy.
Film opowiada o młodym małżeństwie wybierającym się w podróż poślubną do Europy. Tam, zdarza im się wiele przykrych jak i śmiesznych wypadków. Po pewnym czasie spotykają tam Petera, byłego chłopaka Sary (Brittany Murphy), którego wysłali jej rodzice, którzy nie uznają związku i chcą doprowadzić do rozpadu małżeństwa.

</doc>
<doc id="1800112" url="https://pl.wikipedia.org/wiki?curid=1800112" title="Beinn Udlamain">
Beinn Udlamain

Beinn Udlamain – szczyt w paśmie West Drumochter, w Grampianach Centralnych. Leży w Szkocji, w regionie Highland. Jest to najwyższy szczyt West Drumochter.

</doc>
<doc id="1800113" url="https://pl.wikipedia.org/wiki?curid=1800113" title="Jeunesses Musicales w Polsce">
Jeunesses Musicales w Polsce

Polska sekcja Jeunesses Musicales powstała w latach 60. XX wieku i przez niemal 30 lat była najważniejszą polską instytucją działającą na rzecz rozwoju młodych ludzi poprzez muzykę.
 (Międzynarodowa Federacja Młodzieży Muzycznej) założono w 1945 roku w Belgii. JMI jest międzynarodową organizacją zajmującą się muzyką i młodzieżą muzyczną pod patronatem UNESCO. Jest to największe i najbardziej znaczące stowarzyszenie muzyczne, pod parasolem którego realizowane są projekty społeczne i artystyczne w niemal 80 krajach świata. 
W Polsce przez wiele lat stowarzyszenie było niezwykle ważną instytucją życia muzycznego. Wywodzi się spośród jego członków wielu wybitnych i znanych dziś muzyków, profesorów i przedstawicieli branży muzycznej. Jego honorowym prezydentem był Witold Lutosławski. Stowarzyszenie organizowało festiwale, kursy, warsztaty oraz inicjowało powstanie wielu zespołów instrumentalnych i wokalnych. W latach 90. stowarzyszenie znacznie ograniczyło działalność, aż wreszcie zanikła ona zupełnie. Upadek wynikał z nowej rzeczywistości po 1989 roku, wymuszającej nowe formy finansowania takich jak ta organizacji.
Od kwietnia 2012 w Polsce od nowa działa sekcja Jeunesses Musicales. Organizacja funkcjonuje pod nazwą Nowe Stowarzyszenie Jeunesses Musicales Poland i jest oficjalnym przedstawicielem sieci JMI w Polsce, akredytowanym przez Walne Zgromadzenie Członków które odbyło się w Weikersheim w lipcu 2012 roku. Głównymi statutowymi priorytetami organizacji są: edukacja muzyczna zawodowych muzyków i amatorów, promocja i produkcja wydarzeń muzycznych w przestrzeni miejskiej, animacja kulturalna społeczności lokalnych i wpływanie na zmiany społeczne poprzez muzykę.

</doc>
<doc id="1800114" url="https://pl.wikipedia.org/wiki?curid=1800114" title="Herb gminy Koszęcin">
Herb gminy Koszęcin

Herb gminy Koszęcin przedstawia w polu błękitnym postać bosego kuźnika o brodzie i włosach złotych, spodniach i koszuli srebrnych oraz fartuchu złotym, trzymającego w prawicy młotek metalurgiczny o srebrnym obuchu i czarnym trzonku, zaś w wyciągniętej lewicy, na dłoni, dzban złoty.
Symbolika.
Herb nawiązuje do osoby Walentego Roździeńskiego, metalurga i kuźnika żyjącego w XVI i XVII wieku, który właśnie w Koszęcinie tworzył swoje dzieło - traktat hutniczy "". Pierwowzorem postaci w herbie jest rycina "Własny konterfekt abo wyobrażenie żywota kuźniczego", pochodząca z dzieła. Błękit i złoto w herbie nawiązują do barw herbowych Górnego Śląska, a także powiatu lublinieckiego.
Historia herbu.
Pierwotnie gmina używała herbu zapożyczonego z dawnej pieczęci Koszęcina, przedstawiającej piłę. Pieczęć ta zachowała się przy dokumencie z 16 stycznia 1723 roku. Herb w takiej formie został odrzucony przez Komisję Heraldyczną. Drugą propozycją, opracowaną przez dr Małgorzatę Kaganiec i Romualda Kubiciela było umieszczenie w polu błękitnym zamku srebrnego z kluczem wiolinowym złotym w bramie, obok kosy ostrzem w dół i prawo i kłosa złotego. Godła miały nawiązywać do nazwy gminy (kosa), koszęcińskiego zamku, Zespołu Pieśni i Tańca "Śląsk" (klucz wiolinowy) i rolnictwa (kłos). Również ten projekt odrzucono. Najnowszą propozycję, autorstwa dr Małgorzaty Kaganiec, komisja heraldyczna zaakceptowała uchwałą nr 164-1248/O/2009 z dnia 26 czerwca 2009. 
Po uzyskaniu pozytywnej opinii, herb został przyjęty przez gminą uchwałą z dnia 20 sierpnia 2009.

</doc>
<doc id="1800126" url="https://pl.wikipedia.org/wiki?curid=1800126" title="Venatio">
Venatio

Venatio (łac. "polowanie") – forma rozrywki organizowanej w rzymskich amfiteatrach polegającej na polowaniu i zabijaniu dzikich zwierząt. 
Dzikie drapieżniki sprowadzano do Rzymu z głębi cesarstwa rzymskiego. Venatio odbywały się w godzinach porannych przed główną atrakcją dnia – popołudniowymi pojedynkami gladiatorów. Organizowano je na Forum Romanum, Saepta Julia i w Circus Maximus, chociaż żadne z tych miejsc nie mogło zapewnić tłumom widzów ochrony przed wystawianymi dzikimi zwierzętami.
Podejmowano specjalne środki ostrożności dla zapobieżenia ucieczce zwierząt z areny – montowano barierki i kopano rowy. Bardzo nielicznym zwierzętom udawało się przeżyć venatio, choć czasem ofiarą padał też bestiarius – gladiator wyszkolony do walki ze zwierzętami. Nawet tysiąc dzikich zwierząt mogło zginąć w ciągu jednego dnia. Podczas igrzysk zorganizowanych przez cesarza Trajana z okazji objęcia władzy zostało zabitych ok. 9000 zwierząt.
Wykorzystywane w venatio zwierzęta były na ogół dzikimi drapieżnikami, chociaż zdarzały się wyjątki. Popularne były lwy, tygrysy, słonie, niedźwiedzie, jelenie, dzikie kozy, psy i wielbłądy. Niektóre zwierząta tresowano, by zamiast walczyć pokazywały sztuczki.
Najpopularniejszy ze względu na nieokiełznaną dzikość był lew. Juliusz Cezar użył w Circus Maximus 400 lwów sprowadzonych głównie z północnej Afryki i Syrii. Egzotyczność zwierząt zwiększała atrakcyjność tych widowisk. Wyobrażenie lwa jako symbolu dzikości funkcjonowało nie tylko na arenie – rzeźby przedstawiające lwa pożerającego swą ofiarę umieszczano też na nagrobkach jako symbol tragicznej śmierci.
Pozyskiwanie zwierząt z odległych zakątków imperium było świadectwem bogactwa i władzy okazywanym przez cesarza wobec mieszkańców Rzymu, a także dowodem zwierzchnictwa imperium nad światem ludzi i zwierząt. Dla wielu Rzymian była to również szczególna okazja obejrzenia egzotycznych zwierząt.

</doc>
<doc id="1800127" url="https://pl.wikipedia.org/wiki?curid=1800127" title="Policyjny Batalion SS Ostland">
Policyjny Batalion SS Ostland



</doc>
<doc id="1800128" url="https://pl.wikipedia.org/wiki?curid=1800128" title="Anna Ignatowicz-Glińska">
Anna Ignatowicz-Glińska

Anna Ignatowicz–Glińska (ur. 26 maja 1968 w Warszawie) – polska kompozytorka.
Improwizacji fortepianowej uczyła się w szkole średniej pod kierunkiem Szabolcsa Esztényiego. Studiowała kompozycję u Włodzimierza Kotońskiego (dyplom w 1996) oraz improwizację fortepianową pod kierunkiem Szabolcsa Esztényi'ego w Akademii Muzycznej w Warszawie.
Jej utwory wykonywane były na festiwalach Warszawska Jesień w Warszawie, Musica Polonica Nova we Wrocławiu, Poznańskiej Wiośnie Muzycznej, Jeunesses Musicales w Polsce w Kielcach, Festiwalu Muzyki Organowej "Conversatorium" w Legnicy, "Laboratorium Muzyki Współczesnej" w Białymstoku, Forum Młodych Kompozytorów w Krakowie, Forum im. Witolda Lutosławskiego w Warszawie, Międzynarodowych Warsztatach Perkusyjnych w Bydgoszczy, Międzynarodowym Forum Perkusji w Żaganiu, na Warszawskich Spotkaniach Muzycznych.
Za granicą kompozycje prezentowane były we Francji, w Czechach, Austrii, Niemczech, Stanach Zjednoczonych i Chinach.
Anna Ignatowicz-Glińska jest członkiem Związku Kompozytorów Polskich, ZAiKS, Polskiego Stowarzyszenia Muzyki Elektroakustycznej oraz Stowarzyszenia Pedagogów i Miłośników Rytmiki.
Wykłada instrumentację, propedeutykę kompozycji i czytanie partytur w Akademii Muzycznej w Warszawie oraz improwizację i propedeutykę kompozycji w Zespole Szkół Muzycznych nr 4 im. Karola Szymanowskiego w Warszawie. Publikuje w Zeszytach Naukowych Akademii Muzycznej "Ruchu Muzycznym" i "Życiu Muzycznym".

</doc>
<doc id="1800130" url="https://pl.wikipedia.org/wiki?curid=1800130" title="Tomasz Machała">
Tomasz Machała

Tomasz Machała (ur. 26 kwietnia 1978 w Warszawie) – polski dziennikarz i menedżer w spółkach mediowych.
Życiorys.
Studiował w Instytucie Stosowanych Nauk Społecznych Uniwersytetu Warszawskiego.
Od 1997 współpracownik Super FM. Od 1998 asystent, wydawca i prowadzący serwisy informacyjne Radia Eska. Od 2000 reporter w Sekcji Polskiej BBC w Warszawie. Od 2001 reporter w TVN24. Dla stacji relacjonował najważniejsze wydarzenia polityczne. Od października 2004 do grudnia 2011 reporter "Wydarzeń" w telewizji Polsat. Zajmował się tematyką polityczną.
Od czerwca 2008 do grudnia 2011 prowadził "Poranne Graffiti" w Polsat News. Od 2010 współpracował z tygodnikiem „Wprost”. Przed wyborami prezydenckimi 2010 założył portal publicystyczno-informacyjny Kampania na żywo. Od 2012 współpracował z tygodnikiem „Newsweek Polska”.
Od 2011 do października 2016 był redaktorem naczelnym serwisu internetowego NaTemat.pl i prezesem spółek kontrolujących grupę. W listopadzie 2016 został dyrektorem zarządzającym segmentów wiadomości i biznes w Grupie Wirtualna Polska. Od lutego 2017 był wiceprezesem Wirtualnej Polski ds. wydawniczych; podlegały mu wszystkie redakcje. Od kwietnia 2018 nadzorował także departament rozwoju produktu wydawniczego oraz telewizję WP. W styczniu 2020 powrócił do prowadzenia programu publicystycznego "Graffiti" w Telewizji Polsat i Polsat News. 6 lutego 2020 został odwołany z funkcji redaktora naczelnego portalu internetowego Wirtualna Polska. W 2020 zakończył pracę jako prowadzący "Graffiti" w Polsat News i "Gościa Wydarzeń" w Polsat News i Polsacie. Został prezesem spółki Netwizor zarządzającej usługą WP Pilot. Na skutek zmian w strukturze Wirtualnej Polski zakończył pracę nad WP Pilot i od 2021 został prezesem agregatora ofert turystycznych Nocowanie.pl.
Życie prywatne.
Jest synem posłanki PO Joanny Fabisiak.
Kontrowersje.
W styczniu 2020 portal OKO.press opublikował tekst, w którym opisał współpracę Wirtualnej Polski z ministerstwem sprawiedliwości. Miała ona polegać m.in. na cenzurze i blokowaniu artykułów krytycznych wobec Zbigniewa Ziobry oraz pisaniu pod fikcyjnymi nazwiskami tekstów wspierających ministerstwo. Zarówno Tomasz Machała, jak i Wirtualna Polska Media zaprzeczyli zarzutom. W rezultacie prac wewnętrznej komisji ds. wyjaśnienia zarzutów OKO.Press, został odwołany z funkcji redaktora naczelnego i wiceprezesa WP Media.

</doc>
<doc id="1800134" url="https://pl.wikipedia.org/wiki?curid=1800134" title="Marie Poissonnier">
Marie Poissonnier

Marie Poissonnier (ur. 4 maja 1979 w Clermont-Ferrand) – francuska lekkoatletka specjalizująca się w skoku o tyczce.
Osiągnięcia.
Poissonnier dwukrotnie reprezentowała Francję podczas igrzysk olimpijskich. Oba starty (Sydney 2000 &amp; Ateny 2004) kończyła na eliminacjach zajmując odpowiednio 18. i 31. miejsce.

</doc>
<doc id="1800139" url="https://pl.wikipedia.org/wiki?curid=1800139" title="Aurum (album)">
Aurum (album)

Aurum – ósmy album studyjny polskiej grupy muzycznej Closterkeller. Wydawnictwo ukazało się 5 października 2009 roku nakładem wytwórni muzycznej Universal Music Polska.
Nagrania odbyły się w Izabelin Studio na przełomie czerwca i lipca 2009 roku we współpracy z Piotrem Zygo, który współpracował z takimi wykonawcami jak Kasia Kowalska, Hunter, Wilki czy Perfect.
Wydawnictwo było promowane podczas trasy koncertowej Abracadabra Aurum Tour 2009 w Polsce. Koncerty Closterkeller poprzedziły występy grupy The Chilloud. W lutym 2010 roku płyta uzyskała nominację do nagrody polskiego przemysłu fonograficznego Fryderyka w kategorii: wydawnictwo specjalne – najlepsza oprawa graficzna.
Nagrania dotarły do 15. miejsca listy OLiS.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1800140" url="https://pl.wikipedia.org/wiki?curid=1800140" title="Parafia św. Józefa w Claremont">
Parafia św. Józefa w Claremont

Parafia św. Józefa w Claremont (ang. "St. Joseph's Parish") – parafia rzymskokatolicka położona w Claremont, New Hampshire, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Ustanowiona w 1922 roku. Parafia została dedykowana św. Józefowi.

</doc>
<doc id="1800141" url="https://pl.wikipedia.org/wiki?curid=1800141" title="Parafia św. Stanisława Biskupa i Męczennika w Nashua">
Parafia św. Stanisława Biskupa i Męczennika w Nashua

Parafia św. Stanisława Biskupa i Męczennika w Nashua (ang. "St. Stanislaus Bishop &amp; Martyr's Parish") – parafia rzymskokatolicka położona w Nashua, New Hampshire, Stany Zjednoczone.
Była jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Ustanowiona w 1908 roku. Parafia została dedykowana św. Stanisławowi.
Parafia została połączona z parafią "St Aloysius of Gonzaga" w 2002 roku. Wszystkie dokumenty parafii św. Stanisława zostały przeniesione do parafii "St Aloysius of Gonzaga".

</doc>
<doc id="1800142" url="https://pl.wikipedia.org/wiki?curid=1800142" title="RaNae Bair">
RaNae Bair

RaNae Bair (ur. 9 marca 1943 w San Diego, zm. 23 stycznia 2021 w San Diego) – amerykańska lekkoatletka, która specjalizowała się w rzucie oszczepem.
Dwukrotna uczestniczka igrzysk olimpijskich – Tokio 1964 (nie awansowała do finału) oraz Meksyk 1968 (11. miejsce). W 1967 roku zdobyła złoty medal uniwersjady oraz srebrny igrzysk panamerykańskich. Rekord życiowy: 59,82 (1967).

</doc>
<doc id="1800150" url="https://pl.wikipedia.org/wiki?curid=1800150" title="Socjaldemokratyczna Partia Andory">
Socjaldemokratyczna Partia Andory

Socjaldemokratyczna Partia Andory ("Partit Socialdemòcrata") – socjaldemokratyczna partia polityczna w Andorze. PSA została założona w 2000 roku, a w wyborach parlamentarnych 4 marca 2001 odniosła zwycięstwo uzyskując 30,0% ważnie oddanych głosów co przełożyło się na 6 z 28 miejsc w Radzie Generalnej. Podczas wyborów parlamentarnych 24 kwietnia 2005 partia poprawiła swój wynik wyborczy zdobywając 38,1% społecznego poparcia i 11 z 28 miejsc jednak została opozycją wobec rządu Liberalnej Partii Andory. W ostatnich wyborach powszechnych, które odbyły się 26 kwietnia 2009 PSA odniosła spektakularne zwycięstwo wyborcze w 6 miejscach na krajowej liście i w 4 z 7 parafii zdobywając w sumie 45,03% głosów i 14 z 28 miejsc w tutejszym parlamencie. Jej lider Jaume Bartumeu objął wówczas urząd szefa rządu.
We wcześniejszych wyborach parlamentarnych 3 kwietnia 2011 zdobyła 6 mandatów i znalazła się w opozycji.

</doc>
<doc id="1800151" url="https://pl.wikipedia.org/wiki?curid=1800151" title="SsangYong Chairman">
SsangYong Chairman

SsangYong Chairman – samochód osobowy klasy luksusowej produkowany pod południowokoreańską marką SsangYong w latach 1997 – 2017.
Pierwsza generacja.
SsangYong Chairman I został zaprezentowany po raz pierwszy w 1997 roku.
Chairman pojawił się w ofercie SsangYonga jako kolejny model opracowany we współpracy z Daimlerem-Benzem, niebędący jednak jak inne modele producenta SUV-ami, lecz topową, luksusową limuzyną. Samochód wykorzystał platformę, a także jednostki napędowe i układ napędowy Mercedesa-Benza 124, nawiązując jednocześnie stylistycznie do modelu Klasa S charakterystycznymi poziomymi wyżłobieniami w tylnych lampach.
Zmiana nazwy.
Po tym, jak w grudniu 1997 roku Daewoo Motors przejęło SsangYonga, cała ówczesna oferta producenta zmieniła nazwę na markę nowego właściciela. W ten sposób, limuzyna oferowana była przez kolejne 8 lat jako Daewoo Chairman.
We wrześniu 1999 roku grupa wyselekcjonowanych dealerów Daewoo rozpoczęła dystrybucję Chairmana w Polsce. Limuzyna oferowana była w dwóch wersjach nadwozia, standardowej CM600S lub wydłużonej CM600L. Przez około dwa lata sprzedano 64 egzemplarze, z czego kilka sztuk zostało zmontowanych w Daewoo-FSO.
Restylizacje.
W 2005 roku SsangYong powrócił do oferowania Chairmana pod własną marką, przeprowadzając jednocześnie obszarną restylizację nadwozia. Pojawił się nowy wygląd pasa przedniego z większą, chromowaną atrapą chłodnicy, a także węższe i smuklejsze reflektory z nowym układem soczewek. Zmodyfikowano także tylną część nadwozia, gdzie pojawiły się jednoczęściowe lampy, a tablicę rejestracyjną przeniesiono na zderzak.
Pomimo prezentacji drugiej generacji Chairmana w 2008 roku, pierwsze wcielenie pozostało w równoległej produkcji, przechodząc jeszcze jedną restylizację w 2011 roku. Przyniosła on jeszcze większy, chromowany wlot powietrza, a także większe reflektory, dwuczęściowe lampy tylne i ponownie umieszczoną na klapie bagażnika tablicę rejestracyjną.
Druga generacja.
SsangYong Chairman II został zaprezentowany po raz pierwszy w 2008 roku.
Druga generacja Chairmana przeszła obszerną metamorfozę w stosunku do poprzednika, zyskując bardziej nowocześniejszą, bardziej zaokrągloną i smuklejszą sylwetkę, a także większe i przestronniejsze nadwozie. SsangYong zdecydował się nadać swojej limuzynie bardziej unikalny charakter, stroniąc już od podobieństw do Mercedesa, nawiązując bezpośrednio do prototypu SsangYong WZ Concept w 2007 roku.
W przeciwieństwie do stylizacji nadwozia, projektem deski rozdzielczej producent realizował schematy ze sztandarowych limuzyn europejskich producentów, z dużym ekranem dotykowym do sterowania systemem multimedialnym, a także masywną, rozbudowaną konsolą centralną wzbogaconą wykończeniem z drewna i skóry.
Z ceną 100 milionów wonów, Chairman drugiej generacji był najdroższym samochodem sprzedawanym wówczas w Korei Południowej. W przeciwieństwie do poprzednika, druga generacja Chairmana nie była już oferowana w europejskiej sieci dealerskiej.
Chiny.
W 2009 roku chiński koncern SAIC, który zarządzał wówczas SsangYongiem, planował wprowadzić do sprzedaży Chairmana drugiej generacji także na rynku chińskim pod marką Roewe jako Roewe R95. Powstała jednak tylko wyprodukowana w 2008 roku krótka próbna seria egzemplarzy odróżniających się charakterystyczną chromowaną atrapą chłodnicy, a projekt nie doczekał się realizacji.
Lifting.
W kwietniu 2012 roku Chairman drugiej generacji przeszedł gruntowną restylizację nadwozia, zyskując przestylizowany kształt zderzaków, większą atrapę chłodnicy i większe reflektory. Ponadto, pojawiły się też większe, dwuczęściowe lampy tylne obejmujące także klapę bagażnika.
Koniec produkcji.
Po 20 latach obecności na rynku, limuzyna Chairman została wycofana z produkcji bez bezpośredniego następcy w 2017 roku, którego opracowanie wykluczono już w 2015 roku. Odtąd SsangYong stał się producentem oferującym wyłącznie SUV-y.

</doc>
<doc id="1800154" url="https://pl.wikipedia.org/wiki?curid=1800154" title="Miranda Bailey (postać)">
Miranda Bailey (postać)

Miranda Bailey – fikcyjna postać, jedna z bohaterów serialu "Chirurdzy" stacji ABC. Grana przez Chandrę Wilson, a stworzona przez Shondę Rhimes. Pracuje w Seattle Grace Hospital od początku serialu jako rezydentka chirurgii ogólnej.
Historia postaci.
Miranda Bailey z początku jest zimna i brak jej współczucia. Po narodzinach syna, Williama George'a Baileya Jonesa, Bailey zmienia się w pełną uczuć i współczucia kobietę. Trwała przy Cristinie podczas jej problemów z ciążą oraz przy Izzie, gdy przechodziła chemioterapię.
Jest jednym z najlepszych rezydentów, jak i chirurgów Seattle Grace Hospital.
Od połowy drugiego, aż po trzeci sezon, Miranda zmagała się z problemami: jednoczesnego bycia rodzicem oraz chirurgiem. Jej profesjonalizm oraz powszechne zaufanie zostało załamane, podczas gdy jedna z jej stażystek, Izzie, aby pomóc swemu narzeczonemu, Denny'emu Duquette'owi, przecięła kabel LVAD. Miranda czuła, że nie panuje już nad swoimi stażystami i to wszystko jej wina. Złudzona, jak niewiele może pomóc pacjentom jako chirurg, otwiera, wraz z Izzie, przychodnię im. Denny'ego Duquette'a w połowie trzeciego sezonu, która stała się jej priorytetem.
Podczas czwartego sezonu, gdy to Callie została wybrana na szefa rezydentów, Miranda postanowiła pomóc koleżance, która obecnie przechodziła kryzys w swoim małżeństwie. Szef zauważył co się święci, zdegradował Callie i oddał stanowisko Mirandzie, która była tym faktem zaszczycona do tego stopnia, że popłakała się przed szefem. W czwartym sezonie Bailey pomogła rasiście, który wyraźnie nie był zadowolony, że Miranda jest ciemnej karnacji i przeprowadziła na nim operację. Kończąc, zaszyła brzuch pacjenta tak, aby wytatuowana na nim swastyka straciła swój kształt. Powiedziała również, że nie życzy sobie więcej nazywania jej Kapo.
Miranda przedkładając swoją karierę ponad małżeństwo, doprowadziła najpierw do separacji, a później do rozwodu. W piątym sezonie, dowiadując się od Cristiny o raku Izzie, Miranda postanawia natychmiast pomóc swojej dawnej stażystce. Po udanej operacji Miranda postanawia spróbować swoich sił w pediatrii, co wyraźnie nie podoba się szefowi. Twierdzi, że marnuje ona swój potencjał. Bailey ostatecznie rezygnuje z pediatrii i zostaje z powrotem na chirurgii ogólnej.
Na początku szóstego sezonu zostaje specjalistą na chirurgii ogólnej. Próbuje również stworzyć związek z Benem Warrenem – anestezjologiem z Mercy West. W czasie napadu Gary'ego Clarka mówi mu, że jest pielęgniarką, aby ocalić życie. Następnie, wspólnie z pacjentką – Mary Portman, próbuje ratować swojego rezydenta – Charlesa Percy'ego. Umierając, Percy prosi Bailey, by powiedziała Reed Adamson, że ją kocha.
W siódmym sezonie Bailey kończy związek z Benem, gdyż nie jest na to teraz gotowa. Pomaga również Cristinie wrócić do operowania. Wkrótce potem do szpitala trafia Mary Portman na prostą operację, po której umiera. Był to potworny cios dla Mirandy. Zaczyna związek z pielęgniarzem, Eli Lloydem.
W ósmym sezonie, po kłótni z Benem, rozstaje się z pielęgniarzem.
W dziewiątym sezonie bierze ślub z Benem Warrenem. Pozostają w związku na odległość, ponieważ Ben zaczyna nową specjalizację w Los Angeles. Okazuje się także, że Bailey jest nosicielką bakterii gronkowca przez co traci trzech pacjentów operowanych przez siebie. Po wyleczeniu nadal nie może się przełamać i zacząć operować. Udaje jej się to, dopiero gdy ratuje życie Meredith po porodzie. Na jej cześć Meredith nazywa swojego synka Bailey Sheperd.
W kolejnych sezonach jej mąż Warren rezygnuje ze stażu w Los Angeles i wraca do Seattle, dostaje się na staż chirurgiczny w Grey Sloan Memorial. Tym samym jest bliżej żony. Miranda zmienia się pod wpływem męża – staje się bardziej uczuciowa i łagodniejsza. Po odejściu Christiny walczy z Aleksem Karevem o jej miejsce w zarządzie szpitala i wygrywa. Po rezygnacji Owena Hunta z funkcji szefa oddziału zostaje nową kandydatką na to stanowisko.

</doc>
<doc id="1800157" url="https://pl.wikipedia.org/wiki?curid=1800157" title="Tivadar Kosztka Csontváry">
Tivadar Kosztka Csontváry

Tivadar Kosztka Csontváry (IPA: [], właśc. Kosztka Mihály Tivadar, ur. 5 lipca 1853 w Kisszeben, zm. 20 czerwca 1919 w Budapeszcie) – węgierski malarz, symbolista, z wykształcenia farmaceuta.
Jak sam twierdził, w słoneczne przedpołudnie 13 października 1880 doświadczył mistycznej wizji. Usłyszał głos mówiący mu, że zostanie wielkim malarzem, większym niż Rafael. Odbył podróże po Europie, m.in. zwiedził Watykan. Po powrocie znowu pracował w zawodzie aptekarskim, zbierając pieniądze na dalsze podróże. W 1890 wyruszył w kolejną podróż. Zwiedził Paryż, Dalmację, Włochy, Grecję, Liban, Palestynę, Egipt, Syrię i malował obrazy. Największe jego dzieła powstały między 1903 a 1909. Wystawiał swoje prace w Europie Zachodniej, gdzie spotkał się z pewnym uznaniem. W swojej ojczyźnie uważany był za dziwaka, po części z powodu ekscentrycznych jak na swoje czasy przekonań (był wegetarianinem, abstynentem, pacyfistą).
Zmarł w samotności i biedzie, chorował psychicznie.
O życiu twórcy opowiada ostatni film Zoltána Huszárika "Csontváry" (1980). W 1982 opublikowano autobiografię malarza.

</doc>
<doc id="1800159" url="https://pl.wikipedia.org/wiki?curid=1800159" title="Kierzków (Radom)">
Kierzków (Radom)

Kierzków – dzielnica Radomia, dawniej wieś.
Znajduje się za Kozią Górą, usytuowana wzdłuż drogi krajowej nr 12. W większości niska zabudowa. Na Kierzków można dojechać autobusami linii numer 8, 5 oraz "W".
Wieś notowana już w XV wieku, jako gniazdo rodowe licznej w następnych wiekach rodziny Kierzkowskich herbu Krzywda. Z Kierzkowa wywodziła się linia rodziny Kochanowskich, pochodząca od Andrzeja (syna Dominika z Kochanowa), który był stryjecznym dziadkiem Jana Kochanowskiego, zaś w Kierzkowie osiadł na przełomie XV i XVI wieku. Prywatna wieś szlachecka "Kieszków", położona była w drugiej połowie XVI wieku w powiecie radomskim województwa sandomierskiego.
Wierni Kościoła rzymskokatolickiego należą do parafii św. Stanisława w Cerekwi.

</doc>
<doc id="1800164" url="https://pl.wikipedia.org/wiki?curid=1800164" title="Rodnô zemia">
Rodnô zemia

Rodnô zemia – cotygodniowy magazyn telewizyjny TVP3 Gdańsk dla mniejszości kaszubskiej, emitowany od 21 lipca 1990 do 2010 roku w języku kaszubskim.
O programie.
Program podejmował szeroko rozumianą tematykę życia społeczności kaszubskiej, prezentując jej kulturę, język, gospodarkę i obyczaje. W programie znajdowały swoje miejsce również relacje z aktualnych wydarzeń kulturalnych (festiwale pieśni, jarmarki, spektakle teatralne) i oświatowych, wywiady z naukowcami i działaczami kaszubskimi oraz prezentacje lokalnych atrakcji turystycznych oraz historii i sztuki ludowej Kaszub. Program nie posiadał polskiego tytułu; można go przetłumaczyć – z języka kaszubskiego „Rodnô zemia” to w języku polskim „Ziemia ojczysta” względnie „Ziemia rodzinna”. Tytuł ten został zaczerpnięty z wiersza najwybitniejszego poety kaszubskiego Jana Trepczyka.
Redaktorami programu byli Izabella Trojanowska, Artur Jabłoński, Eugeniusz Pryczkowski. Przy emisji współpracowali również Jerzy Stachurski oraz Tomasz Fopke. 

</doc>
<doc id="1800166" url="https://pl.wikipedia.org/wiki?curid=1800166" title="Joanna Jugan">
Joanna Jugan

Jeanne Jugan, "Marie de la Croix" - Maria od Krzyża (ur. 25 października 1792 w Cancale we Francji, zm. 29 sierpnia 1879 w Saint-Pern) – francuska zakonnica katolicka.
Pochodząca z wielodzietnej rodziny Józefa i Marii Jugan urodziła się jako szóste z ośmiorga ich dzieci. Była założycielką zgromadzenia Małych sióstr ubogich. W 1879 papież Leon XIII zatwierdził konstytucję dla Małych sióstr ubogich. Jeanne Jugan zmarła mając 86 lat w opinii świętości.
Została beatyfikowana przez papieża Jana Pawła II 3 października 1982 w Watykanie, a kanonizowana przez Benedykta XVI 11 października 2009 tamże.

</doc>
<doc id="1800169" url="https://pl.wikipedia.org/wiki?curid=1800169" title="Sgairneach Mhòr">
Sgairneach Mhòr

Sgairneach Mhòr – szczyt w paśmie West Drumochter, w Grampianach Centralnych. Leży w Szkocji, w regionie Highland. 

</doc>
<doc id="1800170" url="https://pl.wikipedia.org/wiki?curid=1800170" title="A’ Mharconaich">
A’ Mharconaich

A’ Mharconaich (wymowa gaelicka: []) – szczyt w paśmie West Drumochter, w Grampianach Centralnych. Leży w Szkocji, w regionie Highland. 

</doc>
<doc id="1800171" url="https://pl.wikipedia.org/wiki?curid=1800171" title="Cypser">
Cypser

Cypser – polski herb szlachecki z nobilitacji.
Opis herbu.
W polu błękitnym, skos lewy srebrny; pod nim i nad nim po gwieździe złotej.
W klejnocie gwiazda złota między dwoma skrzydłami orlimi błękitnymi.
Labry: z prawej srebrne, podbite czernią, z lewej błękitne, podbite złotem.
Najwcześniejsze wzmianki.
Nadany Stanisławowi Cypserowi, rajcy krakowskiemu, 12 stycznia 1532.
Herbowni.
Cypser.

</doc>
<doc id="1800172" url="https://pl.wikipedia.org/wiki?curid=1800172" title="Wojciech Węgliński">
Wojciech Węgliński

Wojciech Węgliński herbu Godziemba (ur. w. 1713, zm. 9 października 1785) – podstoli buski, pułkownik chorągwi husarskiej buławy polnej koronnej, stacjonującej w swojej posiadłości w Siedliszczu, kasztelan chełmski, (wrzesień 1776 - wrzesień 1785), starosta długoleński, wójt chełmski w 1771 roku. 
Poseł na sejm 1756 i sejm 1758 roku z województwa bełskiego.
W roku 1758 zakupił dalszą cześć okolicznych dóbr koło swojej posiadłości – Siedliszcze, kiedy to Wacław Rzewuski sprzedał mu jako pułkownikowi husarii stacjonującej w jego posiadłości. Wojciech Węgliński jeszcze przed kupnem administrował majątkiem hetmana. Pułkownik Wojciech Wegliński wystawił tu nowy dwór. Był właścicielem, nie tylko klucza dóbr Siedliszcza, ale i m. Chęcin, Chojęcin. 
26 stycznia 1760 r. otrzymał od króla Augusta III Sasa ponowne nadanie praw miejskich dla Siedliszcza, z podkreśleniem zasług jego i „odważne przeciw nieprzyjacielowi akcje”. W 1785 został właścicielem Komarowa. 
We wrześniu 1785 r. złożył kasztelanię i w kilka tygodni potem zmarł. 
W roku 1787 właścicielem tych majętności został jego syn, Antoni Leopold Węgliński (starosta chełmski), a z kolei, w 1821 r. otrzymał na własność Chojeniec, gdzie osiadł z żoną jego syn, Wojciech Dominik Węgliński, (ur. ok. 1790), poseł (1830-31), który zginął w powstaniu 1863 r., a folwark Chojeniec przyszedł w spadku po jego żonie, Emilii z Radwańskich Węglińskiej (1800 - 2 listopada 1856), na dzieci. W 1799 r. syn pułkownika Antoni Leopold Węgliński zainicjował zmianę nazwy Siedliszcze na pochodzącą od swojego nazwiska Węglin, lecz ta propozycja nie utrzymała się.

</doc>
<doc id="1800173" url="https://pl.wikipedia.org/wiki?curid=1800173" title="Parafia św. Mateusza w Rudzie-Hucie">
Parafia św. Mateusza w Rudzie-Hucie

Parafia św. Mateusza w Rudzie-Hucie – parafia Kościoła Polskokatolickiego w RP, położona w dekanacie lubelsko-chełmskim diecezji warszawskiej.
Parafia została utworzona w 1930, głównie z sympatyków i działaczy radykalnego ruchu ludowego. Przyczyną konfliktu z proboszczem rzymskokatolickim była niechęć chłopów do partycypowania w kosztach budowy świątyni w okresie wielkiego kryzysu. Nie przeszkodziło im to jednak kilka lat później wybudować drewnianą świątynię dla potrzeb parafii PNKK (od 1951: Kościół Polskokatolicki). W czasie okupacji budynek ten został rozebrany. W 1947 zakupiono z funduszu misyjnego budynek poewangelicki, który przystosowano do potrzeb kultu polskokatolickiego. W tym samym budynku znajduje się mieszkanie dla księdza, obecnie jest ono opuszczone i zamknięte, gdyż proboszcz mieszka w Chełmie. W 1952 placówka liczyła 364 wiernych, a w 1965 już tylko 55 wiernych.
Msze św. i nabożeństwa celebrowane są zgodnie z ogłoszeniami proboszcza parafii (tj. przynajmniej raz na miesiąc), chociaż zgodnie z informacją umieszczoną na kościele powinny odbywać się każdej niedzieli o 9:30; przyczyną takiej nieregularności jest niewielka liczba wyznawców. Duża część wiernych korzysta z posługi duszpasterskiej w oddalonej o kilka kilometrów parafii polskokatolickiej w Chełmie.

</doc>
<doc id="1800174" url="https://pl.wikipedia.org/wiki?curid=1800174" title="Alfred Hörtnagl">
Alfred Hörtnagl

Alfred Hörtnagl (ur. 24 września 1966 w Matrei am Brenner) – austriacki piłkarz grający na pozycji pomocnika.
Kariera klubowa.
Karierę piłkarską Hörtnagl rozpoczął w amatorskich SV Matrei am Brenner i BJLZ Tirol. W 1985 roku został piłkarzem SSW Innsbruck i w sezonie 1985/1986 zadebiutował w austriackiej Bundeslidze. W 1986 roku klub został przemianowany na FC Swarovski Tirol. W 1989 roku Hörtnagl wywalczył z nim mistrzostwo oraz Puchar Austrii. Z kolei w 1990 roku obronił ze Swarovskim mistrzowski tytuł.
Latem 1992 roku Hörtnagl przeszedł do Admiry Wacker Wiedeń i grał w niej przez rok. W 1993 roku został piłkarzem Rapidu Wiedeń, w którym spędził sezon 1993/1994. Następnie odszedł do Sturmu Graz, z którym w 1996 roku wywalczył Puchar Austrii. W Sturmie przez dwa lata był rezerwowym i rozegrał 15 spotkań zdobywając w nich jednego gola.
Latem 1996 roku Hörtnagl został zawodnikiem greckiej Kavali. Zajął z nią 6. miejsce w lidze, a w 1997 roku odszedł do APOEL-u Nikozja. Tam grał przez pół roku.
Na początku 1998 roku Hörtnagl wrócił do Austrii. Podpisał kontrakt z Tirolem Innsbruck. W latach 2000-2002 trzykrotnie z rzędu wywalczył z nim mistrzostwo kraju. Po ogłoszeniu bankructwa przez kierownictwo Tirolu w 2002 roku Hörtnagl został piłkarzem nowo powstałego SPG Wattens/Wacker Tirol, z którym grał w Regionallidze. W 2003 roku awansował z nim do drugiej ligi, a w 2004 roku (jako FC Wacker Tirol) do pierwszej. W 2005 roku Hörtnagl zakończył karierę piłkarską.
Kariera reprezentacyjna.
W reprezentacji Austrii Hörtnagl zadebiutował 14 czerwca 1989 roku w zremisowanym 0:0 spotkaniu eliminacji do Mistrzostw Świata we Włoszech z Islandią. W 1990 roku został powołany do kadry na ten turniej. Tam wystąpił w 2 spotkaniach grupowych: z Włochami (0:1 i Czechosłowacją (0:1). Od 1989 do 2001 roku rozegrał w kadrze narodowej 29 spotkań i zdobył jednego gola.

</doc>
<doc id="1800175" url="https://pl.wikipedia.org/wiki?curid=1800175" title="Alfred Hortnagl">
Alfred Hortnagl



</doc>
<doc id="1800176" url="https://pl.wikipedia.org/wiki?curid=1800176" title="Megophryinae">
Megophryinae

Megophryinae – monotypowa podrodzina płazów bezogonowych z rodziny Megophryidae. Cechą charakterystyczną płazów z tej podrodziny są wyrostki górnych powiek przypominające rogi.
Zasięg występowania.
Podrodzina obejmuje gatunki występujące w tropikalnej Azji od Indii i Bhutanu po Chiny i na południe do Cieśniny Sundajskiej i Filipin.
Systematyka.
Taksonomia.
Mahony i współpracownicy (2017) przenieśli do rodzaju "Megophrys" wszystkie gatunki zaliczane przez innych autorów do rodzajów "Atympanophrys", "Borneophrys", "Brachytarsophrys", "Ophryophryne" i "Xenophrys", klasyfikując większość z tych rodzajów jako podrodzaje w obrębie rodzaju "Megophrys".
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="1800177" url="https://pl.wikipedia.org/wiki?curid=1800177" title="Fagiano Okayama">
Fagiano Okayama

 – japoński klub piłkarski grający w J2 League. Klub ma siedzibę w Okayama w prefekturze Okayama, w regionie Chūgoku.

</doc>
<doc id="1800178" url="https://pl.wikipedia.org/wiki?curid=1800178" title="Ryszard Lacher">
Ryszard Lacher

Ryszard Lacher (ur. 6 maja 1955 w Borysławiu) – polski rzemieślnik i przedsiębiorca, regionalny działacz polityczny, wicewojewoda dolnośląski (2003–2005). 
Życiorys.
W latach 1970–1975 uczęszczał do Technikum Poligraficznego i Technikum Chemicznego w Zespole Szkół Chemicznych we Wrocławiu. Od połowy lat 70. pracował jako technik poligraf w Wałbrzyskich Zakładach Graficznych (był m.in. mistrzem produkcji oraz wicekierownikiem wydziału). W 1978 otworzył własny zakład poligraficzny, następnie był związany z branżą samochodową, hotelarską, handlową i eksportowo-importową (m.in. współwłaściciel firmy „Spo-tech”). W latach 1986–1991 studiował prawo na Uniwersytecie Wrocławskim. 
Od 1979 do 1993 był działaczem Stronnictwa Demokratycznego, z ramienia którego bez powodzenia ubiegał się o mandat posła na Sejm w okręgu wałbrzyskim. W 2000 wstąpił do Unii Pracy, był członkiem jej Rady Krajowej oraz wiceprzewodniczącym struktur na Dolnym Śląsku. 
W został zatrudniony w charakterze dyrektora biura parlamentarnego senatora Mariana Lewickiego, był także asystentem politycznym wicewojewody dolnośląskiego Ignacego Bochenka oraz dyrektorem oddziału Dolnośląskiego Wojewódzkiego Urzędu Pracy w Wałbrzychu. Sprawował również funkcję sekretarza Rady Nadzorczej Towarzystwa Ubezpieczeń Wzajemnych „Cuprum” w Lubinie.
W 2003 został mianowany wicewojewodą dolnośląskim z ramienia Unii Pracy, urząd sprawował do jesieni 2005.

</doc>
<doc id="1800188" url="https://pl.wikipedia.org/wiki?curid=1800188" title="Czarzyna">
Czarzyna

Czarzyna ("Kromer") – polski herb szlachecki z nobilitacji.
Opis herbu.
Na tarczy dwudzielnej w pas w polu górnym, srebrnym, pół orła czarnego.
W polu dolnym, czerwonym trzy lilie srebrne, dwie nad jedną.
Labry: z czerwone, podbite srebrem.
Józef Szymański dodaje jeszcze klejnot: Orzeł jak w godle z jedną lilią na każdym ze skrzydeł.
Najwcześniejsze wzmianki.
Nadany Bartłomiejowi Kromerowi, rajcy krakowskiemu, przez Zygmunta Starego.
Herbowni.
Kromer.
Zobacz też.
Kromer – inny herb o tej samej nazwie.

</doc>
<doc id="1800196" url="https://pl.wikipedia.org/wiki?curid=1800196" title="Götterlieder II">
Götterlieder II

Götterlieder II - trzeci album studyjny paganmetalowej grupy Odroerir wydany 28 maja 2010 roku przez Einheit Produktionen.

</doc>
<doc id="1800197" url="https://pl.wikipedia.org/wiki?curid=1800197" title="Francesca Dolcini">
Francesca Dolcini

Francesca Dolcini (ur. 28 grudnia 1974) – włoska lekkoatletka specjalizująca się w skoku o tyczce.

</doc>
<doc id="1800198" url="https://pl.wikipedia.org/wiki?curid=1800198" title="Ni Virginis">
Ni Virginis

Ni Virginis ("ν Vir") – gwiazda w gwiazdozbiorze Panny. Jest oddalona o około 294 lata świetlne od Słońca.
Charakterystyka.
Gwiazda ta jest czerwonym olbrzymem reprezentującym typ widmowy M, o obserwowanej wielkości gwiazdowej równej +4,04. Jest to Gwiazda zmienna długookresowa; jej wielkość gwiazdowa zmienia się w granicach 0,08m. Wyznaczona masa tej gwiazdy to 1,6 . Bezpośredni pomiar średnicy kątowej wskazuje, że Ni Virginis ma promień równy około 58 promieni Słońca; to odpowiada jasności około 600 razy większej niż jasność Słońca.

</doc>
<doc id="1800200" url="https://pl.wikipedia.org/wiki?curid=1800200" title="Klif księżycowy">
Klif księżycowy

Klif księżycowy (łac. Rupes) – uskok tektoniczny na powierzchni Księżyca. Powstanie klifów na Księżycu jest ściśle powiązane z upadkiem na jego powierzchnię dużych obiektów astronomicznych. Energia uderzenia powoduje nie tylko powstanie krateru oraz wyrzut materiału tworzącego brzeg krateru i pokrywę odłamków lecz również powoduje powstanie gwałtownych fal sejsmicznych. Jeśli fale te natrafią na góry księżycowe i zostaną zatrzymane skorupa księżycowa ulega zagięciu wytwarzając uskok tektoniczny.

</doc>
<doc id="1800202" url="https://pl.wikipedia.org/wiki?curid=1800202" title="Nu Virginis">
Nu Virginis



</doc>
<doc id="1800203" url="https://pl.wikipedia.org/wiki?curid=1800203" title="Witold Sielewicz">
Witold Sielewicz

Witold Władysław Sielewicz (ur. 1 grudnia 1955 w Warszawie) – polski samorządowiec i przedsiębiorca, działacz opozycji w okresie PRL, wiceburmistrz Żoliborza.
Życiorys.
Ukończył XXI Liceum Ogólnokształcące im. Hugona Kołłątaja w Warszawie. Do 1981 studiował na Wydziale Elektroniki Politechniki Warszawskiej. W 2001 został absolwentem warszawskiej Wyższej Szkoły Zarządzania i Marketingu.
Pod koniec lat 70. związał się z Komitetem Obrony Robotników, pisywał do czasopisma „Robotnik”, współpracował z drugoobiegowym wydawnictwem NOWa. Zatrudniony był Stołecznym Ośrodku Elektronicznej Techniki Obliczeniowej i Polskim Radiu. Od 1980 do 1981 pracował jako drukarz w Regionie Mazowsze NSZZ „Solidarność”, następnie w biurze NZS. Po wprowadzeniu stanu wojennego internowany na okres ponad 11 miesięcy.
Po zwolnieniu prowadził własną firmę remontową i gospodarstwo rolne. W wyborach samorządowych w 1990 został wybrany na radnego gminy Raszyn z ramienia Komitetu Obywatelskiego, następnie powołany w skład jej zarządu. Był jednocześnie delegatem do sejmiku województwa stołecznego. Jako wiceburmistrz odpowiadał m.in. za strategię rozwoju gminy Raszyn, był współautorem koncepcji budowy centrum handlowego w Jankach. W wyborach samorządowych w 1994 został wybrany do rady gminy Nadarzyn z ramienia Unii Wolności i Samorządności. Od 1998 do 2003 pełnił obowiązki zastępcy dyrektora zarządu Dzielnicy Ochota Gminy Centrum. W 2006 mianowany wiceburmistrzem dzielnicy Żoliborz (z rekomendacji PD).
Od 1990 był członkiem ROAD, Unii Demokratycznej i Unii Wolności, w 2005 przystąpił do Partii Demokratycznej – demokraci.pl. Później stanął na czele lokalnego ugrupowania Projekt Żoliborz, które uzyskało 4 mandaty w radzie dzielnicy w wyborach samorządowych w 2010. Utrzymał wówczas stanowisko wiceburmistrza na kolejną kadencję.
Działacz społeczny, został m.in. członkiem władz Fundacji „Samostanowienie”, Fundacji Wschodniej im. Jerzego Giedroycia (zasiadł w jej radzie) oraz Stowarzyszenia Wolnego Słowa, a także przewodniczącym komisji rewizyjnej Ogólnopolskiego Stowarzyszenia Kupców i Drobnej Wytwórczości. Laureat Nagrody Polonii (1984) oraz Nagrody Ministra Kultury i Dziedzictwa Narodowego (1999) nadanej za zasługi dla niezależnej kultury. W 2009 odznaczony Krzyżem Komandorskim Orderu Odrodzenia Polski. W 2016 otrzymał Krzyż Wolności i Solidarności.

</doc>
<doc id="1800204" url="https://pl.wikipedia.org/wiki?curid=1800204" title="Honda S360">
Honda S360

Honda S360 - prototyp samochodu sportowego zbudowanego przez japoński koncern motoryzacyjny Honda w 1962 roku. 
Historia i opis modelu.
Historia budowy pojazdu sięga roku 1955, kiedy Ministerstwo Handlu Międzynarodowego oraz Przemysłu Japonii ogłosiło promocyjny program o nazwie "People's Car", który przewidywał zbudowanie czteromiejscowego pojazdu rozwijającego prędkość 100 km/h, wycenionego na 150 000 jenów. Wynikiem pracy ponad 50 inżynierów był model S360, po raz pierwszy oficjalnie zaprezentowany 5 czerwca 1962 roku podczas 11. Ogólnego Posiedzenia Zgromadzenia Ogólnego w Suzuce.
Silnik.
Prototyp wyposażony został w czterocylindrową benzynową jednostkę napędową DOHC o następującej specyfikacji:

</doc>
<doc id="1800205" url="https://pl.wikipedia.org/wiki?curid=1800205" title="Ν Vir">
Ν Vir



</doc>
<doc id="1800208" url="https://pl.wikipedia.org/wiki?curid=1800208" title="Dongmyeong">
Dongmyeong

Dongmyeong lub Tongmyŏng – król-założyciel Koguryŏ, największego z Trzech Królestw Korei. W steli króla Kwanggaet’o jest wymieniony jako Ch’umo, zaś "Samguk Sagi" i "Samguk Yusa" określają go jako Jumonga.
Życiorys.
Najwcześniejszy zachowany przekaz o Jumongu odnajdujemy na steli Kwanggaet’o Wielkiego (V wiek). Jednak najbardziej znana wersja pochodzi z koreańskich kronik "Samguk Sagi" i "Samguk Yusa".
Legenda.
Kontrowersje dotyczą osoby ojca Jumonga. W zmitologizowanej wersji miał nim być niebiański władca Hae Mosu, który uwiódł Yuhwę, córkę Hwabaeka (bóstwo Rzeki Żółtej). Hae Mosu miał ją uwieść i porzucić, za co została wygnana przez swych rodziców. Odnalazł ją król Dongbuyeo Kŭmwa, który zabrał ją do swego pałacu jako konkubinę. Tam zamknął ją w odosobnieniu, jednak została zapłodniona przez promienie słoneczne i wkrótce urodziła jajo. Kŭmwa wielokrotnie próbował zniszczyć jajo, jednak za każdym razem bezskutecznie. Wkrótce wykluł się z niego chłopiec, który został nazwany imieniem Jumong, co oznaczało „dobry łucznik”.
Jumong słynął ze swych świetnych umiejętności łuczniczych, a także ze świetnej jazdy konnej. Król Kŭmwa miał siedmiu synów i każdy z nich zazdrościł mu umiejętności. Mimo że król był już wówczas przychylnie nastawiony do Jumonga, to zazdrość przybranych braci była tak wielka, że musiał on wkrótce uciekać z Buyŏ. Szczególną nienawiścią do niego pałał najstarszy syn króla i następca tronu książę Daeso.
Pierwszy król Koguryŏ.
W 37 p.n.e. Jumong dotarł do na południe, w rejony rzeki Amnok. Na tym terenie istniało już państewko "Jolbon" (lub Kuryŏ), które było konfederacją klanów. Jego władca oddał Jumongowi za żonę swą córkę So Sŏno, a po jego śmierci tron przeszedł na Jumonga. Ogłosił on powstanie nowego państwa, które nazwał Koguryŏ (, ), będące spadkobiercą wcześniejszego Kojosŏn.
Dawna federacja klanowa została szybko skonsolidowana przez nowego władcę, po tym gdy Songyang z klanu Biryu skapitulował przed Jumongiem. Wkrótce ukończono budowę pierwszej stolicy – Jolbon-sŏng. W roku 28 p.n.e. podbite zostało państwo południowego Okjŏ. Także w tymże roku, w pałacu w Buyeo zmarła matka Jumonga, Yuhwa. Król Kŭmwa pochował ją z honorami królowej, co było niespotykane, gdyż Yuhwa była tylko konkubiną. W dowód wdzięczności Jumong wysłał do sąsiada poselstwo z darami.
W 19 p.n.e. pierwsza żona Jumonga Ye Soya uciekła z Dongbuyeo wraz z synem Yurim. Spowodowało to napięcie na dworze królewskim, a w jego wyniku So Seo-no wraz z dwoma synami opuściła Goguryeo, by wkrótce założyć państwo Baekje. Jumong ogłosił swojego pierworodnego syna Yuriego następcą tronu.
Dziedzictwo.
Jumong zmarł w wieku 40 lat. Jego następcą został jego pierworodny syn Yuri. Państwo założone przez Jumonga wyrosło wkrótce na regionalną potęgę i przetrwać miało kilkaset lat. Spoczywa w grobowcu w Ryŏkp’o, dzielnicy Pjongjangu.
Kontrowersje chronologiczne.
Założenie Goguryeo jest datowane tradycyjnie na rok 37 p.n.e. według "Samguk sagi", aczkolwiek możliwe są też wcześniejsze daty – II wiek p.n.e. ("Encyclopaedia Britannica") lub 277 p.n.e. Za tę ostatnią wersją przedstawiono następujące argumenty:
Kroniki są zgodne, że Jumong został pierwszym królem Goguryeo gdy miał 22 lata.

</doc>
<doc id="1800210" url="https://pl.wikipedia.org/wiki?curid=1800210" title="Seán Lemass">
Seán Lemass

Seán Lemass (irl. Seán Proinsias Lemass; ur. 15 lipca 1899 w Dublinie, zm. 11 maja 1971 tamże) – irlandzki polityk, premier Irlandii od 1959 do 1966.
Życiorys.
Walczył w powstaniu wielkanocnym w 1916, wojnie o niepodległość i wojnie domowej. Po raz pierwszy został wybrany jako Sinn Féin TD (Teachta Dála) dla okręgu Dublina Południowego (Dublin South) w wyborach 18 listopada 1924. Był ponownie wybierany na to stanowisko do roku 1948, gdy okręg został zniesiony. Wtedy został ponownie wybrany jako TD dla okręgu Dublina Południowo-Centralnego (Dublin South Central) i pozostał nim do emerytury w 1969. Lemass był jednym z założycieli rządu Fianna Fáil w 1926, służył jako Minister Przemysłu i Handlu, Minister Zasobów podczas II wojny światowej i Tánaiste rządu Fianna Fáil.
Lemass jest pamiętany za innowacje, jakie wprowadził by rozwinąć irlandzki przemysł i za nawiązanie nowych stosunków z Irlandią Północną w latach 60.

</doc>
<doc id="1800211" url="https://pl.wikipedia.org/wiki?curid=1800211" title="X Klucz Kominowy (Fa)">
X Klucz Kominowy (Fa)

X Klucz Kominowy (Fa) – polska jednostka lotnicza utworzona we Francji w maju 1940 w jako jednostka Polskich Sił Powietrznych.
Jednostka została przydzielono do francuskiej eskadry Groupe de Chasse et de Défense stacjonującej w Cognac, gdzie dotarła 1 czerwca 1940 roku. Dowódcą jednostki został por. Jan Falkowski. Przez pierwsze dwa tygodnie piloci jednostki nie byli wyposażeni w samoloty oraz wykonywali różne nieadekwatne do swojego wyszkolenia prace zlecane przez dowództwo francuskie. 
13 czerwca do jednostki dołączyli piloci z "komina" w Châteaudun - plut. Henryk Kowalski i plut. Stefan Tomicki. 15 czerwca klucz otrzymał 5 samolotów Bloch MB.152 (w tym 2 niesprawne). Piloci wykonali po kilka lotów bojowych, które jednak nie skończyły się kontaktem z nieprzyjacielem.
22 czerwca 1940 piloci klucza drogą morską, na statku MS Batory zostali ewakuowani do Wielkiej Brytanii gdzie dotarli 24 i 25 czerwca i zeszli na ląd w Plymouth.
Nazwa jednostki.
Lotnicy z oddziałów "Groupe de Chasse et de Defence" mieli za zadanie ochronę przed nalotami konkretnych obiektów (miast, zakładów przemysłowych) i od kominów przemysłowych ukuto polską nazwę jednostek kominowych.
Żołnierze klucza.
od 13 czerwca

</doc>
<doc id="1800212" url="https://pl.wikipedia.org/wiki?curid=1800212" title="Acodin">
Acodin



</doc>
<doc id="1800213" url="https://pl.wikipedia.org/wiki?curid=1800213" title="Mistrzostwa Świata w koszykówce kobiet 2010">
Mistrzostwa Świata w koszykówce kobiet 2010



</doc>
<doc id="1800218" url="https://pl.wikipedia.org/wiki?curid=1800218" title="Vixen (raper)">
Vixen (raper)

Vixen, właściwie Dariusz Szlagor (ur. 26 września 1989 w Czańcu) – polski raper, wokalista i producent muzyczny. 
Szlagor zadebiutował w 2006 roku dwoma nielegalami: "Inwazja" i "Rozsypana układanka". We wrześniu 2009 roku miała miejsce premiera płyty Vixena "New-Ton", na której gościnnie wystąpił polski raper Peja. W 2011 roku podpisał kontrakt z wytwórnią muzyczną RPS Enterteyment należącą do Pei. Nakładem tej wytwórni, 18 czerwca 2011, ukazał się kolejny album rapera pt. "Rozpalić tłum". 28 czerwca 2014 roku ukazało się pozytywnie przyjęte przez recenzentów Loco Tranquilo. Jesienią 2014 roku opuścił RPS Enterteyment.

</doc>
<doc id="1800220" url="https://pl.wikipedia.org/wiki?curid=1800220" title="Czyszyński">
Czyszyński

Czyszyński ("Czyżyński") – polski herb szlachecki z nobilitacji.
Opis herbu.
Na tarczy dwudzielnej w pas w polu górnym, błękitnym, ostrzew zielona o trzech sękach w skos, na której trzy czyżyki barwy naturalnej.
W polu dolnym, czerwonym gozdawa srebrna z pierścieniem złotym.
Labry: z czerwone, podbite srebrem.
Najwcześniejsze wzmianki.
Nadany Stanisławowi Czyżyńskiemu, 12 września 1580.
Herbowni.
Czyżyński – Czyszyński.

</doc>
<doc id="1800223" url="https://pl.wikipedia.org/wiki?curid=1800223" title="Mogilnica (dopływ Wieprza)">
Mogilnica (dopływ Wieprza)

Mogilnica – rzeka, prawy dopływ Wieprza o długości 29,33 km. 
Rzeka w trakcie swego biegu mija miejscowości: Mogilnica, Janowica, Majdan Zahorodyński, Wola Korybutowa Pierwsza, Borowo, Wola Korybutowa-Kolonia, a następnie przecina Kanał Wieprz-Krzna. Potem mija jeszcze miejscowości Ostrówek-Kolonia, Ostrówek, Ciechanki i naprzeciwko wsi Łańcuchów wpada do Wieprza.

</doc>
<doc id="1800227" url="https://pl.wikipedia.org/wiki?curid=1800227" title="Molveno (jezioro)">
Molveno (jezioro)

Jezioro Molveno (wł. "Lago di Molveno") – jezioro w północnych Włoszech, w prowincji Trydent. Jezioro jest zasilane przez szereg strumyków górskich spływających z pobliskich gór łańcucha Dolomitów Brenta. Wypływa zeń tylko jedna rzeka Rio Lambin, która w północnej części poprzez niewielkie jezioro "Lago di Nembia" łączy się z rzeką "Sarca", będącą dopływem jeziora Garda, rozpoczynającego się około 50 km na południe od jeziora.

</doc>
<doc id="1800228" url="https://pl.wikipedia.org/wiki?curid=1800228" title="Masakra w Pińsku, 1919">
Masakra w Pińsku, 1919



</doc>
<doc id="1800230" url="https://pl.wikipedia.org/wiki?curid=1800230" title="LIO 2020">
LIO 2020



</doc>
<doc id="1800231" url="https://pl.wikipedia.org/wiki?curid=1800231" title="Strajk kolejarzy (Poznań 1920)">
Strajk kolejarzy (Poznań 1920)



</doc>
<doc id="1800233" url="https://pl.wikipedia.org/wiki?curid=1800233" title="Kobra plująca">
Kobra plująca

Kobra plująca – zbiorcze określenie różnych gatunków jadowitych węży, zarówno afrykańskich, jak i południowoazjatyckich, posiadających zdolność tryskania jadem w celu obrony, zwłaszcza w okresie godowym. Jad kierowany jest w cel z dużym stopniem dokładności. 
Niektóre gatunki określane mianem "kobry plujące":
afrykańskie:
azjatyckie:
Osiągają długość do trzech metrów. 

</doc>
<doc id="1800234" url="https://pl.wikipedia.org/wiki?curid=1800234" title="Ruchome słowa">
Ruchome słowa

Ruchome słowa (por. "Um filme falado") – film psychologiczny Manoela de Oliveiry z 2003.
Fabuła.
Czerwiec 2001. Rosa Maria (w tej roli Leonor Silveira), wykładowczyni historii na Uniwersytecie Lizbońskim, wyrusza wraz z ośmioletnią córką Marią Joaną (rola dziecięca - Filipa de Almeida) w rejs promem z Lizbony do Bombaju - oczekuje tam na nie mąż (pilot samolotów pasażerskich). Bohaterka wybiera podróż promem z uwagi na chęć odwiedzenia po drodze wszystkich miejsc związanych z kulturą śródziemnomorską, o których opowiada swoim studentom. Nigdy wcześniej nie była w tych miastach. Porty, do których zawija prom, to: Marsylia, Neapol, Ateny, Kair, Stambuł i Aden (mija też Ceutę).
Istota filmu polega na nieustannej wymianie myśli pomiędzy matką a córką, która stara się wyjaśniać dziecku wątpliwości dotyczące rozwoju cywilizacji europejskiej. W odwiedzanych miejscach spotykają też osoby trzecie, które włączają się do rozmów. Ważnym elementem opowieści jest używanie różnych języków przez poszczególnych bohaterów (portugalski, francuski, włoski, grecki, angielski, w tym w wersji amerykańskiej, dialekt z Marsylii, angielski z akcentem greckim, francuski z akcentem amerykańskim i inne), co nie utrudnia, a nawet ułatwia porozumienie. Często języki używane są krzyżowo przez rozmawiające osoby, co owocuje dodatkowymi zmianami akcentów.
W końcowej fazie filmu poruszony zostaje problem koegzystencji cywilizacji europejskiej i islamu. Część głównych bohaterów ginie ostatecznie od bomby podłożonej przez terrorystów islamskich na promie.
Polonicum.
Kapitan promu (John Malkovich) jest synem polskich imigrantów do USA, jednak sam już nie mówi po polsku. W pewnej rozmowie stwierdza: "Polacy zawsze mieli wielkie talenty lingwistyczne, ja jednak nie odziedziczyłem tych skłonności".

</doc>
<doc id="1800240" url="https://pl.wikipedia.org/wiki?curid=1800240" title="Stefan Kunicki (zm. 1766)">
Stefan Kunicki (zm. 1766)

Stefan Kunicki herbu Bończa (ur. w (?), zmarł w 1766 roku) – kasztelan chełmski od 1760 roku, stolnik krasnostawski w latach 1752-1760, podstoli chełmski w latach 1746-1752.
7 maja 1764 roku podpisał manifest, uznający odbywający się w obecności wojsk rosyjskich sejm konwokacyjny za nielegalny.

</doc>
<doc id="1800241" url="https://pl.wikipedia.org/wiki?curid=1800241" title="Polányi">
Polányi

Osoby noszące nazwisko Polányi:

</doc>
<doc id="1800243" url="https://pl.wikipedia.org/wiki?curid=1800243" title="Polanyi">
Polanyi



</doc>
<doc id="1800245" url="https://pl.wikipedia.org/wiki?curid=1800245" title="Rekorder awaryjny">
Rekorder awaryjny



</doc>
<doc id="1800248" url="https://pl.wikipedia.org/wiki?curid=1800248" title="Sean Lemass">
Sean Lemass



</doc>
<doc id="1800250" url="https://pl.wikipedia.org/wiki?curid=1800250" title="Daniel Goleman">
Daniel Goleman

Daniel Goleman (ur. 7 marca 1946 w Stockton) – amerykański psycholog żydowskiego pochodzenia, publicysta naukowy. Autor bestselleru "Inteligencja emocjonalna" (1995). Wieloletni współpracownik dziennika „The New York Times”. Wykładowca akademicki. Absolwent Uniwersytetu Harvarda. Dwukrotnie nominowany do nagrody literackiej Pulitzera.

</doc>
<doc id="1800252" url="https://pl.wikipedia.org/wiki?curid=1800252" title="Skrajna Warzęchowa Turnia">
Skrajna Warzęchowa Turnia

Skrajna Warzęchowa Turnia (słow. "Východná Skrincová veža", niem. "Östlicher Kastenbergturm", węg. "Keleti Szekrényestorony") – turnia znajdująca się w masywie Warzęchowych Turni, które to znajdują się w Nowoleśnej Grani w słowackiej części Tatr Wysokich. Od Zadniej Warzęchowej Turni oddzielona jest Warzęchową Przełączką, a od Zadniej Nowoleśnej Turni oddziela ją siodło Usypistej Szczerbiny. Na wierzchołek Skrajnej Warzęchowej Turni nie prowadzi żaden znakowany szlak turystyczny, taternicy wchodzą na jej wierzchołek najczęściej przy przechodzeniu Nowoleśnej Grani.
Skrajna Warzęchowa Turnia zwana była niegdyś Wschodnią Warzęchową Turnią.
Historia.
Pierwsze wejścia turystyczne:

</doc>
<doc id="1800255" url="https://pl.wikipedia.org/wiki?curid=1800255" title="Edmund Świdziński">
Edmund Świdziński

Edmund Leopold Świdziński (ur. 15 listopada 1848 w Wichertowie w Kaliskiem, zm. 1919 w Kijowie) – generał piechoty Armii Imperium Rosyjskiego.
Życiorys.
Syn Ferdynanda i Michaliny z Cieśliskich. Absolwent Korpusu Kadetów i Aleksandrowskiej Oficerskiej Szkoły Piechoty w Moskwie. Od 1867 roku oficer rosyjskiej piechoty. W 1882 roku ukończył Nikołajewską Akademię Sztabu Generalnego w Petersburgu i pełnił funkcje dowódcze, sztabowe i w szkolnictwie wojskowym Rosji. Szef sztabu 38 Dywizji Piechoty (29 października 1892 – 22 sierpnia 1894), a później 20 Dywizji Piechoty (22 sierpnia 1894 – 16 marca 1899). Generał major i dowódca I Brygady 19 Dywizji Piechoty (19 maja 1900 – 16 sierpnia 1901). Od 1906 generał lejtnant jako dowódca 11 Dywizji Piechoty w Łucku (21 listopada 1908 – 19 czerwca 1910), a następnie 41 Dywizji Piechoty w Kazaniu (19 czerwca 1910 – 16 listopada 1911). Generał piechoty w 1911 wraz z przejściem w stan spoczynku.
Był naczelnikiem Komitetu Organizacyjnego Legionów Polskich, formowanych w 1915 roku u boku wojsk rosyjskich. W latach 1914–1915 inicjator i prezes Komitetu Organizacyjnego Polskich Formacji Wojskowych przy armii rosyjskiej w Warszawie. W okresie styczeń – marzec 1915 naczelnik Organizacji Legionu Polskiego – Legion Puławski (odpowiednik Legionów Polskich przy armii austriackiej). Zniechęcony nieprzychylnym stanowiskiem władz rosyjskich przekazał kierownictwo organizacji gen. Piotrowi Szymanowskiemu i wyjechał do Kijowa. Działał w Towarzystwie Polskiej Wiedzy Wojskowej, a po rewolucji 1917 roku w Związku Wojskowych Polaków. Popierał tworzenie Korpusów Polskich w Rosji, na gruzach armii carskiej. Współdziałał z dowództwem I Korpusu Polskiego – redagował „Wiadomości Wojskowe”. W piśmie ostro występował przeciwko nastrojom kapitulanckim i współpracy z Niemcami. Był autorem licznych artykułów ogólnowojskowych, historycznych i patriotycznych.

</doc>
<doc id="1800257" url="https://pl.wikipedia.org/wiki?curid=1800257" title="﷽">
﷽



</doc>
<doc id="1800260" url="https://pl.wikipedia.org/wiki?curid=1800260" title="Samantha Dodd">
Samantha Dodd

Samantha Dodd (ur. 13 sierpnia 1979) – południowoafrykańska lekkoatletka, specjalizująca się w skoku o tyczce.

</doc>
<doc id="1800262" url="https://pl.wikipedia.org/wiki?curid=1800262" title="Saepta Julia">
Saepta Julia

Saepta Julia – budynek wzniesiony na Polu Marsowym w pobliżu Panteonu, pierwotnie przeznaczony na miejsce głosowań w Republice Rzymskiej. Budowla została zaplanowana przez Juliusza Cezara i ukończona przez Marka Agrypę w 26 r. p.n.e. W czasach Oktawiana Augusta, Kaliguli i Klaudiusza Saepta Julia była najprawdopodobniej używana do walk gladiatorów, a później jako rynek i targowisko oraz miejsce obchodów Ludi saeculares.
Budynek najprawdopodobniej miał postać wielkiego prostokątnego patio o wymiarach 120 na 310 m, otwartego na ścianie północnej. Posiadał po jednym portyku na obu dłuższych ścianach oraz jedną wielką salę krytą. Kamienny mur, który zachował się do współczesności (biegnący wzdłuż "Via di Minerva"), wyznacza najprawdopodobniej zachodnią granicę tej wielkiej budowli.
Najwięcej informacji dotyczących Saepta Julia jest znanych dzięki Forma Urbis Romae, planowi Rzymu z III w. n.e. powstałemu za czasów cesarza Septymiusza Sewera i umieszczonemu w jednym z Forów Cesarskich.

</doc>
<doc id="1800263" url="https://pl.wikipedia.org/wiki?curid=1800263" title="Wadźradhara">
Wadźradhara

Wadźradhara (sanskryt: Vajradhāra, Język tybetański: rdo rje 'chang (Dordże Czang), język chiński: 執金剛神) – w buddyzmie tybetańskim symboliczna wizualizacja tzw. pierwotnego Buddy (Adi-budda). Nazwa znaczy dosłownie "Trzymający wadżrę" co symbolizuje jego ponaddualistyczną naturę. Z rozdzielenia aspektów Wadźradhary na pierwiastek męski i żeński powstaje para bóstw Samantabhadra i Samantabhadri.
Emanacjami pierwotnego Wadźradhary są tzw. buddowie medytacyjni (Dhyani Buddha): 

</doc>
<doc id="1800264" url="https://pl.wikipedia.org/wiki?curid=1800264" title="F23">
F23



</doc>
<doc id="1800265" url="https://pl.wikipedia.org/wiki?curid=1800265" title="Stefan Tomicki">
Stefan Tomicki

Stefan Tomicki (ur. 1 lipca 1915 w Raduckim Folwarku k. Wielunia, zm. 9 kwietnia 1943 w Holandii) – podporucznik pilot Polskich Sił Powietrznych w Wielkiej Brytanii.
Życiorys.
Stefan Tomicki służył jako podoficer w 1. Pułku Lotniczym w 217 Eskadrze Bombowej jako pilot samolotu PZL.37 Łoś.
We wrześniu 1939 roku latał bojowo w 217 eskadrze. Poprzez Rumunię został ewakuowany do Francji, gdzie walczył w PSP we Francji w X Kluczu Kominowym porucznika Jana Falkowskiego. Razem z pozostałymi pilotami klucza 24 czerwca dotarł do Wielkiej Brytanii. Tutaj został przyjęty do RAFu (numer służbowy RAF 782361, polski numer P 1916) i wkrótce został przydzielony jako pilot do 300 Dywizjonu Bombowego Ziemi Mazowieckiej.
Następnie został przeniesiony do Dywizjon 305. 6 sierpnia 1941 roku pilotowany przez niego Wellington W 5593 został zestrzelony przez Me-110 nad Holandią. Z sześcioosobowej załogi zginęło trzech (por. Jerzy Sukiennik, Mieczysław Saferna, Wacław Ryba), pozostali uratowali się (dowódca Szczepan Ścibior, Michał Kowalski i Stefan Tomicki). Tomickiemu i Kowalskiemu udało się uniknąć niewoli. Po blisko pół rocznym ukrywaniu i przemieszczaniu się z miejsca na miejsce, udało się im wrócić do Anglii, gdzie 4 stycznia 1942 roku zameldowali się w swojej bazie.
Ostatni lot bojowy Stanisław Tomicki odbył 9 kwietnia 1943 (Wellington Mk. X, HE 148, code BH-T). Jako członek załogi Vickers Wellington Mk X wystartował z zadaniem bombardowania Duisburga. U wybrzeży Holandii samolot został zestrzelony przez niemiecką artylerię przeciwlotniczą. Cała załoga zginęła.
Zwycięstwa powietrzne.
Na liście Bajana figuruje na 376. pozycji z 1/4 zestrzeleniem pewnym.

</doc>
<doc id="1800266" url="https://pl.wikipedia.org/wiki?curid=1800266" title="Gubernia pskowska">
Gubernia pskowska

Gubernia pskowska (ros. Псковская губерния) – jednostka administracyjna Imperium Rosyjskiego, utworzona w 1772 roku.
Historia.
W Imperium Rosyjskim.
Prowincja pskowska.
Od 1708 roku terytorium późniejszej guberni pskowskiej wchodziło w skład guberni ingermanlandzkkiej (wkrótce przemianowanej na petersburską). Przy podziale guberni na prowincje w 1719 r. wyodrębniono prowincję pskowską, która dzieliła się na dystrykty: Chołm, Gdow, Izborsk, Kobyle Gorodiszcze, Ostrów, Opoczka, Psków, Pustorżew, Zawołocze. W 1727 roku zlikwidowano dystrykty i w ich miejsce utworzono ujezdy, a prowincja pskowska weszła w skład nowej guberni nowogrodzkiej utworzonej z pięciu prowincji: nowogrodzkiej, pskowskiej, wielkołuckiej, twerskiej i białoruskiej.
Gubernia i namiestnictwo.
Na powołaną w 1772 roku gubernię pskowską złożyły się dwie prowincje z guberni nowogrodzkiej (pskowska i wielkołucka) oraz prowincje: dyneburska (dawne Inflanty Polskie) i połocka z ziem przyłączonych po pierwszym rozbiorze Polski. Jeszcze w tym samym roku do guberni pskowskiej przyłączono również prowincję witebską z guberni mohylewskiej. W 1776 z guberni pskowskiej wydzielono gubernię połocką, a w 1777 gubernię pskowską zlikwidowano, tworząc namiestnictwo pskowskie złożone z 10 ujezdów. 
Namiestnictwo zostało przekształcone w gubernię pskowską w 1796 r. W tym czasie gubernia dzieliła się na 6 ujezdów: pskowski, wielkołucki, opoczeski, ostrowski, porhowski i toropiecki. W 1802 roku zostały utworzono kolejne dwa ujezdy: chołmski i noworżewski.
Okres radziecki.
W kwietniu 1918 roku osiem północno-zachodnich guberni (pskowska, piotrogrodzka, nowogrodzka, ołoniecka, archangielska, wołogdzka, cherepowetska i sewierodźwińska) zostało połączonych w Związek Komun Północnego Obwodu, który w 1919 roku został zlikwidowany. Ponadto po rewolucji październikowej gubernia pskowska przeszła szereg zmian terytorialnych. W 1920 roku zachodnie ujezdy weszły w skład Estonii, a w 1922 część południowych ujezdów przeszła do guberni witebskiej. W 1927 roku gubernia pskowska została zlikwidowana a jej teren stał się częścią obwodu leningradzkiego.
Mieszkańcy.
Skład etniczny w 1897 roku.
Gubernator.
W 1905 roku gubernatorem był hrabia Aleksander Wasilewicz Adlerberg.

</doc>
<doc id="1800267" url="https://pl.wikipedia.org/wiki?curid=1800267" title="Technika steganograficzna">
Technika steganograficzna



</doc>
<doc id="1800270" url="https://pl.wikipedia.org/wiki?curid=1800270" title="Bolívar (stacja metra)">
Bolívar (stacja metra)

Bolívar – stacja metra w Buenos Aires, na linii E. Znajduje się pomiędzy planowaną stacją Correo Central, a Belgrano. Stacja została otwarta 24 kwietnia 1966.

</doc>
<doc id="1800272" url="https://pl.wikipedia.org/wiki?curid=1800272" title="Mistrzostwa Świata w Zapasach 1987">
Mistrzostwa Świata w Zapasach 1987

36. Mistrzostwa Świata w Zapasach 1987, które odbyły się w dwóch miastach – mężczyźni rywalizowali w Clermont-Ferrand (Francja) a kobiety w Lørenskog (Norwegia).

</doc>
<doc id="1800273" url="https://pl.wikipedia.org/wiki?curid=1800273" title="Bitwa pod Rocquencourt">
Bitwa pod Rocquencourt

Bitwa pod Rocquencourt – ostatnia bitwa wojen napoleońskich, stoczona między francuskim II Korpusem Kawalerii generała Exelmansa a wojskami pruskimi atakującymi Paryż 1 lipca 1815. Zakończyła się zwycięstwem Francuzów. Mimo sukcesu, wojska francuskie na rozkaz marszałka Davouta wycofały się w kierunku Paryża i Wersalu.

</doc>
<doc id="1800274" url="https://pl.wikipedia.org/wiki?curid=1800274" title="Belgrano (stacja metra)">
Belgrano (stacja metra)

Belgrano – stacja metra w Buenos Aires, na linii E. Znajduje się pomiędzy planowaną stacją Bolívar, a Independencia. Stacja została otwarta 24 kwietnia 1966.

</doc>
<doc id="1800275" url="https://pl.wikipedia.org/wiki?curid=1800275" title="Manoel de Oliveira">
Manoel de Oliveira

Manoel Cândido Pinto de Oliveira (ur. 11 grudnia 1908 w Porto, zm. 2 kwietnia 2015 tamże) – portugalski reżyser, scenarzysta i montażysta filmowy.
Życiorys.
Urodził się w Porto, w rodzinie przemysłowców. Debiutował jako aktor w 1928. W 1930 zadebiutował jako reżyser-dokumentalista. Pierwszy film fabularny stworzył w 1942 – "Aniki-Bobó". Opowiadał o życiu codziennym dzieci w Porto.

</doc>
<doc id="1800276" url="https://pl.wikipedia.org/wiki?curid=1800276" title="Antoni Teofil Reutt">
Antoni Teofil Reutt

Antoni Teofil Reutt (ur. 1861 na Ukrainie, zm. 1929 w Warszawie) – doktor weterynarii, generał major armii rosyjskiej.
W 1886 ukończył studia weterynaryjne w Charkowie. Następnie służył jako lekarz weterynarii w armii rosyjskiej w formacjach kozackich na kolejnych stanowiskach. Rosyjski generał z 1910, jako inspektor sanitarny Samarskiego Okręgu Wojskowego. W 1921 przybył do Polski i pracował w swoim zawodzie w Warszawie, gdzie zmarł.
Pochowany na Starych Powązkach w Warszawie w grobie rodziny Szpakowskich i Reuttów.

</doc>
<doc id="1800278" url="https://pl.wikipedia.org/wiki?curid=1800278" title="Świnka (dopływ Wieprza w Łęcznej)">
Świnka (dopływ Wieprza w Łęcznej)

Świnka (dawniej Jagielnia lub Jagielnica) – rzeka, prawy dopływ Wieprza o długości 41,16 km. 
Rzeka wypływa w okolicach wsi Kamienna Góra i płynie w kierunku zachodnim. Przepływa obok miejscowości Święcica, Olchowiec, Sewerynów, Ludwinów, Stawek, Cyców. W miejscowości Wólka Cycowska przepływa pod drogą krajową nr 82 a pomiędzy miejscowościami Wesołówka i Brzeziny przecina Kanał Wieprz-Krzna. Dalej mija jeszcze wsie: Stara Wieś, Puchaczów, Turowola i w Łęcznej uchodzi do Wieprza.

</doc>
<doc id="1800280" url="https://pl.wikipedia.org/wiki?curid=1800280" title="Rika Erasmus">
Rika Erasmus

Rika Erasmus (ur. 3 września 1976) – południowoafrykańska lekkoatletka, specjalizująca się w skoku o tyczce.

</doc>
<doc id="1800281" url="https://pl.wikipedia.org/wiki?curid=1800281" title="Flagellostomias">
Flagellostomias



</doc>
<doc id="1800283" url="https://pl.wikipedia.org/wiki?curid=1800283" title="G.I. Joe (ujednoznacznienie)">
G.I. Joe (ujednoznacznienie)



</doc>
<doc id="1800285" url="https://pl.wikipedia.org/wiki?curid=1800285" title="Biedny rybak">
Biedny rybak

Biedny rybak ("Ubogi rybak", fr. "Le Pauvre Pêcheur") – obraz olejny francuskiego malarza Pierre’a Puvisa de Chavannes’a, znajdujący się obecnie w Musée d’Orsay w Paryżu. Pierwsza wersja obrazu powstawała w latach 1879–1881.
"Biedny rybak" był jednym z najczęściej interpretowanych obrazów przez twórców symbolizmu francuskiego. Dzieło według samego malarza przedstawia rybaka i dwoje dzieci, co ma uosabiać biedę. Według symbolistów, obraz miał być alegorią losu człowieka lub miał przedstawiać wiarę w Boga i odrodzenie życia. Dla innych postać rybaka jest alegorią Chrystusa.
Opis.
Na pierwszym planie widoczny jest rybak stojący w łodzi w geście oczekiwania. Jego sieć zanurzona jest w wodzie a on sam ma nadzieję na lepszy połów niż dotychczas. Ciężkie i biedne życie widoczne jest w jego powyciąganych szatach w szarych kolorach. Podobnie przedstawiona została kobieta – starsze dziecko lub żona rybaka, która zbiera kwiaty lub jadalne korzonki. Jedynie dziecko ubrane jest w jaskrawą kolorową szatę, co może być symbolem nadziei na przyszłość ale również i cierpienia wynikające z biedy.
Obraz został namalowany w nieokreślonym stylu, bez powiązań motywów historycznych, bez scen rodzajowych. Odbiegał zupełnie od modnego wówczas stylu prezentowanego na Salonach. Mimo to płótno spotkało się z entuzjastycznym przyjęciem przez młodych symbolistów i jako pierwsze dzieło artysty zostało włączone do zbiorów muzeum narodowego. W środowiskach konserwatywnych obraz doczekał się wielu krytycznych komentarzy związanych głównie z brakiem realizmu.
W 1887 obraz ten, będący wówczas w posiadaniu kolekcjonera Émile’a Boivina, został włączony za sprawą marszanda Paula Durand-Ruela w poczet francuskiej kolekcji narodowej jako reprezentujący twórczość Pierre’a Puvisa de Chavannes’a. Państwo francuskie wykupiło obraz i umieściło go w Musée du Luxembourg w Paryżu. Aby zrekompensować Boivinowi jego stratę Pierre Puvis de Chavannes namalował mu kolejny obraz o tym samym tytule. Kopia ta jest wertykalna, dziecko znajduje się w łodzi, brak również kobiety. Obraz ten znajduje się w National Museum of Western Art w Tokio. Trzecia, nieukończona w pełni kopia autorska znajduje się w The Smith College Museum of Art w Northampton (Massachusetts) i jest zmniejszoną wersją oryginału z Musée d’Orsay. Część specjalistów wątpi w autentyczność tej wersji.
Obraz jest wspomniany w powieści Żeromskiego "Ludzie bezdomni" (w rozmowie Judyma z Joanną).

</doc>
<doc id="1800289" url="https://pl.wikipedia.org/wiki?curid=1800289" title="Mogielnica (miasto)">
Mogielnica (miasto)



</doc>
<doc id="1800291" url="https://pl.wikipedia.org/wiki?curid=1800291" title="Wadźrasattwa">
Wadźrasattwa

"Wadźrasattwa" – jeden z bodhisattwów w buddyzmie mahajana i wadźrajana. W języku tybetańskim nazywany jest Dordże Sempa, po chińsku 金剛薩埵 pinyin: Jīn gāng sà duǒ; jap. "Kongōsatta". Jest ważną postacią w dwóch ezoterycznych sutrach: Mahawajroczana Sutra oraz Wadźraśekhara Sutra.
Wadżrasattwa w formie Adibuddy był szczególnie czczony w Tybecie i Chinach jako "przedstawiciel wszystkich buddów" (według "Abhidanottara-tantra"). W Nepalu jest utożsamiany ze Swabhawą zgodnie z naukami szkoły Swabhawików. Przebywa lub objawia się na górze Sumeru.
Symbolizowany jest przez płomień wyrastający z półksiężyca umieszczonego na lotosie, lub przez trójząb leżący na lotosie.
W późniejszym panteonie mahajany był odpowiednikiem boga Brahmy. W grupie pięciu Dżinów (Zwycięzców) czy też Tathagatów czasem zastępował Akszobhję, a czasem nosił małe wyobrażenie tego buddy medytacyjnego (skt "Dhyānibuddha") na przybraniu głowy.
Zwykle jest przedstawiany jako ubrany w szatę i siedzący budda. Może przyjmować kilka pozycji nóg, takich jak na przykład "parjankasana" (prawa stopa na lewym udzie), lub "padmasana" (z nogami skrzyżowanymi w kostkach).
W rzeźbie pojawia się głównie w Tybecie, na Jawie i w Tajlandii. Na mandalach pojawia się częściej w Nepalu i Chinach. Jako stojący pojawia się także na stelach w towarzystwie innych buddów i Akszobhji. W takich przypadkach ma wiele głów i rąk, jednak zawsze trzyma wadżrę i dzwonek. W Tybecie jest często przedstawiany w jab-jum ze swoją śakti Ghantapani. W tej formie jest częścią sekretnych rytuałów.
W Japonii występował pod nazwą Kongōsatta i był dość często przedstawiany nie tylko na mandalach, ale również w rzeźbach, często z białym słoniem.

</doc>
<doc id="1800292" url="https://pl.wikipedia.org/wiki?curid=1800292" title="Lindie Roux">
Lindie Roux

Lindie Roux (ur. 17 czerwca 1984) – południowoafrykańska lekkoatletka, specjalizująca się w skoku o tyczce.

</doc>
<doc id="1800294" url="https://pl.wikipedia.org/wiki?curid=1800294" title="Nagrobek Wawrzyńca Spytka Jordana">
Nagrobek Wawrzyńca Spytka Jordana

Nagrobek Wawrzyńca Spytka Jordana został wyrzeźbiony przez Santi Gucciego, wystawiony w 1603 roku. Znajduje się w kościele św. Katarzyny Aleksandryjskiej i św. Małgorzaty w Krakowie.
Nagrobek Spytka Jordana w Krakowie został wzniesiony w czasie, kiedy na grunt polski przedzierała się już z Włoch idea sztuki wczesnego baroku wypierając z wolna manierę renesansową. Dzieło jest więc niejako monumentem upamiętniającym dotychczasowe zdobycze artystyczne i zapowiadającym dalsze przemiany związane z napływem myśli barokowej.
Opis nagrobka.
Na dzień przed śmiercią, która nastąpiła 11 marca 1568 roku w Mogilanach, Spytek Wawrzyniec Jordan spisał testament, w którym zalecił wykonawcom wzniesienie grobowca w kościele św. Katarzyny w Krakowie, który upamiętniałby także jego ojca oraz dziadka. Pomnik wystawiony w 1603 roku ma 9 m. wysokości i 6,12 m szerokości. Kompozycja wykuta została z szarego wapienia pińczowskiego i stanowi modyfikację typu nagrobka z niszą na cokole, oflankowaną skrzydłami i opatrzoną szczytem. Odstępstwo od powyższego założenia polega na podziale zarówno części środkowej jak i skrzydeł na dwie kondygnacje.
Dwudzielny cokół został ozdobiony kartuszami, główkami puttów i trupimi czaszkami na skrzyżowanych piszczelach. Nagromadzenie tych elementów spowodowało, że jego funkcja jako fundamentu została osłabiona. Dodatkowo niskość cokołu wraz z rozszerzeniem obu kondygnacji skrzydłami powoduje, iż pomnik cechuje horyzontalizm. Powyżej, w części środkowej umieszczona została płaskorzeźbiona scena z klęczącymi niewiastami i rycerzami (córki i zięciowie) ukazana na tle chiostro. W skrzydłach bocznych wykute zostały nisze flankowane przez kariatydy i atlanty. We wnętrzu nisz umieszczono siedzące postaci kobiet, które ukazano także na drugiej kondygnacji. Ich pozy, układ fałdów szat, nie wykazują między sobą znacznych różnic. Jedyny element urozmaicenia stanowi sposób ukazania rąk i głów. Ukazane w półpełnej rzeźbie niewiasty zdają się nie mieścić w przeznaczonych dla nich przestrzeniach. Ze względu na różnice w wysokości środkowej płaskorzeźby i kobiecych figur dochodzi do zachwiania równowagi i odejścia od logicznego ciągu, nisze i płaskorzeźba nie tworzą więc jednolitej kondygnacji niższej.
Cześć środkową stanowi tutaj nisza sklepiona trzema, jakby zawieszonymi w powietrzu, baldachimami, arkadami, zakończonymi główkami kobiecymi. Poniżej centralnej arkady umieszczono tablicę, ujętą w kartusz o zawijanych brzegach ozdobiony maską. Puste miejsca całego piętra wypełnione zostały wiciami winnymi, kartuszami herbowymi, główkami puttów oraz innymi drobnymi formami ornamentacyjnymi.
Postacie na nagrobku.
Ważną rolę w przestrzeni trójarkadkowej niszy stanowią umieszczone w niej postacie, wśród których znalazł się także sam fundator. Spytek Jordan oraz towarzyszący mu ojciec i dziadek, który zostali przedstawieni w strojach rycerskich. Młody Spytek Wawrzyniec leży opierając łokieć o księgę. Pomimo wzniesionego tułowia i skrzyżowanych nóg, jego poza jest lekka, niewymuszona. Cała postać Spytka wychyla się z niszy, zaś spoczywający przed nim hełm wystaje poza gzyms. Dotyczy to także ukazanych za nim starców będących uosobieniem zamyślenia i spokoju, których nogi wystają poza przestrzeń niszy.
Wśród zestawionych postaci jedynie Spytek otrzymał zindywidualizowane rysy, pozostałe osoby nie wykazują cech portretowych.
Całość nagrobka Spytka Jordana wieńczy szczyt spoczywający na spokojnym belkowaniu obejmującym fryz z napisem flankowany z boków dwiema płaskimi wazami oraz gzymsem dekorowanym motywem wolich oczu. Ponad fryzem umieszczono woluty zakończone głowami lwów. Nad bocznymi wolutami ustawiono dekoracyjne płonące amfory. Część środkową szczytu wypełniono kartuszem herbowym, wieńcami oraz główkami. Na środowym impoście znajduje się symboliczne przedstawienie Sprawiedliwości.

</doc>
<doc id="1800299" url="https://pl.wikipedia.org/wiki?curid=1800299" title="Gimnazjum im. Jana Kochanowskiego w Radomiu">
Gimnazjum im. Jana Kochanowskiego w Radomiu



</doc>
<doc id="1800300" url="https://pl.wikipedia.org/wiki?curid=1800300" title="Tablice rejestracyjne w Chile">
Tablice rejestracyjne w Chile

Chilijskie tablice rejestracyjne – charakteryzują się czarnym pismem na białej tablicy, pierwotnie składały się z sześciu znaków tj. dwóch liter, dwóch cyfr i dwóch cyfr (ZZ • 99 • 99). 
We wrześniu 2007 wszystkie kombinacje zostały wyczerpane, więc wprowadzono nowy system (ZZ • ZZ • 99). Samogłoski nie są używane w celu uniknięcia wulgaryzmów. Litera Q nie jest stosowana w celu uniknięcia pomyłek z cyfrą 0.
Ten sam system jest jednym z wykorzystywanych w Holandii.
W międzynarodowym kodzie samochodowym Chile (od 1930 r.) otrzymało symbol - RCH.

</doc>
<doc id="1800302" url="https://pl.wikipedia.org/wiki?curid=1800302" title="Gimnazjum im. Joachima Lelewela">
Gimnazjum im. Joachima Lelewela



</doc>
<doc id="1800304" url="https://pl.wikipedia.org/wiki?curid=1800304" title="AZS AWF Biała Podlaska (piłka ręczna)">
AZS AWF Biała Podlaska (piłka ręczna)

AZS AWF Biała Podlaska – polski klub piłki ręcznej mężczyzn z siedzibą w Białej Podlaskiej, założony w 1986, jako sekcja szczypiorniaka wielosekcyjnego AZS AWF Biała Podlaska.

</doc>
<doc id="1800305" url="https://pl.wikipedia.org/wiki?curid=1800305" title="Cheironomia">
Cheironomia

Cheironomia (gr. "cheir" - ręka; "cheironomía" - gestykulacja) – dyrygowanie, czyli sposób prowadzenia zespołu muzycznego (najczęściej chóru) za pomocą ruchów ręki i ramion praktykowane w kulturach starożytnego Egiptu (gdzie cheironomia powstała) i Grecji. Cheironomia służy podawaniu śpiewakom lub muzykom przebiegu melodii oraz niektórych cech rytmiki podczas wykonywania utworu muzycznego. W średniowieczu z cheironomii oraz oznaczeń greckiej prozodii powstały neumy, rodzaj notacji muzycznej. Pierwsze neumy były tzw. neumami cheironomicznymi, gdyż oddawały system ruchu rąk przy kierowaniu śpiewem.

</doc>
<doc id="1800307" url="https://pl.wikipedia.org/wiki?curid=1800307" title="Eta Pegasi">
Eta Pegasi

Eta Pegasi ("η Peg", "Matar") – gwiazda wielokrotna znajdująca się w gwiazdozbiorze Pegaza, odległa o około 238 lat świetlnych od Słońca.
Nazwa.
Gwiazda ma tradycyjną nazwę Matar, pochodzącą od arabskiego wyrażenia , „szczęśliwa gwiazda deszczu”. Międzynarodowa Unia Astronomiczna w 2016 roku formalnie zatwierdziła użycie nazwy Matar dla określenia najjaśniejszego składnika (η Peg Aa) tej gwiazdy.
Charakterystyka obserwacyjna.
Jest to piąta co do jasności gwiazda konstelacji, jej obserwowana wielkość gwiazdowa to 2,95. Nie należy do asteryzmu Wielkiego Kwadratu Pegaza, ale wraz z gwiazdami Scheat i Mi Pegasi tworzy rozpoznawalny trójkąt.
Charakterystyka fizyczna.
Jest to gwiazda poczwórna. Jaśniejsza para oznaczona Eta Pegasi A to gwiazda spektroskopowo podwójna, którą udało się rozdzielić za pomocą interferometrii plamkowej. Najjaśniejszy składnik systemu, Eta Pegasi Aa to żółty olbrzym bądź jasny olbrzym, gwiazda typu widmowego G2. Ma ona temperaturę 4970 K i jasność 331 razy większą niż jasność Słońca. Gwiazda ta ma średnicę 24,5 razy większą od Słońca, masę 3,5 razy większą i wiek około 270 milionów lat.
Jej bliska towarzyszka (η Peg Ab) to gwiazda typu widmowego F0 (gwiazda ciągu głównego lub już podolbrzym), poruszająca się po ciasnej orbicie. Jeden obieg wspólnego środka masy zajmuje tym składnikom 2,24 roku. Słabszy składnik ma masę około dwukrotnie większą od Słońca. Jaśniejsza gwiazda w przyszłości zamieni się w większego olbrzyma, tracąc część masy na rzecz drugiego składnika, po czym zakończy życie jako biały karzeł, tworząc układ podobny do obecnego układu Syriusza.
W odległości 94,4″ (pomiar z 2012 r.) od Eta Pegasi A widoczna jest gwiazda podwójna η Peg BC o wielkości obserwowanej 9,87. Jej typ widmowy to G5, jej składniki dzieli 0,2″ (pomiar z 2011 r.). Może ona, choć nie musi, być związana grawitacyjnie z główną parą gwiazd. Jeżeli jest, to gwiazdy te okrążają się wzajemnie w odległości co najmniej 6000 au w okresie co najmniej 170 tysięcy lat. Gwiazdy oznaczone jako składniki D i E są tylko optycznymi towarzyszkami systemu, ich znacznie mniejsza paralaksa dowodzi, że znajdują się znacznie dalej od Słońca.

</doc>
<doc id="1800310" url="https://pl.wikipedia.org/wiki?curid=1800310" title="OrPo">
OrPo



</doc>
<doc id="1800312" url="https://pl.wikipedia.org/wiki?curid=1800312" title="Szkoła Ludowa im. Władysława Syrokomli w Radomiu">
Szkoła Ludowa im. Władysława Syrokomli w Radomiu



</doc>
<doc id="1800313" url="https://pl.wikipedia.org/wiki?curid=1800313" title="Matar">
Matar



</doc>
<doc id="1800314" url="https://pl.wikipedia.org/wiki?curid=1800314" title="Driny">
Driny

Driny – najbardziej znana jaskinia krasowa w Małych Karpatach na Słowacji. Długość korytarzy jaskini wynosi 680 m, a deniwelacja 40 m.
Położenie.
Jaskinia zlokalizowana jest w tzw. Krasie Smolenickim (słow. "Smolenický kras"), ok. 2 km na południowy zachód od centrum miejscowości Smolenice, na terenie Parku Krajobrazowego Małe Karpaty. Leży w granicach katastralnych miejscowości Smolenice w powiecie Trnawa w kraju trnawskim. Pierwotne wejście do jaskini znajduje się na wysokości 399 m n.p.m. w zachodnim stoku góry Driny (434 m n.p.m.). Ma postać głębokiego na 36 m, opadającego w dół komina. Główne ciągi jaskini rozwinięte są na wysokości ok. 365 m n.p.m., a więc ok. 100 m powyżej dna doliny.
Geneza i morfologia.
Jaskinia powstała w szarobrunatnych, dolnokredowych wapieniach rogowcowych zaliczanych do tzw. płaszczowiny vysockiej. Ma charakter jaskini szczelinowej, w której woda przesączająca się z powierzchni wzdłuż szczelin i spękań skał z jednej strony działaniami erozyjnymi i korozyjnymi powiększała pustki w skale, a z drugiej strony osadzała rozpuszczony wcześniej węglan wapnia, tworząc szatę naciekową. Na skrzyżowaniach szczelin powstały aktualne, niezbyt wielkie sale i komory (m.in. "Sieň spolupracovníkov" oraz "Sieň Slovenskej speleologickej spoločnosti"). W jaskini występuje bogata szata naciekowa w barwach od żółtej przez żółtobrązową do czerwonobrązowej. Charakterystycznym jej elementem jest duża ilość tzw. zasłon i draperii jaskiniowych oraz pola „groszkowych” osadów na dnie dawnych jeziorek jaskiniowych. Występują także wodospady naciekowe, pagodowe stalagmity, stalaktyty i jeziorka, zasilane wodą przesiąkającą z powierzchni. Temperatura w jaskini wynosi od 7,1 do 7,8 °C, natomiast w pobliżu wejścia i w dawnym kominie wejściowym waha się od 5,6 do 8,7 °C. Wilgotność względna wynosi od 92% do 97%.
Fauna.
W jaskini znaleziono kości niedźwiedzia jaskiniowego. Stwierdzono występowanie w niej 11 gatunków nietoperzy. Najliczniejszym z nich jest podkowiec mały, a obok niego występują m.in. podkowiec duży, nocek duży, mopek zachodni i gacek brunatny.
Historia eksploracji.
Jaskinia została oficjalnie odkryta w 1929 r. (I. Vajsábel i J. Banič), jednak już wcześniej prawdopodobnie obozowali tu pruscy żołnierze w czasie wojny siedmiotygodniowej w 1866 r., zaś od 1920 r. penetrację speleologiczną na tym terenie prowadzili już bracia Vajsábel oraz Štefan Banič z synem Jánem.
W 1931 r. J. Prudík w celu badania okolicznych jaskiń założył „Komitet do badań jaskiń w Smolenicach” (słow. "Komitét pre výskum jaskýň v Smoleniciach"). W następnym roku speleolodzy osiągnęli dno komina wejściowego i dostali się do właściwych ciągów jaskiniowych. W 1932 r. z inicjatywy J. Beňovskiego zostało założone „Towarzystwo do badań jaskini Driny i krasu małokarpackiego” sp. z o.o. w Smolenicach (słow. "Družstvo pre výskum jaskyne Driny a malokarpatského krasu s r. o. v Smoleniciach"), które zajęło się udostępnieniem jaskini do zwiedzania. W 1933 r. na wysokości 365 m n.p.m. wykuty został nowy, obecny otwór wejściowy i zaczęto przygotowywać w jaskini trasę zwiedzania. W roku 1934 J. Prudík, J. Banič i J. Kratochvíl odkryli Korytarz Beňovskiego ("Beňovského chodba").
Udostępnienie jaskini dla zwiedzających miało miejsce w 1935 r. Pierwsza trasa turystyczna miała długość 175 m i posiadała jeszcze tymczasowe oświetlenie elektryczne. Stałe oświetlenie elektryczne zamontowano w roku 1943. Odkrycia dalszych korytarzy dokonali w roku 1950 J. Majko, A. Droppa i L. Blaha. Kolejne fragmenty jaskini ("Sieň slovenskej speleologickej spoločnosti", "Hlinená chodba" oraz "Chodba nádeje") zostały udostępnione turystom w roku 1959.
Zwiedzanie.
Okrężna trasa zwiedzania w jaskini ma aktualnie długość 410-450 m i różnicę wysokości 10 m. Na trasie pokonuje się 151 schodów. Zwiedzanie zajmuje ok. 35 minut. Odległość jaskini od parkingu przy ośrodku rekreacyjnym Jahodnik wynosi 1 km po leśnej drodze z różnicą wysokości ok. 100 m. Dojście zajmuje ok. 20 min. Końcowa część chodnika jest dość stroma i ma 100 schodów.
Ze szczytu nad jaskinią rozciąga się panoramiczny widok na Małe Karpaty.

</doc>
<doc id="1800315" url="https://pl.wikipedia.org/wiki?curid=1800315" title="Mikrogeophagus altispinosus">
Mikrogeophagus altispinosus

Mikrogeophagus altispinosus – gatunek słodkowodnej ryby z rodziny pielęgnicowatych (Cichlidae). Hodowana w akwariach. .
Występowanie.
Boliwia – rzeki Rio Guapore, Rio Madeira i Rio Quizer.
Opis.
Dorastają do 8–9 cm długości. Różnice pomiędzy płciami nieznaczne, samce większe, z dłuższymi płetwami grzbietowymi i odbytowymi. 

</doc>
<doc id="1800317" url="https://pl.wikipedia.org/wiki?curid=1800317" title="Królewsko-Polskie Gimnazjum im. Stefana Batorego w Warszawie">
Królewsko-Polskie Gimnazjum im. Stefana Batorego w Warszawie



</doc>
<doc id="1800318" url="https://pl.wikipedia.org/wiki?curid=1800318" title="Yang Jing">
Yang Jing

Yang Jing (; ur. 1 stycznia 1984) – chińska lekkoatletka, specjalizująca się w skoku o tyczce.

</doc>
<doc id="1800319" url="https://pl.wikipedia.org/wiki?curid=1800319" title="Gimnazjum im. Władysława IV w Warszawie">
Gimnazjum im. Władysława IV w Warszawie



</doc>
<doc id="1800321" url="https://pl.wikipedia.org/wiki?curid=1800321" title="III Gimnazjum im. Króla Jana Sobieskiego w Krakowie">
III Gimnazjum im. Króla Jana Sobieskiego w Krakowie



</doc>
<doc id="1800323" url="https://pl.wikipedia.org/wiki?curid=1800323" title="Janusz Sytnik-Czetwertyński">
Janusz Sytnik-Czetwertyński

Janusz Sytnik-Czetwertyński – polski filozof, doktor habilitowany.
Życiorys.
Ukończył studia ekonomiczne na Akademii Ekonomicznej we Wrocławiu. Pracę magisterską napisał pod kierunkiem prof. A. Kornaka. Następnie studiował filozofię na Uniwersytecie Mikołaja Kopernika w Toruniu. W 2006 obronił rozprawę doktorską z filozofii na Uniwersytecie Jagiellońskim w Krakowie. Rozprawa pod tytułem "Podstawy monadyzmu fizycznego. Studium porównawcze z metafizyki" została napisana pod kierunkiem prof. Jerzego Perzanowskiego, którego był uczniem. W 2012 na Wydziale Filozoficznym Uniwersytetu Jagiellońskiego w Krakowie otrzymał stopień naukowy doktora habilitowanego w zakresie filozofii. Podstawą kolokwium habilitacyjnego była książka "Postacie bytu realnego", stanowiąca plon wieloletnich badań autora z zakresu ontologii formalnej. W latach 2003-2013 wykładał na Uniwersytecie Jana Kochanowskiego w Kielcach, gdzie od 2007 pełnił funkcję kierownika Pracowni Filozofii.
W latach 2010–2015 nauczał filozofii i deontologii lekarskiej w języku angielskim dla studentów z krajów skandynawskich w Collegium Medicum Uniwersytetu Mikołaja Kopernika, zaś w latach 2010–2016 prowadził wykłady z zakresu psychoontologii na Uniwersytecie Jagiellońskim w Krakowie. Jest członkiem Polskiego Towarzystwa Filozoficznego w Krakowie.
Od 2013 jest pracownikiem Instytutu Filozofii na Wydziale Humanistycznym Uniwersytetu Kazimierza Wielkiego w Bydgoszczy oraz pracownikiem CMKP w Warszawie, na stanowisku profesora.
W roku 2016, decyzją Ministra Zdrowia Konstantego Radziwiłła został powołany na stanowisko Wiceprzewodniczącego Odwoławczej Komisji Bioetycznej przy Ministrze Zdrowia. W tym samym roku został powołany na Przewodniczącego Rady Naukowej KPCK. 
W latach 2014–2016 prowadził cykliczne wykłady z filozofii w Polskim Radiu Pomorza i Kujaw pt. „Podróże filozoficzne” (90 audycji). Po ich zakończeniu, kontynuował współpracę z Polskim Radiem, gdzie od marca 2016 prowadzi wykłady pt. „Filozoficzny leksykon pojęć ważnych”. Od września 2016 prowadzi w Radiu PiK drugą edycję „Podróży filozoficznych”.
Zainteresowania naukowe.
Pierwsza z jego płaszczyzn zainteresowań naukowych związana jest ściśle z zakresem badań prowadzonych przez Jerzego Perzanowskiego, obejmuje przede wszystkim post-leibnizjańskie rozważania metafizyczne. Druga dotyczy badań z zakresu mistyki i stanowi indywidualne pole badawcze autora. Wreszcie trzecia skupia się na badaniach z zakresu etyki i zagadnień pokrewnych.
Za działalność naukową otrzymał w 2008 nagrodę indywidualną II stopnia Rektora UH-P, w 2009 nagrodę I stopnia, zaś w 2010 ponownie nagrodę II stopnia. W 2012 otrzymał kolejną nagrodę indywidualną I stopnia, tym razem za wyniki prac badawczych oraz uzyskanie stopnia doktora habilitowanego w ciągu sześciu lat od czasu obrony rozprawy doktorskiej.
Jest autorem 15 książek i około 70 artykułów naukowych w czasopismach naukowych w Polsce i za granicą.

</doc>
<doc id="1800324" url="https://pl.wikipedia.org/wiki?curid=1800324" title="Świstowe Stawki">
Świstowe Stawki

Świstowe Stawki (słow. "Hrubé plesá" lub "Svišťové plieska") – grupa czterech małych stawków w Dolinie Świstowej ("Svišťová dolina") w słowackich Tatrach Wysokich. Leżą na jej górnym piętrze, zwanym Wyżnią Świstową Równią ("Vyšná Svišťová roveň"), u stóp Hrubej Turni ("Hrubá veža", 2086 m).
Tafla największego ze stawków znajduje się na wysokości 1930 m n.p.m. Po obu jego stronach, w odległości ok. 20 metrów na północ (poniżej) i południe (powyżej), znajdują się dwa znacznie mniejsze jeziorka. Czwarty ze Świstowych Stawków znajduje się natomiast w odległości ok. 90 m na północny zachód od największego stawku, blisko wierzchołka Świstowej Kopki ("Svišťová kôpka", 1976 m) i nieco wyżej od pozostałych jeziorek. Przez trzy dolne stawki przepływa potoczek będący dopływem Świstowego Potoku ("Svišťový potok"). Świstowe Stawki nie zostały dokładnie pomierzone, więc ich wymiary nie są podawane w przewodnikach.
Nad Świstowe Stawki nie prowadzą żadne szlaki turystyczne. Są one natomiast widoczne z daleka z udostępnionego żółto znakowaną ścieżką wierzchołka Małej Wysokiej ("Východná Vysoká", 2429 m).

</doc>
<doc id="1800325" url="https://pl.wikipedia.org/wiki?curid=1800325" title="VIII Państwowe Gimnazjum Matematyczno-Przyrodnicze im. Augusta Witkowskiego w Krakowie">
VIII Państwowe Gimnazjum Matematyczno-Przyrodnicze im. Augusta Witkowskiego w Krakowie



</doc>
<doc id="1800326" url="https://pl.wikipedia.org/wiki?curid=1800326" title="VI Państwowe Gimnazjum im. Tadeusza Reytana w Warszawie">
VI Państwowe Gimnazjum im. Tadeusza Reytana w Warszawie



</doc>
<doc id="1800328" url="https://pl.wikipedia.org/wiki?curid=1800328" title="Gimnazjum Towarzystwa im. Jana Zamoyskiego w Warszawie">
Gimnazjum Towarzystwa im. Jana Zamoyskiego w Warszawie



</doc>
<doc id="1800329" url="https://pl.wikipedia.org/wiki?curid=1800329" title="Nagrobek Montelupich">
Nagrobek Montelupich

Nagrobek Montelupich wykonał warsztat Santo Gucciego na początku XVII w. Znajduje się w kościele Mariackim w Krakowie.
Opis nagrobka.
Nagrobek poświęcony jest pamięci członków bogatej, mieszczańskiej rodziny krakowskiej, pochodzenia włoskiego: Sebastiana Montelupiego (zmarłego w 1600), jego żony Urszuli oraz adoptowanego siostrzeńca Walerego i jego żony Anny z Moreckich. Jest to kilkukondygnacyjny nagrobek przyścienny.
Smukły, spiętrzony pomnik cechuje zarówno daleko posunięty wertykalizm, jak i płaszczyznowe ujęcie wieloplanowej architektury, znaczne nagromadzenie elementów dekoracyjnych oraz użycie wielobarwnych materiałów, kamienia pińczowskiego, czerwonego marmuru węgierskiego i alabastru. Wysokie zwieńczenie wyciąga w górę strukturę nagrobka, podniesionego i tak wysoko przez umieszczenie go nad stallami. Cokół pomnika uformowano w formie sarkofagu, wspartego na zwierzęcych łapach i trupich czaszkach. W obrębie cokołu znajdują się także tablice z napisami, których zawijanie obramienia spinają charakterystyczne maszkarony. Na tych tablicach umieszczono informacje dotyczące fundacji monumentu: Sebastian Montelupi zlecił przygotowanie nagrobka jeszcze za życia, natomiast Walery zawdzięcza wzniesienie swojej części synom.
Główną część pomnika stanowią otoczone podwójnymi kolumnami wnęki arkadowe z portretowymi popiersiami zmarłych. Zwrócone w stronę ołtarza marmurowe płaskorzeźby sprawiają wrażenie wychylających się spoza parapetów perspektywicznie potraktowanych wnęk.
Pomnik wieńczą architektoniczne nasady, wyposażone w kartusze herbowe oraz figury alegoryczne: Roztropności, Męstwa i Powściągliwości.
Bujna dekoracja, na którą składają się uskrzydlone główki aniołków w kluczach, płomieniste wazy, dwulalkowe balasy, wspomniane maszkarony przy tablicach, nakryte wolutami nasadniki, rozety itd. odznaczają się mniej precyzyjnym i starannym odkuciem, w porównaniu do partii figuralnych.

</doc>
<doc id="1800330" url="https://pl.wikipedia.org/wiki?curid=1800330" title="Nasosznikowate">
Nasosznikowate

Nasosznikowate (Pholcidae) – rodzina pająków z grupy Araneomorphae. Jest jedną z najbardziej zróżnicowanych grup współczesnych pająków; obejmuje dużą liczbę przeważnie tropikalnych sieciowych pająków. Według "The World Spider Catalog" Normana Platnicka z 2012 roku należy do niej 90 rodzajów obejmujących 1288 gatunków. W Polsce występują trzy gatunki - nasosznik trzęś ("Pholcus phalangioides"), nasosznik drobny ("Pholcus opilionoides") i "Psilochorus simoni". Według analiz przeprowadzonych przez Hubera (2011) rodzinę można podzielić na pięć monofiletycznych podrodzin:Ninetinae, Arteminae, Modisiminae, Smeringopinae i Pholcinae. 
Większość nasosznikowatych to niewielkie pająki o zaokrąglonym głowotułowiu i bardzo wydłużonych odnóżach, u niektórych gatunków dwudziestokrotnie przekraczających długość tułowia. Nasosznikowate mają sześcioro lub ośmioro oczu – ułożone po trzy po bokach głowotułowia. Pomiędzy nimi, na przodzie głowotułowia, znajduje się kolejna para, nieobecna u gatunków mających sześcioro oczu.
Zdecydowana większość nasosznikowatych buduje sieci łowne – przeważnie nieregularne trójwymiarowe, jednak sieci mające bardziej regularne kształty również są spotykane. Samice składają niewiele jaj, niekiedy poniżej dziesięciu. Nie tworzą kokonów, lecz noszą jaja w szczękoczułkach. Często kontynuują opiekę nad młodymi pająkami po ich wykluciu.
Nasosznikowate występują w bardzo zróżnicowanych niszach ekologicznych – od pustyń po lasy deszczowe, jednak najbardziej zróżnicowane są w regionach tropikalnych. Najstarszym znanym przedstawicielem Pholcidae jest "Quamtana huberi", którego skamieniałości odkryto w osadach w Le Quesnoy na terenie francuskiego departamentu Oise, datowanych na iprez, około 53 mln lat. Datowanie molekularne sugeruje jednak, że nasosznikowate są grupą znacznie starszą, powstałą we wczesnym mezozoiku, około 207 mln lat temu, jeszcze przed rozpadem superkontynentu Pangei.
Uproszczone kladogramy Pholcidae według:

</doc>
<doc id="1800331" url="https://pl.wikipedia.org/wiki?curid=1800331" title="Pholcidae">
Pholcidae



</doc>
<doc id="1800332" url="https://pl.wikipedia.org/wiki?curid=1800332" title="Daewoo Chairman">
Daewoo Chairman



</doc>
<doc id="1800333" url="https://pl.wikipedia.org/wiki?curid=1800333" title="Państwowe Gimnazjum dla Byłych Wojskowych w Warszawie">
Państwowe Gimnazjum dla Byłych Wojskowych w Warszawie



</doc>
<doc id="1800334" url="https://pl.wikipedia.org/wiki?curid=1800334" title="Państwowe Gimnazjum im. Ks. Józefa Poniatowskiego w Warszawie">
Państwowe Gimnazjum im. Ks. Józefa Poniatowskiego w Warszawie



</doc>
<doc id="1800336" url="https://pl.wikipedia.org/wiki?curid=1800336" title="Dysk miękki">
Dysk miękki



</doc>
<doc id="1800337" url="https://pl.wikipedia.org/wiki?curid=1800337" title="Honda L700/L800">
Honda L700/L800

Honda L700/L800 – seria małych samochodów osobowych produkowanych w latach 1965-1967 przez japońską firmę Honda. W 1965 roku rozpoczęto produkcję małego 2-drzwiowego kombi o oznaczeniu L700 oraz jego dostawczej odmiany pick-up P700. Do napędu zastosowano 4-cylindrowy silnik benzynowy o pojemności skokowej 687 cm³ i mocy 52 KM. Jeszcze w 1965 roku do produkcji skierowane zostały modele L800 i P800 wyposażone w mocniejsze silniki o pojemności 791 cm³ i mocy 58 KM. Produkcję Hondy L800/P800 zakończono w 1967 roku.

</doc>
<doc id="1800338" url="https://pl.wikipedia.org/wiki?curid=1800338" title="Wadźrajogini">
Wadźrajogini

Wadżrajogini (sanskryt: "Vajrayoginī" ; język chiński: 瑜伽空行母 Yújiā kōngxíngmǔ; język tybetański: Dorje Naljorma, transliteracja Wyliego: "Rdo rje rnal ’byor ma", dosłownie "Diamentowa Jogini") – jidam związany z tantrami Jogi najwyższej. Określana jest również jako "sarva-buddha-dakinī" (esencja wszystkich buddów).
Ikonografia.
Wadżrajogini przedstawiana jest jako młoda kobieca postać o czerwonym odcieniu skóry, z trzecim "okiem mądrości" na czole, z tradycyjnymi atrybutami dakini: drigungiem uwieńczonym wadżrą w prawej dłoni i kapalą w lewej. Często posiada naszyjnik z ludzkich czaszek, stoi pośród płomieni mających symbolizować mądrość. W tradycji kagju występuje forma Wadżrajogini zwana Vajravārāhī (dosłownie "Diamentowa Dzika Świnia") związana jest ze przekazem tantr Jogi najwyższej, który udzielił mahasiddha Tilopa. Przedstawiona na rysunku forma Wadżrajogini związana jest ze szczególnym przekazem tantr Jogi najwyższej, który udzielił mahasiddha Naropa "dwóm braciom z Phamthingpa" Jigme Dragpa i Ngawang Dragpa, a który kontynuowany jest obecnie przez tradycje sakja oraz gelug buddyzmu tybetańskiego. W tradycji Ningma występuje postać Wadżrajogini zwana Troma Nagmo (Transliteracja Wyliego. khros ma nag mo, w potocznym tłumaczeniu "Przeraźliwa Pani" bądź "Przerażliwa Czarna"), która związana jest z przekazem term.

</doc>
<doc id="1800339" url="https://pl.wikipedia.org/wiki?curid=1800339" title="Prywatyzacja pośrednia">
Prywatyzacja pośrednia



</doc>
<doc id="1800341" url="https://pl.wikipedia.org/wiki?curid=1800341" title="Diestrammena asynamora">
Diestrammena asynamora



</doc>
<doc id="1800343" url="https://pl.wikipedia.org/wiki?curid=1800343" title="Zmierzch Tytanów">
Zmierzch Tytanów



</doc>
<doc id="1800347" url="https://pl.wikipedia.org/wiki?curid=1800347" title="Danowicz">
Danowicz

Danowicz – polski herb szlachecki z nobilitacji.
Opis herbu.
W polu czerwonym krzyż łaciński, srebrny.
Najwcześniejsze wzmianki.
Nadany Libkowi (Stanisławowi) Danowiczowi, 8 lutego 1563.
Herbowni.
Danowicz.

</doc>
<doc id="1800348" url="https://pl.wikipedia.org/wiki?curid=1800348" title="Państwowe Gimnazjum Męskie im. Króla Władysława Jagiełły w Płocku">
Państwowe Gimnazjum Męskie im. Króla Władysława Jagiełły w Płocku



</doc>
<doc id="1800352" url="https://pl.wikipedia.org/wiki?curid=1800352" title="Służewiec Przemysłowy">
Służewiec Przemysłowy



</doc>
<doc id="1800355" url="https://pl.wikipedia.org/wiki?curid=1800355" title="Państwowe Gimnazjum im. Stanisława Staszica w Lublinie">
Państwowe Gimnazjum im. Stanisława Staszica w Lublinie



</doc>
<doc id="1800356" url="https://pl.wikipedia.org/wiki?curid=1800356" title="August Storck">
August Storck

August Storck KG – niemieckie przedsiębiorstwo zajmujące się produkcją słodyczy, mające swoją siedzibę w Berlinie, w Niemczech.
Przedsiębiorstwo zostało założone w 1903 roku w Berlinie przez Augusta Storcka, należy do wiodących producentów wyrobów cukierniczych, zatrudniając ponad 5800 pracowników na całym świecie. Wyroby przedsiębiorstwa sprzedawane są w ponad 100 krajach na całym świecie.
Zakłady firmy Storck znajdują się w Ohrdruf (Turyngia), Skanderborg (Dania), Winchester (Wielka Brytania) oraz największe w Halle w Nadrenii Północnej-Westfalii (Niemcy).
Od 2022 roku znajduje się na "liście wstydu", jako firma handlująca z Rosją po inwazji na Ukrainę.
Marki.
Do znanych marek produkowanych przez firmę Storck należą

</doc>
<doc id="1800360" url="https://pl.wikipedia.org/wiki?curid=1800360" title="Państwowe Gimnazjum Żeńskie w Lublinie">
Państwowe Gimnazjum Żeńskie w Lublinie



</doc>
<doc id="1800361" url="https://pl.wikipedia.org/wiki?curid=1800361" title="Kaplica Myszkowskich">
Kaplica Myszkowskich

Kaplica Myszkowskich przy kościele Dominikanów w Krakowie ukończona w 1614 roku. Kaplica została zbudowana z inicjatywy braci: marszałka wielkiego koronnego Zygmunta Myszkowskiego oraz kasztelana oświęcimskiego Aleksandra Myszkowskiego.
Historia.
Kaplica Myszkowskich jest dowodem przemian jakie zaszły w ciągu XVI stulecia w kulturze polskiej i dowodem awansu finansowego średniozamożnej rodziny szlacheckiej Myszkowskich herbu Jastrzębiec do rzędu magnaterii, której przedstawiciele pełnili z najważniejszych funkcji w państwie. Jest rzeczą charakterystyczną, że fundator nie poprzestał na wzorowaniu się na budowli królewskiej w postaci Kaplicy Zygmuntowskiej, lecz próbował jej wręcz dorównać.
Kaplica powstała w miejscu starszej gotyckiej kaplicy, w której pochowano wcześniej twórcę potęgi rodu biskupa krakowskiego Piotra Myszkowskiego (zm.1591), Aleksandra Myszkowskiego (zm. 1548), kasztelana żarnowskiego Jana Myszkowskiego, a także wojewodę rawskiego Piotra Myszkowskiego (zm. 1601), będącego synem burgrabiego krakowskiego Zygmunta (brata biskupa). Kaplicę ufundowali pozostali dwaj bracia marszałek wielki koronny Zygmunt i kasztelan oświęcimski Aleksander.
Podczas pożaru w 1850 roku wypaliło się wnętrze kaplicy, w związku z tym do 1910 roku wymieniono częściowo okładzinę marmurową i wykonano nowy ołtarz oraz balustradę. Z zewnątrz ściany są pokryte jednolita rustyką. W ścianie południowej jest wmontowana tablica fundacyjna z datą 1614.
Opis kaplicy.
W pendentywach umieszczone są cztery duże kartusze herbowe z koronami i herbami Gonzagów – Myszkowskich. Strefa ta wyróżnia się obfitością panopliów na pilastrach i obramieniach okiennych bębna i płaskorzeźbionymi popiersiami członków rodu w dolnym pasie kopuły. Podkreśla się związek tych przedstawień z sarmackim kultem antenatów. Pod każdą z szesnastu półfigur, na fryzie pod gzymsem tamburu, znajdują się inskrypcje odnoszące się do każdej z nich. Przedstawienia są chronologicznie rozmieszczone poczynając od końca XV wieku do początku XVIII.
Wyobrażenie te wprowadzono zgodne z kosmiczną filozofią renesansu i neoplatońską interpretacją budowli centralnych w celu podkreślenia symbolicznego znaczenia kopuły jako nieba usianego gwiazdami, z aniołami i świętymi. Uskrzydlone główki pojawiają się w kaplicy Myszkowskich w kasetonach wyższych rzędów. W partii najwyższej główki aniołków są bardziej odstające i nachylone ku dołowi.
Rzeźby często są krzywo wmurowane, a w trójkątnych polach między oknami a pilastrami w tamburze brakuje gdzieniegdzie ornamentu.
Autorstwo.
Budowy kaplicy mógł dokonać tylko jeden warsztat składający się z muratorów i rzeźbiarzy pińczowskich, przejmujących i kontynuujących tradycje artystyczne Gucciego. Przypuścić jednak można, że autorem projektu powstałego zapewne wcześniej był sam Santi Gucci, najwybitniejszy artysta na dworze Myszkowskich, który zmarł w 1600 r.
Tekst tablicy fundacyjnej.
D : O : M : II A : D : 1614 II  
MAIORVM  MEMORIAE CINRRIBVS  PATRVI  ET BENEFACTORIS  AETERNAE MATRIS  FRATRVMQUE REQVIEI  II  
SVAE DENIQ[ue]  ET  CONIVGIS SUORVMQ[ue]  SVCCESSORVM SEPVLTVRAE  SACELLVM HOC  A FUNDAMENTIS  EREXIT II
SIGISMVNDVS  MYSZKOWSKI MARCHIO GONZAGAE  ET MIROVIAE  SVPREMVS  REGNI POLONIAE  MARESCHALLVS  II 
PETRICOVIENSIS PRIMUM  POST NOVO  CORCIN[ensis]  GRODECEN[sis] SOLECEN[sis]  VISLICEN[sis]  PRAEFECTUS ETC. II
  NON INSCIVS  SORTIS  HVMANAE FINEM  RESPICIENS  HANC METAM  OMNIUM  ESSE OPERAE HOS  TESTATVS EST  II  
ET EO  IN  LOCO VBI  ILL[ustrissi]  MVM PRINCIPEM  ET  R[ever]EN[dissi]MVM
    IN  CHR[ist]O PATREM  D[ominum]  PETRUM EPISCOPVM  CRACOVIENS[sem]  ET DUCEM  SEVERIEN[sem]  II
    HVMAVIT  IBIDEM ILL[ustrisssi]MAM  BEATAM  DE PRZERAB  IOAN[nis]  CAST[ellani] SIRADIEN[sis]  FILIAM CONIVGEM  VERO SIGISMVNDI  II  
OSVIECIM[ensis]  ET ZATORIEN[sis]  DVC[atum]  PRAEFECTI MATREM SVAM  SEPELIRI CVRAVIT  II  
DVOS ITIDEM  FRATRES  IOAN[nem] CAST[ellanum]  ZARNOV[iensis] ET  PETRVM PALATI[num]  RAVEN[sem]  CAP[itaneum] CHECIN[ensem]  REGNI  SENATORES II
    INGENIO  FAELICISSIMOS DOCTRINA  ET  VSV RERVM  INSIGNES  PRVDENTIA INCOMPARABILES  II
    MAGNOS  IN REPVB[lica]  VIROS  DEPOSVIT SIBI  LOCVM  IN QVO  MORTVVS  QVIESCENS VLTIMVM OPERIRETVR  II 
DIEM  VIVVS  ELEGIT II  
QVIENTEM  POSTERI PRAECENTVR

</doc>
<doc id="1800362" url="https://pl.wikipedia.org/wiki?curid=1800362" title="Wyższe Gimnazjum Biskupie Męskie w Lublinie">
Wyższe Gimnazjum Biskupie Męskie w Lublinie



</doc>
<doc id="1800368" url="https://pl.wikipedia.org/wiki?curid=1800368" title="William Hogenson">
William Hogenson

William Peter Hogenson (ur. 26 października 1884 w Chicago, zm. 14 października 1965 tamże) – amerykański lekkoatleta sprinter, trzykrotny medalista olimpijski z 1904 z Saint Louis.
Podczas studiów na Uniwersytecie Chicagowskim odnosił wiele sukcesów lekkoatletycznych. Największym z nich był występ na igrzyskach olimpijskich w 1904 w Saint Louis, gdzie zdobył brązowe medale w biegu na 100 metrów i biegu na 200 metrów (oba razy pokonali go Archie Hahn i Nathaniel Cartmell), oraz srebrny medal w biegu na 60 metrów (przegrał z Hahnem, Cartmell odpadł w tej konkurencji w repasażach).
Hogenson był mistrzem Stanów Zjednoczonych (AAU) na 100 jardów i 220 jardów w 1904. Jego rekordy życiowe to: 11,0 s na 100 metrów oraz 22,0 s na 220 jardów.

</doc>
<doc id="1800371" url="https://pl.wikipedia.org/wiki?curid=1800371" title="Szpital św. Ducha w Warszawie">
Szpital św. Ducha w Warszawie



</doc>
<doc id="1800373" url="https://pl.wikipedia.org/wiki?curid=1800373" title="Polski nagrobek renesansowy">
Polski nagrobek renesansowy

Polski nagrobek renesansowy dzieli się na dwa główne rodzaje: architektoniczno-zdobniczy, która pojawia się w Krakowie po 1502 r. w związku z budową nagrobka Jana Olbrachta na Wawelu i figuralny od 1521 r. także na Wawelu, w związku z budową nagrobka biskupa Jana Konarskiego w formie poziomej, pulpitowej płyty z płaskorzeźbioną postacią zmarłego. Oba te typy występują w kaplicy Zygmuntowskiej.
Nagrobek króla Jana Olbrachta: początki renesansu w Polsce.
Podobnie jak w architekturze, także w rzeźbie łączono motywy gotyckie z renesansowymi, przykładem jest nagrobek Jana Olbrachta. Nisza nagrobka jest renesansowa o wpływach florenckich, ale płyta z postacią zmarłego ma charakter późnogotycki i wzorowana jest na rzeźbie jego ojca Kazimierza Jagiellończyka dłuta Wita Stwosza. Nagrobek Jana Olbrachta powstał w 1503 roku, na zlecenie królowej, matki Olbrachta Elżbiety. Znajduje się w osobnej kaplicy grobowej, pod wezwaniem Bożego Ciała i świętego Andrzeja Apostoła.
Tumbę o cechach gotyckich wykonał Stanisław Stwosz lub Jorg Huber z Passawy, współpracujący ze Stwoszem przy realizacji memorii Kazimierza Jagiellończyka. Natomiast opracowana architektonicznie nisza jest dziełem przybyłego z Włoch Franciszka Florentczyka.
Obramienie nagrobka stanowi jedno z pierwszych świadectw renesansu w Polsce i zapoczątkowuje nową epokę w polskiej sztuce sepulkralnej.
Pomnik Jana Olbrachta nawiązuje do florenckiego typu arkadowych nagrobków przyściennych, których modelowym przykładem jest pomnik Leonarda Bruniego, wzniesiony przez Bernarda Rosselina w kościele Sta Croce po 1444 r.
Przez zastosowanie systemu dwóch arkad nagrobek Jana Olbrachta jest szczególnie bliski włoskim dziełom drugiej połowy XV wieku i początków XVI wieku( pomnik papieża Pawła II: zdwojona arkada, doży Andrea Vendramina w Wenecji, czy Ascania Sforzy dłuta Andrea Sansovina w Rzymie.
Nagrobek Jana Olbrachta, pierwsze dzieło renesansu, stał się wzorem dla przedstawień grobowych w Polsce. Z jego pojawieniem skończyła się dwuwiekowa tradycja nagrobków tumbowych. Odtąd, przez długi czas polskie pomniki w przeważającej części będą niszowymi konstrukcjami przyściennymi. System dwóch arkad pojawił się kilkanaście lat później na ścianach kaplicy Zygmuntowskiej i wiele późniejszych pomników reprezentuje różne jego transpozycje. Oddziałał również zastosowany w nagrobku Jana Olbrachta zespół form ornamentalnych, z którego większość motywów znalazła się także w bogatym wnętrzu kaplicy Zygmuntowskiej.
Nagrobek Zygmunta Starego – poza sansovinowska.
W całej pełni objawił się renesans włoski w rzeźbie kaplicy Zygmuntowskiej. Bartolommeo Berrecci był nie tylko jej głównym architektem, ale także rzeźbiarzem, który wykonał partie figuralne.
Figura króla została wykonana w innej stylistyce niż popiersi w medalionach zdobiących ściany kaplicy.
Król w pozie leżącej, nawiązuje do pozy sansovinowskiej, czyli postaci nie zmarłej a śpiącej. Polskie nagrobki w odróżnieniu od włoskich są bardziej zdynamizowane, w Polsce zauważa się tendencję do dysharmonijnego, renesansowego łamania ciała przedstawionych postaci. Tors króla jest uniesiony ku górze, podparty ramieniem zgiętym w łokciu. Głowa odchylona jest w tył a jedna z nóg mocno wygięta w kolanie.
Poza sansovinowska zyska na popularności w renesansowej sztuce sepulkralnej w Polsce. Około 1539 r. rzeźba krakowska zaczęła inspirować śląską. Na Śląsku wytworzył się dość specyficzny typ nagrobka łączącego elementy baldachimowej struktury gotyckiej z renesansowymi szczegółami i sansovinowską postacią zmarłego. Kolumny zredukowano do trzech, z których środkowa przecina optycznie figurę zmarłego (np. Nagrobek bp Jana Turzona we wrocławskiej katedrze greckokatolickiej).
Typ nagrobka w typie sansovinowskim jest w Polsce popularny. W posągach osób duchownych i kobiet, które są przysłonięte długimi szatami, które z natury łagodzą kontur i bryłę) zanika gotycka ekspresyjność kształtu charakterystyczna dla postaci rycerskich, których zbroja zakłada poniekąd kanciastość i twardość. Obok takich figur odkuwano bardziej konserwatywne, przedstawienia w spokojnej, nieruchomej pozie o równo ułożonych wyciągniętych kończynach.
Nagrobek Tomickiego na Wawelu – nagrobek monumentalny.
Kaplica i nagrobek Piotra Tomickiego na Wawelu wykonał Berrecci pomiędzy 1524-26 a 1530 r.
Nowy w Polsce typ monumentu inicjuje nagrobek Piotra Tomickiego wykonany przez Berrecciego w pierwszej połowie XVI w. Jest to pomnik oparty o ścianę z prostokątną niszą dla sarkofagu z leżącą postacią zmarłego.
Ten przyścienny monument, z centralną prostokątną niszą, z cokołem i zwieńczeniem, odznacza się wyjątkową dekoracyjnością. Wnękę flankują kolumny pokryte delikatnie płaskorzeźbioną wicią roślinną, a poprzez ramę złożoną z rozetek otwiera się widok na sarkofag z postacią leżącego biskupa na tle płaskorzeźby przedstawiającej św. Piotra polecającego fundatora Madonnie.
Nagrobek Tomickiego inicjuje nowy w Polsce typ monumentu nagrobnego: pomnik oparty o ścianę z prostokątną niszą dla sarkofagu z leżącą postacią zmarłego. Wnęka taka charakterystyczna jest dla architektury nagrobkowej rzymskiego renesansu. Można przypuszczać, że pobyt swój w roku 1500 w Rzymie wykorzystał Tomicki nie tylko na praktykę prawną w rzymskiej kurii, ale i na zapoznanie się z pięknem artystycznym Rzymu. W tym czasie sławny był tam pomnik papieża Pawła II w bazylice św. Piotra, wykonany przez Mino da Fiesole i Giovanniego Dalmatę, którzy wprowadzili wtedy po raz pierwszy w nagrobku niszę prostokątną ujętą po bokach kolumnami ozdobionymi wicią roślinną, między którymi spoczywa na sarkofagu zmarły. Tak jak w nagrobku Pawła II, autor pomnika Tomickiego ponad postacią zmarłego umieścił wielofigurową płaskorzeźbę w szerokich ramach.
Postać wykonana jest z czerwonego marmuru węgierskiego i spoczywa na sarkofagu, który ozdobiono florenckim motywem unoszących się puttów, podtrzymują one herb zmarłego. Postać, pogrążona jest w spokojnym śnie, podkreślonym gestem dłoni wspierającej głowę i swobodnym układem ciała. Rzeźbiarz wybrał jakby wersję pośrednią ujęcia postaci: między martwą a żywo poruszoną (jak w nagrobkach sansovinowskich). Postać Tomickiego ułożona jest wygodnie na boku, nieznaczne podkurczenie nóg i przełożenie ich jedna przez drugą podkreśla trwanie we śnie. Twarz Tomickiego wymodelowana jest portretowo, koścista, o grubym nosie i głębokich zmarszczkach idących od nosa do brody.
Płaskorzeźba umieszczona w głębi niszy nagrobka Piotra Tomickiego, ujęta jest w szerokie ramy na wzór obrazu. Przedstawia Madonnę w wieńcu główek anielskich, klęczącego przed nią biskupa oraz patrona zmarłego, św. Piotra. Madonna ma głowę zwróconą w stronę twarzy leżącego na sarkofagu zmarłego, Dzieciątko natomiast wyciąga rączki do jego klęczącej w obrębie płaskorzeźby postaci.
Jest to jedyny przypadek w renesansowej rzeźbie w Polsce umieszczania w zaplecku kilkupostaciowej sceny (pomijając nagrobek abpa Gamrata, będący kopią pomnika Tomickiego). Było to charakterystyczne dla rzymskich pomników nagrobnych ostatniej ćwierci XV wieku i początków XVI, w których prawie zawsze umieszczano w tle sceny religijne, często bogato rozbudowane.
Nagrobki Jana Maria Padovano.
Działalność artystyczną w Polsce Padovano rozpoczął ok. 1530 r. Swoją twórczością objął rozległy obszar od Krakowa po Poznań i Wilno. Był rzeźbiarzem wytrawnym lecz także eklektycznym.
Po 1550 r. wkroczył na drogę manieryzmu. W kościele Mariackim wzniósł dwubarwne cyborium zestawione z prostych brył.
W ten sam sposób przerobiono nagrobek królewski w kaplicy Zygmuntowskiej celem umieszczenia w dolnej Niszu posągu Zygmunta Augusta – tu też prawdopodobnie pracował Padovano lub Santi Gucci. Późniejszy posąg królewski wzorowano na figurze Zygmunta I ale w stylu jest bardziej manierystyczny.
W późnych pracach Padovano występowały cechy manieryzmu.
Jan Michałowicz z Urzędowa, nurt „antyklasyczny”.
W okresie manieryzmu rzeźba nagrobkowa mnożyła się w kaplicach rodowych. Fundowały je rody magnackie, średnia szlachta, rzadziej patrycjat miejski. Powtarzano schemat postaci uśpionej. Przedstawiano też zmarłych w pozie klęczącej lub siedzącej. Ich styl lawiruje między późnym renesansem a manieryzmem, czasem zahacza o ludowe uproszczenia. Kamienne figury wkomponowywano w ramy małej architektury ozdobionej dekoracyjnym reliefem. Oprócz wpływów włoskich coraz częściej pojawiały się też wpływy niderlandzkie.
Nagrobek bp Andrzeja Zebrzydowskiego w Krakowie.
Architektoniczna statyka renesansowych brył jest w całości nagrobka poważnie zachwiana, zatarły się granice między elementami konstrukcji i motywami dekoracyjnymi.
Efekty architektoniczno-plastyczne są wyraźne: z masywnymi partiami mijają się partie powietrzne i ażurowe. Brak tu harmonii i poczucia proporcji właściwych dla włoskiego renesansu, artysta nie respektuje zasad klasycznych, poszukując w architekturze przede wszystkim malowniczości i dekoracyjności.
Nagrobek był pierwotnie polichromowany. Błękit tła, złocenia i srebrzenia podkreślały bogactwo form.
Splata się tu tradycja historyczna z ówczesną narastającą współczesnością. Nad łukiem archiwolty biegnie późnogotycki ornament liściasty, a pulpit wezgłowia ma jeszcze tradycyjne wycięcie w ośli grzbiet.
Układy ornamentu kandelabrowego z panneau dekoracyjnych nagrobka i kaplicy mają charakter renesansowy, oparty na wzorach kaplicy Zygmuntowskiej. Na arabeskowe sploty wokół kolumn Michałowicz nałożył motywy roślinne, zwoje wolutowe, panoplia, owoce, paciorki, zwierzęce maszkarony.
Obok dekoracyjnych motywów typu renesansu włoskiego widoczne są w nagrobku dalszą infiltrację italianizmu niderlandzkiego. Poligonalnie rżnięte kaboszony zdobią skrzydła boczne i dół sarkofagu. Pod trójkątnym zwieńczeniem aediculi włoskie zwoje wolutowe przekształcają się w niderlandzkie rollwerki. Podobnie z pogranicza renesansowych wolut i niderlandzkich rollwerków są kapitele kolumn i nogi sarkofagu. Tutaj ulubiony motyw antyku Michałowicza, delfiny, wyłaniają się spod ucisku wolut, przytłoczonych z kolei ciężarem masywnej trumny. Motyw rollwerkowo – roślinny z satyrami obramia tablicę inskrypcyjną to wpływ wzorników Florisowskich.
W rzeźbie nagrobka Zebrzydowksiego Michałowicz jest twórcą antyklasycznym i klasycznym. Antyklasyczny jest gdy omawiamy
architektoniczne aspekty jego nagrobków (zaciera granice między tym co dźwigające a tym co dźwigane, statyka elementów architektonicznych jest poważnie zachwiana, niektóre elementy stają się afunkcjonalne – np. skręcone o 45 stopni kapitele wystają daleko na boki). Brak tu harmonii i poczucia proporcji właściwych dla włoskiego renesansu. Artysta nie respektuje zasad klasycznych, poszukując w architekturze przede wszystkim malowniczości i dekoracyjności. Z kolei klasyczny cechy przedstawia Michałowicz w elementach figuralnych. W tej dziedzinie jest on kontynuatorem Berrecciego i jawi się jako artysta klasyczny.
Styl Michałowicza nazywa się jubilerskim. Czerpie z ornamentów późnogotyckich, z ornamentów z kaplicy Zygmuntowskiej o włoskim
pochodzeniu, ale też i z ornamentów niderlandzkich – stosuje rollwerki, kaboszony.
Nagrobek Filipa Padniewskiego, na Wawelu, 1572 r..
Zdecydowanie różni się od poprzednich dzieł Michałowicza, co potwierdza padovanowska figura i styl kartuszów. Zamiast wielkiej, półkolistej niszy środkowej charakterystycznej dla trzech wcześniejszych nagrobków Michałowicza znajduje się tu nisza dwułuczna. Cokół po raz pierwszy u Michałowicza podtrzymują trzy męskie hermy, będące motywem dekoracyjno-konstrukcyjnym. Charakteryzują się surowym opracowaniem, co dowodzi, że są dziełem pomocników. Wyraźniejszy jest także, niż w poprzednich realizacjach, schemat architektoniczny, który przez ograniczenie ornamentacji posiada wyraźniejsze niż we wcześniejszych realizacjach zarysy.
Inspiracjami dla nagrobka były:
Jan Michałowicz z Urzędowa, kolejny wielki twórca nagrobków jako architekt i rzeźbiarz – dekorator reprezentuje nurt „antyklasyczny”. Gdzie tylko może, artysta traktuje elementy architektoniczne jako motywy dekoracyjne i zatraca granicę między architekturą a ornamentyką. Nie ma dla niego znaczenia podkreślanie, że jedne człony są dźwigające, a drugie dźwigane, że poszczególne porządki powinny być przedstawione według określonych reguł.
Hieronim Canavesi.
Hieronim Canavesi wprowadził do sztuki sepulkralnej nowe stroje i pozy zmarłych, ornamenty czerpał ze wzorników Vredemana de Vries
Dwa ostatnie nagrobki nie prezentują wysokiej klasy rzeźbiarskiej, ich architektura jest ciężkawa a figury toporne. Kierowany przez Canavesiego warsztat kamieniarski nastawiony na cele komercyjne nie miał zbytnich ambicji artystycznych.
Nagrobki lwowskie , „styl krakowski” we Lwowie.
Uczniowie Michałowicza: Jan Biały i Sebastian Czeszek eksportują „styl krakowski” do Lwowa.
Sebastian Czeszek wykonuje nagrobek Katarzyny Ramułtowej w Drohobyczu. Jest to pulpitowa płyta między jońskimi pilastrami. Leżąca na płycie postać zmarłej ubrana jest w szatę o charakterystycznych, zrytmizowanych fałdach, które w opracowaniu nawiązują do prac Michałowicza.
W twórczości Białego i Czeszka widać charakterystyczne dla samego Lwowa cechy:
Do ulubionych materiałów należał alabaster. Często wykorzystywali też różnobarwne kamienie.
Rzeźba końca XVI w., główne typy nagrobków.
Coraz mniej widać elementów włoskiego renesansu a więcej manieryzmu niderlandzkiego. W drugiej poł. XVI ustaliły się główne typy pomników nagrobnych, do najpopularniejszych należał :
Nagrobek Stefana Batorego, Santo Gucci.
Nagrobek Stefana Batorego znajduje się w kaplicy Mariackiej na Wawelu. Nagrobek wykonał Santi Gucci w 1595 roku.
Nagrobek wykonany został z białego pińczowskiego kamienia, czerwonego marmuru węgierskiego i alabastru w typie trójdzielnym. Kompozycja jego jest trójosiowa, oparta na zredukowanym schemacie łuku triumfalnego z wysokim cokołem i dekoracyjnym zwieńczeniem. Nagrobek uderza znacznym zróżnicowaniem kolorystycznym jak i niezwykłą płaskością form.
Stanowiąca główny akcent nagrobka, marmurowa płyta z wypukło-rzeźbioną figurą zmarłego władcy została umieszczona w części centralnej. Uderza daleka od naturalizmu wystudiowaną pozą postaci i płaszczyznowo linearnym traktowaniem i zarazem precyzyjnym odkuciem szczegółów. Odnosi się wrażenie jakby zmarły osuwał się z płyty. Takie płaszczyznowe ujęcie było wynikiem odejścia i zaniku nagrobka tumbowego, wolnostojącego i związanie pomnika grobowego z murami wnętrza kaplicy.
Analogie pojawiają się między półkolistym szczytem nagrobka Batorego z motywem półkola w dekoracji ściany tarczowej kaplicy Zygmuntowskiej. Równocześnie nagrobek Batorego i Anny Jagiellonki wykazują analogie w sposobie ujęcia postaci i ich układu oraz takiego samego materiału.
Można tu dostrzec podporządkowanie całości ściśle wyznaczonym osiom jak i przewagę wertykalizmu nad podziałami horyzontalnymi zarówno wieloplanowość odpowiadająca kulisowości założeń pałacowych jak i płaszczyznowość form.
Nagrobek Spytka Jordana.
Nagrobek znajduje się w kościele św. Katarzyny Aleksandryjskiej i św. Małgorzaty w Krakowie.
Ważną rolę w przestrzeni trójarkadkowej niszy stanowią umieszczone w niej postacie, wśród których znalazł się także sam fundator. Spytek Jordan oraz towarzyszący mi ojciec i dziad, który zostali przedstawieni w strojach rycerskich. Młody Spytek Wawrzyniec leży z wdziękiem opierając łokieć o księgę. Pomimo wzniesionego tułowia i skrzyżowanych nóg, jego poza jest lekka, niewymuszona. Interesującym zabiegiem jest fakt, że cała postać Spytka wychyla się z niszy, zaś spoczywający przed nim hełm wystaje nawet poza gzyms. Dotyczy to także ukazanych za nim starców będących uosobieniem zamyślenia i spokoju, których nogi wystają poza przestrzeń niszy. Wśród zestawionych postaci jedynie Spytek otrzymał zindywidualizowane rysy, pozostałe osoby nie wykazują cech portretowych.
Struktura nagrobka Spotyka Jordana sprawia wrażenie mozolnie zestawionych elementów, które ze względu na brak jednego punktu ciężkości nie wiążą się w logiczną całość. Oko widza gubi się w szczegółach, nie mogąc określić miejsca, które stanowiłoby kompozycyjne centrum.
Inspiracje:
Nagrobek Spytka Jordana w Krakowie został wzniesiony w czasie, kiedy na grunt polski przedzierała się już z Włoch idea sztuki wczesnego baroku wypierając z wolna manierę renesansową.
Nagrobek Montelupich, warsztat Santi Gucciego.
Główną część pomnika stanowią otoczone podwójnymi kolumnami wnęki arkadowe z portretowymi popiersiami zmarłych. Rozwiązanie to znane jest już z nagrobka Kryskich w Drobinie, figury umieszczone w niszach występują także w nagrobku Branickich w Niepołomicach. Staranne wykonanie wizerunków sugeruje, iż zostały wyrzeźbione przez samego Gucciego, zwłaszcza popiersie Urszuli przypominające figurę z nagrobka Anny Jagiellonki, jest szczególnie bliskie najbardziej pewnym dziełom Włocha.
Pomnik wieńczą architektoniczne nasady, wyposażone w kartusze herbowe oraz figury alegoryczne: Roztropności, Męstwa i Powściągliwości. Postaci te nawiązują do motywów występujących na wyposażeniu kaplicy Batorego. Także cokół z nałożonymi tablicami wsparty na łapach, użycie wielobarwnego wątku oraz kolumny w roli zasadniczych podziałów architektonicznych zaczerpnięte zostały z nagrobka króla.

</doc>
<doc id="1800375" url="https://pl.wikipedia.org/wiki?curid=1800375" title="Cheerleader Camp">
Cheerleader Camp

Cheerleader Camp (Bloody Pom-Poms) – filmowy horror koprodukcji amerykańsko-japońskiej z 1988 roku, popularny slasher, w Polsce znany niepowszechnie pod tytułami "Obóz cheerleaderek" oraz "Wodzirej". Głównym motywem filmu jest, jak sugeruje tytuł, cheerleading.
Opis fabuły.
Podobnie jak w przypadkach innych powstałych w latach osiemdziesiątych slasherów, fabuła filmu jest prosta i schematyczna.
Alison Wentworth, cheerleaderce z Lindo Valley, doskwiera poczucie nieprzydatności. Dziewczyna, wspólnie ze swoim chłopakiem, flirciarzem Brentem Hooverem, oraz koleżankami ze szkoły, jedzie na letni obóz dla cheerleaderek i cheerleaderów o nazwie Camp Hurrah. Ma nadzieję, że jej drużynie uda się wygrać stanowe finały zawodów w cheerleadingu. Alison jest jednak męczona przez koszmary senne, a jej ukochany zdaje się być znacznie bardziej zainteresowany innymi uczestniczkami obozu niż nią. Wkrótce kolejne cheerleaderki zaczynają ginąć w dokładnie taki sposób, w jaki zginęły w krwawych snach Alison, a główna bohaterka podejrzewa, iż jest to sprawka jej alternatywnej tożsamości.
O filmie.
Lokacje atelierowe.
Zdjęcia do filmu powstawały od października 1987 roku w Kalifornii w Stanach Zjednoczonych. Plan zdjęciowy obejmował miejscowość Bakersfield oraz Sequoia National Forest w kalifornijskim paśmie górskim Sierra Nevada.
Wydanie filmu.
W Stanach Zjednoczonych oryginalnym dystrybutorem filmu było Prism Entertainment Corporation. Po latach, w roku 2004, projekt wydano także na rynku DVD za pośrednictwem Anchor Bay Entertainment. W Polsce film nie ukazał się nigdy – nie emitowały go kina i stacje telewizyjne, fanom slasherów nie zaoferowano go także na dysku DVD.
Sequel.
Na temat istnienia sequela filmu (domniemanie zatytułowanego "Cheerleader Camp II" i powstałego w 1990 roku) spekulowano przez lata, lecz w istocie taki projekt w ogóle nie powstał. Mimo wszystko, rzekoma kontynuacja posiada własną podstronę w bazie internetowej Filmweb.pl oraz posiadała wpis w Internet Movie Database (IMDb). Początkowo producenci oryginału zaplanowali realizację sequela, lecz projekt został zawieszony. Za nieoficjalną kontynuację "Cheerleader Camp" uznaje się horror "Camp Fear" (1991), w którym w roli głównej również wystąpiła Betsy Russell.

</doc>
<doc id="1800378" url="https://pl.wikipedia.org/wiki?curid=1800378" title="Brzydki zapach z ust">
Brzydki zapach z ust



</doc>
<doc id="1800380" url="https://pl.wikipedia.org/wiki?curid=1800380" title="Georges Delfanne">
Georges Delfanne

Georges Delfanne, pseud. Christian Masuy (ur. 22 stycznia 1913 w Brukseli, zm. 1 października 1947 w Fort de Montrouge) – belgijski skrajnie prawicowy bojówkarz, współpracownik Gestapo podczas II wojny światowej
W latach 30. należał do bojówek rexistów Leona Degrelle'a. Podczas pobytu w Niemczech pomagał Żydom za pieniądze w wyjechaniu za granicę, za co został aresztowany w Kolonii. Zwolniono go po podjęciu współpracy z hitlerowskim wywiadem. W 1940 przyjechał do okupowanej Francji, nawiązując kontakty z czołowymi kolaborantami Jakiem Doriotem i Marcelem Bucardem. Wkrótce wstąpił do francuskich służb pomocniczych Gestapo. Zajmował się organizowaniem infiltracji ruchu oporu, głównie siatek konspiracyjnych "Parsifal" i "Défense de la France". Aresztował ponad 800 ich członków, część z nich osobiście przesłuchując i torturując. Zapisał się jako jeden z najbardziej brutalnych agentów Gestapo. Pod koniec wojny zbiegł do frankistowskiej Hiszpanii, lecz został wytropiony przez Amerykanów, którzy oddali go w ręce Francuzów. Po procesie został skazany na karę śmierci przez rozstrzelanie, wykonaną 1 października 1947 w Fort de Montrouge.

</doc>
<doc id="1800388" url="https://pl.wikipedia.org/wiki?curid=1800388" title="Goswin">
Goswin



</doc>
<doc id="1800389" url="https://pl.wikipedia.org/wiki?curid=1800389" title="Jan Skrzypczak">
Jan Skrzypczak

Jan Skrzypczak (ur. 2 października 1910 w Minikowie koło Poznania – zm. 20 lutego 1944 w obozie koncentracyjnym Gross-Rosen) – instruktor harcerski, harcmistrz, komendant Poznańskiej Chorągwi Szarych Szeregów.
Po ukończeniu Gimnazjum im. Jana Kantego w Poznaniu rozpoczął w 1930 r. studia na Uniwersytecie im. Adama Mickiewicza. Studiował pedagogikę i wychowanie fizyczne.
Od 1933 r. pracował jako nauczyciel wychowania fizycznego w Miejskim Gimnazjum im. Juliusza Słowackiego w Grodzisku Wielkopolskim. Równocześnie był opiekunem miejscowej II Drużyny Harcerskiej im. Stefana Czarnieckiego.
W czasie okupacji mieszkał w Poznaniu i działał w konspiracji. Był jednym z organizatorów Szarych Szeregów. W 1942 r. został - po wcześniejszym aresztowaniu i zamordowaniu harcmistrza Franciszka Firlika - komendantem Poznańskiej Chorągwi Szarych Szeregów.
W dniu 23 kwietnia 1943 r. został aresztowany przez gestapo i osadzony w Forcie VII, gdzie przechodził wielomiesięczne ciężkie śledztwo. W lutym 1944 r. trafił wraz z grupą instruktorów harcerskich, w której znajdował się m.in. także harcmistrz Florian Marciniak, do obozu koncentracyjnego Gross-Rosen. Zginął w egzekucji 23 działaczy harcerskich w dniu 20 lutego 1944.
Miasto Grodzisk Wielkopolski upamiętniło Jana Skrzypczaka tablicą pamiątkową w pobliżu Grodziskiego Gimnazjum.

</doc>
<doc id="1800391" url="https://pl.wikipedia.org/wiki?curid=1800391" title="Amandine Homo">
Amandine Homo

Amandine Homo (ur. 24 grudnia 1980 w Rosny-sous-Bois) – francuska lekkoatletka specjalizująca się w skoku o tyczce.
Skok o tyczce uprawia także jej brat – Sébastien.

</doc>
<doc id="1800392" url="https://pl.wikipedia.org/wiki?curid=1800392" title="Ciemięga (dopływ Bystrzycy koło Sobianowic)">
Ciemięga (dopływ Bystrzycy koło Sobianowic)

Ciemięga (dawniej także "Dyska") – rzeka czwartego rzędu, lewobrzeżny dopływ Bystrzycy o długości 40,31 km. Obok Czechówki to główna rzeka odwadniająca wschodnią cześć Płaskowyżu Nałęczowskiego. 
Rzeka wypływa w miejscowości Motycz Leśny w gminie Konopnica (powiat lubelski) i początkowo płynie w kierunku północno-zachodnim. Po minięciu Miłocina zmienia kierunek na północny, a potem na wschodni. Płynąc dalej w tym kierunku mija miejscowości:, Moszna, Ożarów, Ługów, a w Sieprawicach przepływa pod drogą ekspresową S12/S17. Następnie przepływa obok wsi: Jastków, Snopków, Jakubowice Konińskie, Dys a we wsi Ciecierzyn przepływa pod drogą krajową numer 19. W dalszym biegu mija jeszcze miejscowości: Łagiewniki, Pliszczyn, Łysaków i w miejscowości Sobianowice wpada do Bystrzycy. Jej głównym dopływem jest Struga Tomaszowicka.

</doc>
<doc id="1800393" url="https://pl.wikipedia.org/wiki?curid=1800393" title="Tropico 3">
Tropico 3

Tropico 3 – gra komputerowa z gatunku strategii czasu rzeczywistego (RTS), wyprodukowana przez bułgarską firmę Haemimont Games, wydana przez Kalypso Media. Premiera gry na Windows miała miejsce 20 października 2009, a na platformę Xbox 360 13 listopada 2009.
Opis.
Fabuła nawiązuje do pierwszej części gry, natomiast w tej gracz "podstępnym i podejrzanym sposobem, przejmuje władzę na karaibskiej wysepce Tropico, gdzie obejmuje urząd wszechpotężnego El Presidente". Wyspa ma położenie bardzo strategiczne, dlatego dwa supermocarstwa, USA oraz ZSRR, starają się podporządkować niepodległy kraj dla swoich własnych machinacji.
Podobnie jak pierwsza wersja gry także Tropico 3 posiada ścieżkę dźwiękową w stylu latynoamerykańskim, która nadaje grze odpowiedni charakter.
Tryby rozgrywki.
Autorzy dali do użytku kilka różnych typów gry. Pierwszy typ gry to kampania, składająca się z 15 oddzielnych, niepowiązanych (choć w jednej z misji zostaje wspomniana nazwa z innej) zadań. Drugim typem jest zabawa, czyli po prostu wolna gra, w której na początku ustalamy poszczególne jej zasady. Ostatni typ to wyzwania, które tworzone są i rozgrywane w sieci internetowej.
Rozgrywka.
W grze ujęto wiele aspektów, z których każdy jest ważny. Odpowiednie zastosowanie każdego z nich jest niezbędne, aby osiągnąć wyznaczone cele. Niewłaściwe działania lub ich brak przyczyniają się do znacznego utrudnienia gry, dlatego nie należy zaniedbywać jakiegokolwiek z nich.
Awatar.
Po uruchomieniu danej misji, pojawia się okienko wyboru Awatara gracza, czyli postaci, którą w danym zadaniu gracz będzie kierował jako El Presidente. Można utworzyć własną osobę lub wybrać którąś z dostępnych.
Wśród dostępnych postaci znajdują się m.in. Fidel Castro, Che Guevara, Hernandez Martinez, "Papa Doc" Duvalier, Juan Perón, Augusto Pinochet, Antonio Salazar, Anastasio Somoza, Senior, Manuel Noriega, Rafael Trujillo i Eva "Evita" Perón, a także kilka fikcyjnych osób.
Wygląd i cechy Awatara.
Tworząc osobę El Presidnete, można wybrać jego wygląd spośród różnorodnych możliwości. Możliwe jest wybranie płci, koloru skóry, fryzury, kostiumu, nakrycia głowy, akcesoriów, kolczyków (tylko u kobiet) lub wąsów i brody (tylko u mężczyzn).
Prócz wyglądu, liczy się wnętrze. Dlatego autorzy oddali do dyspozycji gracza liczne opcje, które znacząco wpływają na grę. Umożliwiono wybranie tła, drogi do władzy, dwóch zalet i dwóch wad. Niektóre tła, drogi do władzy, zalety i wady mogą się wykluczać wzajemnie, dlatego trzeba z rozwagą dobierać poszczególne elementy.
Technika.
W grze został wykorzystany nowy silnik grafiki 3D, przez co ma ona realistyczny wygląd. Oprócz tego w grze mieszkańcy wyspy mogą prowadzić samochody oraz ciężarówki i limuzyny. Podobnie jak w pierwszej części, także i w Tropico 3 "El Presidente" towarzyszy doradca, który w humorystyczny sposób informuje gracza o wydarzeniach na wyspie.

</doc>
<doc id="1800394" url="https://pl.wikipedia.org/wiki?curid=1800394" title="Almut Brömmel">
Almut Brömmel

Almut Brömmel (ur. 5 maja 1935 w Markranstädt) – zachodnioniemiecka lekkoatletka, która specjalizowała się w rzucie oszczepem.
Dwa razy startowała w igrzyskach olimpijskich - Melbourne 1956 (13. miejsce w rzucie oszczepem i 22. miejsce w rzucie dyskiem) oraz Rzym 1960 (16. miejsce w rzucie oszczepem). Dwukrotna medalistka uniwersjady. Rekord życiowy: 55,16 (1968).

</doc>
<doc id="1800397" url="https://pl.wikipedia.org/wiki?curid=1800397" title="Święty Sava">
Święty Sava



</doc>
<doc id="1800398" url="https://pl.wikipedia.org/wiki?curid=1800398" title="Dantyszek">
Dantyszek

Dantyszek – polski herb szlachecki z nobilitacji.
Opis herbu.
Na tarczy dwudzielnej w słup w polu prawym, srebrnym skrzydło orle czarne, w polu lewym, czarnym, skrzydło orle srebrne.
Tak według Szymańskiego miał wyglądać polski herb Jana Dantyszka (wł. Johann von Hoefen). Istniała jeszcze druga, niemiecka wersja:
Tarcza dzielona w krzyż. Pole I w słup, a w nim w polu prawym, czarnym skrzydło orle srebrne, w polu lewym, srebrnym, skrzydło orle czerwone. W polach II i III z prawej miecz na opak o ostrzu srebrnym i rękojeści złotej, z lewej maczuga srebrna.
Pole IV w słup, a w nim w polu prawym, srebrnym, skrzydło orle czerwone, w polu lewym, czarnym skrzydło orle srebrne.
Najwcześniejsze wzmianki.
Nadany Janowi Dantyszkowi przed 1516 przez Zygmunta Starego. Drugą wersję herbu miał Dantyszek otrzymać od cesarza Maksymiliana Habsburga w 1516.
Herbowni.
Dantyszek, Dargiewicz, Dirgewicz, Dziargowicz, Hoefen.

</doc>
<doc id="1800400" url="https://pl.wikipedia.org/wiki?curid=1800400" title="Zadnia Warzęchowa Turnia">
Zadnia Warzęchowa Turnia

Zadnia Warzęchowa Turnia (słow. "Západná Skrincová veža", niem. "Westlicher Kastenbergturm", węg. "Nyugati Szekrényestorony") – jedna z dwóch Warzęchowych Turni znajdujących się w Nowoleśnej Grani w słowackich Tatrach Wysokich. Od masywu Staroleśnego Szczytu (dokładnie od Staroleśnej Kopy) oddzielają ją Staroleśna Szczerbina, Staroleśna Igła i Wyżnia Staroleśna Szczerbina, natomiast od Skrajnej Warzęchowej Turni oddzielona jest siodłem Warzęchowej Przełączki. Podobnie jak na inne pobliskie obiekty nie prowadzi na nią żaden znakowany szlak turystyczny. Przez taterników zwiedzana jest najczęściej przy przechodzeniu Nowoleśnej Grani.
Zadnia Warzęchowa Turnia stanowi pierwsze wzniesienie w Nowoleśnej Grani. Nazewnictwo Warzęchowych Turni pochodzi od Warzęchowego Stawu, który położony jest w Dolinie Staroleśnej, u podnóża ich wierzchołków.
Historia.
Pierwsze wejścia turystyczne:

</doc>
<doc id="1800402" url="https://pl.wikipedia.org/wiki?curid=1800402" title="Almut Brommel">
Almut Brommel



</doc>
<doc id="1800404" url="https://pl.wikipedia.org/wiki?curid=1800404" title="Prywatne Gimnazjum Koedukacyjne Towarzystwa Szkół Średnich w Mińsku Mazowieckim">
Prywatne Gimnazjum Koedukacyjne Towarzystwa Szkół Średnich w Mińsku Mazowieckim



</doc>
<doc id="1800409" url="https://pl.wikipedia.org/wiki?curid=1800409" title="Tukotuko patagoński">
Tukotuko patagoński

Tukotuko patagoński ("Ctenomys haigi") – gatunek gryzonia z rodziny tukotukowatych (Ctenomyidae). Występuje w Ameryce Południowej, gdzie odgrywa ważną rolę ekologiczną. Siedliska tukotuko rozciągają się na stepach argentyńskiej Patagonii. Spotykany jest także na terenie ekosystemów (matorral) Bajo Monte i Bosque valdiviano.
Tryb życia.
Ciało tukotuko patagońskiego jest osadzone na krótkich nogach. Ich skóra jest luźna, tak by swobodnie mogła się obsuwać podczas przemieszczania się zwierzęcia w tunelach ziemnych. Długie przednie łapy przystosowane są do rycia pod ziemią. Głowa jest stosunkowo duża, uszy małe, a ogony owłosione. Ciało osiąga długość 15–25 cm, a waga wynosi 700 g.
Tukotuko patagoński – podobnie jak pozostałe tukotuki – prowadzi podziemny tryb życia. Przedstawiciele tego gatunku są samotnikami – każdy dorosły osobnik ma swoją osobną norę. Nawoływania samców ("tuk–tuk") można usłyszeć zwykle o świcie w pobliżu wyjść z nor.

</doc>
<doc id="1800413" url="https://pl.wikipedia.org/wiki?curid=1800413" title="Zeta Pegasi">
Zeta Pegasi

Zeta Pegasi ("ζ Peg", "Homam") – gwiazda w gwiazdozbiorze Pegaza, odległa od Słońca o około 204 lata świetlne.
Nazwa.
Gwiazda ta wraz z niedaleką Ksi Pegasi (bliskość jest tylko pozorna) tradycyjnie nosiła nazwę Homam, która wywodzi się od arabskiego , co oznacza „szczęśliwe gwiazdy bohatera” i przypuszczalnie odnosi się do Perseusza. Współcześnie jest używana tylko w odniesieniu do pierwszej gwiazdy i Międzynarodowa Unia Astronomiczna zatwierdziła użycie nazwy Homam dla określenia Zeta Pegasi.
Charakterystyka.
Homam to błękitna gwiazda należąca do typu widmowego B8, sklasyfikowana jako gwiazda ciągu głównego, lecz prawdopodobnie kończy ona już syntezę wodoru w hel w jądrze i jest w rzeczywistości podolbrzymem. Jej temperatura to 11 190 K, ma ona promień równy 4 i masę od 3,3 do 3,5 masy Słońca. Jej metaliczność jest o około 40% niższa od słonecznej, nie emituje ona promieniowania rentgenowskiego. Jest to także wolno pulsująca gwiazda zmienna, która nieznacznie zmienia obserwowaną wielkość gwiazdową, o 0,00049 w okresie 22,95 h.
Zeta Pegasi ma czterech optycznych kompanów. Składnik B o obserwowanej wielkości gwiazdowej 11,6 jest odległy na niebie o 57,9 sekundy kątowej (pomiar z 2007 r.), jego obserwowany ruch własny ukazuje, że nie jest on związany z jaśniejszą gwiazdą. Składnik C o wielkości 12,09m, odległy o 175,8″ (pomiar z 2009) w ciągu stulecia obserwacji tylko nieznacznie zmienił względne położenie, co wskazuje że może być związany grawitacyjnie z zetą Pegasi. Jeśli faktycznie tak jest, to gwiazda jest pomarańczowym karłem typu K6 lub K5, oddalony od głównego składnika o 11 tysięcy jednostek astronomicznych i okrążający go w czasie 600 tysięcy lat; układ ten byłby wszakże słabo związany i mogłoby go łatwo rozerwać oddziaływanie innych gwiazd. Pozostali towarzysze zety Pegasi to składnik D o wielkości 12,13m odległy o 146,9″ i składnik E o wielkości 13,4m, oddalony o 62,3″.

</doc>
<doc id="1800416" url="https://pl.wikipedia.org/wiki?curid=1800416" title="Homam">
Homam



</doc>
<doc id="1800418" url="https://pl.wikipedia.org/wiki?curid=1800418" title="Nowa Słowenia">
Nowa Słowenia

Nowa Słowenia (słoweń. "Nova Slovenija", NSi) – słoweńska prawicowa, chadecka partia polityczna, działająca od 2000.
Historia.
Nową Słowenię powołała w 2000 grupa polityków wywodzących się ze Słoweńskich Chrześcijańskich Demokratów, które to ugrupowanie wcześniej w tym samym roku sfederowało się ze Słoweńską Partią Ludową. Wśród inicjatorów powołania NSi znaleźli się Lojze Peterle i Andrej Bajuk, który objął stanowisko jej przewodniczącego.
W wyborach parlamentarnych w 2000 i 2004 partia uzyskiwała swoją reprezentację w parlamencie krajowym. Od 2004 do 2008 NSi współtworzyła koalicyjny rząd z Janezem Janšą na czele. W 2007 popierała kandydaturę Lojze Peterle w wyborach prezydenckich. W wyborach w 2008 nie przekroczyła wyborczego progu. W rezultacie Andrej Bajuk zrezygnował z kierowania partią. Na czele partii stanęła Ljudmila Novak. Pod jej przywództwem w wyborach w 2011 NSi powróciła do parlamentu krajowego, a w 2012 przystąpiła do koalicji popierającej drugi rząd Janeza Janšy. W 2013 po rozpadzie koalicji i zmianie rządu znalazła się w opozycji.
W 2018 nowym przewodniczącym ugrupowania został Matej Tonin. W 2020 partia dołączyła do nowej centroprawicowej koalicji, która utworzyła kolejny gabinet Janeza Janšy. Po wyborach w 2022 powróciła do opozycji.
Wyniki wyborcze.
Wybory do Zgromadzenia Narodowego:
W wyborach do Parlamentu Europejskiego w 2004 NSi zajęła pierwsze miejsce w kraju (23,6% głosów i 2 mandaty). W 2009, rok po porażce w wyborach krajowych, z wynikiem 16,6% wprowadziła 1 europosła. W 2014 poparcie na poziomie 16,5% dla koalicji Nowej Słowenii z ludowcami przełożyło się na 2 miejsca w PE VIII kadencji (w tym 1 dla NSi). Również 1 mandat w Europarlamencie Nowa Słowenia zdobyła w 2019 (11,1% głosów).
NSi przystąpiła do Europejskiej Partii Ludowej.

</doc>
<doc id="1800420" url="https://pl.wikipedia.org/wiki?curid=1800420" title="Mikołaj Palienko">
Mikołaj Palienko



</doc>
<doc id="1800423" url="https://pl.wikipedia.org/wiki?curid=1800423" title="Monika Erlach">
Monika Erlach

Monika Erlach (ur. 12 lutego 1979) – austriacka lekkoatletka specjalizująca się w skoku o tyczce.

</doc>
<doc id="1800424" url="https://pl.wikipedia.org/wiki?curid=1800424" title="Alphonsus (krater księżycowy)">
Alphonsus (krater księżycowy)

Alphonsus – stary krater uderzeniowy znajdujący się na wyżynie księżycowej na wschodnim krańcu Mare Nubium oraz na zachód od Imbrian Highlands, od północy nieco pokrywający się z kraterem Ptolemeusz. Wzdłuż tej granicy jego powierzchnia jest zdeformowana i nieregularna. Ściany zewnętrzne ma nieco zniekształcone o nieco sześciokątnym kształcie. Na północnym zachodzie znajduje się mniejszy krater Alpetragius. Krater ten powstał w wyniku uderzenia lecz ciemne plany i pęknięcia odkryte na jego dnie są skutkiem aktywności wulkanicznej.
W kraterze Alphonsus 24 marca 1965 roku został planowo rozbity próbnik Ranger 9. Podczas zbliżania się do powierzchni dna krateru próbnik wysyłał sygnały telewizyjne. Ze względu na odkryte przez sondę śladów erupcji krater ten był rozważany jako alternatywne miejsce lądowania dla misji Apollo 16 oraz Apollo 17.
Nazwa krateru pochodzi od Alfonsa X Mądrego (1221-1284), króla Kastylii i Leónu.
Kratery wewnętrzne.
Pięciu małym kraterom położonym wewnątrz krateru Alphonsus, w północno-wschodniej części zostały nadane nazwy. Zostały one wymienione w tabeli poniżej.

</doc>
<doc id="1800425" url="https://pl.wikipedia.org/wiki?curid=1800425" title="Arthur Edward Waite">
Arthur Edward Waite



</doc>
<doc id="1800426" url="https://pl.wikipedia.org/wiki?curid=1800426" title="Ahora Español">
Ahora Español

Ahora Español – cotygodniowy program edukacyjny, realizowany przez Agencję Filmową Offworld.
O programie.
Jest to kurs hiszpańskiego w telewizji dla początkujących prowadzony w języku hiszpańskim i polskim. Powstał ze względu na szerzący się trend na naukę języka hiszpańskiego. Program ma za zadanie edukować w sposób zabawny i interesujący z naciskiem na konwersację. Program koncentruje się głównie na scenkach „z życia wziętych”, co jest świetnym wykorzystaniem języka hiszpańskiego na co dzień. Mimo tego, że program jest emitowany i produkowany w Polsce, nie ma polskiego tytułu, można go jedynie przetłumaczyć z języka hiszpańskiego „Ahora Español” na język polski „Teraz hiszpański”. Program zakupiony ze środków abonamentowych. 

</doc>
<doc id="1800427" url="https://pl.wikipedia.org/wiki?curid=1800427" title="Chemioterapia">
Chemioterapia

Chemioterapia – używanie syntetycznych związków chemicznych w celu zwalczania chorób wywołanych przez drobnoustroje i pasożyty, a także chorób nowotworowych. Skrótowo często terminem tym określa się leczenie przeciwnowotworowe za pomocą cytostatyków.
Pojęcie chemioterapii wprowadził do medycyny Paul Ehrlich (1854–1915). Zastosował on salwarsan (organiczną pochodną arsenową) w leczeniu chorób wywoływanych przez krętki i pierwotniaki.
Leczenie zakażeń i chorób zakaźnych.
W chemioterapii zakażeń drobnoustrojowych stosuje się chemioterapeutyki, do których zalicza się: syntetyczne antybiotyki, chinolony, pochodne nitrofuranu, pochodne nitroimidazolu (np. metronidazol) oraz sulfonamidy (np. sulfametoksazol). W odróżnieniu od chemioterapeutyków antybiotyki są to substancje wytworzone przez żywy organizm, zwykle przez bakterie.
W leczeniu chorób wirusowych stosuje się chemioterapię. Leki mogą wpływać na zapobieganie adhezji wirusa do błony komórkowej, hamować wnikanie wirusów do komórek, hamować syntezę kwasów nukleinowego lub białek wirusów, mogą również blokować uwalnianie wirusów. Do grupy zalicza się inhibitory neuraminidazy (oseltamiwir, zanamiwir), inhibitory M2: amantadyna i rymantadyna, analogi nukleozydów lub analogi nukleotydów (np. acyklowir, rybawiryna) i leki przeciwretrowirusowe (w tym inhibitory proteazy, nukleozydowe inhibitory odwrotnej transkryptazy, nienukleozydowe inhibitory odwrotnej transkryptazy, inhibitory wejścia, inhibitory integrazy). Stosowane są również interferony, w tym α.

</doc>
<doc id="1800429" url="https://pl.wikipedia.org/wiki?curid=1800429" title="Bentley Microstation">
Bentley Microstation



</doc>
<doc id="1800430" url="https://pl.wikipedia.org/wiki?curid=1800430" title="Fornus">
Fornus



</doc>
<doc id="1800431" url="https://pl.wikipedia.org/wiki?curid=1800431" title="Furnus">
Furnus



</doc>
<doc id="1800432" url="https://pl.wikipedia.org/wiki?curid=1800432" title="Antoñito">
Antoñito

Antoñito, właśc. Antonio Ramiro Pérez (ur. 2 lutego 1978 w Sewilli) – piłkarz hiszpański grający na pozycji napastnika.
Kariera klubowa.
Antoñito pochodzi z Sewilli. Karierę piłkarską rozpoczął w Sevilli FC. Po grze w zespole juniorów występował w rezerwach Sevilli, a w 2000 roku przeszedł do kadry pierwszego zespołu i w sezonie 2000/2001 zadebiutował w Segunda División. Z Sevillą awansował do Primera División, w której zadebiutował 9 września 2001 w meczu z Realem Saragossa (1:1). Na początku 2002 roku został wypożyczony do drugoligowego Recreativo Huelva, dla którego w rundzie wiosennej sezonu 2001/2002 strzelił 7 goli. Latem 2002 wrócił do Sevilli, w której stał się podstawowym zawodnikiem. 26 października 2002 strzelił pierwsze 2 gole w La Liga w wygranym 2:1 meczu z Realem Valladolid. W 2004 i 2005 roku zajął z Sevillą 6. miejsce w Primera División.
Latem 2005 Antoñito został wypożyczony do Racingu Santander. 11 września 2005 zadebiutował w nim w przegranym 0:1 domowym spotkaniu z Cádizem. W ataku Racingu występował z Óscarem Serrano. Strzelił 9 goli i był najskuteczniejszym zawodnikiem zespołu w sezonie 2005/2006.
W 2006 roku Antoñito podpisał kontrakt z drugoligowym Realem Murcia. W nim po raz pierwszy wystąpił 27 sierpnia 2006 w meczu z Salamanką. W Realu grał przez rok i pomógł mu w awansie do Primera División w sezonie 2006/2007.
W 2007 roku Antoñito ponownie zmienił klub i przeszedł do Xerez CD. Swój debiut w Xerez zaliczył 2 września 2007 w meczu z Albacete Balompié (1:1). W sezonie 2008/2009 strzelił 14 bramek i przyczynił się do pierwszego w historii Xerez awansu do Primera División.

</doc>
<doc id="1800433" url="https://pl.wikipedia.org/wiki?curid=1800433" title="Antonito">
Antonito

Antonito – miasto w Stanach Zjednoczonych, w stanie Kolorado, w hrabstwie Conejos.

</doc>
<doc id="1800434" url="https://pl.wikipedia.org/wiki?curid=1800434" title="Antonio Ramiro Pérez">
Antonio Ramiro Pérez



</doc>
<doc id="1800435" url="https://pl.wikipedia.org/wiki?curid=1800435" title="Alajos Szokolyi">
Alajos Szokolyi

Alajos Szokolyi, także Alajos Szokoly, słow. Alojz Sokol (ur. 19 czerwca 1871 w Hroncu, zm. 9 września 1932 w Bernecebaráti) – węgierski lekkoatleta słowackiego pochodzenia, medalista olimpijski z 1896 z Aten.
Był Słowakiem, ale startował jako zawodnik Królestwa Węgier. Na igrzyskach olimpijskich w 1896 w Atenach wystąpił w trzech konkurencjach. W finale biegu na 100 m zajął 3. miejsce wspólnie z Francisem Lane’em ze Stanów Zjednoczonych. W trójskoku uplasował się na 4. miejscu, a w biegu na 110 m przez płotki nie zakwalifikował się do finału.
W 1896 został mistrzem Węgier i Czech w biegu na 100 jardów. 13 razy poprawiał lekkoatletyczne rekordy Węgier.
Ukończył szkołę powszechną w Bernecebaráti, uczył się w gimnazjum w Bańskiej Bystrzycy oraz w Levicach. Studiował medycynę na Uniwersytecie im. Pétera Pázmánya w Budapeszcie (nie ukończył). Był archiwistą żupnym, a po 1918 prowadził gospodarstwo rolne.

</doc>
<doc id="1800440" url="https://pl.wikipedia.org/wiki?curid=1800440" title="Judgment Day (2008)">
Judgment Day (2008)

Judgment Day 2008 – gala zapasów zawodowych federacji WWE, która odbyła się 18 maja 2008 w hali Qwest Center Omaha w mieście Omaha w stanie Nebraska.

</doc>
<doc id="1800441" url="https://pl.wikipedia.org/wiki?curid=1800441" title="Nakajima B6N">
Nakajima B6N

Nakajima B6N Tenzan (; oznaczenie amerykańskie: Jill) – japoński samolot bombowo-torpedowy produkowany w latach 1942–1944 przez firmę Nakajima i używany w czasie II wojny światowej.
Historia.
Samolot ten został pomyślany jako następca wcześniejszej konstrukcji B5N. Sformułowane przez "Kaigun Koku Hombu" (dowództwo Lotnictwa Cesarskiej Marynarki Wojennej), dwa lata po rozpoczęciu produkcji B5N1, założenia techniczne 14 Shi były w znacznym stopniu uwarunkowane rozmiarami hangarów i podnośników na japońskich lotniskowcach. Sytuacja taka spowodowała, że konstruktorzy mieli mocno ograniczone możliwości projektowania. Rozmiar nowej maszyny nie mógł być większy, natomiast prędkość i zasięg miały być zwiększone. Propozycja opracowania konstrukcji, bez większych zmian, zgodnej z założeniami 14 Shi została przekazana zakładom Nakajima bez ogłaszania konkursu na nowy samolot. Zespołem konstruktorów pracujących nad nową maszyną kierował inżynier Kenichi Matsumura. Przy wszystkich narzuconych, ograniczeniach projekt samolotu N-10 (3K) (bo takie oznaczenia fabryczne otrzymał projektowany samolot) powtarzał w znaczącym stopniu rozwiązanie z poprzedniej konstrukcji, bez większych zmian w aerodynamice płatowca. Ponieważ nowy silnik miał moc 1324 kW (1800 KM), czyli prawie dwukrotnie większą niż w B5N2, a także dużo większą masę, konieczne było wydłużenie kadłuba.
Aby utrzymać się w gabarytach podnośników, konieczne było pochylenie do przodu usterzenia pionowego. Wiosną 1941 roku zakłady Nakajima ukończyły budowę dwóch prototypów napędzanych silnikami Nakajima NK7A Mamoru 11. Mimo że sugerowano zastosowanie lepszej jednostki napędowej Mitsubishi Kasei, firma wolała pozostać przy własnym produkcie. Ta decyzja spowodowała znaczne przedłużenie okresu prób, co automatycznie opóźniło rozpoczęcie produkcji. Pierwsze próby w locie, przeprowadzone jeszcze przed wybuchem wojny na Pacyfiku, wykazały złą stateczność podłużną i musiano wprowadzić skręcenie statecznika pionowego (o 10° w lewo). Próby na lotniskowcach „Ryuho” i „Zuikaku” ujawniły, że samolot może stacjonować tylko na dużych jednostkach, z powodu znacznej masy startowej nie jest w stanie operować z pokładów lekkich lotniskowców. Wzmocniono również hak do lądowania, którego niedostateczna sztywność groziła jego zerwaniem po kilku lądowaniach. Problemy z silnikiem sprawiły, że cykl prób zakończono dopiero pod koniec 1942 roku. Samolot produkowany był w trzech wariantach: Nakajima B6N1, B6N2, B6N2a, B6N3. Samoloty seryjne budowane od lutego 1943 roku otrzymały oznaczenie B6N1 Tenzan Model 11 i zostały przyjęte do uzbrojenia jako pokładowy samolot torpedowo-bombowy Tenzan Model 11.
Z powodu wątpliwej jakości silników, już po rozpoczęciu budowy "Kaigun Koku Hombu", zaczęło domagać się przerwania produkcji silników Mamoru i wprowadzenia jednostek Nakajima Sakae lub Homare. Ostatecznie firma zgodziła się na silniki Mitsubishi Kasei. Wersja z taką jednostką napędową otrzymała oznaczenie B6N2 Tenzan Model 12. Wprowadzono także stałe kółko ogonowe i nowe rury wydechowe. Na początku 1943 roku, aby zaradzić niemożności operowania z lekkich lotniskowców, na samolotach zaczęto montować pomocnicze silniki rakietowe, które miały umożliwiać start z pełnym obciążeniem z pokładów lotniczych. Rozwiązanie to z powodu swojego stopnia skomplikowania zarzucono. Innym mankamentem uniemożliwiającym bazowanie na lekkich lotniskowcach była duża prędkość lądowania – młodzi, niedoświadczeni piloci nie byli w stanie wylądować na krótkim pokładzie lekkich lotniskowców; w praktyce oznaczało to ograniczenie użycia B6N tylko do dużych lotniskowców. Pierwsze egzemplarze seryjne były gotowe w czerwcu 1943 roku. Od listopada roku 1944 budowano wersję B6N2a Tenzan Model 12A. W porównywaniu z wersją wcześniejszą wzmocniono uzbrojenie. Wyposażono je w ciężkie 13 mm karabiny maszynowe Typ 2, zamiast karabinów maszynowych Typu 92 kalibru 7,7 mm. Co trzeci samolot wersji B6N2 wyposażono w radar Typ 3 do wykrywania celów morskich o teoretycznym zasięgu 150 km (przy locie na wysokości 3000 metrów, w praktyce zasięg nie przekraczał 50 km). Znaczna część tych maszyn operowała z baz lądowych, ponieważ większość dużych lotniskowców została już zatopiona. W takiej sytuacji zapadła decyzja o podjęciu produkcji samolotu w wersji lądowej.
Pod koniec wojny dwie maszyny B6N2a zostały przerobione na prototypy B6N3 Tenzan Model 14. Otrzymały one nowe podwozie, o wzmocnionej konstrukcji, z kołami o większej średnicy. Miało to umożliwić eksploatowanie z lotnisk gruntowych. Zlikwidowano także hak do lądowania. Produkcji nie zdążono wdrożyć. Zdobyte samoloty uzyskały bardzo dobrą opinię badających je Amerykanów.
Użycie bojowe.
Pierwszymi jednostkami, które przyjęły nowe samoloty na początku 1944 roku na swoje uzbrojenie były 601 Korpus Lotniczy ("Kokutai") (z lotniskowców „Taihō”, „Shōkaku”, „Zuikaku”), 652 Kokutai (z lotniskowców „Junyo”, „Hiyo”, „Ryuho”) i 653 Kokutai (lotniskowce „Chitose”, „Chiyoda” i „Zuihō”). W drugiej połowie tego samego roku B6N pojawiły się w 582 Kokutai stacjonującym w Rabaul na Nowej Brytanii. Po raz pierwszy samoloty zostały użyte bojowo podczas walk o Mariany w 1944 roku. Nie był to udany debiut – z 68 użytych bojowo samolotów, 60 zostało zestrzelonych. Czasy wielkich formacji samolotów torpedowych atakujących amerykańskie okręty odeszły w przeszłość. Podczas bitwy o Mariany wykorzystano również niewielką liczbą B6N wyposażonych w radar, naprowadzały one japońskie samoloty pokładowe na wykryte okręty przeciwnika. W ostatnich tygodniach wojny samoloty Tenzan z 705 i 752 Kokutai uczestniczyły głównie w walkach o Okinawę. Przeprowadziły szereg ataków szturmowych, a często i samobójczych, przeciw flocie alianckiej. Pod sam koniec wojny samoloty pojawiły się jeszcze w 131, 551 i 903 Kokutai.

</doc>
<doc id="1800442" url="https://pl.wikipedia.org/wiki?curid=1800442" title="Ernst Jean-Joseph">
Ernst Jean-Joseph

Ernst Jean-Joseph (ur. 11 czerwca 1948, zm. 14 sierpnia 2020) – haitański piłkarz grający na pozycji pomocnika.
Kariera klubowa.
Podczas kariery piłkarskiej Ernst Jean-Joseph grał w Violette AC.
Kariera reprezentacyjna.
W reprezentacji Haiti Ernst Jean-Joseph grał w latach siedemdziesiątych i na początku osiemdziesiątych.
Uczestniczył w eliminacjach do mundialu w 1974. Eliminacje zakończyły się sukcesem w postaci awansu do mistrzostw świata. Wygranie eliminacji MŚ 1974 oznaczało równocześnie wygranie Mistrzostwo strefy CONCACAF 1973, gdyż obie imprezy były ze sobą połączone.
Podczas mistrzostw świata 1974 w RFN Ernst Jean-Joseph zagrał w meczu z reprezentacją Włoch.
Uczestniczył w eliminacjach do mundialu 1978 w Argentynie, jednakże reprezentacja Haiti przegrała rywalizacje o awans z Meksykiem. Zajmując drugie miejsce w eliminacjach, reprezentacja Haiti zdobyła tytuł wicemistrza strefy CONCACAF 1977.
Ernst Jean-Joseph grał w eliminacjach do mundialu w Hiszpanii, jednakże reprezentacja Haiti przegrała rywalizacje o awans z Salwadorem i Hondurasem.

</doc>
<doc id="1800443" url="https://pl.wikipedia.org/wiki?curid=1800443" title="Terton">
Terton

Terton (tyb.: གཏེར་སྟོན་, Wylie: "gter ston", ZWPY: "Dêrdön") – w buddyzmie tybetańskim, w szczególności w tradycji ningma oraz w tybetańskiej religii bön to tzw. "odkrywca term", ukrytych nauk Buddy w dawnych wiekach.
W buddyzmie tybetańskim wyróżnia się pięciu najważniejszych odkrywców term zwanych "Pięcioma Królami Term":
Uznanymi historycznie tertonami byli np. Karmapa Rangdziung Dordże (1284-1339) z tradycji kagju, Drikung Rinchen Phuntsog (1509-?) z tradycji drikung i Wielki Piąty Dalajlama Ngałang Lobsang Gjaco (1617-1682) z tradycji gelug. Poza tym obok buddyzmu również istnieją tertoni w religii bön.
Obecnie najbardziej znanym zbiorem term jest kolekcja tertona Dziamgon Kongtrul Lodro Thaje (1813 - 1899) "Skarbnica Drogocennych Term" (ang.: The Treasury of Precious Termas; transliteracja Wyliego: rin chen gter mdzod). Jednym z największych współczesnych tertonów był J.Ś. Dudziom Rinpocze (1904-1987).

</doc>
<doc id="1800445" url="https://pl.wikipedia.org/wiki?curid=1800445" title="Praca zdalna">
Praca zdalna



</doc>
<doc id="1800446" url="https://pl.wikipedia.org/wiki?curid=1800446" title="Darin (album)">
Darin (album)

Darin to drugi album szwedzkiego piosenkarza Darina. Wydany w Szwecji 28 września 2005. Utworem promującym płytę została piosenka Step Up.

</doc>
<doc id="1800447" url="https://pl.wikipedia.org/wiki?curid=1800447" title="Kazimierz Dłużewski">
Kazimierz Dłużewski

Kazimierz Dłużewski herbu Pobóg z Dłużewa na Uhrusku, (zm. przed 14 sierpnia 1725 roku) – kasztelan chełmski od 1724 roku, chorąży chełmski w latach 1720-1724, podczaszy chełmski w latach 1689-1720, dworzanin królewski w 1690 roku, starosta zgierski, hajsyński, tarnogórski i kiślacki, marszałek Trybunału Głównego Koronnego (1714), poseł (1720).
Brat jego Jan Dłużewski (1658 – 1720) – był biskupem, infułatem, biskupem pomocniczym chełmskim.
Był elektorem Augusta II Mocnego z ziemi chełmskiej w 1697 roku. Poseł na sejm pacyfikacyjny 1699 roku z ziemi chełmskiej. Z początkiem 1720 r. Kazimierz Dłużewski konkurował z Michałem Potockim, h. Pilawa, (zm. 1749), o marszałkostwo Trybunału Koronnego.
Ożenił się z Barbarą Podoską. Ojcem jego żony był Mikołaj Kazimierz Podoski, (zm. 1676) – poseł, podkomorzy, rotmistrz.
Miał dwóch synów; Stanisława Dłużewskiego – chorążego chełmskiego, który w l. 1731–1740 z fundacji matki Barbary z Podowskich Dłużewskiej, kasztelanowej chełmskiej, wybudował kościół parafialny Przemienia Pańskiego w Sawinie koło Chełma.
Młodszy syn ożenił się z Barbarą Humiecką – podczaszyną łukowską.
Kazimierz Dłużewski miał też córkę Agnieszkę Węglińską.
Praprawnuk jego Jan Nepomucen Dłużewski (1841-1863) był powstańcem styczniowym.

</doc>
<doc id="1800448" url="https://pl.wikipedia.org/wiki?curid=1800448" title="Babo Kabasu">
Babo Kabasu

Babo Kabasu (ur. 4 marca 1950) – kongijski piłkarz występujący na pozycji obrońcy. Uczestnik Mistrzostw Świata 1974.
Razem z reprezentacją Zairu uczestniczył w Mistrzostwach Świata 1974. Na Mundialu był rezerwowym i nie wystąpił w żadnym spotkaniu. W czasie turnieju był zawodnikiem klubu AS Dragons.

</doc>
<doc id="1800452" url="https://pl.wikipedia.org/wiki?curid=1800452" title="Benzodiazepina">
Benzodiazepina



</doc>
<doc id="1800453" url="https://pl.wikipedia.org/wiki?curid=1800453" title="Pean (biskup poznański)">
Pean (biskup poznański)

Pean (zm. 16 kwietnia 1152) – biskup poznański od 1146 roku.
2 marca 1145 jest wymieniony jako kanclerz księcia Mieszka Starego w dokumencie legata papieskiego kardynała Humbalda wystawionego w Gnieźnie na rzecz opactwa w Trzemesznie. Daty jego rządów w diecezji poznańskiej odnotowano w Annales Lubinenses. Jego imię jest też wpisane do "Liber fraternitas Lubinensis", co świadczy, że był jednym z dobrodziejów opactwa lubińskiego.

</doc>
<doc id="1800455" url="https://pl.wikipedia.org/wiki?curid=1800455" title="Zwariowany profesor">
Zwariowany profesor

Zwariowany profesor (ang. "The Nutty Professor") – amerykański film komediowy, fantastycznonaukowy z 1963 roku w reżyserii Jerry'ego Lewisa. Lewis jest też współautorem scenariusza oraz odtwórcą głównej roli.
Treść.
Główny bohater, Julius Kelp, jest nieśmiałym i zakompleksionym wykładowcą na uczelni oraz przedmiotem kpin studentów i innych profesorów. Kocha się w jednej ze swoich studentek, Stelli, ale nie ma śmiałości jej tego wyznać. Pewnego dnia wynajduje eliksir, który umożliwia mu zmienienie swojego wyglądu i charakteru. Staje się przystojnym i uwodzicielskim podrywaczem, pozbawionym kompleksów i zahamowań. Pojawiają się jednak skutki uboczne...
Adaptacje.
Musical.
W lipcu 2012 roku w Tennessee Performing Arts Center w Nashville miała premierę teatralna wersja musicalowa. Oparta została na scenariuszu autorstwa Ruperta Holmesa, a muzykę napisał Marvin Hamlisch. Reżyserem produkcji był Jerry Lewis. Wśród obsadzonych w musicalu byli: Michael Andrew, Klea Blackhurst, Mark Jacoby i Marissa McGowan.

</doc>
<doc id="1800456" url="https://pl.wikipedia.org/wiki?curid=1800456" title="Halle (Westf.)">
Halle (Westf.)

Halle (Westf.), Halle (Westfalen) – miasto w Niemczech, w kraju związkowym Nadrenia Północna-Westfalia, w rejencji Detmold, w powiecie Gütersloh. W Halle znajduje się wytwórnia słodyczy Storck oraz siedzibę ma duży producent odzieży Gerry Weber. Przedsiębiorstwo to jest sponsorem tytularnym stadionu. Corocznie rozgrywane są tu zawody tenisowe z cyklu ATP Gerry Weber Open.
W 2013 roku miejscowość liczyła 21 174 mieszkańców; w 2012 było ich 21 228.
Współpraca.
Miejscowości partnerskie:

</doc>
<doc id="1800461" url="https://pl.wikipedia.org/wiki?curid=1800461" title="Gong-ter">
Gong-ter

Gong-ter (transliteracja Wyliego: "gong-gter", dosłownie „skarb umysłu”) – w tradycji buddyzmu tybetańskiego odmiana term, charakteryzująca się tym, że ukryto je na głębokich poziomach świadomości, a nie jak w przypadku zwykłych term posiadających formę fizyczną w jaskiniach, lasach itd.

</doc>
<doc id="1800462" url="https://pl.wikipedia.org/wiki?curid=1800462" title="Werdykt (program telewizyjny)">
Werdykt (program telewizyjny)

Werdykt – pierwszy polski program sądowniczy, nadawany dawniej w Polonii 1 (1998), a później także w Tele 5 (2002), oparty na włoskim programie „Forum” nadawany w telewizji Canale 5 i produkowany na licencji włoskiej (Italo Felici) z popularnego do dziś na Zachodzie gatunku magazynów sądowniczych.
I edycja.
Pierwsza edycja prezentowała prawdziwe procesy. Program prowadził aktor Tomasz Tomaszewski, a sędzią był Krzysztof Pol. Audycja była kręcona w żółtym studiu przy udziale publiczności, która wydawała własny werdykt przez wrzucenie losu do pudełka odpowiadającego jednej ze stron. Głosy liczono za pomocą specjalnej wagi.
II i III edycja.
Talk show doczekał się nawet swej kontynuacji w 2002 na antenie Tele 5. Druga wersja programu była kręcona w zielonym studiu, a prowadzącym był Aleksander Pociej. Towarzyszyła mu Paulina Tomborowska (w drugim sezonie) i Anna Nasiłowska (w trzecim). Tym razem procesy były grane przez aktorów (wystąpiła m.in. Katarzyna Pakosińska z Kabaretu Moralnego Niepokoju w roli oskarżonej), a głosy publiczności były liczone za pomocą pilotów.
W obydwu wersjach podczas narady sędziów publiczność była pytana o zdanie przez prezenterów. Program powstawał w studiu przy ul. Podskarbińskiej 4 w Warszawie.

</doc>
<doc id="1800463" url="https://pl.wikipedia.org/wiki?curid=1800463" title="Tomáš Topinka">
Tomáš Topinka

Tomáš Topinka (ur. 5 czerwca 1974 w Pradze) – czeski żużlowiec.
Trzykrotnie startował w finałach indywidualnych mistrzostw świata juniorów, najlepsze wyniki osiągając w 1994 i 1995 r. (dwukrotnie IV m.). W 1997 i 2003 r. dwukrotnie (jako zawodnik z „dziką kartą”) uczestniczył w rozegranych w Pradze eliminacjach cyklu Grand Prix IMŚ, zajmując odpowiednio XV i VI m. (a w całych cyklach XXII i XXVI m.). Dwukrotnie reprezentował Czechy w finałach światowych rozgrywek drużynowych, w 1997 r. w finale drużynowych mistrzostwach świata (Piła – V m.), a w 2002 r. w finale drużynowego Pucharu Świata (Peterborough – V m.).
W 1992 r. zdobył złoty medal młodzieżowych indywidualnych mistrzostw Czechosłowacji. W 1996 i 2003 r. zdobył złote medale w indywidualnych mistrzostwach Czech. Dwukrotnie stawał na podium rozgrywanego w Pardubicach turnieju o „Zlatą Přilbę” (1995 – II m. za Tonym Rickardssonem, 1996 – I m.).
W latach 1995–2003 występował w polskiej lidze, reprezentując kluby Sparty Wrocław (1995–1996), Apatora Toruń (1998), RKM-u Rybnik (1999), GKM-u Grudziądz (2000) oraz Kolejarza Rawicz (2003). W 1995 r. zdobył złoty medal drużynowych mistrzostw Polski.
Przez wiele sezonów startował w lidze brytyjskiej, w barwach klubów z King’s Lynn (1993-1995, 1997-1999, 2003-2011), Oksfordu (1996), Ipswich (1999), Belle Vue (2001), Coventry (2002, 2005, 2007), Swindon (2004), Arena Essex (2004), Eastbourne (2004), Lakeside (2008) oraz
Workington (2011).

</doc>
<doc id="1800464" url="https://pl.wikipedia.org/wiki?curid=1800464" title="Tomas Topinka">
Tomas Topinka



</doc>
<doc id="1800465" url="https://pl.wikipedia.org/wiki?curid=1800465" title="Pomniki przyrody w powiecie warszawskim zachodnim">
Pomniki przyrody w powiecie warszawskim zachodnim

Pomniki przyrody w powiecie warszawskim zachodnim
Gmina Ożarów Mazowiecki.
Parki dworskie.
Pozostałości po dawnych parkach dworskich znaleźć można na terenie Ożarowa i gminy. Są one głównymi
skupiskami zieleni i ostoją zwierzyny. Należą do nich parki:
Rezerwaty.
Rezerwat "Wolica"(od 1984 r.) jest rezerwatem typu leśnego (pow. 50,39 ha.)
Jest jedynym zachowanym na obszarze terenów rolnych i osiedli fragmentem naturalnej przyrody.
Wiek drzewostanu to 50-70 lat, pojedyncze drzewa mają do 100 lat. Wśród drzewostanu przeważa wiąz, dąb,
olsza i jesion. W podroście przeważa czeremcha, wiąz szypułkowy, wierzba
krucha, olsza czarna, dąb szypułkowy. Rezerwat należy do typu łęgów jesionowo – wiązowych z fragmentem
bogatych grądów niskich.
Gmina Stare Babice.
Parki dworskie i ogrody zabytkowe.
1. Lipków (Nr. rej. 135 1057/48) – Park dworski krajobrazowy z XVIII w. o powierzchni 11,6 ha. Dwór murowany z końca XVIII w. w stylu barokowo-klasycystycznym.
2. Lipków (Nr. rej. 136 1058/375) – drzewostan otaczający kościół.
3. Zielonki (Nr. rej. 137 1124/501) – Park dworski geometryczny z częścią krajobrazową z połowy XVIII w. powierzchnia 8,32 ha., w tym 1,32 ha. wód. Dwór, fragmenty dawnych alei tworzących układ geometryczny oraz drzewostan wokół dworu. W parku grupy czarnych sosen i świerków zwykłych. Od wschodu i północy na granicy parku aleje grabowa i lipowo – grabowa (wiek ok. 150-200 lat).

</doc>
<doc id="1800466" url="https://pl.wikipedia.org/wiki?curid=1800466" title="I liga belgijska w piłce nożnej">
I liga belgijska w piłce nożnej



</doc>
<doc id="1800468" url="https://pl.wikipedia.org/wiki?curid=1800468" title="Division I belgijska w piłce nożnej (2009/2010)">
Division I belgijska w piłce nożnej (2009/2010)



</doc>
<doc id="1800471" url="https://pl.wikipedia.org/wiki?curid=1800471" title="Ślad karmiczny">
Ślad karmiczny

Ślad karmiczny (transliteracja Wyliego: "bag chags" wymowa: pagczag) – w tradycji buddyjskiej rodzaj energii, pozostałość każdego działania, także werbalnego i umysłowego, które było chociażby w subtelny sposób zabarwione niechęcią lub pożądaniem. Ślady karmiczne „przechowywane są” w podstawie świadomości każdej istoty, zwanej "kunszi namsze" (sanskryt: "alaya vijñāna"), i po pewnym czasie manifestują się w postaci zdarzeń rzeczywistych lub np. snów.

</doc>
<doc id="1800477" url="https://pl.wikipedia.org/wiki?curid=1800477" title="Phellodon">
Phellodon

Phellodon P. Karst. (korkoząb) – rodzaj grzybów należący do rodziny chropiatkowatych ("Thelephoraceae"). W Polsce występują 4 gatunki.
Systematyka i nazewnictwo.
Pozycja w klasyfikacji według Index Fungorum: "Thelephoraceae, Thelephorales, Incertae sedis, Agaricomycetes, Agaricomycotina, Basidiomycota, Fungi".
Polską nazwę podali Barbara Gumińska i Władysław Wojewoda w 1983 r.
Charakterystyka.
Grzyby kapeluszowe, saprotrofy rosnące na ziemi, złożone z trzonu i kapelusza. Kapelusz początkowo kutnerowaty, potem promieniście włókienkowaty, pofałdowany, w końcu matowy, o barwie od białej do żółtobrązowej lub oliwkowoczarnej. Trzon kutnerowaty lub pozornie nagi, w kolorze kapelusza lub ciemniejszy. Hymenofor w postaci elastycznych kolców, w dojrzałych okazach o szarej barwie. Miąższ włóknisty, miękki lub twardy do zdrewniałego, strefowany. Zapach w trakcie wysychania przypominający przyprawę maggi lub kozieradkę. System strzępkowy monomityczny. Wysyp zarodników biały, nieamyloidalny. Strzępki generatywne niepęczniejące, cienkościenne, rozgałęzione, podzielone, bez sprzążek. Podstawki maczugowate, 4-zarodnikowe, bez sprzążek bazalnych. Zarodniki szeroko elipsoidalne do kulistych, kolczaste, w masie białej. Brak cystyd.
Gatunki.
Ostatnie badania DNA w obrębie tego rodzaju wykazały, że jego taksonomia jest jeszcze niedopracowana. Prawdopodobnie niektóre z opisanych gatunków wymagają rozbicia na kilka nowych gatunków.

</doc>
<doc id="1800482" url="https://pl.wikipedia.org/wiki?curid=1800482" title="Stefan Nemanjić">
Stefan Nemanjić



</doc>
<doc id="1800484" url="https://pl.wikipedia.org/wiki?curid=1800484" title="Czöd">
Czöd

Czöd (tyb.: གཅོད, Wylie: "gcod", wym. "ćö", dosł. "odcinanie") – praktyka „odcięcia ja”, związana z tantrami jogi najwyższej, pochodząca od Maczig Labdron (1055-1145) i jej nauczyciela mahasiddhy Phadampy Sangje, zaliczana do ośmiu wielkich systemów praktyk buddyzmu tybetańskiego umożliwiających osiągnięcie oświecenia. Pewne elementy czöd przejęte zostały również przez religię bön.

</doc>
<doc id="1800486" url="https://pl.wikipedia.org/wiki?curid=1800486" title="Pinus teocote">
Pinus teocote

Pinus teocote Schiede ex Schltdl. &amp; Cham. – gatunek drzewa z rodziny sosnowatych ("Pinaceae"). Sosna ta występuje w Meksyku. Występowanie w Gwatemali nie jest potwierdzone.
Biologia i ekologia.
Igły posiadają dwa do pięciu kanały żywiczne, rzadko więcej. Szyszki nasienne dojrzewają w zimie, otwierają się wkrótce potem, a następnie opadają.
Sosna ta rośnie na wysokościach 1000–3000 m. Na południu zasięgu występuje na suchych, kamienistych stokach, na północy raczej na wilgotnych glebach.
W okolicy miasta San Miguel w San Luis Potosí towarzyszą tej sośnie okazy "Pinus montezumae" oraz "P. greggii" var "australis". Występuje także z "Pinus leiophylla", "Pinus cembroides", "Pinus engelmannii" lub "Pinus patula".
Jest gospodarzem rośliny pasożytniczej "Arceuthobium globosum" subsp. "grandicaule" na południu Meksyku, "Arceuthobium rubrum" w Durango i Sinaloa oraz "A. nigrum" (pasożyty pędowe). 
Systematyka i zmienność.
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN przyznała temu gatunkowi kategorię zagrożenia LC ("least concern"), czyli jest gatunkiem o niskim ryzyku wyginięcia.

</doc>
<doc id="1800487" url="https://pl.wikipedia.org/wiki?curid=1800487" title="Marek Towalski">
Marek Towalski

Marek Towalski (ur. 18 maja 1956 w Gorzowie Wielkopolskim) – polski żużlowiec.
Przez całą sportową karierę reprezentował barwy Stali Gorzów (w sezonach 1973 oraz 1976–1984), zdobywając 9 medali Drużynowych Mistrzostw Polski: pięć złotych (1973, 1976, 1977, 1978, 1983), trzy srebrne (1979, 1981, 1984) oraz brązowy (1982). Był również medalistą Mistrzostw Polski Par Klubowych (złotym – Toruń 1981, srebrnym – Zielona Góra 1980) oraz Drużynowego Pucharu Polski (srebrnym – 1979, brązowym – 1980).
W 1979 r. zdobył w Lesznie tytuł Młodzieżowego Indywidualnego Wicemistrza Polski. Dwukrotnie zajął II miejsca w turniejach o "Brązowy" (Gdańsk 1977) oraz "Srebrny Kask" (Zielona Góra 1979). Był również dwukrotnym uczestnikiem turniejów o "Złoty Kask" (1980 – X m., 1981 – XI m.), natomiast w 1980 r. wystąpił w finale Indywidualnych Mistrzostw Polski (Leszno – X m.). W 1981 r. wystąpił w eliminacjach Indywidualnych Mistrzostw Świata, awansując do finału kontynentalnego (Praga – XIV m.).
Osiągnięcia.
Turniej o Brązowy Kask

</doc>
<doc id="1800489" url="https://pl.wikipedia.org/wiki?curid=1800489" title="Werner (biskup kujawski)">
Werner (biskup kujawski)



</doc>
<doc id="1800491" url="https://pl.wikipedia.org/wiki?curid=1800491" title="Kryzys gdański 1932">
Kryzys gdański 1932



</doc>
<doc id="1800494" url="https://pl.wikipedia.org/wiki?curid=1800494" title="Strajk chłopski 1937">
Strajk chłopski 1937



</doc>
<doc id="1800496" url="https://pl.wikipedia.org/wiki?curid=1800496" title="Jarosław Stolicki">
Jarosław Stolicki

Jarosław Stolicki (ur. 1962) – polski historyk, dr hab. nauk humanistycznych.
W 1992 obronił pracę doktorską pt. "Egzulanci podolscy w życiu politycznym RP 1672-1699" (promotor: prof. Kazimierz Przyboś). Stopień doktora habilitowanego nadała mu Rada Wydziału Historycznego UJ 14 listopada 2008, na podstawie rozprawy: "Wobec wolności i króla. Działalność polityczna szlachty ruskiej, ukrainnej i wołyńskiej w latach 1673-1683".
Specjalizuje się w historii nowożytnej Polski. Zebrał i udostępnił polskim badaczom akta sejmiku podolskiego, przechowywane we Lwowie. Obecnie kieruje Zakładem Historii Nowożytnej Polski w Instytucie Historii UJ.

</doc>
<doc id="1800497" url="https://pl.wikipedia.org/wiki?curid=1800497" title="Zamach na Józefa Piłsudskiego w 1921">
Zamach na Józefa Piłsudskiego w 1921



</doc>
<doc id="1800501" url="https://pl.wikipedia.org/wiki?curid=1800501" title="Geografia Beninu">
Geografia Beninu

Benin jest niewielkim państwem leżącym w Afryce Zachodniej nad Zatoką Beninu (część Zatoki Gwinejskiej). Do roku 1960 państwo to było kolonią francuską. Po dziś dzień językiem urzędowym jest tam francuski.
Granice.
Benin graniczy z następującymi krajami (podano długość granic):
Długość linii brzegowej – 121 km.
Budowa geologiczna i rzeźba.
Benin dzieli się na trzy jednostki morfologiczne. Nizinna równina wybrzeża, płaskowyż krystaliczny w centrum i góry Atakora na północnym zachodzie. Benin jest krajem stosunkowo nizinnym, jedynie na północy, a zwłaszcza na północnym zachodzie, teren staje się wyżynny. Najwyższy szczyt w górach Atakora, leżący na granicy z Togo Sokbaro ma jedynie 658 m n.p.m., kolejny Tanekas jest o 17 metrów niższy. Góry Atakora są górami wyspowymi leżącymi na krystalicznym płaskowyżu o średniej wysokości 400 m n.p.m. Same góry zbudowane są z kwarcytu, pochodzącego z górnego prekambru. Wybrzeże Beninu usłane jest piaszczystymi wydmami, które odgradzają długie laguny i jeziora. Do wybrzeża przylega silnie zerodowana i pocięta dolinami rzek nizina.
Klimat.
Kraj podzielony jest na dwie strefy klimatyczne – równikową wilgotną na wybrzeżu (do 50 km w głąb lądu) i podrównikową w centralnej części kraju i na północy. Północ Beninu leży w strefie klimatu charakterystycznego dla strefy Sahelu, charakteryzującego się większą suchością niż obszary leżące na południu.
Klimat równikowy na południu jest zdominowany przez duże opady w ciągu roku 1000–1200 mm. Dodatkowo w części wschodniej przy granicy z Nigerią opady deszczu dochodzą do 1500 mm rocznie. Im dalej na północ, tym opady są niższe z coraz wyraźniej zaznaczoną porą suchą. W środkowej części kraju występuje jedna pora sucha, a dalej na północ dwie pory suche. Jeszcze dalej na północ kraju klimat przechodzi w suchą odmianę klimatu podrównikowego – pora bez deszczu trwa tam pół roku, a w pobliżu rzeki Niger nawet siedem miesięcy. W północnej części kraju opady są dużo mniejsze i wynoszą średnio 700 mm. Ich wysokość w danym miejscu zależy od oddalenia od oceanu – północny kraniec Beninu otrzymuje jedynie 500 mm deszczu rocznie. Pora sucha występuje w miesiącach zimowych (styczeń-luty).
Na wybrzeżu utrzymują się stałe temperatury, praktycznie bez większych wahań, dochodzące do 26–29 °C. Dobowe amplitudy temperatur są niskie, przez całą dobę panuje także wysoka wilgotność powietrza. Amplitudy wzrastają wraz z oddaleniem od oceanu. Na północy kraju w porze suchej występują upały powyżej 30 °C, w czasie pory deszczowej temperatura obniża się o kilka stopni. Bezpośrednio po deszczach wynosi około 23–25 °C. Różnice między temperaturami dnia i nocy wynoszą 5-10 stopni.
Wody.
Rzeki płynące w Beninie należą do dorzecza Nigru i Wolty (zlewisko Oceanu Atlantyckiego). Ze względu na wysokie opady są one bardzo zasobne w wodę. Największą rzeką Beninu jest Ouémé z dopływami: Zou i Okpara. Ouémé oraz jej dopływ Couffo są żeglowana na długości 50 km, pozostałe rzeki na znacznie krótszych odcinkach. Żeglowność oznacza tu możliwość przepłynięcia dużego statku lub barki (do celów handlowych i przemysłowych), jednak miejscowa ludność używa także łódek i czółen, mogących pokonywać odcinki rzek niedostępne dla większych jednostek pływających. Stan wód w rzekach ulega wahaniom w zależności od opadów, także tych w sąsiednich państwach.
Gleby.
Większość terytorium Beninu pokrywają typowe dla sawann gleby ferruginowe. W południowo-wschodniej części kraju występują ferrality, na których rosną lasy tropikalne. Wybrzeże jest zdominowane przez bagienne gleby lasów namorzynowych.
Flora.
Szata roślinna Beninu jest zróżnicowana. Przyczyną jest duża rozciągłość południkowa kraju (650 km). Południe kraju zdominowane jest przez lasy tropikalne, obecnie w dużym stopniu zdegradowane i zastąpione przez pola uprawne i gaje oliwne. Na wybrzeżu gdzieniegdzie rosną lasy namorzynowe. Centralna część Beninu pokryta jest sawanną drzewiastą, a północna jest o wiele mniej zadrzewiona. Północne krańce Beninu porośnięte są miejscami suchą odmianą sawanny, w których drzewa rosną w dużym rozrzedzeniu, a trawy są niskie. W takich sawannach można spotkać takie drzewa jak baobaby i inne drzewa butelkowe.
Fauna.
Faunę Beninu reprezentują takie gatunki jak słonie, bawoły oraz małpy głównie szympansy i pawiany. Na sawannach występują antylopy, hieny, a w rzadkości lwy. Nad rzekami bytują hipopotamy i krokodyle.
Benin posiada kilka parków narodowych i dużą liczbę rezerwatów rozsianych po całym kraju. Najbardziej znanym parkiem narodowym w Beninie jest Pendjari.

</doc>
<doc id="1800502" url="https://pl.wikipedia.org/wiki?curid=1800502" title="Linia kolejowa nr 174">
Linia kolejowa nr 174

Linia kolejowa nr 174 – prawie w całości dwutorowa, zelektryfikowana linia kolejowa znaczenia miejscowego w województwie opolskim, w Polsce, biegnąca od Kędzierzyna-Koźla do podg Żabieniec.

</doc>
<doc id="1800505" url="https://pl.wikipedia.org/wiki?curid=1800505" title="Jan Piaseczyński">
Jan Piaseczyński

Jan Piaseczyński na Żorniszczach herbu Lis (ur. po 1638, zm. w 1683 roku) – kasztelan chełmski w latach 1661–1683, podkomorzy nowogrodzkosiewierski w 1642 roku, starosta ulanowski, rotmistrz królewski w 1653 roku.
Był wnukiem Ławryna Piaseczyńskiego (zm. ok. 1606) – podkomorzego bracławskiego i sekretarza królewskiego). Jego ojcem był Aleksander Piaseczyński, (zm. przed 1646) – kasztelan kijowski i kamieniecki, a matką Elżbieta Konstancja Ostroróg, macochą Halszka Rohozińska. Jego bratem był Kazimierz Piaseczyński, (zm. 1659) - rotmistrz królewski, starosta i Stefan Konstanty Piaseczyński, (przed 1633-1691) – rotmistrz, poseł, wojewoda smoleński. 
Poseł na sejmy 1642, 1645, 1653 i 1654 roku z województwa bracławskiego, poseł na sejmy 1658 i 1661 roku z województwa wołyńskiego, poseł na sejm 1659 z województwa czernihowskiego, uczestnik Komisji Ostrogskiej 1670 roku.
W 1648 roku był elektorem Jana II Kazimierza Wazy z województwa czernihowskiego i powiatu nowogrodzkosiewierskiego.
Członek konfederacji tyszowieckiej 1655 roku. Był elektorem Michała Korybuta Wiśniowieckiego w 1669 roku z ziemi chełmskiej.
Żoną jego została Petronela Staniszewska. Jednak nie mieli dzieci.
Był katolikiem.

</doc>
<doc id="1800508" url="https://pl.wikipedia.org/wiki?curid=1800508" title="Wydawnictwo Marabut">
Wydawnictwo Marabut

Wydawnictwo Marabut – polskie wydawnictwo o profilu humanistycznym, założone w 1992 r. w Gdańsku.
Działało przez kilkanaście lat (z kilkuletnią przerwą pomiędzy 1997 a 2001 r.) wydając książki z dziedziny humanistyki. Zainteresowania Marabuta koncentrowały się głównie na historii, antropologii oraz dziejach kultury, cywilizacji i religii. Oficyna wydała także książki z zakresu socjologii i literatury pięknej. Podczas całej swojej działalności Marabut wydał około 200 książek autorstwa m.in. Franza Kafki, Warłama Szałamowa, Vladimira Nabokova, Kena Kesey'a, Williama Styrona, Isaaca Bashevisa Singera, Johna Irvinga, Umberto Eco. Wydał także szereg książek związanych z historią, w tym dwie serie: "Narody i Cywilizacje", "Średniowiecze" – między innymi "Historia USA", "Historia Afryki", "Historia Chin", "Historia Wikingów", "Narodziny Nowoczesności", "Templariusze", "Kultura Średniowiecznej Europy". W serii "Z pudełkiem" ukazały się: "Historia dzieciństwa. Dziecko i rodzina w dawnych czasach" (Philippe Ariès), "Ciało i kamień. Człowiek i miasto w cywilizacji Zachodu" (Richard Sennett), "Historia piekła" (Alice K. Turner), "Klasycyzm czyli Prawdziwy koniec Królestwa Polskiego" (Ryszard Przybylski), "Historia Gilotyny. Legenda i morał" (Daniel Gerould).
Obecnie firma prowadząca poprzednio Wydawnictwo Marabut prowadzi jedynie księgarnię nawiązującą do profilu i zainteresowań edytorskich wydawnictwa.

</doc>
<doc id="1800509" url="https://pl.wikipedia.org/wiki?curid=1800509" title="Dick Krzywicki">
Dick Krzywicki

Dick Krzywicki (ur. 2 lutego 1947 w Penley Flintshire we Walii jako Ryszard Lech Krzywicki) – były walijski piłkarz polskiego pochodzenia występujący na pomocnika. Grał w West Bromwich Albion F.C. Huddersfield Town F.C. Scunthorpe United F.C., Northampton Town F.C. i Lincoln City F.C.

</doc>
<doc id="1800510" url="https://pl.wikipedia.org/wiki?curid=1800510" title="Teleskop Cassegraina">
Teleskop Cassegraina

Teleskop Cassegraina – rodzaj teleskopu zwierciadlanego. 
Jego nazwa pochodzi od nazwiska projektanta, francuskiego księdza i fizyka, Laurenta Cassegraina, żyjącego w XVII wieku. Projekt ten został opracowany w 1672 roku, dwa lata po teleskopie Newtona. Teleskop Cassegraina składa się z dwóch zwierciadeł, których osie optyczne leżą na jednej prostej. Stożek światła odbitego od wklęsłego, paraboloidalnego zwierciadła głównego jest skierowany na wypukłe, hiperboliczne zwierciadło wtórne, po czym trafia przez otwór w głównym zwierciadle do ogniska znajdującego się za nim. Prace Cassegraina opisujące ten temat nie zostały opublikowane po krytycznej ocenie Christiaana Huygensa, który zapewne obawiał się konkurencji dla teleskopu Newtona. Dlatego też projekt tego teleskopu został na długo zapomniany. Współcześnie część profesjonalnych teleskopów zwierciadlanych jest typu Cassegraina.

</doc>
<doc id="1800512" url="https://pl.wikipedia.org/wiki?curid=1800512" title="Złącze (elektronika)">
Złącze (elektronika)

Złącze elektroniczne () – zespół połączeniowy składający się z dwóch elementów: wtyku i gniazda. Umożliwia szybkie i bezproblemowe łączenie i rozłączanie dwóch lub więcej obwodów elektronicznych poprzez wetknięcie wtyku do gniazda. Złącze może służyć do przedłużenia linii przez połączenie ze sobą dwóch przewodów. Złącze może być jedno- lub wielostykowe. Potocznie terminem „złącze” często określane jest samo gniazdo (np. złącze procesora, złącze drukarki).
Budowa.
Parametry fizyczne.
Konstrukcja złącz elektronicznych bywa bardzo zróżnicowana. W większości przypadków ma się jednak do czynienia z taką ich budową, w której po połączeniu wtyk lub jego styki mieszczą się w gnieździe. Dla ułatwienia określania strony złącza stosuje się odniesienia do budowy anatomicznej narządów płciowych – gniazda i wtyki określa się jako męskie (ang. "male") i żeńskie (ang. "female"). Zarówno gniazdo, jak i wtyk, mogą być męskie (posiadają styki w postaci bolców lub pinów) bądź żeńskie (posiadają styki w otworach), czyli piny mogą znajdować się we wtyku lub w gnieździe i analogicznie otwory będą znajdować się w gnieździe lub wtyku.
Równolegle stosowane jest też odmienna nomenklatura, zgodnie z którą część złącza posiadająca styki w postaci pinów/bolców nazywana jest wtykiem, zaś część posiadająca styki w postaci otworów, nazywana jest gniazdem. Zgodnie z tą terminologią złącze męskie montowane do obudowy nazywane jest wtykiem do obudowy, zaś złącze żeńskie na kablu, nazywane jest gniazdem na kabel. W takim przypadku styki wtyku zawsze są wkładane w otwory gniazda, nawet jeżeli obydwa elementy złącza zamontowane są na kablach. Zatem „gniazdo na kabel” jest tożsame z „wtykiem żeńskim”, zaś „wtyk do obudowy” z „gniazdem męskim”.
Parametry elektroniczne.
Idealne złącze to takie, którego impedancja styków jest zbliżona do zera, a izolacji dąży do nieskończoności. Złącza elektroniczne pracują w niskim zakresie napięć (od około 1 do kilkudziesięciu woltów).
Rodzaje.
Istnieją setki różnych typów złącz elektronicznych. Zaliczyć do nich można również gniazda (ang. "socket"), szczeliny (ang. "slot") oraz różnego rodzaju zakończenia przewodów.

</doc>
<doc id="1800515" url="https://pl.wikipedia.org/wiki?curid=1800515" title="Onold (biskup kujawski)">
Onold (biskup kujawski)

Onold (zm. między 1180 a 1187) – trzeci po Swidgerze i Warnerze historyczny biskup kujawski. Według tradycji (niepotwierdzonej jednak przez dokumenty) to właśnie za jego czasów nastąpiło ostateczne przeniesienie siedziby diecezji kujawskiej z Kruszwicy do Włocławka. 
Nie wiadomo kiedy Onold objął rządy w diecezji włocławskiej. Po raz pierwszy jest udokumentowany jako biskup w przywileju książęcym na rzecz klasztoru w Czerwińsku datowanym na 21 maja 1161, podczas gdy jego poprzednik Warner jest znany tylko z bulli Eugeniusza III z kwietnia 1148. Nie wiadomo też, jak długo Onold sprawował swój urząd. Z pewnością żył jeszcze w 1180 roku, gdy wziął udział w synodzie łęczyckim, na którym uchwalono pierwsze immunitety dla duchowieństwa. Jego następca Stefan jest udokumentowany od 1187 roku.

</doc>
<doc id="1800519" url="https://pl.wikipedia.org/wiki?curid=1800519" title="Bazylika Matki Bożej Pokornej w Rudach">
Bazylika Matki Bożej Pokornej w Rudach

Bazylika Wniebowzięcia Najświętszej Maryi Panny w Rudach – zabytkowy kościół przyklasztorny z XIV wieku dawnego opactwa cystersów w Rudach, obecnie wchodzi w skład Pocysterskiego Zespołu Klasztorno-Pałacowego i Ośrodka Edukacyjno-Formacyjnego diecezji gliwickiej w Rudach oraz pełni funkcję kościoła parafialnego parafii pod tym samym wezwaniem, od 1995 diecezjalne sanktuarium Matki Boskiej Rudzkiej zwanej Pokorną, w 2009 podniesiony do godności bazyliki mniejszej.
Historia.
Historia bazyliki Wniebowzięcia NMP w Rudach nierozerwalnie wiąże się z historią opactwa cysterskiego, które zostało ulokowane na tych terenach w połowie XIII wieku. Pierwszy tymczasowy kościół, prawdopodobnie drewniany, cystersi wybudowali zaraz po przybyciu do Rud pierwszych zakonników z Jędrzejowa. Budowę następnego, istniejącego do czasów współczesnych, rozpoczęto po sprowadzeniu do Rud całego konwentu około roku 1300. Kościół wybudowany w stylu gotyckim z elementami romańskimi był konsekrowany około roku 1303.
Kościół o średniowiecznej architekturze poddawano przebudowie w XVII i XVIII w. W 1685 do pierwotnej fasady dobudowano kruchtę z nowym wejściowym portalem. W latach 1723–1726 wybudowano też kaplicę Najświętszej Marii Panny z kryptą grzebalną cystersów. Pod koniec tej rozbudowy doszło do groźnego pożaru. Podczas odbudowy zniszczeń, które w jego wyniku powstały, w 1725 nad kruchtą wzniesiono nową fasadę, całkowicie przesłaniającą elewację zbudowaną cztery wieki wcześniej. W tym czasie dobudowano też nową zakrystię oraz podwyższono o około 1 metr mury kościoła, a całość nakryto nowym dachem.
Do kolejnego zniszczenia kościoła doszło w 1945. Było ono wynikiem podpalenia opactwa przez Armię Czerwoną. Gruntowną odbudowę kościoła rozpoczęto w 1947, a prace renowacyjne prowadzono etapami aż do roku 2000. Na początku przeprowadzono prace rekonstrukcyjne, w ramach których usunięto tynki, odsłaniając w całym wnętrzu oryginalny ceglany wątek wendyjski, odbudowano sklepienia, zrekonstruowano powiększone w okresie baroku arkady międzynawowe oraz okna. W 1950 roku odprawiono w kościele, w kaplicy Matki Boskiej, pierwszą po wojnie mszę świętą.
W latach 1989–1992 przeprowadzono renowację zabytkowej kaplicy Matki Boskiej Pokornej, a w latach 1994–1996 generalną renowację elewacji wieży i ścian kościoła. W 1998 rozpoczął się nowy rozdział historii kościoła związany z przekazaniem opactwa rudzkiego diecezji gliwickiej. Od tego czasu zarówno kościół, jak i opactwo zaczęły odzyskiwać dawny blask. Dekretem z 28 maja 1995 biskup gliwicki Jan Wieczorek ustanowił kościół diecezjalnym Sanktuarium Matki Boskiej Rudzkiej. 4 czerwca 2000 obraz został uroczyście ukoronowany przez arcybiskupa Józefa Kowalczyka, wówczas nuncjusza apostolskiego w Polsce, koronami papieskimi poświęconymi 17 czerwca 1999 w Gliwicach przez Jana Pawła II. 14 czerwca 2009 roku, w roku jubileuszu 750-lecia opactwa, Benedykt XVI podniósł kościół do rangi bazyliki mniejszej.
Architektura.
Kościół klasztorny, będący w czasach jego budowy jedną z największych świątyń na Śląsku, wybudowano z cegły uzupełnionej w częściach konstrukcyjnych piaskowcem. Kościół jest budowlą orientowaną na planie krzyża łacińskiego. Trójnawowy w układzie bazylikowym – z nawą główną wyższą od naw bocznych, bezpośrednio oświetloną poprzez ostrołukowe okna w jej górnej części. Podobne okna mają nawy boczne. Nawy nakryto sklepieniami krzyżowo-żebrowymi.
Prezbiterium oraz przylegające do niego kaplice boczne wzniesiono na planie kwadratu, nawiązując do układu macierzystego opactwa w Jędrzejowie. W prezbiterium znajduje się otwór okienny znacznie większych rozmiarów niż pozostałe okna, wypełniony maswerkiem. Sklepienie wykonane jest z przęseł o tej samej długości zarówno w nawie głównej, jak i w nawach bocznych. Taki układ jest charakterystyczny dla architektury romańskiej. Pozostałe elementy architektury kościoła cechuje styl gotycki.
Pierwotnie kościół, jako cysterski, był bezwieżowy. Głównym elementem fasady był wejściowy portal, który po dodaniu kruchty pod koniec XVII wieku widoczny jest w kruchcie kościoła. W zwieńczeniu portalu na głównym wejściem znajduje się półkolista nisza z figurą Marii z Dzieciątkiem. Nowa barokowa fasada, będąca wynikiem późniejszej przebudowy kościoła, zawiera parawanową dwukondygnacyjną ścianę oraz częściowo ukrytą za nią wieżę. Kondygnacje fasady o nierównej szerokości nawiązują kształtem do rzymskiego kościoła Il Gesú, będącego pierwowzorem wielu świątyń w Europie, natomiast wieża jest elementem charakterystycznym świątyń środkowoeuropejskich. Na fasadzie umieszczone są cztery figury, dwie nad pierwszą kondygnacją – Archanioła Michała po lewej i św. Floriana po prawej stronie, i dwie nad drugą – św. Benedykta i św. Bernarda.
W XVIII wieku dobudowano po południowej stronie kościoła barokową kaplicę Najświętszej Maryi Panny. Kaplicę zbudowano na planie prostokąta i zamknięto południową ścianą o ściętych narożach, w której znajduje się półkolista absyda ołtarzowa. W narożach kaplicy znajdują się cztery nisze muszlowe, obramowane kolumnami, w których umieszczono posągi archaniołów Michała, Gabriela, Rafała i Anioła Stróża wykonane przez Jana Schuberta z Lipnika nad Beczawą. W kaplicy znajdują się również wykonane przez Schuberta rzeźby postaci książąt raciborskich Kazimierza i Władysława. Kaplica oddzielona jest od kościoła metalową kratą, wykonaną przez mistrza ślusarskiego z Raciborza na wzór kraty w opactwa w Henrykowie.
Kaplice boczne, przylegające do prezbiterium, noszą wezwania św. Jana Nepomucena i św. Krzyża. Kaplica Jana Nepomucena zwieńczona jest kopułą i ozdobiona freskami. Zachowała się w niej również dekoracja stiukowa z XVIII wieku. Kaplicę św. Krzyża zdobi polichromia z 1775. W kaplicy znajdują się również płyty epitafijne księcia Władysława i opata Andrzeja Pospala. Pierwsza z nich jest drewniana, natomiast druga kamienna z płaskorzeźbą.
Wyposażenie.
Wyposażenie bazyliki zostało w znacznym stopniu zniszczone podczas pożaru w 1945. W dość dobrym stanie zachowały się tylko dekoracje kaplic przy prezbiterium oraz na przedłużeniu południowego ramienia transeptu. Z dawnego wyposażenia pozostały cztery ołtarze boczne, umieszczone przy wschodniej ścianie transeptu, i antyambona w nawie głównej. Ambona spłonęła w 1945, a współczesna nie jest jej odwzorowaniem. W północnym ramieniu transeptu znajduje się kamienny portal z 1680 z monogramem "IHS" w zwieńczeniu.
Ołtarze boczne wykonane są w dwóch typach. Pierwszy ma formę wolutowej ramy umieszczonej na wysokim cokole, złączonym z sarkofagową mensą. W dolnej części znajdują się wolutowe konsole, a na nich stiukowe wazy. Między konsolami umieszczony jest przeszklony pojemnik na relikwie. W zwieńczeniu ołtarzy umieszczono drewniane, owalne reliefy. W ołtarzach tych znajdują się obrazy św. Floriana i św. Wawrzyńca, a reliefy przedstawiają odpowiednio św. Józefa z małym Jezusem i św. Jana Chrzciciela. Drugi typ ołtarzy bocznych to konstrukcje postawione na wysokich cokołach z filarami po bokach, usytuowanymi ukośnie do płaszczyzny nastawy. Na konsolach w dolnej części ołtarzy ustawione są stiukowe figury świętych. Są to rzeźby Mojżesza, Aarona, Jana Chrzciciela i Jana Ewangelisty autorstwa Jana Melchiora Österreicha z 1725, odrestaurowane w 2000. Österreich jest również autorem rzeźb na fasadzie bazyliki. Dolna część zwieńczenia ołtarzy ma formę wolut, na których siedzą putta. W ołtarzach umieszczono obrazy przedstawiające św. Bernarda oraz śmierć św. Benedykta, a w ich zwieńczeniach wyobrażenie królowej Saby przed królem Dawidem oraz przedstawienie Ofiary Izaaka.
Antyambona ma kształt odpowiadający umieszczonej po drugiej stronie nawy ambony. Kosz ambony jest u dołu rozszerzony, a baldachim wykonano na rzucie prostokąta z polichromowanego stiuku, który imituje draperię. Na czołowej ściance kosza umieszczona jest scena spotkania Jezusa z uczniami w Emaus, a w zaplecku ambony znajduje się scena, w której św. Bernard z Clairvaux hostią nawraca Wilhelma Akwitańskiego, wroga papiestwa. Antyambony najczęściej pełniły funkcję nadbudowy chrzcielnicy lub też ołtarza bocznego.
W bazylice znajdują się jedyne na Śląsku relikwie Św. Walentego oraz relikwie drzewa Krzyża Świętego. W kruchcie, pod którą jest krypta książąt raciborskich z rodu Hohenlohe-Schillingsfürst, znajduje się XIX-wieczny żeliwny sarkofag księcia Wiktora i jego żony.
Sanktuarium.
Historia rudzkiego sanktuarium związana jest z obrazem Matki Boskiej zwanej Pokorną. Cystersi obraz Maryi przywieźli z Jędrzejowa. Obraz podarowali cystersom książęta raciborscy, Kazimierz i jego syn Władysław. Kult maryjny rozwijał się od początku obecności obrazu w Rudach. Świadczą o tym między innymi powstające tu modlitwy. Najpopularniejszą formą kultu obrazu Matki Boskiej Rudzkiej, znaną z zapisów historycznych, były jednak pielgrzymki. Przybywały one nie tylko z najbliższej okolicy, ale również z całego Śląska, Małopolski i Czech. Świadectwem tych czasów są zachowane spisy wotów oraz namalowane w tym czasie kopie rudzkiego wizerunku. Rudy stały się najstarszym na Śląsku miejscem kultu maryjnego.
Kult rudzkiego sanktuarium wzmocnił się w XVII i XVIII wieku. Z czasów wojny trzydziestoletniej pochodzi pierwszy zapis o cudzie za wstawiennictwem Maryi. W 1642, kiedy do klasztoru zbliżały się wojska protestanckie, zakonnicy wzięli obraz i udali się przed kościół z procesją. Nad klasztorem pojawiła się mgła, która zmyliła orientację Szwedów i odwiodła ich od klasztoru. Szczyt rozwoju ruchu pielgrzymkowego miał miejsce w pierwszej połowie XVIII wieku. Z tego okresu pochodzi największa liczba wotów. Wtedy również wzniesiono dla obrazu kaplicę maryjną. Kres ruchowi pątniczemu dało przejęcie władzy na Śląsku przez Prusy. Po sekularyzacji w 1810 kult obrazu osłabł, ale nie zanikł. O jego intensywności świadczy zakaz jaki dla ruchu pielgrzymkowego wydali właściciele Rud, książęta von Ratibor. Przyczynił on się do ograniczenia kultu do charakteru lokalnego.
W 1945 spłonął kościół klasztorny, jednak ocalała kaplica z cudownym obrazem. Był to dla mieszkańców znak szczególnej opieki Maryi nad tym miejscem. Po wojnie kościół odbudowano, władze komunistyczne zabraniały jednak ruchu pielgrzymkowego. Dopiero w 1974 biskup opolski Franciszek Jop zaliczył kościół do sanktuariów obchodzonego wtedy Roku Świętego. W 1992 zakończono remont kaplicy maryjnej, a w 1995 kościół został podniesiony do rangi sanktuarium diecezjalnego. Spowodowało to wzrost ruchu pielgrzymkowego. Do jeszcze większego jego ożywienia przyczyniła się mająca miejsce w 1999 koronacja obrazu Matki Boskiej Pokornej koronami papieskimi poświęconymi przez Jana Pawła II. Od tego czasu sanktuarium ponownie przyciąga pielgrzymów z coraz dalszych zakątków Polski i Europy.
Obraz Matki Boskiej Pokornej.
Szczególnym przedmiotem kultu w sanktuarium jest słynący łaskami obraz Matki Bożej, pochodzący z połowy XV wieku. Obraz o wymiarach 114 × 73,5 cm, namalowany temperą na lipowej desce, jest prawdopodobnie kopią obrazu z początku XIII wieku.
Przypuszcza się, że pierwotne malowidło było namalowane w stylu bizantyńskim, zostało przywiezione na Śląsk prawdopodobnie przez księżną Wiolę. Była ona córką jednego z carów bułgarskich, a książę Kazimierz poznał ją podczas powrotu ze swej wyprawy do Ziemi Świętej i pojął za żonę. Obraz ten zaginął prawdopodobnie podczas najazdów husyckich na klasztor na początku XV wieku albo w czasie mającej miejsce sto lat później reformacji.
Obraz istniejący obecnie przedstawia postaci Matki Boskiej z Dzieciątkiem na lewym ramieniu w ujęciu do bioder. Dzieciątko twarz zwraca ku Matce, w lewej dłoni trzyma Księgę Ewangelii, prawą zaś unosi w geście błogosławieństwa. Malowidło ma cechy ikony bizantyjskiej. Niewykluczone, że nawiązuje do obrazu Matki Boskiej Śnieżnej "Salus Populi Romani" z rzymskiej bazyliki Najświętszej Marii Panny Większej.
Obraz był czterokrotnie odnawiany i przemalowywany. Po raz ostatni konserwacji obrazu w 1935 dokonał wrocławski malarz Hugo Hesse na zlecenie księcia Wiktora III. Wcześniej obraz był przysłonięty srebrnymi sukniami, a postacie Maryi i Jezusa ukoronowane. Po konserwacji suknie i korony umieszczono na kopii obrazu. W latach 1990–1991 dokonano konserwacji obrazu w pracowni Małgorzaty Schuster-Gawłowskiej z ASP w Krakowie. Przywrócono podczas niej najstarszy, gotycki wizerunek Matki Boskiej z Dzieciątkiem.

</doc>
<doc id="1800522" url="https://pl.wikipedia.org/wiki?curid=1800522" title="Pinus patula">
Pinus patula

Pinus patula Schiede ex Schltdl. &amp; Cham. – gatunek drzewa z rodziny sosnowatych ("Pinaceae"). Sosna ta występuje w Meksyku (Tamaulipas, Querétaro, Hidalgo, México, Distrito Federal, Morelos, Tlaxcala, Puebla, Veracruz, Oaxaca, Chiapas).
Biologia i ekologia.
Igły o trójkątnym przekroju poprzecznym, pozostają na drzewie przez 2–3 lata. Dwie wiązki przewodzące w liściu i 2–3 kanały żywiczne, rzadko 1 lub 4.
Blisko spokrewnione sosny to: "P. greggii", "P. jaliscana", "P. oocarpa", "P. praetermissa", "P. pringlei", "P. tecunumanii".
Sosna ta jest gospodarzem roślin pasożytniczych: "Arceuthobium aureum" subsp. "petersonii", "Arceuthobium globosum" subsp. "grandicaule", "Arceuthobium nigrum", "Arceuthobium vaginatum" subsp. "vaginatum" (pasożyty pędowe). 
Systematyka i zmienność.
Pozycja gatunku w obrębie rodzaju "Pinus":
Wyróżnia się dwie odmiany:
Zagrożenia.
Międzynarodowa organizacja IUCN przyznała temu gatunkowi kategorię zagrożenia LC ("least concern"), czyli jest gatunkiem o niskim ryzyku wyginięcia.

</doc>
<doc id="1800523" url="https://pl.wikipedia.org/wiki?curid=1800523" title="Kaplica-pustelnia św. Rozalii w Barwałdzie Górnym">
Kaplica-pustelnia św. Rozalii w Barwałdzie Górnym

Kaplica-pustelnia św. Rozalii w Barwałdzie Górnym – zabytkowa drewniana pustelnia pochodząca prawdopodobnie z 1 połowy XVIII wieku.
Tworzą ją dwie kaplice św. Rozalii i św. Marii Magdaleny oraz cela-pustelnia. Wewnątrz znajdują się: barokowy ołtarz Matki Boskiej i św. Rozalii, dwa barokowe płótna z 1747 przedstawiające Boże Narodzenie i Pokłon Trzech Króli, dziewiętnastowieczne obrazy wotywne związane z Misteriami pasyjnymi zawieszane przez pątników pielgrzymujących do sanktuarium w Kalwarii Zebrzydowskiej. W Pustelni mieszkali pustelnicy m.in. brat Stanisław Saniewski, Zofia Owsianka.

</doc>
<doc id="1800527" url="https://pl.wikipedia.org/wiki?curid=1800527" title="Marian Luto">
Marian Luto

Piotr Marian Luto (ur. 28 czerwca 1945 w Posejnelach) – polski samorządowiec, wiceprezydent i prezydent Suwałk (1983–1990), przewodniczący Rady Miejskiej Suwałk (1994–1998), starosta sejneński (1999–2006). 
Życiorys.
Urodził się w wielodzietnej rodzinie chłopskiej (związanej w czasie II wojny światowej z Armią Krajową) na terenie powiatu suwalskiego. Uzyskał wykształcenie inżynierskie. W latach 90. studiował podyplomowo na Akademii Rolniczo-Technicznej w Olsztynie.
Od 1966 był zatrudniony w Powiatowej Radzie Narodowej w Sejnach, a od 1975 w Wydziale Architektury Urzędu Wojewódzkiego w Suwałkach. W latach 1972–1973 przewodniczył Miejskiej Radzie Narodowej w Sejnach, następnie zaś był naczelnikiem gminy Giby (1973–1974). Był wieloletnim działaczem Stronnictwa Demokratycznego w Suwałkach, a w latach 80. przewodniczącym jego Wojewódzkiego Komitetu. W 1983 objął funkcję wiceprezydenta Suwałk, którą sprawował do 1990. 6 stycznia 1990 został wybrany prezydentem miasta jako następca Antoniego Grygieńcia z PZPR. W wyborach samorządowych z czerwca 1990 uzyskał jeden z 5 mandatów, jakie przypadły SD w Radzie Miejskiej. W 1994 ponownie uzyskał mandat radnego z ramienia Suwalskiego Klubu Samorządowego, który wszedł w koalicję z lewicą. Został wybrany przewodniczącym Rady Miejskiej z ramienia SKS. W wyniku reformy administracyjnej z 1999 objął obowiązki wicestarosty powiatu sejneńskiego.
Od 2006 do 2011 sprawował funkcję dyrektora Zarządu Budynków Mieszkalnych w Suwałkach. Był biegłym sądowym z zakresu budownictwa w Sądzie Okręgowym w Suwałkach. Pełnił obowiązki wiceprezesa Suwalskiego Klubu Sportowego Badmintona. 
Został odznaczony Krzyżem Kawalerskim Orderu Odrodzenia Polski.

</doc>
<doc id="1800530" url="https://pl.wikipedia.org/wiki?curid=1800530" title="Punijczycy">
Punijczycy



</doc>
<doc id="1800531" url="https://pl.wikipedia.org/wiki?curid=1800531" title="Tajemnica morderstwa na Manhattanie">
Tajemnica morderstwa na Manhattanie

Tajemnica morderstwa na Manhattanie ("Manhattan Murder Mystery") – amerykańska komedia kryminalna z 1993 roku w reżyserii Woody’ego Allena. W rolach głównych, obok samego reżysera, wystąpili Diane Keaton, Alan Alda i Anjelica Huston.
Zarys fabuły.
Larry i Carol oraz Paul i Lilian to dwa mieszkające tuż obok siebie małżeństwa. Kiedy Lilian nieoczekiwanie umiera w niewyjaśnionych okolicznościach, Paulowi zależy na wyjątkowo szybkim pochówku żony. Wzbudza to podejrzenia Carol, która postanawia podjąć własne, amatorskie śledztwo. Wciąga do niego również swojego męża, początkowo niechętnego temu pomysłowi.
Obsada.
i inni
Produkcja.
Pierwotnie "Tajemnica..." miała być kolejnym filmem, w którym Allen wystąpi wspólnie ze swoją wieloletnią muzą i partnerką życiową Mią Farrow. Na krótko przed rozpoczęciem zdjęć ich związek rozpadł się w atmosferze nagłaśnianego przez prasę bulwarową skandalu po tym, jak wyszło na jaw, iż Allen potajemnie romansował z adoptowaną córką Farrow z poprzedniego związku, pochodzącą z Korei Soon-Yi Previn (obecnie Soon-Yi jest żoną Allena). Zamiast na planie, Allen i Farrow spotkali się w sądzie, gdzie stoczyli dramatyczną walkę o prawo do opieki na trójką swych dzieci (ostatecznie wygraną przez Farrow). Allen nie ukrywał, że praca nad filmem była dla niego odskocznią w tym niezwykle trudnym dla niego momencie życia. Na jego prośbę, rolę napisaną specjalnie dla Farrow przejęła w ostatniej chwili Diane Keaton.
Podobnie jak w większości filmów z tego okresu twórczości Allena, akcja filmu rozgrywa się w Nowym Jorku i tam też realizowano zdjęcia.
Przyjęcie i nagrody.
Film został dość dobrze przyjęty przez krytykę, jednak okazał się zupełną klapą finansową. Przyniósł wytwórni TriStar Pictures ok. 2 milionów dolarów strat. Było to jednym z głównych powodów rozstania tej firmy z Allenem. Jego kolejny obraz "Strzały na Broadwayu" został już wyprodukowany pod skrzydłami wytwórni Miramax. "Tajemnica" nie otrzymała żadnej ważnej nagrody filmowej, była jedynie nominowana do Cezara dla najlepszego filmu zagranicznego. Oprócz tego Diane Keaton otrzymała nominację Złotego Globu dla najlepszej aktorki w komedii lub musicalu, a Anjelica Huston do BAFTA dla najlepszej aktorki drugoplanowej.

</doc>
<doc id="1800541" url="https://pl.wikipedia.org/wiki?curid=1800541" title="Przestrzeń lokalnie wypukła">
Przestrzeń lokalnie wypukła



</doc>
<doc id="1800542" url="https://pl.wikipedia.org/wiki?curid=1800542" title="Wańko Kierdejowicz">
Wańko Kierdejowicz

Wańko Kierdejowicz z Kwasiłowa, h. Kierdeja, (zm. w XV w.) 
– kasztelan chełmski (1454), ziemianin łucki, reprezentant szlachty gniazdowej łuckiej. 
Waśko Kierdejowicz – (ojciec Wańki), występuje w aktach po raz pierwszy w 1358 r. jako sędzia Kiejstuta, kiedy jego ojciec Kierdej, występuje w pierwszej połowie XIV w.
Wańko Kierdejowicz używał jako kasztelan chełmski w 1454 r. średniowieczne znaki pieczętne Kierdeja stosowanego już w 1436 r. Herb jego to pole dwudzielne - prawe (herbowe) czerwone, lewe niebieskie a w lewej trzy lilie andegaweńskie w słup i w klejnocie krzyż łaciński między dwoma piórami kokota. 
W 1455 r. należała do niego miejscowość Bończa, Kobyle - wymieniana od 1442 r. 
Z inicjatywy kasztelana chełmskiego Wańki z Kwasiłowa, dokonano w połowie stulecia, przekładu polskich statutów ziemskich na język ruski „dla miłych panów sędziów i podsędków”.

</doc>
<doc id="1800544" url="https://pl.wikipedia.org/wiki?curid=1800544" title="Jan Horodnicki">
Jan Horodnicki

Jan Marian Horodnicki (ur. 5 maja 1934 w Poczapińcach, zm. 1 grudnia 2016) – polski lekarz psychiatra, profesor nauk medycznych, nauczyciel akademicki Pomorskiego Uniwersytetu Medycznego w Szczecinie.
Życiorys.
Po uzyskaniu habilitacji w Akademii Medycznej we Wrocławiu w latach 70. objął funkcję kierownika Kliniki Psychiatrii Pomorskiej Akademii Medycznej w Szczecinie. Był promotorem licznych prac doktorskich oraz recenzentem pracy doktorskich i habilitacyjnych. Od 2008 był członkiem zarządu Polskiego Towarzystwa Lekarskiego. 
W 1989 bez powodzenia ubiegał się o mandat senatorski z ramienia Stronnictwa Demokratycznego.

</doc>
<doc id="1800547" url="https://pl.wikipedia.org/wiki?curid=1800547" title="Wojskowa służba zawodowa">
Wojskowa służba zawodowa



</doc>
<doc id="1800548" url="https://pl.wikipedia.org/wiki?curid=1800548" title="Proces kiblowy">
Proces kiblowy

Proces kiblowy – charakterystyczny rodzaj "procesu sądowego" dla okresu stalinowskiego w Polsce (1944–1956). Nazwa wzięła się stąd, że proces oskarżonego odbywał się nie na sali sądowej, lecz w celi więziennej. Sędzia, ławnicy i ewentualnie inne osoby zajmowały krzesła lub prycze. W tej sytuacji sądzonemu jako jedyne miejsce do siedzenia pozostawał więc sedes.
Procesy kiblowe były przeprowadzane z naruszeniem zasad rzetelnego procesu: m.in. brak obrońców, rozprawa przeprowadzana poza salą sądową. Zazwyczaj wyrok był znany już przed rozprawą; często zapadały w ten sposób wyroki śmierci dla członków podziemia. Faktycznie były to mordy sądowe.
Sędziowie orzekający w procesach kiblowych praktycznie uniknęli odpowiedzialności za swoje zbrodnie.

</doc>
<doc id="1800550" url="https://pl.wikipedia.org/wiki?curid=1800550" title="Górale żywieccy">
Górale żywieccy

Górale żywieccy (Żywczaki) – góralska grupa etnograficzna zamieszkująca Beskid Żywiecki, Beskid Mały oraz część Beskidu Śląskiego w historycznych granicach Małopolski.
Folklor i obrzędowość.
Muzyka i taniec.
Muzyka i śpiew górali żywieckich była i jest zróżnicowana ze względu na użycie instrumentów własnego wyrobu i osobowości miejscowych muzyków. Melodie są urwane, przeciągłe, często były nazywane od nazwiska autora: „nuta Majcherkowa”, „Gajdosowa”. Instrumenty obecne w zespołach, np. w grupie Grojcowianie to skrzypce. Popularne tańce w repertuarze to m.in. obyrtki, halne i wirchowe. Dawniej występowały na tym terenie skrzypce żłobione - w 2016 roku, dzięki osobom skupionym w projekcie „Ocalone gęśle” wykonano kilka par skrzypiec w oparciu o model ze zbiorów Muzeum Miejskiego w Żywcu.
Strój odświętny.
Kobiety
Mężczyźni

</doc>
<doc id="1800552" url="https://pl.wikipedia.org/wiki?curid=1800552" title="Earth, Wind and Fire">
Earth, Wind and Fire



</doc>
<doc id="1800554" url="https://pl.wikipedia.org/wiki?curid=1800554" title="Monografie FNP">
Monografie FNP

Monografie FNP — seria wydawnicza Fundacji na rzecz Nauki Polskiej, w ramach której wydawane są książki o tematyce humanistycznej i społecznej autorstwa polskich naukowców. Skład Rady Wydawniczej: Michał Buchowski, Magdalena Micińska, Joanna Odrowąż-Sypniewska, Andrzej Pieńkos i Paweł Zajas.

</doc>
<doc id="1800555" url="https://pl.wikipedia.org/wiki?curid=1800555" title="Herb guberni pskowskiej">
Herb guberni pskowskiej

 
Herb guberni pskowskiej - Jako godło guberni formalnie był używany herb Pskowa z 1781 roku, do tego herbu dodawano niektóre elementy mające na celu upodobnienie go do herbów innych guberni, np. herb został uwieńczony koroną imperatorską, która była otoczona wieńcem splecionym taśmą Andrejewską (herb ten nie był oficjalnie przyjęty).

</doc>
<doc id="1800557" url="https://pl.wikipedia.org/wiki?curid=1800557" title="ATV Relaks">
ATV Relaks



</doc>
<doc id="1800562" url="https://pl.wikipedia.org/wiki?curid=1800562" title="Mama Cass">
Mama Cass



</doc>
<doc id="1800563" url="https://pl.wikipedia.org/wiki?curid=1800563" title="Nadrodzina (biologia)">
Nadrodzina (biologia)



</doc>
<doc id="1800565" url="https://pl.wikipedia.org/wiki?curid=1800565" title="Stosunki polsko-tureckie">
Stosunki polsko-tureckie

Rzeczpospolita Polska i Republika Turcji to państwa współpracujące na różnych płaszczyznach. Wzajemne kontakty rozwijają się w sferze polityki obronnej (w ramach struktur NATO), gospodarczej (m.in. w ramach Unii Celnej) oraz w sferze kultury i kontaktów społecznych. Potwierdzeniem dobrych stosunków są również wizyty na najwyższym szczeblu oraz liczne umowy, w tym dwa traktaty przyjaźni, zawarte między państwami. Do czynników utrudniających pogłębianie relacji polsko-tureckich zaliczyć można przede wszystkim odrębność kulturową oraz dystans geograficzny dzielący oba kraje. Nie przeszkadzają one jednak w intensyfikacji wymiany handlowej, a także pozostają bez wpływu na polskie poparcie dla tureckich dążeń do integracji ze Wspólnotami Europejskimi.
Główne podobieństwa i różnice między Polską i Turcją.
Polska i Turcja to kraje z odrębnych kręgów kulturowych. Polska to kraj europejski, odwołujący się do tradycji chrześcijańskiej, w którym ok. 89,8% społeczeństwa stanowią katolicy. Z kolei Turcja jest krajem transkontynentalnym, położonym obecnie tylko częściowo na kontynencie europejskim (3% powierzchni), w którym zdecydowaną większość mieszkańców stanowią muzułmanie (99,8%). Ponadto Polska jest krajem jednolitym pod względem etnicznym, ok. 97% to osoby deklarujące narodowość polską, zaś w Turcji aż ok. 20% mieszkańców stanowią mniejszości narodowe, głównie Kurdowie.
Czynnikami łączącymi oba kraje są m.in. aspiracje w dążeniu do integracji europejskiej – w przypadku Turcji wcześniej sformułowane, jednak w przypadku Polski szybciej i w większym stopniu zrealizowane. Turcja złożyła wniosek o status państwa stowarzyszonego ze Wspólnotami Europejskimi w 1959 roku, zaś Polska weszła w skład Unii Europejskiej w roku 2004. Z drugiej strony, w wyniku sytuacji geopolitycznej kształtującej się w realiach zimnowojennych, Turcja o wiele prędzej weszła w skład potężnej euroatlantyckiej struktury polityczno-wojskowej, jaką jest Organizacja Traktatu Północnoatlantyckiego. Stało się to w 1952, natomiast Polska dołączyła do NATO w roku 1999.
Obydwa kraje pozostają członkami takich organizacji jak Rada Europy, Światowa Organizacja Handlu, Organizacja Współpracy Gospodarczej i Rozwoju oraz Organizacja Bezpieczeństwa i Współpracy w Europie. Oba państwa są także członkami pierwotnymi Organizacji Narodów Zjednoczonych.
Powyższe zestawienie wskazuje, że mimo wyraźnych cech różniących oba państwa, podstawowe kierunki ich polityki zagranicznej w znacznym stopniu pokrywają się. Oznacza to, że w tym wypadku czynniki kulturowe, etniczne i geograficzne nie decydują o znacznym ograniczeniu możliwości współpracy.
Historia.
Okres panowania Jagiellonów.
Początki stosunków polsko-tureckich sięgają wieku XV, kiedy to Turcja, po ostatecznym pokonaniu Cesarstwa Bizantyńskiego i rozpoczęciu podbojów na Bałkanach, stała się uczestnikiem rywalizacji mocarstw w Europie. Pierwszymi przedstawicielami ówczesnego Królestwa Polskiego w Imperium Osmańskim byli Jakub Skarbek z Góry i Grzegorz Ormianin, których oficjalne rozpoczęcie pełnienia funkcji datuje się na 1414 rok, jednak stale przedstawicielstwo Polski przedrozbiorowej w Turcji nie powstało. Pierwsze poselstwo polskie do Turcji wyruszyło w związku z wezwaniem, w którym król Węgier i późniejszy cesarz Zygmunt Luksemburski wezwał króla Władysława Jagiełłę do przysłania mu posiłków przeciw Turkom, jednak zważywszy na spór z Zygmuntem, ale nie mogąc jednocześnie wprost odmówić wezwaniu, Jagiełło zaproponował mediację z sułtanem Mehmedem I.
W 1440 na tronie Królestwa Węgier zasiadł ówczesny król Polski Władysław, co stworzyło nowe perspektywy w polityce prowadzonej przez Jagiellonów. Królewskim ambicjom wykazania się w walce z Turkami towarzyszyła życzliwość ze strony kardynała Zbigniewa Oleśnickiego, który wspierał porozumienie z Konstantynopolem. Przyjmując węgierską koronę, król zobowiązał się m.in. do obrony Węgier przed Imperium Osmańskim. W latach 1440–1442 na Węgrzech udało się osiągnąć porozumienie ze stronnictwem habsburskim, co wzmocniło pozycję nowego władcy i umożliwiło rozpoczęcie przygotowań do wyprawy przeciwko sułtanowi Muradowi II. We wrześniu 1443 siły koalicji antytureckiej przekroczyły Dunaj i odbiły m.in. Nisz i Sofię. Powracającego na Węgry króla powitano jako bohatera i wspaniałego rycerza. Szczególny rozgłos wyprawie nadała dyplomacja papieska, która usiłowała stworzyć korzystny klimat dla zorganizowania wielkiej antytureckiej krucjaty. Tymczasem działania wojenne doprowadziły do zubożenia skarbu królewskiego i spowodowały krytykę w Polsce. Przychylnie potraktowano zatem podpisanie w sierpniu 1444 roku traktatu pokojowego w Segedynie na 10 lat, tym bardziej, że zobowiązał on stronę turecką do wycofania oddziałów na południe od Dunaju, zwolnienie wszystkich chrześcijańskich jeńców oraz wypłatę wysokich sum królowi Władysławowi.
Naciski legata Giuliano Cesariniego spowodowały jednak zerwanie rozejmu przez króla. W tych warunkach sejm piotrkowski zaapelował do władcy o przybycie, co jednak nie nastąpiło. Na rozpoczynającą się wyprawę Polska wysłała zatem skromne siły. Niewielkie okazało się również wsparcie zewnętrzne, w tym floty weneckiej, która nie zapobiegła przeprawie armii sułtana przez Bosfor. W sytuacji, gdy armia królewska znalazła się między głównymi siłami tureckimi a wrogimi oddziałami pustoszącymi zaplecze, Jan Hunyady zdecydował się na przyjęcie bitwy w pobliżu Warny. 10 listopada 1444 doszło do konfrontacji zakończonej klęską sił chrześcijańskich i śmiercią króla oraz legata. Zwycięstwo Turków zniweczyło osiągnięcia poprzedniej wyprawy królewskiej oraz wzmocniło tureckie szanse na zajęcie Konstantynopola.
W 1484 roku Turkom udało się zdobyć Kilię i Białogród, co przerwało drogi handlowe z Polski nad Morze Czarne. Uderzyło to w główne źródło dochodów Hospodarstwa Mołdawskiego, w związku z czym jego władca, Stefan III Wielki, zwrócił się o protekcję w kierunku Polski i w 1485 złożył hołd lenny królowi Kazimierzowi Jagiellończykowi. Brak szybkiego wsparcia militarnego spowodował jednak, że już w 1486 hospodar uznał się za lennika tureckiego, a nieudana wyprawa królewicza Jana Olbrachta w zimie 1486 spowodowała zbliżenie Mołdawii z Chanatem Krymskim, w czym pośredniczyła Moskwa. Okoliczności te doprowadziły do kolejnej wojny polsko-tureckiej. Poparcie dla wyprawy w kraju król Jan Olbracht zapewnił sobie wydając kolejny przywilej, nie udało mu się jednak zaangażować przeciwko Turkom panującego na Węgrzech Władysława. Inicjatywa spotkała się za to z poparciem ze strony Litwy, gdyż Aleksander Jagiellończyk uważał, że zbliżenie mołdawsko-tatarskie oznacza groźbę utraty Podola. Ostatecznie w wyprawie udział wzięły jedynie siły polskie i litewskie w liczbie ok. 20 tysięcy, z czego dużą część stanowiło pospolite ruszenie. W sierpniu armia przekroczyła Dniestr, co zostało uznane przez hospodara za akt wojny, choć wcześniej deklarował przyłączenie się do wyprawy, gdy zobaczy siły sprzymierzonych nad Dunajem. Początkowe zwycięstwa sił polskich i rozpoczęcie oblężenia Suczawy zostały zagrożone, gdy poseł Iwana Srogiego zagroził wojną w razie aktywnego włączenia się Litwinów w walki przeciwko Mołdawii. Tymczasem hospodar zgromadził wsparcie z Turcji, Wołoszczyzny i Siedmiogrodu, co zagroziło oddziałom króla Jana Olbrachta. Zdecydował się on na zawarcie rozejmu i odwrót. Wyprawa zakończyła się w listopadzie 1497, nękana przez oddziały mołdawskie aż do granic Korony.
Bezpośrednią konsekwencją wypraw króla Jana Olbrachta były odwetowe najazdy tureckie. W lecie 1498 siły turecko-tatarskie spustoszyły m.in. Podole oraz okolice Przemyśla i zostały zatrzymane dopiero nad Sanem, a wycofując się pojmały wielu ludzi do niewoli. Kolejny najazd zorganizowany kilka miesięcy później zakończył się jednak klęską Turków, głównie z powodu niesprzyjających warunków atmosferycznych. Ataki tureckie wzbudziły poczucie zagrożenia w Polsce i na Węgrzech, co zaowocowało polsko-węgierskim porozumieniem w 1498 roku. Dokooptowano do niego również Mołdawię, z którą Polska i Litwa w 1499 uzgodniły zawarcie pokoju. Z kolei podjęcie rokowań z Turcją doprowadziło do podpisania bezterminowego rozejmu w roku 1501.
Rosnące zagrożenie ze strony Moskwy oraz nieuregulowana sytuacja na terenie Prus skłaniały polskich władców do prowadzenia polityki neutralności wobec Turcji. Wyrazem tego było m.in. powstrzymanie się Zygmunta Starego od ścisłej współpracy z Habsburgami podczas kolejnych tureckich najazdów na Węgry. Z drugiej strony kwestią, która mogła pogorszyć ówczesne relacje polsko-tureckie stały się spory z Chanatem Krymskim i Mołdawią – polskimi sąsiadami znajdującymi się w zależności lennej od Sułtana. Inspirowane przez Turcję najazdy tatarskie miały przekreślić możliwość przyjścia przez Polskę z pomocą wobec Węgrów. W 1533 Polska i Turcja zdecydowały się jednak na zawarcie pokoju. Krok ten był sukcesem Bony, reprezentującej opcję antyhabsburską. Dwa lata wcześniej zakończyły się też spory z Mołdawią, gdy siły Jana Tarnowskiego pokonały armię hospodara w bitwie pod Obertynem, co zapewniło Polsce zwierzchnictwo nad Pokuciem.
W wieku XVI stosunki polsko-tureckie były przeważnie pokojowe, a niekiedy wręcz przyjazne. W 1533 roku król Zygmunt Stary zawarł z sułtanem Sulejmanem bezprecedensowy traktat wieczysty, który o trzy lata wyprzedził analogiczny traktat zawarty przez Sulejmana z królem Francji Franciszkiem I. Sojusze z Francją i Polską stanowiły bowiem w szesnastym wieku fundament Osmańskiej polityki zagranicznej w Europie, zmierzającego do osaczenia Cesarstwa Habsburgów w sojuszu z Warszawą i Stambułem. W owym okresie korespondencja dworów w Krakowie i Konstantynopolu Obfitowała we wzajemne uprzejmości: w 1539 roku Sulejman zaprosił Zygmunta na uroczystości obrzezania dwóch synów i jednoczesny ślub córki. Trzy lata później Zygmunt Stary rozważał w liście do arcybiskupa gnieźnieńskiego możliwość zaproszenia sułtana na ślub młodego króla Zygmunta Augusta z Habsburżanką. W tym czasie zauważalne stało się zainteresowanie polskiej szlachty Wschodem. Jego przejawem stało się sprowadzanie m.in. z Turcji takich towarów jak broń biała, jedwab, odzież, dywany i przyprawy. Orientalizacja szczególnego wymiaru nabrała w przypadku szlacheckiego stroju i broni, co miało wpływ na późniejsze kształtowanie się tradycji sarmackiej.
Zasadniczą zmianę głównych kierunków polskiej polityki zagranicznej przyniosło zawarcie unii lubelskiej w 1569 roku. Korona stała się wówczas częścią wielkiego organizmu wielonarodowego z granicami zagrożonymi głównie przez Turcję i Moskwę. Spowodowało to osłabienie presji na realizację projektów przyłączenia dawnych ziem piastowskich – Śląska, Pomorza i Prus Książęcych. Konieczność obrony kresów spowodowała także powołanie stałej armii – najpierw była to obrona potoczna, potem zaś zastąpiło ją wojsko kwarciane. Wzrost zagrożeń o charakterze militarnym spowodował także umocnienie się pozycji hetmanów w Rzeczypospolitej.
Panowanie Stefana Batorego.
Potwierdzenie wyboru Stefana Batorego na króla w 1576 stworzyło możliwość włączenia Polski w działania skierowane przeciwko Turcji. Batory od 1571 panował bowiem w Siedmiogrodzie i miał plany zerwania zależności lennej od sułtana. Początkowo trudna sytuacja wewnętrzna po kontrowersyjnej elekcji, następnie wojna z Gdańskiem, spory ze szlachtą i konflikt z Moskwą utrudniały jednak przygotowania do walnego uderzenia na Turcję. Wiadomo, że Batory planował wyzwolenie Węgier, jednak unikał działań pochopnych. Przejawem tego była m.in. wielka modernizacja armii oraz odmowa udziału w lidze antytureckiej w 1583, do czego z kolei namawiał króla nuncjusz Alberto Bolognetti. Królewskie plany ostatecznego zwycięstwa nad Moskwą, a następnie uderzenia na Imperium Osmańskie wspierał także sam papież Sykstus V, jednak śmierć Batorego w 1586 uniemożliwiła realizację tych zamiarów.
Kwestia kozacka i mołdawska.
Po kilkudziesięcioletnim okresie stosunków pokojowych z Turcją, pod koniec wieku XVI nabrzmiewać zaczęła kwestia Kozaków zaporoskich, którzy niejednokrotnie odpierając najazdy tatarskie zapuszczali się w głąb terytorium Chanatu Krymskiego. Jednym z efektów tego rodzaju sytuacji był uchwalony w 1590 przez Sejm "Porządek ze strony Niżowców i Ukrainy", który m.in. zobowiązywał Kozaków do nieopuszczania granic Rzeczypospolitej i niepodejmowania wypraw zbrojnych przeciwko krajom ościennym. Wzmocniono też władzę hetmanów koronnych i ustalono rejestr na poziomie 1000 osób.
Drugą kwestią, która miała zaważyć na relacjach polsko-tureckich, stała się sprawa księstw naddunajskich. W 1595 hospodar wołoski Michał Waleczny doprowadził do przejęcia władzy w Mołdawii przez sprzyjającego mu Stefana Răzvana. Krok ten zarówno przez Rzeczpospolitą, jak i Turków uznany został za naruszenie ich interesów i spowodował interwencję zbrojną obu państw. Polakom udało się przekazać władzę nad Mołdawią Jeremiemu Mohyle i skłonić Turcję do uznania polskiego protektoratu, w czym pomogło zwycięstwo pod Cecorą. Wpływy polskie umocniły się jeszcze bardziej w 1600 roku, gdy po kolejnej interwencji przeciwko Michałowi Walecznemu hospodarem wołoskim został Szymon Mohyła.
XVII wiek.
Zwierzchnictwo nad obu księstwami szybko odzyskali Turcy, gdyż już w 1601 wygnano Szymona, a w 1612 władzę nad Mołdawią objął Stefan Tomșa II, osadzony na hospodarstwie przez podległego sułtanowi władcę Siedmiogrodu, Gabriela Batorego. Z kolei w 1616 magnaci koronni odzyskali tron mołdawski dla dynastii Mohyłów, przekazując władzę Aleksandrowi. Odwetowa wyprawa turecka rozbiła siły polsko-mołdawskie i dotarła pod granicę z Rzecząpospolitą. Traktat w Buszy z 1617 roku uznał protektorat sułtana nad Mołdawią, Wołoszczyzną i Siedmiogrodem.
Zarówno regulacje dotyczące kwestii kozackiej, jak i układy w sprawie księstw naddunajskich okazały się nietrwałe. Bezpośrednią przyczyną eskalacji konfliktu polsko-tureckiego były działania lisowczyków w Siedmiogrodzie w listopadzie 1619 roku, które skłoniły Turcję do udzielenia pomocy swojemu lennikowi, Gáborowi Bethlenowi, nieprzerwane najazdy Kozaków na osmańskie wybrzeża czarnomorskie (spalenie Warny w 1620) i ostatecznie wkroczenie armii koronnej do Mołdawii - co doprowadziło do reakcji Turcji i w końcu wybuchu wojny w 1620 roku. Pierwsze polsko-tureckie starcie miało miejsce pod Cecorą. Militarna klęska wojsk Rzeczypospolitej i śmierć hetmana Żółkiewskiego zmobilizowały Sejm do uchwalenia wysokich podatków, co z kolei umożliwiło wystawienie 35-tysięcznej armii w roku następnym. Rzeczpospolita mogła liczyć także na wsparcie ze strony Kozaków, którzy stawili się w liczbie ponad 40 tysięcy pod dowództwem hetmana Sahajdacznego. Sprzymierzonymi siłami dowodził hetman Chodkiewicz, zaś 120-tysięczną armią turecką sam sułtan Osman II. Do konfrontacji doszło pod Chocimiem. Turkom nie udało się zdobyć twierdzy, a wieści o nadchodzącym pospolitym ruszeniu skłoniły ich do podjęcia rokowań. Pokój z 9 października ustalał przebieg granicy na Dniestrze i uznawał Mołdawię, Wołoszczyznę i Siedmiogród za turecką strefę wpływów. Zastrzeżono jednak, że hospodarami mołdawskimi mogli zostawać wyłącznie chrześcijanie. Ponadto strona polska zobowiązała się do powstrzymywania od wypraw łupieżczych Kozaków, zaś strona turecka podjęła takie samo zobowiązanie w odniesieniu do Tatarów.
Konflikt polsko-turecki odżył na krótko w roku 1632. Bezpośrednio wiązał się on z tureckimi obawami wobec objęcia tronu moskiewskiego przez króla Władysława IV. Działania zbrojne rozpoczęły się w roku 1633, jednak połączone siły turecko-tatarskie zostały pokonane przez hetmana Koniecpolskiego. Strona turecka zdecydowała się wówczas na zawarcie "pokoju wieczystego", w którym zobowiązała się do usunięcia Tatarów ze stepów białogrodzkich i budziackich. Ponadto ustalono, że hospodarami Mołdawii i Wołoszczyzny mianowani będą kandydaci wyznaczeni przez króla.
W latach 30. XVII wieku wzmocniła się w Rzeczypospolitej pozycja emigrujących z Turcji Ormian. Ich obecność stała się czynnikiem, który intensyfikował handel z Imperium Osmańskim. M.in. pod wpływem rzemiosła ormiańskiego w Polsce popularyzowały się wzorce wschodnie, szczególnie w ubiorze i orężu. Wówczas charakterystycznym symbolem stanu szlacheckiego stała się przejęta z Turcji szabla – karabela.
Tymczasem sytuacja w Rzeczypospolitej zmieniała się na jej niekorzyść – jej pozycję osłabiło m.in. powstanie Chmielnickiego, wojna z Moskwą i potop szwedzki. Słabnąca pozycja monarchy, rokosze, wprowadzenie "liberum veto" jako zasady ustrojowej i ciągłe niepokoje na Ukrainie pogarszały wewnętrzną sytuację kraju. Zapowiedzią nadciągającego konfliktu z Imperium Osmańskim była wojna z Chanatem Krymskim, z którego Tatarzy wspierali Piotra Doroszenkę w walce przeciwko Rzeczypospolitej. 10 grudnia 1671 poseł Mehmeda IV przywiózł wypowiedzenie wojny przez sułtana.
Będąca wówczas na skraju wojny domowej Rzeczpospolita była do wysiłku militarnego zupełnie nieprzygotowana. Na jej terytorium wkroczyła wspierana przez oddziały kozackie, mołdawskie, wołoskie i siedmiogrodzkie 80-tysięczna armia turecka. 27 sierpnia 1672 upadła twierdza w Kamieńcu Podolskim. Pozycję Polski poprawiły dopiero pierwsze sukcesy hetmana Sobieskiego, który zadawał straty oddziałom tatarskim. Klęska w wojnie zmusiła króla do zawarcia traktatu pokojowego, na mocy którego Turcja uzyskała część Ukrainy, Podole z Kamieńcem oraz prawo pobierania od Polski haraczu.
Zebrany w 1673 Sejm nie ratyfikował wspomnianego traktatu i zdecydował się na wystawienie 30-tysięcznej armii koronnej i 12-tysięcznej litewskiej. Dowództwo powierzono hetmanowi Sobieskiemu, który na czele wojsk wkroczył do Mołdawii i rozpoczął oblężenie sił tureckich zgromadzonych wokół twierdzy chocimskiej. Przejście na stronę polską sił mołdawskich i wołoskich oraz sprawne dowodzenie doprowadziło do całkowitego zwycięstwa nad Turkami. Kolejne etapy walk trwały aż do 1676, gdy doszło do bitwy pod Żurawnem, w czasie której podjęto decyzję o rozpoczęciu rokowań. Ostatecznie zawarto rozejm, na mocy którego Rzeczpospolita zachowała część Podola i Ukrainy, a ponadto strona turecka rezygnowała z żądań haraczu.
Po elekcji Sobieskiego na króla w polskiej polityce zagranicznej dokonał się charakterystyczny zwrot – planowano uspokojenie sytuacji na granicy południowej i podjęcie działań przeciwko elektorowi brandenburskiemu. Do planów tych zamierzano zaangażować również Francję, z którą zawarto traktat w 1675. Dwa lata później stosowne porozumienie podpisano w Gdańsku ze Szwecją. Powolne działania Szwedów, rezygnacja Francji (po zawarciu przez nią pokoju z Habsburgami) oraz niepokojące wieści z południowej granicy spowodowały zmianę sojuszy w polityce króla Sobieskiego i nawiązanie współpracy z Wiedniem, w konsekwencji czego 1 kwietnia 1683 zawarty został układ polsko-austriacki, zakładający wzajemną pomoc na wypadek tureckiej napaści. Już w sierpniu tego samego roku Turcy wkroczyli zbrojnie na tereny Świętego Cesarstwa i rozpoczęli oblężenie Wiednia. Na początku września w okolice miasta dotarły armia polsko-litewska pod wodzą samego króla. Doszło do ich połączenia z posiłkami z Rzeszy, a dowództwo nad całością sił przekazano Sobieskiemu. Realizacja królewskiego planu głównego uderzenia od strony Lasu Wiedeńskiego powiodła się całkowicie i zakończyła klęską armii tureckiej. Wiktoria wiedeńska przyniosła Sobieskiemu sławę w całej chrześcijańskiej Europie, lecz działania wojenne nie przyniosły natychmiastowych rezultatów politycznych i były kontynuowane w ramach Świętej Ligi. Ponadto niepowodzeniem zakończyły się wszystkie wyprawy w kierunku mołdawskim, a także próby odbicia Kamieńca Podolskiego. Dopiero bitwa pod Podhajcami przypieczętowała polskie zwycięstwo i w 1699 zawarty został pokój w Karłowicach. Na jego mocy Rzeczpospolita odzyskała Podole wraz z Kamieńcem oraz prawobrzeżną Ukrainę.
XVIII wiek.
W XVIII wieku w stosunkach polsko-tureckich nie dochodziło już do większych napięć charakteryzujących wieki ubiegłe, jednak Rzeczpospolita wciąż miała wspólną granicę z Imperium Osmańskim, co niejednokrotnie wpływało na rozwój wydarzeń w Polsce. Np. podczas wojny północnej i konfliktem pomiędzy Stanisławem Leszczyńskim a Augustem II w 1713 Turcy skoncentrowali swe siły nad Dniestrem i szykowali się do interwencji po stronie Karola XII. Zostały one jednak wycofane, a w 1714 zawarto trwałe porozumienie, ustalające dobrosąsiedzkie stosunki.
W latach 1766–1768 Rzeczpospolita stała się "de iure" rosyjskim protektoratem ("de facto" stan taki trwał od sejmu niemego) i przestała prowadzić samodzielną politykę zagraniczną. Jednak jeszcze przed III rozbiorem Turcja kilkukrotnie była brana pod uwagę w różnych planach politycznych dotyczących Polski – m.in. od 1768 wspierała konfederację barską i prowadziła wojnę z Rosją, w latach 1787–1792 wdając się w kolejny z nią konflikt stwarzała możliwość rozluźnienia protektoratu carycy nad Polską i opóźniała interwencję wojsk rosyjskich w czasie uchwalania reform przez Sejm Wielki. Turcja była też brana pod uwagę jako sojusznik wojsk przewidywanej insurekcji, ale choć początkowo rozpoczęła przygotowania wojenne przeciw Rosji, ostatecznie w 1794 zadeklarowała pokojowe zamiary wobec niej.
XIX wiek.
W czasie zaborów Turcja często postrzegana była jako kraj sprzyjający sprawie polskiej i potencjalny sojusznik – np. Tadeusz Czacki widział w niej partnera handlowego, a członkowie Centralizacji Lwowskiej liczyli na jej wsparcie w działaniach przeciwko zaborcom.
Swych przedstawicieli w Turcji miały rządy powstańcze w latach 1830–1831 oraz 1863–1864. Wzmożoną aktywność ośrodków polskich na terenie Turcji zaobserwować można również w okresach napięć turecko-rosyjskich. Wyrazem tego była m.in. działalność Hôtelu Lambert i utworzenie w 1855 Dywizji Kozaków Sułtańskich (w czasie wojny krymskiej), a także sformowanie Legionu Polskiego w roku 1877, podczas kolejnej wojny rosyjsko-tureckiej. Wcześniej wysoką pozycję w armii tureckiej zdobył Józef Bem, który jako Murat Pasza został tureckim generałem. Na emigracji w Turcji działalność polityczną prowadzili też m.in. Michał Czajkowski i Adam Mickiewicz. Na terytorium Wysokiej Porty trafił również Marian Langiewicz – dyktator powstania styczniowego, którego grób znajduje się na brytyjskim cmentarzu wojskowym Haydarpaşa w Stambule. Na uwagę zasługuje fakt, że Turcja nigdy nie uznała rozbiorów Rzeczypospolitej.
XX wiek.
Od roku 1920 Polska stale utrzymuje przedstawicielstwo w Turcji. Do roku 1930 byli to przeważnie przedstawiciele w randze posła, zaś od 7 lipca 1930 przez większość czasu na czele polskiej placówki stoi ambasador. Przejawem współpracy polsko-tureckiej w dwudziestoleciu międzywojennym była m.in. produkcja samolotu myśliwskiego PZL P.24 – obecnie jedyny jego zachowany egzemplarz znajduje się w Muzeum Lotnictwa Tureckiego w Stambule.
Pod koniec XX wieku szczególne ożywienie stosunków polsko-tureckich zauważalne stało się w sferze gospodarczej. Przyczyną tego były m.in. dążenia do ustanowienia strefy wolnego handlu między obydwoma krajami na mocy umowy z 4 października 1999 roku. Krok ten stanowił realizację zobowiązań wynikających z przynależności do Układu Ogólnego w sprawie Taryf Celnych i Handlu oraz członkostwa w Światowej Organizacji Handlu.
XXI wiek.
Kolejny etap współpracy gospodarczej rozpoczął się 1 maja 2004, gdy wraz z przystąpieniem Polski do Unii Europejskiej, Polska i Turcja znalazły się w jednej unii celnej. Nadal oba państwa pozostają w dobrych relacjach politycznych. Wyrazem tego były np. wypowiedzi przedstawicieli tureckiego rządu, którzy wyrażali swoje nadzieje w związku ze zbliżającą się polską prezydencją w Radzie UE. W kwietniu 2010 roku w związku z katastrofą lotniczą pod Smoleńskiem władze Turcji ogłosiły żałobę narodową.
Prawno-traktatowe podstawy kontaktów.
Traktaty przyjaźni.
Obecnie Polskę i Turcję łączy 27 umów dwustronnych, spośród których dwie zawarto jeszcze w okresie międzywojennym. Pierwszą z nich jest "Traktat Przyjaźni pomiędzy Polską a Turcją", podpisany w Lozannie 23 lipca 1923. Traktat ten zawiera wyraźne deklaracje współpracy, przyjaźni i pokojowych zamiarów. Ustanowił on stosunki dyplomatyczne między obu państwami oraz zapowiadał zgodę na zawarcie "Konwencji Handlowej i Konwencji Osiedleńczej". Przez wiele lat umowa ta stanowiła prawną podstawę stosunków wzajemnych. Nowy traktat, "Układ o przyjaźni i współpracy między Rzecząpospolitą Polską a Republiką Turecką" sporządzony w Warszawie dnia 3 listopada 1993 r., nie uchylił traktatu z 1923, lecz w swojej treści do niego nawiązał. W nowym akcie prawnym podkreślono wagę przynależności obu państw do NATO i ich związków z Unią Zachodnioeuropejską, a także poszanowanie dla prawa międzynarodowego (ze szczególnym uwzględnieniem Karty Narodów Zjednoczonych) oraz zasad wyznaczonych m.in. przez Akt Końcowy Konferencji Bezpieczeństwa i Współpracy w Europie oraz Paryską Kartę Nowej Europy.
Ponadto nowy traktat zobowiązał państwa m.in. do:
Porozumienia konsularne.
Polsko-tureckie stosunki konsularne uregulowane są szczegółowo dwustronną konwencją. Poprzedziło ją osobne "Porozumienie między Rządem PRL a Rządem Republiki Tureckiej w sprawie zniesienia opłat za legalizację dokumentów handlowych", zawarte 10 grudnia 1970 roku w formie wymiany not. Wzajemne korzyści przyznane na szczeblu międzyrządowym zostały znacznie rozszerzone w "Konwencji Konsularnej między PRL a Republiką Turecką" podpisanej 5 czerwca 1987 roku. Szczegółowo reguluje ona takie kwestie jak:
Konwencja, oprócz tego, że świadczy o woli zacieśniania relacji między obydwoma państwami, jest jednocześnie wyrazem pewnej tendencji we współczesnym prawie dyplomatycznym, jaką jest stopniowe zrównywanie przywilejów i immunitetów konsularnych z dyplomatycznymi.
Ponadto 22 marca 2004 roku doszło do zawarcia "Umowy o wzajemnym zezwoleniu na wykonywanie pracy zarobkowej przez członków rodzin personelu misji dyplomatycznej lub urzędu konsularnego państwa wysyłającego w państwie przyjmującym". Zestawienie tych trzech aktów prawnych dowodzi, że Polska i Turcja stopniowo rozszerzają zakres swobód w prawie konsularnym, zaś umowa z 2004 jest wyrazem podobnej tendencji również w zakresie prawa dyplomatycznego.
Umowy gospodarcze.
Najważniejsze kwestie gospodarcze uregulowane są odrębnymi porozumieniami. Zaliczają się do nich:
Powyższy zestaw świadczy o szerokim zakresie regulacji stosunków gospodarczych, wynikającym z dużej wagi, jaką oba państwa do tej dziedziny przykładają. Wyrazem tego jest również wczesny termin regulacji poczynionych w tym zakresie – polsko-tureckie porozumienie pochodzi z roku 1993, tymczasem, np. polsko-brytyjska umowa o unikaniu podwójnego opodatkowania zawarta została dopiero w roku 2006.
Główne porozumienia w ramach Unii Europejskiej.
Z racji faktu przystąpienia Polski do Unii Europejskiej, stała się ona stroną umów zawartych między Wspólnotami a Turcją. Do najważniejszych z nich zaliczyć należy przede wszystkim:
Pozostałe umowy.
Do innych ważnych umów dwustronnych należą m.in.:
Powyższe zestawienie wskazuje, że zasadnicze kwestie wymagające porozumień dwustronnych są określone odpowiednimi umowami. Porozumienia dotyczące współpracy w dziedzinie nauki, oświaty, kultury etc. należą do typowych umów zawieranych między państwami, którym zależy na rozwijaniu przyjaznych stosunków, ale już np. umowy dotyczące współpracy wojskowej czy zwalczania terroryzmu sugerują wolę podjęcia ścisłej współpracy na rzecz zwiększenia bezpieczeństwa i szczególnych relacji łączących Polskę i Turcję w tym zakresie.
Współpraca na najwyższych szczeblach politycznych.
Stały Komitet Konsultacyjny.
Z punktu widzenia współpracy politycznej na najwyższym szczeblu istotna jest umowa dwustronna z 19 lipca 1994 roku – "Protokół o utworzeniu Stałego Komitetu Konsultacyjnego Wysokiego Szczebla między Rzecząpospolitą Polską a Republiką Turecką". Na mocy tego porozumienia państwa zobowiązały się do organizowania posiedzeń komitetu konsultacyjnego, zbierającego się w razie zaistnienia potrzeby, ale nie rzadziej niż raz do roku. Na miejsce spotkań przewidziano oba miasta stołeczne, Ankarę i Warszawę, w których konsultacje mają się odbywać na przemian. Komitetowi wyznaczono określone cele, m.in.:
Umowa przewiduje też możliwość włączenia w zakres prac Komitetu zagadnień z zakresu wojskowości i obronności. Strony mają też za zadanie przedstawiać swój punkt widzenia na bieżące wydarzenia międzynarodowe i opracować bieżące środki współpracy regionalnej.
Wizyty oficjalne.
Oprócz konsultacji odbywających się w ramach Komitetu Konsultacyjnego, organizowane są również oficjalne wizyty międzypaństwowe. Zauważalna jest ich stosunkowo niska częstotliwość, czego wytłumaczeniem może być zarówno czynnik geograficzny, jak i fakt, że Turcja i Polska nie są dla siebie głównymi partnerami politycznymi. Z drugiej jednak strony w ostatnich latach zaobserwować można pewne nasilenie kontaktów, zarówno na szczeblu głów państw, szefów rządów, szczeblu międzyparlamentarnym, a także próby nawiązania kontaktów między organami władzy sądowniczej obu państw. Świadectwem tej tendencji są m.in. następujące spotkania:
Współpraca parlamentarzystów.
Jedną z form oddziaływania na relacje polsko-tureckie jest też zaangażowanie i działania podejmowane przez polskich parlamentarzystów. Wyrazem tego jest istnienie w polskim parlamencie specjalnej grupy bilateralnej – Polsko-Tureckiej Grupy Parlamentarnej, w skład której wchodzi 31 posłów i senatorów. Ponadto polem aktywności parlamentarzystów mogą być spotkania międzynarodowych zgromadzeń parlamentarnych organizacji, których członkami są zarówno Polska, jak i Turcja. Zaliczyć można do nich Radę Europy, NATO, UZE, OBWE, a także Unię Międzyparlamentarną.
Polskie poparcie dla Turcji w UE.
Obecnie Polska jako członek Unii Europejskiej jest jednym z kilku państw, które oficjalnie wspierają Turcję w jej dążeniach do akcesji. Polska polityka zagraniczna jest w tym wymiarze konsekwentna, a deklaracje w tej sprawie składał zarówno prezydent, premier, jak i minister spraw zagranicznych. Tureckich starań nie popierają jednak m.in. Francja i Niemcy, co "de facto" przekreśla możliwość szybkiego zakończenia negocjacji z Turcją. Z drugiej strony polski punkt widzenia podzielają inne, liczące się w UE państwa, jak np. Szwecja, Hiszpania, czy Włochy.
Współpraca gospodarcza.
Polska i Turcja nie są dla siebie głównymi partnerami gospodarczymi, jednak Turcja jest podstawowym partnerem handlowym Polski z regionu Bliskiego Wschodu. Wymiana handlowa między obu krajami wykazuje tendencję rosnącą. Dla przykładu w roku 2002 obroty wyniosły 884,6 mln USD, w 2005 już 2026,6 mln USD, a w 2008 ok. 4,3 mld USD. Dynamikę handlu w latach 2007–2008 prezentuje tabela 2.
Przedstawione dane świadczą o tendencji rosnącej, jednak przedstawiciele władz obu państw liczą na dalszą intensyfikację wymiany handlowej. Podczas spotkania premierów w 2009 wyrażono nadzieję na zwiększenie obrotów do 5 mld USD w roku 2013.
Do głównych towarów będących przedmiotem eksportu z Polski należą wyroby przemysłu elektromaszynowego, chemicznego i metalurgicznego oraz wyroby rolno-spożywcze i tworzywa sztuczne. Z kolei import z Turcji stanowią głównie towary przemysłu elektromaszynowego, lekkiego i rolno-spożywczego.
W Turcji obecnych jest ok. 60 polskich inwestorów. Skupieni są oni głównie w branży handlowej, turystycznej, górniczej, energetycznej i obsłudze nieruchomości. Wartość zainwestowanego kapitału wynosi ok. 8 mld USD. Z kolei inwestycje tureckie w Polsce przekraczają kwotę 200 mld USD. Koncentrują się w sektorze handlowym, budowlanym, tekstylnym oraz obsłudze nieruchomości.
Współpraca kulturalna.
Traktatową podstawę wymiany kulturalnej stanowią przede wszystkim dwa akty prawne: "Umowa o współpracy w dziedzinach nauki, oświaty i kultury" z 1990 i program realizacji jej wykonania z 2003 roku. Strony zobowiązały się w nich do stworzenia warunków ułatwiających rozwój stosunków kulturalnych m.in. poprzez pomoc w organizacji wizyt artystów, zwiększanie dostępu do placówek kulturalnych, tworzenie programów stypendialnych, wspierania kontaktów pomiędzy szkołami, inwentaryzację zabytków polskich w Turcji i tureckich w Polsce, wspieranie przekładów dzieł literackich. Podkreślono również szczególną rolę postaci Adama Mickiewicza, którego muzeum znajduje się w Stambule. W 2005 placówka została wyremontowana, a w jej ponownym otwarciu brał udział polski minister kultury i dziedzictwa narodowego.
Kontakty społeczne.
Turcy w Polsce, Polacy w Turcji.
W Polsce w zasadzie nie istnieją większe skupiska ludności pochodzenia tureckiego, a MSWiA wśród mniejszości zamieszkujących terytorium Polski Turków nie wymienia. Z kolei w Turcji specyficznym miejscem stanowiącym pamiątkę po polskiej emigracji z okresu zaborów jest wieś Adampol (tur. "Polonezköy"). Jest to osada założona w roku 1842 z funduszy Adama Czartoryskiego. Obecnie mieszka tam ok. 100 osób pochodzenia polskiego. W miejscowości znajduje się m.in. kościół, polski cmentarz i Dom Pamięci Zofii Ryży.
Turystyka.
Turcja jest jednym z państw, do których Polacy wyjeżdżają w celach typowo turystycznych. W 2007 Turcję odwiedziło ok. 100 tys. Polaków. Oznacza to, że pozostaje ona krajem stosunkowo popularnym, jednak np. w 2001 roku liczba turystów z Polski wyniosła ok. 130 tys. Z kolei Turków, którzy odwiedzili Polskę w roku 2007 było 50,6 tys. Czynnikiem mogącym mieć wpływ na ówczesną sytuację był obowiązek wizowy, który obejmował zarówno Polaków przyjeżdżających do Turcji, jak i Turków odwiedzających Polskę.
2 marca 2020 roku Turcja zniosła obowiązek wizowy dla obywateli Polski.
Rozbieżności.
Ludobójstwo Ormian.
Problemem, który budzić może zadrażnienia w stosunkach polsko-tureckich jest odmienne stanowisko w sprawie eksterminacji Ormian w latach 1915–1917. Kwestia ta stała się nawet przyczyną odwołania polsko-tureckich spotkań na szczeblu parlamentarnym w 2005 roku. Stało się tak za sprawą przyjęcia przez Sejm uchwały potępiającej ludobójstwo popełnione na Ormianach. Spotkało się to z negatywną reakcją ze strony tureckiej, która każdorazowo obawia się podnoszenia tej kwestii, protestując przy tym przeciwko uzależnianiu akcesji od uregulowania stosunków z Armenią.
Cypr Północny.
Kwestia Cypru Północnego nie należy do głównych zainteresowań polskiej dyplomacji. Problem nabrzmiał jednak w roku 2002 w związku z grecko-tureckim sporem o Cypr i jego przystąpienie do UE. Zaistniały wówczas pewne obawy, że w związku z poparciem Ankary dla dalszego istnienia Tureckiej Republiki Cypru Północnego, Grecja mogłaby zablokować całe rozszerzenie Unii zaplanowane na 2004 rok, obejmujące m.in. Polskę. Tak się ostatecznie nie stało, jednak kwestia Cypru wciąż pozostaje problemem w stosunkach Turcji z całą Unią Europejską.
Dowództwo batalionu łączności.
Obecnie potencjalne zagrożenie dla wzrostu nieufności we wzajemnych stosunkach stanowi kwestia lokalizacji dowództwa batalionu łączności NATO. O inwestycję tę zabiegała strona turecka, jednak najprawdopodobniej zostanie ona ulokowana w Bydgoszczy. Załagodzeniu sprawy pomóc może ewentualna decyzja NATO o przyznaniu oficerom tureckim ważnych stanowisk w tworzonej jednostce.
Bariery handlowe.
Pewien problem stanowić mogą bariery w dostępie do rynku tureckiego, jakie napotykają polscy przedsiębiorcy. Zalicza się do nich faktyczny zakaz importu bydła i mięsa wołowego, wysoki stopień protekcjonizmu w sektorze rolno-spożywczym, trudności w zdobyciu certyfikatów zdrowotnych dla opakowań dla żywności oraz wysoką akcyzę na importowane alkohole. Nie są to jednak przeszkody dotyczące wyłącznie Polski, ale wszystkich podmiotów gospodarczych z obszaru Unii Europejskiej.
Perspektywy.
W ocenie polskiej dyplomacji, w najbliższych latach jedną z głównych dziedzin rozwoju stosunków polsko-tureckich może być szeroko rozumiana sfera gospodarcza. Do argumentów przemawiających za tą hipotezą należą duże potrzeby tureckie w dziedzinie energetyki, górnictwa i ochrony środowiska. Towarzyszy temu dobre przygotowanie przedsiębiorstw i specjalistów z Polski, którzy niejednokrotnie przez lata wypracowywali swoją silną pozycję na rynku tureckim. Innym potencjalnym polem rozwoju współpracy jest ekspansja polskiego przemysłu obronnego, który do tej pory w Turcji nie inwestował. Ocenia się również, że wskazane byłyby dalsze działania na rzecz liberalizacji wymiany handlowej, jednak obecnie w dużej mierze leży to w kompetencji Wspólnot Europejskich. Z kolei potrzeby polskie, m.in. w dziedzinie infrastruktury, stanowić mogą szansę dla inwestorów z Turcji. Przykładem takiego zaangażowania jest projekt budowy II linii metra w Warszawie z udziałem konsorcjum włosko-tureckiego. Regularne konsultacje z udziałem polskich i tureckich przedsiębiorców, przewidziane w "Deklaracji o współpracy gospodarczej" z maja 2009, mogą być kolejnym czynnikiem, który wzmocni współpracę gospodarczą między obydwoma państwami.

</doc>
<doc id="1800566" url="https://pl.wikipedia.org/wiki?curid=1800566" title="Omalisus fontisbellaquaei">
Omalisus fontisbellaquaei

Omalisus fontisbellaquaei – gatunek chrząszcza z rodziny rozgniotkowatych. Występuje w Europie Środkowej, w tym w Polsce, we Francji, Belgii, Niemczech, na Bałkanach, Ukrainie, południowej części Rosji. Preferuje ciepłe, suche biotopy. Występuje zaznaczony dymorfizm płciowy.

</doc>
<doc id="1800568" url="https://pl.wikipedia.org/wiki?curid=1800568" title="Henry R. Viets">
Henry R. Viets

Henry Rouse Viets (ur. 1890 w Lynn, zm. 5 lipca 1969) – amerykański neurolog, historyk medycyny, absolwent (1916) i wykładowca na Harvard Medical School. Specjalizował się w miastenii. Należał do komitetu redakcyjnego New England Journal of Medicine. Członek American Academy of Arts and Sciences, Massachusetts Historical Society, American Antiquarian Society, Colonical Society of Massachusetts, American Medical Association, Massachusetts Medical Society.

</doc>
<doc id="1800569" url="https://pl.wikipedia.org/wiki?curid=1800569" title="Siedliska przyrodnicze">
Siedliska przyrodnicze



</doc>
<doc id="1800570" url="https://pl.wikipedia.org/wiki?curid=1800570" title="Stanisław Różewicki">
Stanisław Różewicki

Stanisław Różewicki (ur. 12 listopada 1931 w Łąsku Wielkim) – polski ginekolog położnik, profesor związany z Pomorską Akademią Medyczną w Szczecinie. 
Życiorys.
W 1957 ukończył studia na Wydziale Lekarskim Pomorskiej Akademii Medycznej, po czym uzyskał zatrudnienie w uczelnianych klinikach ginekologii i położnictwa. W 1965 obronił doktorat, a w 1973 uzyskał habilitację z zakresu ginekologii. W 1974 tworzył od podstaw Klinikę Ginekologii w ramach Instytutu Położnictwa i Ginekologii, którego był dyrektorem w latach 1985–1995. W 1990 uzyskał tytuł profesora nadzwyczajnego, a trzy lata później zwyczajnego. W okresie 1979–1981 sprawował funkcję prorektora ds. klinicznych Pomorskiej Akademii Medycznej, a w latach 80. zasiadał w senacie uczelni. 
Działał społecznie, będąc wojewódzkim specjalistą ds. położnictwa i ginekologii (1975–1983) oraz członkiem Krajowego Zespołu Specjalistycznego w Dziedzinie Położnictwa i Ginekologii (1983–1992). Od lat 60. należy do Polskiego Towarzystwa Ginekologicznego, którego w latach 1997–2000 był prezesem. W czerwcu 1990 został wybrany radnym Szczecina z listy SdRP Alternatywa’90. Od 1994 zasiadał w Wojewódzkim Zespole ds. Reformy Służby Zdrowia. Obecnie prowadzi prywatny gabinet ginekologiczno-położniczy. 
Zajmuje się naukowo endokrynologią ginekologiczną, niepłodnością oraz profilaktyką onkologiczną narządów układu rozrodczego i sutka. Odznaczony Krzyżem Kawalerskim Orderu Odrodzenia Polski. 

</doc>
<doc id="1800576" url="https://pl.wikipedia.org/wiki?curid=1800576" title="Kinga Kasprzak">
Kinga Kasprzak

Kinga Kasprzak (ur. 12 czerwca 1987 w Szczecinie) – polska siatkarka, reprezentantka kraju, grająca na pozycji przyjmującej.
Kariera.
W seniorskiej kadrze debiutowała 20 maja 2006 za kadencji Andrzeja Niemczyka podczas IV edycji Alei Gwiazd w Miliczu, w meczu z Hiszpanią.
Z kadrą narodową kadetek wywalczyła 6. miejsce na Mistrzostwach Europy, oraz 8. miejsce na Mistrzostwach Świata, gdzie została sklasyfikowana na 3 miejscu wśród najlepiej punktujących zawodniczek.
Najlepsza zawodniczka turnieju Nadziei Olimpijskich, Najlepsza Zawodniczka Mistrzostw Polski Kadetek w Staszowie.
Jest wychowanką klubu UKS Błyskawica Szczecin. Uczęszczała do Szkoły Mistrzostwa Sportowego w Sosnowcu reprezentując tamtejszy klub.
W sezonie 2005/2006 debiutowała w najwyższej klasie rozgrywkowej – LSK z drużyną Piasta Szczecin, gdzie była drugą najlepiej punktującą zawodniczką rozgrywek. Po jednym sezonie drużyna Piasta spadła do I ligi.
W sezonie 2007/2008 broniła barw drużyny Gedanii Gdańsk. W latach 2008 - 2010 reprezentowała barwy EC Wybrzeże TPS Rumia. W sezonie 2009/2010 wraz z zespołem EC Wybrzeże TPS Rumia wywalczyła awans do PlusLigi Kobiet, wygrywając rywalizacje najpierw w półfinale play off z AZS KSZO Ostrowiec Świętokrzyski 3:1, a w Finale Play Off I ligi, pokonując Trefla Sopot 3:2. Po zakończeniu rozgrywek play off powołana do kadry narodowej prowadzonej przez Jerzego Matlaka. Od sezonu 2010/2011 reprezentowała barwy klubu Bank BPS Muszynianka Fakro Muszyna, z którym w owym sezonie sięgnęła po Puchar Polski, Mistrzostwo Polski oraz wywalczyła awans do TOP 6 siatkarskiej Ligi Mistrzyń.
W sezonie 2013/2014 występowała w chińskiej lidze, w drużynie Guohua Life Shanghai. Od sezonu 2014/15 występowała w tureckiej lidze, w drużynie Çanakkale Belediyespor Kulübü. 15 listopada 2014 doznała kontuzji zerwania więzadła krzyżowego przedniego, a następnie rozwiązała kontrakt za porozumieniem stron. Na początku sezonu 2015/16 występowała w azerskiej drużynie Azəryol Baku. W sezonie 2016/2017 była zawodniczką zespołu izraelskiej ekstraklasy Hapoel Ironi Kiryat Ata. Od lutego 2017 roku zawodniczka fińskiego klubu HPK Hameenlinna. W sezonie 2018–2019 zawodniczka izraelskiego klubu Hapoel Kfar Saba.
Sukcesy klubowe.
Puchar Polski:
Mistrzostwo Polski:
Superpuchar Polski:
Puchar CEV:
Mistrzostwo Finlandii:
Sukcesy reprezentacyjne.
Memoriał Agaty Mróz-Olszewskiej:
Linki zewnętrzne.
Profil zawodniczki na stronie sport.trojmiasto.pl 

</doc>
<doc id="1800577" url="https://pl.wikipedia.org/wiki?curid=1800577" title="Jerzy Młokosiewicz">
Jerzy Młokosiewicz

Jerzy Kazimierz Młokosiewicz, ps. „Wolski” (ur. 14 grudnia 1923 w Strzałkowie, zm. 31 stycznia 1995) – polski urzędnik państwowy, wieloletni pracownik Narodowego Banku Polskiego, wiceminister finansów (1977–1981), uczestnik powstania warszawskiego.
Życiorys.
Był synem Kazimierza (1893–1945) i Zofii z domu Skirmunt herbu Dąb (1900–1969). W czasie powstania warszawskiego walczył w batalionie „Bałtyk” Zgrupowania Pułku „Baszta” (ranny, stracił lewą rękę). Po II wojnie światowej powrócił do Wielkopolski, gdzie od 1945 działał w Związku Młodzieży Demokratycznej, z którym w 1948 przystąpił do Związku Młodzieży Polskiej. Został absolwentem Wydziału Prawa Uniwersytetu Poznańskiego. Od 1947 działał w Stronnictwie Demokratycznym. Pracował w Narodowym Banku Polskim, będąc m.in. dyrektorem oddziału w Słupcy. Od 1954 do 1963 przewodniczył Zarządowi Powiatowemu Ligi Obrony Kraju w Słupcy. Działał społecznie na terenie miasta, zainicjował m.in. budowę przystani nad jeziorem miejskim. W latach 1969–1970 zasiadał w prezydium Wojewódzkiej Rady Narodowej w Poznaniu. Od 1974 do 1981 sprawował stanowisko wiceprezesa Centralnego Związku Rzemiosła. W 1977 uzyskał nominację na funkcję wiceministra (podsekretarza stanu) w resorcie finansów z ramienia Stronnictwa Demokratycznego, którą pełnił do 1981. W Stronnictwie sprawował m.in. funkcję przewodniczącego Stołecznego Komitetu (1981–1985) i następnie członka Centralnej Komisji Rewizyjnej partii, działał również w Zespole Seniorów przy SK SD. Należał do działaczy ZBoWiD.
W wolnej Polsce był m.in. prezesem Stowarzyszenia Kombatantów Pułku „Baszta”, Środowiska Żołnierzy Pułku AK Baszta i innych Mokotowskich Oddziałów Powstańczych, a także prezesem zarządu Fundacji „Wystawa Warszawa Walczy 1939–1945”. Poświęcił się upamiętnianiu powstańców walczących na Mokotowie, z jego inicjatywy wzniesiono dwa monumenty – w Parku Dreszera i przy ul. Dworkowej – nawiązujące do walk powstańczych.
Żonaty z Marią z Plewińskich (1922–1997), miał dwóch synów: Grzegorza (ur. 1951) i Krzysztofa (ur. 1951). Zmarł w 1995, został pochowany na Cmentarzu Wojskowym na Powązkach (kwatera A 3 Tuje rz. 2 m. 41).
Odznaczony m.in. Krzyżami Komandorskim, Oficerskim i Kawalerskim Orderu Odrodzenia Polski, Krzyżem Walecznych, Warszawskim Krzyżem Powstańczym oraz Krzyżem Armii Krajowej, Odznaką „Zasłużonemu Działaczowi Stronnictwa Demokratycznego”.

</doc>
<doc id="1800580" url="https://pl.wikipedia.org/wiki?curid=1800580" title="Atypoidea">
Atypoidea

Atypoidea – nadrodzina pająków z grupy ptaszników (Mygalomorphae). Tradycyjnie zaliczano do niej trzy rodziny: gryzielowate (Atypidae), Antrodiaetidae i Mecicobothriidae. Praktycznie wszyscy autorzy są zgodni co do bliskiego pokrewieństwa Atypidae i Antrodiaetidae, jednak status Mecicobothriidae jest bardziej kontrowersyjny. Późniejsze badania zasugerowały, że rodzina ta jest bliżej spokrewniona z innymi grupami ptaszników (np. z Dipluridae, Microstigmatidae albo jest grupą siostrzaną dla wszystkich Mygalomorphae nienależących do Atypoidea) niż z gryzielowatymi i Antrodiaetidae, co zakwestionowało monofiletyzm Atypoidea jako grupy obejmującej te trzy rodziny, dlatego wielu autorów do Atypoidea włączało jedynie gryzielowate i Antrodiaetidae. Analizy filogenetyczne przeprowadzone przez Hedina i Bonda (2006) wspierają jednak hipotezę o bliskim pokrewieństwie Mecicobothriidae z Atypidae i Antrodiaetidae; autorzy zaznaczyli jednak, że wynik taki może być efektem "long branch attraction". W analizie z 2012 roku poza sekwencjami genów rRNA (18S i 28S) wykorzystano także sekwencję genu kodującego białko "EF-1γ" oraz cechy morfologiczne – ta analiza zdecydowanie potwierdziła wynik analizy z 2006 roku. Według niej monofiletyczne są rodziny Atypidae i Antrodiaetidae, jednak Mecicobothriidae to takson polifiletyczny – niektórzy jego przedstawiciele należą do linii ewolucyjnej obejmującej Atypidae, a inni – Antrodiaetidae. Polifiletyzm tej grupy nie jest jednak przesądzony, ponieważ w analizie nie uwzględniono wszystkich Mecicobothriidae.
Większość analiz filogenetycznych sugeruje, iż Atypoidea są najbardziej bazalnymi przedstawicielami Mygalomorphae, stanowiącymi grupę zewnętrzną dla wszystkich pozostałych Mygalomorphae. Najstarszym znanym przedstawicielem Atypoidea jest "Friularachne rigoi", żyjący w noryku, około 210–215 mln lat temu. Jego przynależność do Atypoidea jest jednak niepewna – oprócz niego najstarsze znane pająki należące do tej grupy pochodzą prawdopodobnie z albu, sprzed około 100–112 mln lat.

</doc>
<doc id="1800583" url="https://pl.wikipedia.org/wiki?curid=1800583" title="Biblioteka Nowej Myśli">
Biblioteka Nowej Myśli

Biblioteka Nowej Myśli „Wodnik” – seria książkowa wydawnictwa Zysk i S-ka, zwana też serią z wodnikiem (od charakterystycznego emblematu).
Tomy wydane.
Książki Ericha Fromma:
Książki Carlosa Castanedy:
Pozostali autorzy:

</doc>
<doc id="1800585" url="https://pl.wikipedia.org/wiki?curid=1800585" title="Bogdan Bronisław Goetzen">
Bogdan Bronisław Goetzen

Bogdan Bronisław Goetzen (ur. 10 maja 1925 w Częstochowie, zm. 13 czerwca 2010 w Raciborowicach) – polski lekarz, neuroanatom, angiolog.
W latach 1946–1951 studiował medycynę na Wydziale Lekarskim Uniwersytetu Łódzkiego i Akademii Medycznej w Łodzi. Dyplom lekarza uzyskał w 1952, następnie specjalizował się w chorobach wewnętrznych. Od 1957 pracował naukowo w dziedzinie anatomii prawidłowej. Od 1952 kierował Pracownią Anatomiczną Oddziału Stomatologicznego Akademii Medycznej w Łodzi, a od 1972 kierował samodzielną Pracownią Angiologii OUN Katedry Neurologii. 
W 1950 otrzymał tytuł doktora, w 1966 doktora habilitowanego, w 1976 docenta, w 1987 tytuł profesora.
Pochowany na Starym Cmentarzu przy ul. Ogrodowej w Łodzi, w części katolickiej.

</doc>
<doc id="1800586" url="https://pl.wikipedia.org/wiki?curid=1800586" title="Jurij Hudymenko">
Jurij Hudymenko

Jurij Arkadijowycz Hudymenko, ukr. Юрій Аркадійович Гудименко, ros. Юрий Аркадьевич Гудименко, "Jurij Arkadjewicz Gudimienko" (ur. 10 marca 1966 w Kirgiskiej SRR) – ukraiński piłkarz pochodzenia kirgiskiego grający na pozycji napastnika, reprezentant Ukrainy. Posiada obywatelstwo rosyjskie.
Kariera piłkarska.
Kariera klubowa.
W 1983 rozpoczął karierę piłkarską w miejscowej drużynie Ałga Frunze, w której występował siedem lat. W 1990 został piłkarzem miejscowego klubu Dnipra Dniepropetrowsk, skąd w następnym roku przeszedł do Rotoru Wołgograd. W 1992 przeniósł się do Tawrii Symferopol. Następnie wyjechał do Rosji, gdzie bronił barw klubów Dinamo Moskwa, Łada Togliatti i Torpedo Wołżski, w którym ukończył karierę piłkarską. Zmienił obywatelstwo na rosyjskie i mieszka w Wołgogradzie.
Kariera reprezentacyjna.
27 czerwca 1992 roku debiutował w narodowej reprezentacji Ukrainy w zremisowanym 0:0 meczu towarzyskim z USA. Łącznie rozegrał 2 gry reprezentacyjne i strzelił 1 gola.

</doc>
<doc id="1800588" url="https://pl.wikipedia.org/wiki?curid=1800588" title="Herb Opoczki">
Herb Opoczki

Herb Opoczki symboli tegoż miasta, przyjęty 1 marca 2002 roku.
Herb wszedł do państwowego rejestru heraldycznego pod numerem 964.
Opis.
Herb przedstawia w polu błękitnym, murawa zielona, leżą na niej srebrne kamienie, ułożone w piramidę.

</doc>
<doc id="1800590" url="https://pl.wikipedia.org/wiki?curid=1800590" title="Operator ograniczony">
Operator ograniczony



</doc>
<doc id="1800591" url="https://pl.wikipedia.org/wiki?curid=1800591" title="Kleszczanka">
Kleszczanka

Kleszczanka ("Labia minor") – gatunek skorka z rodziny kleszczankowatych. Jest małym owadem, długości 4–6,5 mm. Barwa żółtobrunatna, głowa ciemniejsza. Ciało pokryte włoskami. Przydatki odwłokowe (szczypce) samców długie (1,3–2,5 mm), przy podstawie lekko się poszerzają, wygięte, podczas gdy u samic prawie proste, krótsze (0,8–1,5 mm). Gatunek kosmopolityczny, preferuje wilgotne biotopy. Występuje w całej Polsce, lokalnie i jest rzadko spotykany. Żywi się martwą materią organiczną (saprofag).

</doc>
<doc id="1800592" url="https://pl.wikipedia.org/wiki?curid=1800592" title="Janusz Warakomski">
Janusz Warakomski

Janusz Piotr Warakomski (ur. 1 września 1955 w Warszawie) – polski prawnik, urzędnik państwowy i samorządowiec, radny Warszawy, wiceburmistrz Woli, Bielan (2001–2006), burmistrz Żoliborza (2006–2010), a od 2010 do 2015 wiceburmistrz Ursusa.
Życiorys.
Ukończył studia prawnicze na Uniwersytecie Warszawskim, po których podjął pracę w Ministerstwie Administracji, Gospodarki Terenowej i Ochrony Środowiska (do 1981), Instytucie Kształtowania Środowiska (1981–1986) oraz Gospodarki Przestrzennej i Komunalnej (1986–1989).
Po przełomie 1989 zatrudniony w Urzędzie Rady Ministrów (do czasu jego likwidacji), następnie w Ministerstwie Spraw Wewnętrznych oraz Ministerstwie Rolnictwa i Gospodarki Żywnościowej. W 1994 został wybrany na radnego Warszawy z ramienia ugrupowań prawicowych, reelekcję uzyskał w 1998 jako przedstawiciel AWS. Pełnił obowiązki wiceburmistrza Woli i Bielan. W latach 2006–2010 był burmistrzem Żoliborza z rekomendacji Platformy Obywatelskiej. Następnie został zastępcą burmistrza Ursusa (do 2015).
W 2014, "za wybitne zasługi w działalności publicznej, za umacnianie praworządności oraz wkład w unowocześnianie administracji i rozwój samorządu w Polsce", został odznaczony Krzyżem Kawalerskim Orderu Odrodzenia Polski. W 2015 został odznaczony Odznaką Honorową za Zasługi dla Samorządu Terytorialnego.

</doc>
<doc id="1800593" url="https://pl.wikipedia.org/wiki?curid=1800593" title="Bogdan Goetzen">
Bogdan Goetzen



</doc>
<doc id="1800594" url="https://pl.wikipedia.org/wiki?curid=1800594" title="Labia minor">
Labia minor



</doc>
<doc id="1800598" url="https://pl.wikipedia.org/wiki?curid=1800598" title="Kataller Toyama">
Kataller Toyama

 – japoński klub piłkarski, z siedzibą w Toyamie, w prefekturze o tej samej nazwie, w regionie Chūbu. Został założony w 2007, w wyniku fuzji ALO's Hokuriku i YKK AP SC. Klub obecnie występuje w J3 League (3. poziom rozgrywek).

</doc>
<doc id="1800600" url="https://pl.wikipedia.org/wiki?curid=1800600" title="Tochigi SC">
Tochigi SC

 – japoński klub piłkarski grający w J2 League. Klub ma siedzibę w Utsunomiya w prefekturze Tochigi, w regionie Kantō.

</doc>
<doc id="1800602" url="https://pl.wikipedia.org/wiki?curid=1800602" title="Operator wieloliniowy">
Operator wieloliniowy



</doc>
<doc id="1800604" url="https://pl.wikipedia.org/wiki?curid=1800604" title="Súdovce">
Súdovce

Súdovce – słowacka wieś i gmina (obec) w powiecie Krupina w kraju bańskobystrzyckim.
Historia.
Pierwsze wzmianki o wsi pochodzą z 1244 roku.
Geografia.
Centrum wsi leży na wysokości 164 m n.p.m. Gmina zajmuje powierzchnię 9,774 km². Mieszka tam około 221 osób.

</doc>
<doc id="1800605" url="https://pl.wikipedia.org/wiki?curid=1800605" title="Gangwon FC">
Gangwon FC

Gangwon FC (kor. 강원 FC) – południowokoreański klub piłkarski, występujący w K League 1. Klub ma siedzibę w mieście Chuncheon, w prowincji Gangwon.
Stadion.
Swoje domowe mecze klub rozgrywa na stadionie Chuncheon Songam Leports Town, który może pomieścić 25000 widzów.

</doc>
<doc id="1800606" url="https://pl.wikipedia.org/wiki?curid=1800606" title="Tomasz Nitka">
Tomasz Nitka

Tomasz Nitka – polski zawodnik uprawiający freediving (nurkowanie bezdechowe), rekordzista Polski, uczeń 17 krotnego mistrza świata Umberto Pelizzariego, teoretyk i sędzia.
Jako pierwszy Polak w oficjalnych zawodach przekroczył granicę 6 minut pod wodą na wstrzymanym oddechu. Wielokrotny rekordzista Polski w kategoriach: statyka (statyczne wstrzymywanie oddechu) i dynamika w płetwach. Zwycięzca I Basenowego Pucharu Polski w Stalowej Woli 2004, Slovak Open 2004, Rhein-Main Cup 2004, II Basenowego Pucharu Polski w Toruniu 2005.
Sędzia o międzynarodowych uprawnieniach AIDA (International Federation for Development of Freediving), instruktor Apnea Academy.
Autor publikacji dotyczących nurkowania na wstrzymanym oddechu. Konsultant merytoryczny (fizjologia i techniki freedivingu) polskiego tłumaczenia autobiografii Jacques'a Mayola "Homo Delphinus"oraz podręcznika nurkowania na bezdechu autorstwa Umberto Pelizzariego i Stefano Tovaglieriego "Manual Of Freediving".
Szef szkolenia Freediving Poland. Wiceprezes i jeden z założycieli Stowarzyszenia Freediving Poland.

</doc>
<doc id="1800607" url="https://pl.wikipedia.org/wiki?curid=1800607" title="Holomorficzność nieskończeniewymiarowa">
Holomorficzność nieskończeniewymiarowa

Holomorficzność nieskończeniewymiarowa – dział analizy funkcjonalnej, gałęzi matematyki badający uogólnienia funkcji holomorficznych na funkcje określone na zespolonych przestrzeniach Banacha (lub ogólniej: przestrzeniach Frécheta), najczęściej nieskończonego wymiaru, i przyjmujące w nich wartości. Można uważać ją za część nieliniowej analizy funkcjonalnej.
Funkcje holomorficzne o wartościach wektorowych na płaszczyźnie zespolonej.
Pierwszym krokiem w rozszerzaniu teorii funkcji holomorficznych na więcej niż jeden wymiar zespolony jest rozważanie tzw. "funkcji holomorficznych o wartościach wektorowych", które nadal są określone na płaszczyźnie zespolonej formula_1 lecz przyjmują wartości w przestrzeniach Banacha. Tego rodzaju funkcje są istotne na przykład podczas budowania holomorficznej analizy funkcjonalnej (ang. "holomorphic functional calculus") dla ograniczonych operatorów liniowych.
Funkcję formula_2 określoną na podzbiorze otwartym formula_3 płaszczyzny zespolonej o wartościach w zespolonej przestrzeni Banacha formula_4 nazywa się holomorficzną, jeżeli jest "różniczkowalna w sensie zespolonym", tzn. dla każdego punktu formula_5 istnieje granica
Całkę krzywoliniową funkcji holomorficznej formula_2 o wartościach wektorowych wzdłuż krzywej prostowalnej formula_8 można zdefiniować w dokładnie ten sam sposób, co dla funkcji holomorficznych o wartościach zespolonych – jako granicę sum postaci
gdzie formula_10 jest podziałem przedziału formula_11 przy długościach podziałów dążących do zera.
Sprawdza się, że twierdzenie podstawowe Cauchy’ego zachodzi również dla funkcji holomorficznych o wartościach wektorowych. Istotnie, jeżeli formula_2 jest taką funkcją i formula_13 jest ograniczonym operatorem liniowym, to można wykazać, iż
Więcej, złożenie funkcji formula_15 jest funkcją holomorficzną o wartościach zespolonych, stąd dla krzywej zwykłej zamkniętej, której wnętrze zawiera się w formula_16 całka po prawej stronie jest równa zeru z klasycznego twierdzenia podstawowego Cauchy’ego. Zatem, ponieważ formula_17 jest dowolny, to z twierdzenia Hahna-Banacha wynika, że
co kończy dowód twierdzenia podstawowego Cauchy’ego w przypadku funkcji o wartościach wektorowych.
Za pomocą tego silnego narzędzia można dowieść wzoru całkowego Cauchy’ego oraz tego, tak jak w przypadku klasycznym, że każda funkcja holomorficzna o wartościach wektorowych jest analityczna.
Użytecznym kryterium na holomorficzność funkcji formula_2 jest, że formula_15 jest funkcją holomorficzną o wartościach wektorowych dla każdego ciągłego funkcjonału liniowego formula_21 Taka funkcja formula_22 jest słabo holomorficzna. Można wykazać, że funkcja określona na otwartym podzbiorze płaszczyzny zespolonej o wartościach w przestrzeni Frécheta jest holomorficzna wtedy i tylko wtedy, gdy jest słabo holomorficzna.
Funkcje holomorficzne między przestrzeniami Banacha.
Ogólniej, dla danych dwóch przestrzeni Banacha formula_4 i formula_24 nad liczbami zespolonymi i zbioru otwartego formula_3 w formula_4 funkcję formula_27 nazywa się holomorficzną, jeżeli w każdym punkcie formula_3 istnieje pochodna Frécheta funkcji formula_29 W tym ogólniejszym kontekście również można pokazać, że funkcja holomorficzna także jest analityczna, tzn. może być lokalnie rozwinięta w szereg potęgowy. Nie jest jednak już prawdą, że jeżeli funkcja jest określona i holomorficzna w pewnej kuli, to szereg potęgowy wokół środka tej kuli jest zbieżny w całej kuli; np. istnieją funkcje holomorficzne określone na całej przestrzeni o skończonym promieniu zbieżności.
Funkcje holomorficzne między przestrzeniami liniowo-topologicznymi.
W pełnej ogólności, dla danych dwóch przestrzeni liniowo-topologicznych formula_4 i formula_24 nad liczbami zespolonymi i zbioru otwartego formula_3 w formula_4 istnieje wiele sposobów definiowania holomorficzności funkcji formula_34 W przeciwieństwie do przypadku skończeniewymiarowego, gdy formula_4 oraz formula_24 są nieskończonego wymiaru, własności funkcji holomorficznych mogą zależeć od wybranej definicji. Aby ograniczyć liczbę rozważanych przypadków omówiona zostanie holomorficzność w przypadku, gdy formula_4 i formula_24 są lokalnie wypukłe.
Sekcja ta przedstawia listę definicji pojęcia od najsłabszego do najsilniejszego. Kończy się ona dyskusją na temat niektórych twierdzeń wiążących wspomniane definicje, gdy przestrzenie formula_4 i formula_24 spełniają pewne dodatkowe warunki.
Holomorficzność w sensie Gâteaux.
Holomorficzność Gâteaux jest bezpośrednim uogólnieniem słabej holomorficzności na w pełni nieskończeniewymiarowy przypadek.
Niech formula_4 i formula_24 będą przestrzeniami liniowo-topologicznymi lokalnie wypukłymi, a formula_43 będzie zbiorem otwartym. Funkcja formula_27 jest holomorficzna w sensie Gâteaux, jeżeli dla dowolnych formula_45 oraz formula_46 i każdego ciągłego funkcjonału liniowego formula_47 określonego na formula_24 funkcja
jest funkcją holomorficzną zmiennej formula_50 w otoczeniu formula_51 Zbiór funkcji holomorficznych w sensie Gâteaux oznacza się symbolem formula_52
W analizie funkcji holomorficznych w sensie Gâteaux wszystkie własności skończeniewymiarowych funkcji holomorficznych są spełnione na podprzestrzeniach formula_4 skończonego wymiaru. Jednak, tak jak w zwykłej analizie funkcjonalnej, własności te mogą nie składać się w sposób jednorodny w całość, by dać jakiekolwiek odpowiadające im własności tych funkcji na pełnych zbiorach otwartych.
Hipoanalityczność.
Funkcja formula_73 jest hipoanalityczna (ang. "hypoanalytic"), jeżeli formula_74 oraz formula_22 jest ciągła na warunkowo zwartych podzbiorach formula_76
Holomorficzność.
Funkcja formula_74 jest holomorficzna, jeżeli dla każdego formula_56 rozwinięcie w szereg Taylora
(którego istnienie wynika już z holomorficzności w sensie Gâteaux) jest zbieżne i ciągłe względem formula_66 w otoczeniu formula_81 Holomorficzność łączy więc pojęcia słabej holomorficzności ze zbieżnością rozwinięcia w szereg potęgowy. Zbiór funkcji holomorficznych oznacza się symbolem formula_82
Holomorficzność lokalnie ograniczona.
O funkcji formula_73 mówi się, że jest lokalnie ograniczona, jeżeli każdy punkt formula_3 ma otoczenie, którego obraz względem formula_22 jest ograniczony w formula_86 Jeżeli formula_22 jest dodatkowo holomorficzna w sensie Gâteaux na formula_16 to formula_22 jest lokalnie ograniczenie holomorficzna (ang. "locally bounded holomorphic"), co oznacza się formula_90

</doc>
<doc id="1800613" url="https://pl.wikipedia.org/wiki?curid=1800613" title="Hjörleifshöfði">
Hjörleifshöfði

Hjörleifshöfði – góra pochodzenia wulkanicznego położona na południu Islandii, w odległości około 15 km od miejscowości Vík í Mýrdal. Mierzy 221 m wysokości i zbudowana jest z tufu wulkanicznego.
Geologia.
Góra powstała prawdopodobnie podczas ostatniej epoki lodowej, około 10 000 lat temu, w wyniku wybuchu podlodowcowego wulkanu. Magma, która się z niego wydobyła, roztopiła znajdujący się wokół lód i zaczęła szybko się ochładzać. Zastygła magma stopniowo zbierała się wokół wulkanicznego krateru i wypełniała pustą lodową przestrzeń, formując w ten sposób górę. Ostatecznie Hjörleifshöfði osiągnął 221 m wysokości i zajął obszar o powierzchni 231 ha. Przez długi czas po zakończeniu epoki lodowcowej był on wyspą, która mniej więcej w czasie osiedlania się pierwszych osadników na Islandii, połączyła się ze stałym lądem. Doszło do tego w wyniku działalności pobliskiego wulkanu Katla. Obecnie Hjörleifshöfði znajduje się w odległości około 2 km od morza pośrodku płaskiej równiny zwanej Kötlutangi, którą uformowały ogromne powodzie powstałe po wybuchu wulkanu Katla.
Historia.
Według podań nazwa góry wywodzi się od Hjörleifura Hróðmarssonura – przybranego brata Ingolfa Arnarsona, uważanego za pierwszego osadnika na Islandii. W 874 roku przybyli razem na wyspę, lecz tam ich drogi się rozeszły. Ingolf osiadł w Reykjavíku, a Hjörleifur w Hjörleifshöfði. Pewnego lata niewolnicy Hjörleifura wzniecili bunt i zabili go, po czym uciekli statkiem na Vestmannaeyjar. Ingolf odnalazł ich i pomścił brata, który miał spocząć na szczycie Hjörleifshöfði.
Pomimo iż obszar wokół góry uznawano za trudny w gospodarowaniu, to przez długi czas po jej zachodniej stronie istniała farma. Jednakże, wybuch wulkanu Katla w 1721 roku doprowadził do ogromnej powodzi, która zniszczyła gospodarstwo. Przez kolejne trzydzieści lat okolica pozostawała bezludna, po czym niejaki Thorvarður Steinsson wzniósł nową farmę, która przetrwała do 1936 roku. Wśród osób zamieszkujących Hjörleifshöfði był również Markús Loftsson (1828-1906), badacz i autor traktatu o wulkanicznej działalności na Islandii opublikowanego w 1880 roku. Gdy zmarł, jego żona Áslaug Skaringsdóttir poślubiła Hallgrímura Bjarnasona, który w latach 1908-09 zbudował nowy dom wraz z budynkiem gospodarczym. Gdy zmarł, spoczął na najwyższym szczycie Hjörleifshöfði obok żony, ich syna Markúsa oraz Sigurðura Loptssona (brata Markúsa).
Od 2016 roku Hjörleifshöfði była wystawiony na sprzedaż. W listopadzie 2020 roku góra wraz z ogromnym obszarem 11.500 hektarów ziemi została sprzedana, prawdopodobnie za cenę przekraczającą 500 mln ISK. Sprzedana ziemia rozciąga się od wybrzeża oceanu aż po masyw Hafursey, a przecina go droga krajowa numer 1. W zakup ziemi zaangażowany jest kapitał niemiecki, choć dotychczasowi właściciele bezskutecznie próbowali sprzedać ziemię państwu islandzkiemu.
Na południe od Hjörleifshöfði leży Kötlutangi, najbardziej na południe wysunięta część Islandii (nie licząc wysp). W wyniku erupcji wulkanu Katla w 1918 ogromne ilości pyłu wulkanicznego naniesione przez powódź lodowcową (Jökulhlaup) spowodowały powiększenie powierzchni Islandii. Niektóre źródła za najbardziej na południe wysunięty skrawek Islandii uważają słynną skałę Dyrhólaey, jednak to właśnie Kötlutangi leży bardziej na południe. Niewykluczone że to się zmieni, bo erozja powodowana przez wzburzone wody Atlantyku powoduje znikanie plaży w tempie średnio 100 m na 10 lat. Na zdjęciach satelitarnych z 2004 roku Kötlutangi leżało aż 500 metrów bardziej na południe dalej niż Dyrhólaey. Kolejny wybuch Katli, wulkanu na lodowcu Mýrdalsjökull może powstrzymać ten proces.

</doc>
<doc id="1800614" url="https://pl.wikipedia.org/wiki?curid=1800614" title="Centralna Wytwórnia Programów i Filmów Telewizyjnych Poltel">
Centralna Wytwórnia Programów i Filmów Telewizyjnych Poltel



</doc>
<doc id="1800615" url="https://pl.wikipedia.org/wiki?curid=1800615" title="Zakład Produkcji Filmów Telewizyjnych">
Zakład Produkcji Filmów Telewizyjnych



</doc>
<doc id="1800616" url="https://pl.wikipedia.org/wiki?curid=1800616" title="Osiedle Podlasie">
Osiedle Podlasie

Zobacz też: Osiedle Podlesie

</doc>
<doc id="1800618" url="https://pl.wikipedia.org/wiki?curid=1800618" title="Chuck (album)">
Chuck (album)

Chuck – album wydany przez grupę Sum 41 w dniu 12 października 2004.

</doc>
<doc id="1800621" url="https://pl.wikipedia.org/wiki?curid=1800621" title="Lajla Chalid">
Lajla Chalid

Lajla Chalid (, ; ur. 9 kwietnia 1944 w Hajfie) – palestyńska działaczka polityczna, terrorystka.
Życiorys.
Wstąpiła do Ludowego Frontu Wyzwolenia Palestyny. 29 sierpnia 1969 uczestniczyła w porwaniu izraelskiego samolotu, który miał lecieć z Rzymu do Aten, ale załoga zmuszona została do skierowania go do Damaszku w Syrii. Według jej relacji zażądała od pilota, by zmienił trasę i przeleciał nad Hajfą, gdzie się urodziła, a której nie wolno jej było odwiedzić. Samolot ostatecznie wylądował w Damaszku, gdzie po ewakuacji pasażerów został wysadzony w powietrze. Nikt z podróżujących samolotem nie ucierpiał. W związku z porwaniem samolotu fotograf wojenny Eddie Adams sfotografował ją w mundurze koloru khaki i palestyńskiej kefiji. Rok później sterroryzowała obsługę innego samolotu.
Z mężem i dwoma synami zamieszkała w Ammanie w Jordanii. Bohaterka filmu dokumentalnego "Leila Khaled - Hijacker" ("Leila Khaled – Porywaczka") w reżyserii Liny Makboul.

</doc>
<doc id="1800624" url="https://pl.wikipedia.org/wiki?curid=1800624" title="Związek Wojskowych Polaków">
Związek Wojskowych Polaków

Związek Wojskowych Polaków w Rosji 1917-1918 (ZWP) – legalne organizacje Polaków: oficerów, podoficerów, szeregowych oraz pracowników wojska służących w armii Imperium Rosyjskiego, tworzące się po rewolucji lutowej 1917. Organem kierowniczym był Zarząd Centralny. Organizacje miały charakter okręgowy. Twórcą pierwszej organizacji był Polak, płk artylerii armii rosyjskiej Tadeusz Jastrzębski. Organizację utworzono w Carskim Siole 24 marca 1917 jako organizację Piotrogrodzkiego Okręgu Wojskowego. Później powstały ZWP okręgów: Moskiewskiego, Kijowskiego, Zachodniego i Północnego. ZWP stawiały sobie za cel skupienie Polaków służących w armii rosyjskiej, opiekę nad nimi, szerzenie ducha narodowego i oświaty, opiekę nad inwalidami i jeńcami wojennymi, opiekę na rodzinami wojskowych. Poszczególni działacze mieli odmienne poglądy na zadania związku związane z wojną, rewolucją i tworzeniem wojska polskiego na terenie Rosji. Piłsudczycy dążyli do skupienia Polaków w związku w celu przetrwania wojny i zachowania sił na okres późniejszy. Celem Endeków było formowanie oddziałów polskiego wojska do walki z Niemcami pod ogólnym dowództwem rosyjskim. Z inicjatywy ZWP odbyły się zjazdy żołnierzy: w Kijowie - Dywizji Strzelców Polskich, w Kiszyniowie Frontu Rumuńskiego, w Rzeczycy - Frontu Południowo-Zachodniego, w Mińsku - Frontu Zachodniego, w Moskwie - Moskiewskiego Okręgu Wojskowego. 7 - 22 czerwca 1917 odbył się I Ogólny Zjazd Związku w Piotrogradzie, na którym doszło do rozłamu i opuszczenia Związku przez lewicę, pozostali na zjeździe podjęli decyzję o organizowaniu polskich formacji wojskowych w Rosji. Zadanie to powierzono Naczelnemu Polskiemu Komitetowi Wojskowemu (Naczpol). Lewica utworzyła Komitet Główny Związku Wojskowych Polaków (Lewicy) w Rosji. Czołowi działacze Związku: Władysław Raczkiewicz i W. Szczęsny.
ZWP istniał do początków 1918, do czasu demobilizacji starej armii carskiej. Po utworzeniu Armii Czerwonej Związek został rozwiązany.

</doc>
<doc id="1800628" url="https://pl.wikipedia.org/wiki?curid=1800628" title="Wieża w Stołpiu">
Wieża w Stołpiu

Wieża w Stołpiu – ruiny średniowiecznej wieży we wsi Stołpie w województwie lubelskim, w odległości około 8 kilometrów od Chełma, tuż przy drodze krajowej nr 12. W XIX wieku miejscowość ta miała także alternatywną nazwę "Stołb".
W roku 2020 na zlecenie Wojewódzkiego Urzędu Ochrony Zabytków wieża zyskała drewniany dach.
Historia.
"Słownik geograficzny Królestwa Polskiego i innych krajów słowiańskich" (t. I, str. 555) podaje, że w "Latopisie ipatijewskim" (hipackim) (wyd. Petersburg 1843) pod datą 1259 znajduje się zapis, że Daniel Halicki, książę halicko-wołyński, osiadłszy w Chełmie, chcąc umocnić miasto i uczynić je bardziej obronnym, zbudował niedaleko niego wieżę, z której widać było okolice Chełma, a ponadto słup kamienny (stołp) zwieńczony orłem wyciosanym z kamienia, oddalony o milę od miasta. "Słownik geograficzny Królestwa Polskiego" identyfikuje pierwszą z tych wież z wieżą w Bieławinie (o pół mili od miasta), zachowaną jako resztki fundamentów w granicach administracyjnych Chełma, drugą zaś z wieżą w Stołpiu (odległość 1,5 mili od miasta); miały to być wieże strażnicze, tzw. ostrzeżniki, strzegące podejść do zamku książęcego położonego na Wysokiej Górce w Chełmie, uniemożliwiające nieprzyjacielowi niespodziewane zbliżenie się do miasta.
W dziele biskupa unickiego Jakuba Suszy "Phoenix tertiato redivivus…" (1646) znajdują się wzmianki o podaniach o pogańskiej genezie wieży w Stołpiu i o cudownych właściwościach leczniczych wody wypływającej ze źródeł usytuowanych u jej podnóża (podrozdział „O Wieżach pod Chełmem”, w którym wieże w Stołpiu i Bieławinie są nazywane „wieżami” lub „słupami”). Miejsce to było uważane za zagadkowe już w XVI i XVII wieku.
W 1925 roku wieżę w Stołpiu odwiedził marszałek Józef Piłsudski.
Badania naukowe.
Badania archeologiczne wież w Stołpiu i Bieławinie zostały zainicjowane przez naukowców rosyjskich na początku XX wieku; w latach 1909–1912 ekipa kierowana przez Pawła Pokryszkina odkryła w Stołpiu m.in. posadzkę złożoną z 5 rozet o średnicy 50 cm, przeniesioną do Muzeum Archeologiczno-Cerkiewnego w Chełmie. Opis obiektu dokonany w latach 1976–1978 przez zespół pod kierownictwem profesor Ireny Kutyłowskiej z Uniwersytetu Marii Curie-Skłodowskiej w Lublinie podaje następujące wymiary zabytku: zewnętrzna część budowli to prostokąt o wymiarach 5,7 m na 6,6 m, natomiast wnętrze ma kształt cylindryczny (wymiary 3 do 3,6 m), przechodzący na ostatniej kondygnacji w ośmiobok. Budulec to zlepieńce trzeciorzędowe oraz cegła palcówka (na najwyższej kondygnacji).
W latach 2003–2005 zespół archeologów z Chełma, współpracujących z Instytutem Archeologii Uniwersytetu Warszawskiego, Instytutem Archeologii i Etnologii Polskiej Akademii Nauk, Instytutem Historii Sztuki Uniwersytetu Jagiellońskiego oraz badaczami z Francji i Ukrainy, prowadził kompleksowe badania wieży w Stołpiu i jej otoczenia pod względem archeologicznym, architektonicznym, geomorfologicznym, hydrologicznym, geofizycznym i dendrochronologicznym; dokonano również kwerend w archiwach polskich i rosyjskich (Sankt Petersburg). Prace te, kierowane przez profesora Andrzeja Buko, koordynował Instytut Archeologii i Etnologii PAN.
W trakcie badań ustalono, że wieża powstała najwcześniej u schyłku XII wieku i funkcjonowała prawdopodobnie do schyłku XIII wieku, choć jej wtórne wykorzystywanie mogło trwać dłużej. Obok wieży znajdowała się prostokątna kamienna platforma o wymiarach 12,5 metra na 15,4 metra, o wysokości około 2,5 metra; w jej południowej części stał duży drewniany budynek o nieznanym przeznaczeniu, spalony pod koniec XIII wieku. Na terenie stanowiska odkryto pozostałości spalonych umocnień palisadowych.
Badania wykazały, że obiekt był użytkowany co najmniej w trzech fazach; górne kondygnacje wieży były wielokrotnie przebudowywane. Na obecnej najwyższej kondygnacji znajdowała się kaplica; w wielu miejscach stanowiska odnaleziono szkliwione płytki posadzkowe pochodzące z tego samego warsztatu, który wykonał podobne płytki znalezione na terenie zamku księcia Daniela Halickiego na Wysokiej Górce w Chełmie.
Przeznaczenie wieży może być przedmiotem kontrowersji naukowych. Część (zwłaszcza starszych) prac wskazuje na jej militarny, obronny charakter; nowsze źródła podkreślają sakralny charakter zabytku (istnienie kaplicy na obecnej najwyższej kondygnacji). Wysunięto przypuszczenie, że mogła to być wieża klasztorna, gdzie przebywała wielka księżna, żona Romana Halickiego, która po śmierci męża w bitwie pod Zawichostem w 1205 roku osiadła około 1220 roku w niezidentyfikowanym miejscu, prawdopodobnie położonym w pobliżu Chełma. Przyjmuje się, że mogła ona pochodzić z Bizancjum; w średniowiecznej Grecji podobne wieże były wznoszone jako prywatne kaplice dla członków elit arystokratycznych.
Wyniki analiz dendrochronologicznych i datowań radiowęglowych szczątków drewnianych palisad odkrytych koło wieży sugerują, że w latach 80. XIII wieku obiekt uległ wtórnej militaryzacji; przystosowano go do pełnienia funkcji obronnych. Powstał wówczas niewielki kompleks warowny złożony z wieży, umocnień palisadowych i wykopanej fosy; kompleks ten uległ gwałtownemu zniszczeniu na przełomie XIII i XIV wieku w wyniku pożaru; nie odbudowano go i wieża zaczęła popadać w ruinę.
Współczesne badania wskazują, że wieża powstała w kręgu kultury rusko-bizantyjskiej; podobne budowle znajdowały się również w Włodzimierzu i Uhrusku. W starszej literaturze przedmiotu pojawiały się także hipotezy, że fundatorami wieży w Stołpiu mogli być władcy piastowscy, m.in. Kazimierz Sprawiedliwy lub Henryk Sandomierski; przypuszczenia te są obecnie uważane za mało prawdopodobne.

</doc>
<doc id="1800629" url="https://pl.wikipedia.org/wiki?curid=1800629" title="Pozytronium">
Pozytronium



</doc>
<doc id="1800630" url="https://pl.wikipedia.org/wiki?curid=1800630" title="Mats Gren">
Mats Gren

Mats Gren (ur. 20 grudnia 1963 w Falun) - piłkarz szwedzki grający na pozycji środkowego obrońcy.
Kariera klubowa.
Gren pochodzi z miasta Falun. Karierę piłkarską rozpoczął w tamtejszym Falu BS. Od 1980 do 1984 roku grał w jego barwach w trzeciej lidze szwedzkiej. W 1985 roku przeszedł do pierwszoligowego IFK Göteborg, gdzie stał się podstawowym zawodnikiem. W 1984 roku wywalczył z IFK mistrzostwo Szwecji.
W 1985 roku Gren przeszedł do szwajcarskiego Grasshopper Club. Tam, podobnie jak w Göteborgu, grał w pierwszym składzie. Swój pierwszy sukces z klubem z Zurychu osiągnął w 1988 roku, gdy wygrał z nim Puchar Szwajcarii. Rok później ponownie zdobył krajowy puchar, a w 1990 roku wywalczył z Grasshoppers dublet (mistrzostwo i Puchar Szwajcarii). W 1991 roku obronił mistrzowski tytuł, a w latach 1995-1996 dwukrotnie z rzędu został mistrzem kraju. W sezonie 1995/1996 wystąpił z Grasshoppers w fazie grupowej Ligi Mistrzów. W 1998 roku po raz piąty i ostatni wywalczył mistrzostwo kraju. W Grasshoppers grał do 2000 roku i rozegrał w tym klubie 437 meczów, w których strzelił 45 goli. W 2000 roku zakończył karierę.
Kariera reprezentacyjna.
W reprezentacji Szwecji Gren zadebiutował 26 września 1984 roku w przegranym 0:1 towarzyskim spotkaniu z Włochami. W 1990 roku został powołany przez selekcjonera Ollego Nordina do kadry na Mistrzostwa Świata we Włoszech. Tam zagrał w jednym spotkaniu grupowym, przegranym 1:2 z Kostaryką. Od 1984 do 1992 roku rozegrał w kadrze narodowej 22 spotkania.
Kariera trenerska.
Po zakończeniu kariery piłkarskiej Gren został trenerem. W 2006 roku był pierwszym szkoleniowcem FC Vaduz, a w latach 2007-2009 był asystentem Hanspetera Latoura w Grasshopper Club. Latem 2009 został trenerem duńskiego Vejle BK.

</doc>
<doc id="1800636" url="https://pl.wikipedia.org/wiki?curid=1800636" title="Niklas Nyhlén">
Niklas Nyhlén

Niklas Nyhlén (ur. 21 marca 1966 w Malmö) – piłkarz szwedzki grający na pozycji pomocnika.
Kariera klubowa.
Nyhlén pochodzi z Malmö. Karierę piłkarską rozpoczął w tamtejszym klubie Malmö FF. W 1987 roku zadebiutował w jego barwach w pierwszej lidze szwedzkiej. W 1988 roku wywalczył z nim swój pierwszy i jedyny tytuł mistrza Szwecji. Z kolei w 1989 roku wystąpił w wygranym 3:0 finale Pucharu Szwecji z Djurgårdens IF. W latach 1994-1995 był wypożyczony do szkockiego Ayr United, a w Malmö grał do 1996 roku.
Latem 1996 Nyhlén przeszedł do niemieckiego Stuttgarter Kickers. Po pół roku zmienił klub i grał we włoskiej Serie B w Cosenzie Calcio. W 1997 roku występował w Chinach, w Dalianie Wanda. W 1998 roku wrócił do Szwecji i krótko grał w Halmstads BK. W 1999 roku zakończył karierę jako gracz VfB Leipzig.
Kariera reprezentacyjna.
W reprezentacji Szwecji Nyhlén zadebiutował w 1989 roku. W 1990 roku został powołany przez selekcjonera Ollego Nordina do kadry na Mistrzostwa Świata we Włoszech. Tam był rezerwowym i nie rozegrał żadnego spotkania. Od 1989 do 1990 roku rozegrał w kadrze narodowej 8 spotkań i zdobył jednego gola.

</doc>
<doc id="1800638" url="https://pl.wikipedia.org/wiki?curid=1800638" title="Niklas Nyhlen">
Niklas Nyhlen



</doc>
<doc id="1800642" url="https://pl.wikipedia.org/wiki?curid=1800642" title="Leif Engqvist">
Leif Engqvist

Leif Engqvist (ur. 30 lipca 1962 w Dalby) – szwedzki piłkarz grający na pozycji pomocnika.
Kariera klubowa.
Karierę piłkarską Engqvist rozpoczął w klubie Lunds BK. Do 1984 roku grał z nim w trzeciej lidze szwedzkiej. W 1985 roku przeszedł do Malmö FF i wtedy też zadebiutował w jego barwach w pierwszej lidze szwedzkiej. W 1988 roku wywalczył z nim swój pierwszy i jedyny tytuł mistrza Szwecji. Z kolei w 1989 roku wystąpił w wygranym 3:0 finale Pucharu Szwecji z Djurgårdens IF. W 1992 roku odszedł z Malmö i został zawodnikiem Trelleborgs FF. W 1993 roku w wieku 31 lat zakończył karierę sportową.
Kariera reprezentacyjna.
W reprezentacji Szwecji Engqvist zadebiutował w 6 sierpnia 1986 roku w wygranym 3:1 towarzyskim meczu z Finlandią. W 1990 roku został powołany przez selekcjonera Ollego Nordina do kadry na Mistrzostwa Świata we Włoszech. Tam był rezerwowym i rozegrał jedno spotkanie grupowe, przegrane 1:2 z Kostaryką. Od 1986 do 1990 roku rozegrał w kadrze narodowej 18 spotkań i zdobył dwa gole. Z kadrą olimpijską wystąpił na Igrzyskach Olimpijskich w Seulu.

</doc>
<doc id="1800643" url="https://pl.wikipedia.org/wiki?curid=1800643" title="Telesfor Grewling">
Telesfor Grewling

Telesfor Grewling (ur. 24 lipca 1932 w Słonimiu, zm. 27 września 1952 w Warszawie) – żołnierz NSZ.
Syn Tomasza i Heleny z Nasutów. Nocą z 18 na 19 marca 1951 opuścił macierzystą jednostkę wojskową w Olsztynie, zabierając broń i zamierzając przedostać się na Zachód lub – gdyby okazało się to niemożliwe – założyć oddział leśny walczący z narzuconą władzą. Napisał i wydrukował ulotkę pt. „Główna Kwatera Wolnej Korony Polskiej”. Ujęty przez UB, lecz 10 maja 1951 zdołał zbiec z aresztu. Odtąd ścigany aż do chwili aresztowania 26 stycznia 1952. 30 maja 1952 Wojskowy Sąd Okręgowy w Warszawie So.252/52 pod przewodnictwem mjr. Wierzbickiego skazał go na podstawie art.186 § 3 Dekretu z 13.06.1946 na karę śmierci. Telefor Grewling został stracony więzieniu mokotowskim 27 września 1952.
Jego dokładne miejsce pochówku jest nieznane. Grób symboliczny znajduje się na Cmentarzu Wojskowym w Kwaterze "na Łączce".

</doc>
<doc id="1800648" url="https://pl.wikipedia.org/wiki?curid=1800648" title="Caroline Ammel">
Caroline Ammel

Caroline Ammel (ur. 22 listopada 1973 w Blanc-Mesnil) – francuska lekkoatletka specjalizująca się w skoku o tyczce.
Osiągnięcia.
W 2000 reprezentowała Francję podczas igrzysk olimpijskich w Sydney. 17. lokata w eliminacjach nie dała jej awansu do finału.

</doc>
<doc id="1800649" url="https://pl.wikipedia.org/wiki?curid=1800649" title="Ulrik Jansson">
Ulrik Jansson

Ulrik Jansson (ur. 2 lutego 1968) – szwedzki piłkarz grający na pozycji pomocnika.
Kariera klubowa.
Karierę piłkarską Jansson rozpoczął w klubie IFK Värnamo. Do 1985 roku grał z nim w trzeciej lidze szwedzkiej. W 1986 roku przeszedł do Östers IF z miasta Växjö i wtedy też zadebiutował w jego barwach w pierwszej lidze szwedzkiej. W 1991 roku wystąpił w przegranym 1:4 finale Pucharu Szwecji z IFK Norrköping. Z kolei w 1992 roku wywalczył z Östers wicemistrzostwo Szwecji.
W 1994 roku Jansson odszedł z Östers do Helsingborgs IF. Tam, podobnie jak w Östers, był podstawowym zawodnikiem. W 1994 roku grał z nim w finale krajowego pucharu (3:4 z IFK Norrköping). W 1995 i 1998 roku został wicemistrzem Szwecji, a w 1999 roku wywalczył swoje jedyne w karierze mistrzostwo kraju. W 2000 roku także był wicemistrzem Allsvenskan. W 2004 roku Jansson odszedł do Ängelholms FF i po roku gry w tym klubie zakończył sportową karierę.
Kariera reprezentacyjna.
W reprezentacji Szwecji Jansson zadebiutował w 22 sierpnia 1990 roku w wygranym 2:1 towarzyskim meczu z Norwegią. W 1990 roku został powołany przez selekcjonera Ollego Nordina do kadry na Mistrzostwa Świata we Włoszech. Tam był rezerwowym i nie rozegrał żadnego spotkania. Od 1990 do 1991 roku rozegrał w kadrze narodowej 6 spotkań.

</doc>
<doc id="1800650" url="https://pl.wikipedia.org/wiki?curid=1800650" title="Bread">
Bread

Bread – amerykańska grupa muzyczna grająca folk rock. Została założona w Los Angeles w 1969 roku, W 1970 roku ich utwór "Make It With You" stał się nr 1 na liście Billboard, zaś w 1971 "If" stało się hitem ogólnoświatowym. Grupa została rozwiązana w 1978 roku. Lider zespołu, David Gates jest kompozytorem wszystkich utworów.

</doc>
<doc id="1800653" url="https://pl.wikipedia.org/wiki?curid=1800653" title="Kółko Pietraszewskiego">
Kółko Pietraszewskiego



</doc>
<doc id="1800654" url="https://pl.wikipedia.org/wiki?curid=1800654" title="Emergency &amp; I">
Emergency &amp; I

Emergency &amp; I – trzeci album zespołu The Dismemberment Plan. Album zdobył dużą popularność w mediach internetowych i jest uważany za najlepszą płytę zespołu. W porównaniu z poprzednimi albumami zespołu jest bardziej melodyjny i zróżnicowany.

</doc>
<doc id="1800656" url="https://pl.wikipedia.org/wiki?curid=1800656" title="Królewski Nos">
Królewski Nos

Królewski Nos (słow. "Kráľovský nos", "Slavkovský nos", niem. "Königsnase", węg. "Királyorr") – mało wybitny szczyt o wysokości ok. 2273 m n.p.m. znajdujący się w Sławkowskim Grzebieniu (ramię Sławkowskiego Szczytu opadające w kierunku Smokowieckiego Siodełka) w słowackich Tatrach Wysokich. Od wierzchołka Sławkowskiego Szczytu oddzielony jest on płytką Królewską Przełęczą, a od Królewskiej Czuby oddziela go siodło Królewskich Wrótek.
Królewski Nos znajduje się w pobliżu znakowanego niebieskiego szlaku turystycznego, który prowadzi na Królewską Przełęcz i dalej na główny wierzchołek Sławkowskiego Szczytu. Szlak omija Królewski Nos trawersem po wschodniej stronie, kilka metrów poniżej wierzchołka.
Sąsiadujący wierzchołek Królewskiej Czuby jest zwornikiem dla Królewskiego Grzebienia – krótkiej grani wybiegającej na północny wschód w kierunku Doliny Staroleśnej.
Pierwsze wejścia na Królewski Nos nie są znane, wchodzono na niego od dawna.

</doc>
<doc id="1800659" url="https://pl.wikipedia.org/wiki?curid=1800659" title="Sven Andersson (ur. 1963)">
Sven Andersson (ur. 1963)

Sven Andersson (ur. 6 października 1963 w Strömstad) – szwedzki piłkarz grający na pozycji bramkarza.
Kariera klubowa.
Karierę piłkarską Andersson rozpoczął w klubie IFK Strömstad. Grał w nim w 1979 roku. W 1980 roku przeszedł do Örgryte IS z Göteborga i wtedy też zadebiutował w jego barwach w pierwszej lidze szwedzkiej. Od sezonu 1982 był pierwszym bramkarzem zespołu. W 1985 roku wywalczył z nim mistrzostwo kraju, pierwsze dla Örgryte od 1913 roku. Od 1980 do 1991 roku rozegrał w Örgryte 247 meczów.
W 1992 roku Andersson odszedł z Örgryte do IFK Strömstad, gdzie grał przez rok. W 1993 roku został pierwszym golkiperem Helsingborgs IF. W 1994 roku grał z nim w finale krajowego pucharu (3:4 z IFK Norrköping). W 1995 i 1998 roku został wicemistrzem Szwecji, a w 1999 roku wywalczył swoje jedyne w karierze mistrzostwo kraju. W 2000 roku także był wicemistrzem Allsvenskan. Od 1993 do 2001 roku rozegrał w tym klubie 233 kolejne spotkania. Z udziału w ostatnim meczu sezonu 2001 wykluczyła go czerwona kartka otrzymana w 233 meczu ligowym w barwach Helsingborgs. Po sezonie 2001 zakończył karierę piłkarską.
Kariera reprezentacyjna.
W reprezentacji Szwecji Andersson zadebiutował w 14 lutego 1990 roku w przegranym 1:2 towarzyskim meczu ze Zjednoczonymi Emiratami Arabskimi i był to jego jedyny mecz w kadrze narodowej. W 1990 roku został powołany przez selekcjonera Ollego Nordina do kadry na Mistrzostwa Świata we Włoszech. Tam był rezerwowym dla Thomasa Ravellego i nie rozegrał żadnego spotkania.

</doc>
<doc id="1800665" url="https://pl.wikipedia.org/wiki?curid=1800665" title="Olle Nordin">
Olle Nordin

Olle Nordin (ur. 23 listopada 1949 w Delaryd) – piłkarz szwedzki grający na pozycji pomocnika.
Kariera klubowa.
Karierę piłkarską Nordin rozpoczął w klubie Delaryd IF. Następnie w latach 1966-1969 był zawodnikiem Älmhults IF, a w 1970 roku podpisał profesjonalny kontrakt z IFK Norrköping. W IFK Norrköping był podstawowym zawodnikiem i spędził tam 5 lat nie odnosząc większych sukcesów. W 1975 roku przeszedł do IFK Sundsvall, gdzie grał przez 2 lata. W 1977 roku został piłkarzem IFK Göteborg. W 1979 roku wywalczył z nim Puchar Szwecji, dzięki zwycięstwu 6:1 w finale z Åtvidabergs FF. Po tym sukcesie zakończył karierę piłkarską w wieku 30 lat.
Kariera reprezentacyjna.
W reprezentacji Szwecji Nordin zadebiutował w 13 września 1970 roku w wygranym 4:2 towarzyskim meczu z Norwegią. W 1978 roku został powołany przez selekcjonera Georga Ericsona do kadry na Mistrzostwa Świata w Argentynie. Tam był rezerwowym i rozegrał jedno spotkanie, przegrane 0:1 z Hiszpanią. Od 1970 do 1979 roku rozegrał w kadrze narodowej 19 spotkań i zdobył 2 gole.
Kariera trenerska.
Po zakończeniu kariery piłkarskiej Nordin został trenerem. W latach 1982-1984 prowadził Västrę Frölunda IF. Następnie w 1985 roku został trenerem Vålerenga Fotball.
W 1986 roku Nordin został mianowany selekcjonerem reprezentacji Szwecji. W 1990 roku awansował z nią na Mistrzostwa Świata we Włoszech. Szwedzi przegrali jednak wszystkie 3 mecze grupowe: 1:2 z Brazylią, 1:2 ze Szkocją i 1:2 z Kostaryką. Po tym turnieju został zwolniony.
W 1990 roku Nordin wrócił do Vålerengi. W 1993 trenował Drøbak/Frogn, a w latach 1994-1995 Lyn Fotball. W kolejnych latach był szkoleniowcem saudyjskiego Al Wasl FC, IFK Norrköping, AIK Fotboll i Jönköpings Södra IF. Od 2008 roku ponownie pracuje w tym klubie.

</doc>
<doc id="1800666" url="https://pl.wikipedia.org/wiki?curid=1800666" title="Ole Nordin">
Ole Nordin



</doc>
<doc id="1800671" url="https://pl.wikipedia.org/wiki?curid=1800671" title="Tomasz Piskorski">
Tomasz Piskorski

Tomasz Henryk Piskorski (ur. 21 grudnia 1898 w Warszawie, zm. w kwietniu 1940 w Charkowie) – polski prawnik, członek Polskiej Organizacji Wojskowej, oficer kawalerii Wojska Polskiego, działacz Związku Harcerstwa Polskiego, uczestnik walk o niepodległość Polski, ofiara zbrodni katyńskiej.
Wykształcenie i praca.
Urodził się w rodzinie Wacława (1852–1928) i Kazimiery z Maciejewskich (1860–1919). Był młodszym bratem Leonarda (1883–1957).
Uczył się w Gimnazjum gen. Pawła Chrzanowskiego (późniejsze Gimnazjum im. Jana Zamoyskiego), a następnie w Gimnazjum im. Rocha Kowalskiego w Warszawie. Zdał maturę eksternistycznie zimą 1919 roku (w czasie urlopu z wojska). Po studiach w latach 1920–1925 (po demobilizacji) ukończył Wydział Nauk Politycznych i Społecznych Wolnej Wszechnicy Polskiej (WWP).
W latach 1926–1938 pracował jako senior w seminarium prawa konstytucyjnego WWP prof. Władysława Maliniaka. Był współzałożycielem i długoletnim przewodniczącym Towarzystwa Przyjaciół Wolnej Wszechnicy Polskiej. Od 1938 roku jako starszy radca organizował Wydział Rzemiosła w Ministerstwie Przemysłu i Handlu. W tym samym roku otworzył przewód doktorski na temat zastępstwa głowy państwa. 1 września 1939 miał objąć urząd wojewody poznańskiego, jednak uniemożliwił to wybuch II wojny światowej.
Udział w walkach o niepodległość Polski.
W 1916 roku Tomasz Piskorski wstąpił do Polskiej Organizacji Wojskowej i jesienią 1918 roku pełnił funkcję komendanta VI dzielnicy w Warszawie. Był trzykrotnie aresztowany i przez tydzień więziony na Pawiaku. W listopadzie 1918 roku uczestniczył w rozbrajaniu Niemców w garnizonie warszawskim.
W lutym 1919 roku zaciągnął się do 1 pułku szwoleżerów Józefa Piłsudskiego w Hrubieszowie. W kwietniu tego roku wziął udział w wyprawie wileńskiej, walcząc w szeregach szwadronu technicznego dowodzonego przez Mieczysława Bernadzikiewicza. W lipcu został odkomenderowany do Szkoły Podchorążych w Warszawie, a w październiku – do służby wywiadowczej 2 Dywizji Piechoty Legionów.
W końcu lutego 1920 roku został przeniesiony do Grupy Operacyjnej gen. Lucjana Żeligowskiego, później do dowództwa 4 Armii. W połowie sierpnia tego roku działał w Związku Obrony Ojczyzny na Lubelszczyźnie, gdzie wkrótce został instruktorem wywiadowczym w pow. hrubieszowskim i włodzimierskim. Służył w wojsku aż do demobilizacji w listopadzie 1920 roku.
Piskorski brał udział w III powstaniu śląskim.
We wrześniu 1939 roku zgłosił się po raz czwarty ochotniczo do wojska. Otrzymał przydział do 21 pułku Ułanów Nadwiślańskich lub na szefa transportu Łódź–Lublin, gdzie brał udział w walkach obronnych. Walczył pod Krasnobrodem. Został internowany przez Armię Czerwoną. Trafił do obozu w Starobielsku, został rozstrzelany w kwietniu 1940 roku w Charkowie.
Harcerstwo.
Tomasz Piskorski związał się na stałe z harcerstwem w 1911 roku, początkowo jako uczeń w liceum Chrzanowskiego w drużynie skautowej, która później przyjęła nazwę 2 Warszawska Drużyna im. Tadeusza Rejtana. Już jako instruktor harcerski brał udział w zjeździe połączeniowym 1 listopada 1916 roku w Warszawie czterech organizacji skautowych w Związek Harcerstwa Polskiego. W roku 1916 roku wspólnie z legionistą sierżantem Antonim Mańkowskim założył pierwszą drużynę harcerską na terenie Wołomina, łącząc samodzielne zastępy i tworząc 1 Wołomińską Drużynę Harcerską. Do drużyny zwerbowali głównie chłopców z ulicy i rodzin robotniczych. Drużynowym, a po rozrośnięciu się struktury harcerskiej około 1920 roku do hufca – hufcowym był Tomasz Piskorski, uznawany dziś za twórcę Hufca ZHP Wołomin.
W 1918 roku został komendantem 24. drużyny im. Jana Karola Chodkiewicza. W czerwcu 1920 roku w czasie służby wojskowej zorganizował wśród harcerzy w Mińsku Litewskim oddział wywiadowczy. Był hufcowym, a potem zastępcą komendanta Chorągwi Warszawskiej Męskiej. Wizytował obozy drużyn warszawskich, np. obóz 17. Warszawskiej Drużyny Harcerskiej w Rytrze. Latem 1923 roku był zastępcą komendanta trzeciego kursu instruktorskiego Chorągwi Warszawskiej Męskiej w Mickunach na Wileńszczyźnie (90 uczestników). W listopadzie 1925 roku został mianowany komendantem Chorągwi Warszawskiej Męskiej. Pełnił tę funkcję do marca 1929 roku.
Organizował i kierował 4 zjazdami starszego harcerstwa.
W kwietniu 1926 roku zorganizował w Sromowcach Niżnych 3. Zjazd Programowy Starszego Harcerstwa i kierował jego obradami. Eugeniusz Sikorski pisze o tym zjeździe:
Był twórcą i następnie kierownikiem kręgu starszoharcerskiego im. Zygmunta Jeża-Miłkowskiego (tzw. Jeżów). W sierpniu 1928 roku zorganizował 4. Zjazd Starszego Harcerstwa w Pieninach. W lipcu 1930 roku był komendantem 5. zjazdu starszoharcerskiego w Kiełpinach. Był przewodniczącym komitetu redakcyjnego pracy zbiorowej „Polacy na Dżembori” (wydanej w 1931 roku), w której zamieścił swój artykuł pod tym samym tytułem. Kierował w sierpniu 1931 roku wyprawą polskiej delegacji na 1. Międzynarodowy Zlot Starszych Skautów (Roversów) w Kantersteg w Szwajcarii.
W kwietniu 1931 roku przewodniczył w Warszawie IV konferencji żeglarskiej, poświęconej zagadnieniom rozwoju żeglarstwa i ustaleniu programu prac na najbliższą przyszłość.
Był inicjatorem zbiórki pieniędzy na duży, 100-tonowy żaglowiec harcerski: 
W sierpniu 1932 roku był komendantem obozu 6. Zjazdu Starszego Harcerstwa w Garczynie. W 1933 roku został powołany na kierownika Wydziału Starszego Harcerstwa w Głównej Kwaterze Harcerzy. W kwietniu tego roku w czasie zlotu starszoharcerskiego w Starej Miłośnie został wybrany do Rady Starszego Harcerstwa. Jako jej delegat uczestniczył w konferencji Roversów w Jamboree w Gödöllő na Węgrzech, gdzie wygłosił referat o ruchu starszoharcerskim w Polsce. Również w 1933 roku był przewodniczącym Komisji Osobowej przy Głównej Kwaterze Harcerzy.
W tym okresie uczestniczył w ochronie i wyrwaniu ZHP spod wpływów nacjonalistycznych. M.in. wraz z Janem Mauersbergerem należał w kierownictwie Związku do grupy o orientacji piłsudczykowskiej, której celem było ograniczenie klerykalizmu w ZHP i dopuszczenie do udziału w organizacji dzieci i młodzieży mniejszości narodowych.
Należał do komitetu organizacyjnego Jubileuszowego Zlotu ZHP w Spale w 1935 roku. Jesienią tego roku przewodniczył zorganizowanej przez siebie ponad stuosobowej wyprawie starszych harcerzy i instruktorów na 2. Międzynarodowy Zlot Roversów na wyspie Ingarö w Szwecji.
Był wiceprzewodniczącym warszawskiego Koła Harcerzy z Czasów Walk o Niepodległość.
W 1936 roku opracował komentarz do prawa harcerskiego dla starszych harcerzy, który został przyjęty na 8. Zjeździe Harcerstwa Starszego 24–30 sierpnia 1936 roku nad jeziorem Narocz.
W końcu 1936 roku został pełniącym obowiązki Naczelnika Harcerzy. Był nim do początku 1937 roku.
W dniach 5–28 sierpnia 1938 roku Tomasz Piskorski był zastępcą komendanta kursu podharcmistrzowskiego Chorągwi Warszawskiej nad Wigrami. W kursie tym uczestniczył m.in. Jan Bytnar, bohater książki Aleksandra Kamińskiego pt. "Kamienie na szaniec". Jan Bytnar wspominał bardzo ciekawe, gorące dyskusje na tematy związane z problematyką społeczną i ekonomiczną, a także i polityczną. Zdobył tam stopień harcerza Rzeczypospolitej.
Działalność w OMN, „PET”, Związku Młodzieży Polskiej „ZET” i ZPMD.
W szkole Chrzanowskiego został przyjęty do Organizacji Młodzieży Narodowej (OMN) i wkrótce potem do „PET”.
W czasie studiów został przyjęty do Związku Młodzieży Polskiej „ZET”. Po rozłamie w 1923 roku (w wyniku sprzeciwu wobec przejmowania kontroli nad Związkiem przez Młodzież Wszechpolską) powstał Związek Polskiej Młodzieży Akademickiej, który zwołał pierwszy zjazd w kwietniu 1923 roku. Na zjeździe tym powołano 7-osobowy Centralny Komitet Akademicki, w skład którego wszedł m.in. Piskorski.
W 1924 roku wziął udział w III Zjeździe Ogólnym OMN Szkół Wyższych w Lublinie, gdzie został wybrany na przewodniczącego prezydium. Po połączeniu się kilku organizacji w 1927 roku powstał Związek Polskiej Młodzieży Demokratycznej (ZPMD). W czasie Pierwszego Ogólnego Zjazdu ZPMD w Warszawie w grudniu 1927 roku został wybrany do Prezydium Związku.
W 1925 roku Piskorski – wraz ze swoją późniejszą żoną – Marią Podgórską reaktywował „PET” (po likwidacji tej organizacji w 1921 roku)
W tym samym roku zainicjował powołanie (w 1926 roku) Związku Seniorów Organizacji Młodzieży Narodowej. Nazwę tę zmieniono w następnym roku na Związek Seniorów OMN i ZPMD. Wszedł również do pierwszego Tymczasowego Zarządu. Przed II Zjazdem organizacji (w 1934 roku) był sekretarzem jej zarządu.
Na przełomie lat 20. i 30. redagował organ ZPMD − kwartalnik „Brzask”.
Na II Zjeździe Seniorów OMN i ZPMD w 1934 roku podjęto uchwałę o zorganizowaniu w 1936 roku obchodów 50. rocznicy pierwszego zebrania Warszawskiego Koła ZET-u. Piskorski został referentem organizacyjnym Zjazdu i członkiem Głównego Komitetu Organizacyjnego (uczestników zjazdu było ponad 1000).
Kierował pracami komisji organizacyjnej, a w jej składzie kilkoma podkomisjami. W 1935 roku Zarząd Główny Seniorów przyjął wytyczne organizacyjne Piskorskiego. Piskorski przygotował na Zjazd "Wykaz poległych i zmarłych uczestników ruchu niepodległościowego Młodzieży Narodowej w okresie 1886–1936". Gromadził archiwum ZET-owe, opracował sprawozdanie z Jubileuszowego Zjazdu. Całe archiwum (wraz z kilkunastoma tomami jego dzienników) spłonęło w powstaniu warszawskim.
Życie rodzinne.
Ożenił się z Marią z Podgórskich (1906–1980) w 1928 roku. Zamieszkali przy ul. Nowy Zjazd 3 m. 5 w Warszawie, tel. 2-53-97. Mieli 2 córki:
Po śmierci.
W latach 60. powstał na warszawskich Starych Powązkach symboliczny grób Tomasza Piskorskiego (kwatera 18-1-1). W grobie tym zostały również pochowane:
Na terenie szkoły podstawowej im. Macieja Rataja w Karwinie 18 września 2012 roku posadzono Dąb Pamięci dla uhonorowania Tomasza Piskorskiego. 

</doc>
<doc id="1800675" url="https://pl.wikipedia.org/wiki?curid=1800675" title="Szlak architektury PRL">
Szlak architektury PRL



</doc>
<doc id="1800676" url="https://pl.wikipedia.org/wiki?curid=1800676" title="Szlak architektury lat 1945-1989">
Szlak architektury lat 1945-1989



</doc>
<doc id="1800677" url="https://pl.wikipedia.org/wiki?curid=1800677" title="Szlak małej architektury lat 1945-1989">
Szlak małej architektury lat 1945-1989



</doc>
<doc id="1800678" url="https://pl.wikipedia.org/wiki?curid=1800678" title="Zespół Elektrowni Wodnych Dychów">
Zespół Elektrowni Wodnych Dychów

Zespół Elektrowni Wodnych Dychów – zespół 17 elektrowni wodnych na rzekach Bóbr, Kwisa i Nysa Łużycka. Zespół wchodzi w skład Polskiej Grupy Energetycznej. Łączna moc zainstalowana wszystkich elektrowni wynosi 103 MW, z czego 88 MW pochodzi z elektrowni szczytowo-pompowej Dychów. Pozostałe elektrownie są przepływowe i mają moc zainstalowaną od 0,3 do 4,5 MW. Zespół został powołany do życia 1 lipca 1991 roku z siedzibą w Dychowie. Od 31 marca 2011 roku zespół został przekształcony w spółkę PGE Energia Odnawialna SA Oddział ZEW w Dychowie.
W skład zespołu wchodzą następujące elektrownie:

</doc>
<doc id="1800680" url="https://pl.wikipedia.org/wiki?curid=1800680" title="Szlak małej architektury PRL">
Szlak małej architektury PRL



</doc>
<doc id="1800681" url="https://pl.wikipedia.org/wiki?curid=1800681" title="Szlak architektury Polski Ludowej">
Szlak architektury Polski Ludowej



</doc>
<doc id="1800682" url="https://pl.wikipedia.org/wiki?curid=1800682" title="Szlak małej architektury Polski Ludowej">
Szlak małej architektury Polski Ludowej



</doc>
<doc id="1800687" url="https://pl.wikipedia.org/wiki?curid=1800687" title="Elektrownia Wodna Dychów">
Elektrownia Wodna Dychów



</doc>
<doc id="1800689" url="https://pl.wikipedia.org/wiki?curid=1800689" title="Witaj, siostrzyczko">
Witaj, siostrzyczko

Witaj, siostrzyczko – amerykański film obyczajowy z 2006 roku na podstawie powieści Claire Scovell Lazebnik.
Fabuła.
Olivia Martin to 21-letnia studentka. Jej rodzice rozwiedli się - ojciec opuścił dom lata temu, ożenił się ponownie i z tego związku ma córkę, Celię. Olivia prowadzi swoje życie w college'u i unika kontaktu z ojcem i jego nową rodziną. Pewnego dnia dowiaduje się, że ojciec i jego nowa żona zginęli w wypadku samochodowym, a ona ma zaopiekować się ich córką. Początkowo jest bardzo niechętna, ale za namową adwokata ojca bierze ją na próbę...

</doc>
<doc id="1800693" url="https://pl.wikipedia.org/wiki?curid=1800693" title="Elektrownia Dychów">
Elektrownia Dychów



</doc>
<doc id="1800696" url="https://pl.wikipedia.org/wiki?curid=1800696" title="Glenn Hysén">
Glenn Hysén

Glenn Ingvar Hysén (ur. 30 października 1959 w Göteborgu) – piłkarz szwedzki grający na pozycji środkowego obrońcy. Jego synowie Tobias Hysén, Alexander Hysén i Anton Hysén także są piłkarzami - pierwszy gra w IFK Göteborg, drugi w GIF Sundsvall, a trzeci w BK Häcken.
Kariera klubowa.
Hysén pochodzi z Göteborga. Jego dziadek Erik i wujek Carl występowali w tamtejszym IFK Göteborg. Glenn karierę piłkarską rozpoczął w klubie IF Warta, którego zawodnikiem był do 1977 roku. W 1978 roku został piłkarzem IFK Göteborg, a w 1979 roku zadebiutował w jego barwach w pierwszej lidze szwedzkiej. W swoim debiutanckim sezonie wywalczył z IFK Puchar Szwecji. W sezonie 1980 stał się podstawowym zawodnikiem IFK. W 1982 roku wystąpił w wygranym 1:0 finale Pucharu UEFA z Hamburger SV. W 1982 i 1983 roku dwukrotnie z rzędu wywalczył z IFK mistrzostwo Szwecji, a w latach tych sięgał także po Puchar Szwecji. W 1983 roku za swoją grę na boisku otrzymał "Złotą Piłkę" dla najlepszego piłkarza Szwecji.
Jesienią 1983 roku Hysén przeszedł z IFK Göteborg do holenderskiego PSV Eindhoven. 19 listopada 1983 roku zadebiutował w Eredivisie w przegranym 1:2 wyjazdowym spotkaniu z Go Ahead Eagles. 31 marca 1984 zdobył pierwszego gola w lidze holenderskiej, w spotkaniu z Feyenoordem (1:1). W PSV grał niespełna 2 lata rozgrywając 49 ligowych spotkań i zdobywając w nich 12 goli.
W 1985 roku Hysén wrócił do IFK Göteborg. W 1987 roku wywalczył z nim mistrzostwo Szwecji, a w maju tamtego roku zagrał w finale Pucharu UEFA z Dundee United. IFK wygrało 1:0, a Hysén po raz drugi w karierze sięgnął po to trofeum.
Latem 1987 Szwed przeszedł do włoskiej Fiorentiny. Był podstawowym zawodnikiem zespołu. W 1988 roku zajął z Fiorentiną 8. miejsce w Serie A, a w 1989 roku był z nią 9. w lidze. W 1988 roku po raz drugi otrzymał "Złotą Piłkę" w Szwecji. Przez dwa lata rozegrał 61 spotkań w Serie A i zdobył jednego gola.
W 1989 roku Hysén był bliski przejścia do Manchesteru United, jednak do transferu nie doszło, a szwedzki obrońca podpisał kontrakt z Liverpoolem. Suma transferu wyniosła 625 tysięcy funtów. W barwach nowego zespołu zadebiutował 12 sierpnia 1989 w meczu o Tarczę Wspólnoty z Arsenalem Londyn, wygranym przez Liverpool 1:0. Na skutek kontuzji Alana Hansena Hysén stał się podstawowym zawodnikiem Liverpoolu w sezonie 1989/1990, w którym "The Reds" zostali mistrzem Anglii. Z kolei w sezonie 1990/1991 Liverpool z Hysénem w składzie wywalczył wicemistrzostwo kraju. Jednak w trakcie sezonu 1991/1992 Szwed stracił miejsce w składzie i wrócił do Szwecji. Przez 3 lata był zawodnikiem GAIS i w 1994 roku zakończył karierę piłkarską.
Kariera reprezentacyjna.
W reprezentacji Szwecji Hysén zadebiutował 14 maja 1981 w przegranym 1:2 towarzyskim meczu z Danią. W 1990 roku został powołany przez selekcjonera Ollego Nordina do kadry na Mistrzostwa Świata we Włoszech. Tam rozegrał dwa spotkanie: przegrane po 1:2 ze Szkocją i Kostaryką. Od 1981 do 1990 roku rozegrał w kadrze narodowej 68 spotkań i zdobył 7 goli.

</doc>
<doc id="1800697" url="https://pl.wikipedia.org/wiki?curid=1800697" title="Glenn Hysen">
Glenn Hysen



</doc>
<doc id="1800702" url="https://pl.wikipedia.org/wiki?curid=1800702" title="O-Otello">
O-Otello

O-Otello – amerykański thriller z 2001 roku będący uwspółcześnioną wersją "Otella" Williama Szekspira.
Fabuła.
Odin James jest młodym czarnoskórym koszykarzem, który marzy o karierze w NBA. Chodzi do elitarnego liceum, jest lubiany przez kolegów. Spotyka się z Desi - córką dziekana. Niejaki Hugo Goulding nie może znieść popularności Odina. Postanawia zniszczyć go. Zbliża się do niego, wysłuchuje zwierzeń, udziela porad. Jego intryga doprowadzi do tragedii.

</doc>
<doc id="1800703" url="https://pl.wikipedia.org/wiki?curid=1800703" title="Jerzy Krzekotowski">
Jerzy Krzekotowski

Jerzy Wojciech Krzekotowski (ur. 15 marca 1940, zm. 4 stycznia 2023) – polski radca prawny, działacz społeczny i polityk, kandydat na prezydenta Warszawy w 2002 i 2006. 
Życiorys.
Ukończył studia prawnicze na Uniwersytecie im. Adama Mickiewicza w Poznaniu. Z zawodu był radcą prawnym. Przez 12 lat zatrudniony w Urzędzie Miejskim w Szczecinie, następnie przez dwie dekady w Urzędzie Mieszkalnictwa w Warszawie. Współtworzył Fundację „Pomocna dłoń” oraz Centrum Zamieszkania Osieroconych Dzieci Niepełnosprawnych w Warszawie-Wawrze. Zajmował stanowiska kierownicze w Ministerstwie Budownictwa i Centralnym Związku Spółdzielni Budownictwa Mieszkaniowego. Był zaangażowany w pomoc właścicielom warszawskich nieruchomości, odebranych im na mocy tzw. dekretu Bieruta.
Wieloletni członek Stronnictwa Demokratycznego. Przez szereg kadencji wykonywał mandat radnego rad narodowych z ramienia SD, w Szczecinie i Warszawie. W III Rzeczypospolitej wielokrotnie ubiegał się o mandat radnego rad różnego stopnia z ramienia SD, a także stworzonych przez siebie komitetów (m.in. Komitetu Wyborczego Wyborców Jerzego Krzekotowskiego „Warszawa, Prawo i Dom”). W 2001 ubiegał się o mandat posła z warszawskiej listy SLD. W 2002 bezskutecznie startował w wyborach na prezydenta Warszawy z ramienia Komitetu „Warszawa, Prawo i Dom”, a w 2006 bez powodzenia kandydował w wyborach głowy stolicy z poparciem KW „Nasza Warszawa i Mazowsze”, uzyskując 0,18% głosów w I turze. W 2005 kandydował do Senatu z ramienia KW Centrum. W wyborach parlamentarnych w 2011 został kandydatem do Senatu w okręgu śródmiejsko-warszawskim.
Został przewodniczącym Polskiego Stowarzyszenia Mieszkalnictwa. Autor i współautor wielu książek i poradników o problematyce spółdzielczości mieszkaniowej.
Życie prywatne.
Był mężem Krystyny Krzekotowskiej. 17 stycznia 2023 pochowany na Cmentarzu Wojskowym na Powązkach.
Bibliografia.
Pochowani na Cmentarzu Wojskowym na Powązkach

</doc>
<doc id="1800704" url="https://pl.wikipedia.org/wiki?curid=1800704" title="Wojna japońsko-koreańska">
Wojna japońsko-koreańska

Wojna japońsko-koreańska – wojna toczona pod koniec XVI wieku pomiędzy koreańskim królestwem Joseon, wspieranym przez chińską dynastię Ming, a Japonią rządzoną przez Hideyoshi Toyotomi; znana też jako wojna Imjin (, "Imjin waeran"). Inwazja na Koreę miała być pierwszym krokiem w podboju Chin i wschodniej Azji przez Japonię.
Przebieg.
Hideyoshi – dowódca wojskowy i faktyczny władca Japonii (chociaż nie był ani członkiem rodziny cesarskiej, ani siogunem), po spacyfikowaniu kraju i pokonaniu wszystkich wrogów wewnętrznych, dążył do utworzenia japońskiego imperium w Azji. Podbój Korei miał być pierwszym krokiem do wojny z Chinami.
Wojna zaczęła się od ataku 200-tysięcznych japońskich wojsk na portowe miasto Pusan, co nastąpiło 13 kwietnia lub 25 maja 1592 roku. Początkowo najeźdźcy odnosili znaczne sukcesy na lądzie, zdobywając kolejno Pusan, Seul (16 czerwca) i Pjongjang. Król Sŏnjo uciekł ze stolicy i zwrócił się o pomoc do Chin.
Inwazja została zatrzymana dzięki działaniom admirała Yi Sun-sina, któremu udało się kilkukrotnie zniszczyć japońską flotę. Ponadto na obszarach okupowanych Koreańczycy zorganizowali ludowe oddziały partyzanckie Ŭibyŏng. Wobec znacznych strat we flocie Japończyków zawodziła łączność z krajem macierzystym. Ponadto, w roku 1593 z odsieczą Korei przybyły wojska chińskiej dynastii Ming (cesarz chiński uważał Koreę za swoją strefę wpływów). W bitwie pod Pjongjangiem, 6–8 lutego 1593, wojska chińsko-koreańskie pokonały Japończyków i zaczęły ich stopniowo wypierać z Półwyspu.
Już późną wiosną 1593 roku podjęto negocjacje, ale zuchwałe żądania Toyotomiego (między innymi oddanie cesarskiej córki za żonę) uniemożliwiły trwałe porozumienie. Mimo to trwał rozejm: Chińczycy wycofali większość swych armii z Korei, a Japończycy utrzymywali się wówczas tylko w niewielkiej części południowej Korei. Po nieudanych pertraktacjach wojna została wznowiona w 1597 roku. Dopiero całkowita klęska Japonii na morzu w bitwach pod Myŏngyang i Noryang sprawiła, że wojska japońskie zostały zmuszone do opuszczenia Korei w 1598 roku. Admirał Yi Sun-sin zginął w ostatniej zwycięskiej bitwie.
Śmierć Hideyoshiego w tymże 1598 roku i wybuch kolejnej wojny domowej w Japonii zakończyły dążenia Japończyków do panowania nad Koreą. Następnej inwazji na Koreę Japonia (tym razem z powodzeniem) dokonała dopiero w XIX wieku, w czasie wojny chińsko-japońskiej 1894–1895. 
Znaczenie.
W czasie inwazji wojska japońskie popełniały liczne mordy, gwałty i grabieże. Japończycy odcinali zabitym Koreańczykom uszy, jako trofea, za które byli nagradzani. Część z tych trofeów (38 tysięcy zapeklowanych uszu) wysłano do Kioto, gdzie złożono je i usypano nad nimi kopiec zwany Mimizuka (Wzgórze Uszu).
Do sukcesu Koreańczyków przyczyniło się wykorzystanie okrętów "kŏbuksŏn", znanych także jako „żółwie łodzie”. Były to silnie uzbrojone okręty z pancerzem w kształcie przypominającym skorupę żółwia. W konflikcie tym zastosowano także broń palną – muszkiety zakupione od holenderskich i portugalskich kupców.
Wojna wpłynęła na ukształtowanie się świadomości narodowej Koreańczyków, a także potwierdziła polityczne i kulturowe związki Korei z Chinami.

</doc>
<doc id="1800710" url="https://pl.wikipedia.org/wiki?curid=1800710" title="Stanisław Konarski (kasztelan chełmski)">
Stanisław Konarski (kasztelan chełmski)

Stanisław Konarski herbu Ossoria odmienna (ur. ok. 1695, zm. ok. 1778) – kasztelan chełmski ok. 1724, senator I RP.
Był synem Stanisława Konarskiego – kasztelana kowalskiego w 1680.
Miał córki: Helenę, której mężem był Dąbrowski – kasztelan brzeski i kujawski; Teresę, której mężem był Trzciński oraz Annę, której mężem był Trzciński – kasztelan.

</doc>
<doc id="1800711" url="https://pl.wikipedia.org/wiki?curid=1800711" title="Juwenaliusz (Pojarkow)">
Juwenaliusz (Pojarkow)

Juwenaliusz, imię świeckie Władimir Kiriłłowicz Pojarkow (ur. 22 września 1935 w Jarosławiu) – rosyjski biskup prawosławny. W latach 1977–2021 członek stały Świętego Synodu Rosyjskiego Kościoła Prawosławnego.
Życiorys.
Młodość.
Urodził się w Jarosławiu. Jego ojciec pochodził z rodziny staroobrzędowców, jednak sam nie był praktykującym wiernym. Postawę religijną Władimira Pojarkowa ukształtowała jego matka, głęboko wierząca prawosławna, uczennica duchowa biskupa Warłaam (Riaszencewa), następnie zaś ks. Władimira Gradusowa. Od jedenastego roku życia był ministrantem w miejscowym soborze katedralnym. Sam hierarcha wspominał, iż jego nauczycielem duchowym był w tym okresie archimandryta, później biskup uglicki Izajasz (Kowalow). W 1953, po uzyskaniu średniego wykształcenia, wstąpił do seminarium duchownego w Leningradzie, które ukończył jako najlepszy absolwent w swoim roczniku. Po zakończeniu nauki w seminarium studiował teologię w Leningradzkiej Akademii Duchownej (od 1957). Jeszcze jako student, 10 października 1959, w cerkwi św. Jana Teologa przy Akademii złożył wieczyste śluby mnisze przed archimandrytą Nikodemem (Rotowem), przyjmując imię Juwenaliusz na cześć świętego patriarchy jerozolimskiego o tym samym imieniu. Archimandryta, następnie biskup i metropolita Nikodem był do końca życia najważniejszym autorytetem duchowym Juwenaliusza (Pojarkowa). 
4 listopada tego samego roku metropolita leningradzki i ładoski Pitirim wyświęcił go na hierodiakona. 1 stycznia 1960 przyjął święcenia kapłańskie z rąk biskupa łuskiego Aleksego. W tym samym roku został przyjęty do pracy w Wydziale Zewnętrznych Stosunków Cerkiewnych i w związku z tym swoje studia teologiczne kończył w Moskiewskiej Akademii Duchownej. Dwa lata później, w uznaniu dotychczasowej pracy dla Rosyjskiego Kościoła Prawosławnego, patriarcha Aleksy I nadał mu godność igumena. W tym samym roku został proboszczem parafii Świętych Konstantyna i Heleny w Berlinie oraz redaktorem naczelnym niemieckojęzycznego pisma "Stimme der Orthodoxie". 
W 1963 został archimandrytą. Przez rok, do 1964, sprawował funkcję kierownika rosyjskiej misji prawosławnej w Jerozolimie.
Biskup.
25 listopada 1965 otrzymał nominację na biskupa zarajskiego, wikariusza eparchii moskiewskiej. Jego chirotonia biskupia miała miejsce 26 grudnia w soborze Trójcy Świętej w ławrze Aleksandra Newskiego w Leningradzie; jako główny konsekrator wziął w niej udział metropolita leningradzki Nikodem. 20 marca 1969 został wyznaczony do objęcia katedry tulskiej i bielowskiej. Równocześnie, od 1967 do 1970, był zwierzchnikiem parafii Patriarchatu Moskiewskiego w Japonii. W 1967 odbył podróż do Japonii w celu dokonania oceny ich sytuacji, zaś w roku następnym, w czasie drugiej wizyty, wezwał do zjednoczenia wszystkich prawosławnych instytucji w Japonii w tejże jurysdykcji. Zapoczątkowany wówczas proces ich konsolidacji zakończył się w 1970 powołaniem autonomicznego Japońskiego Kościoła Prawosławnego. W 1969 wyjeżdżał na Athos, gdzie prowadził ze Świętą Wspólnotą negocjacje na rzecz ponownego sprowadzenia mnichów rosyjskich do klasztoru św. Pantelejmona. W roku następnym, po nadaniu autokefalii Kościołowi Prawosławnemu w Ameryce, współorganizował patriarsze parafie w USA. 
W 1971 otrzymał godność arcybiskupią za wkład w przygotowania Soboru Lokalnego Rosyjskiego Kościoła Prawosławnego w 1971. Rok później nadana została mu godność metropolity. W 1976 nagrodzony prawem noszenia dwóch panagii. Od 11 czerwca 1977 do przejścia w stan spoczynku był metropolitą krutickim i kołomieńskim, ordynariuszem eparchii moskiewskiej obwodowej, której podlegały parafie i klasztory prawosławne w obwodzie moskiewskim, poza Moskwą.
Działalność na arenie międzykościelnej.
Uczestniczył w czterech kolejnych Zgromadzenia Ogólnych Światowej Rady Kościołów między rokiem 1961 a 1983. 
30 maja 1972 został przewodniczącym Wydziału Zewnętrznych Stosunków Cerkiewnych. Objęcie przez niego tej funkcji było związane z rezygnacją z jej piastowania przez metropolitę leningradzkiego i nowogrodzkiego Nikodema. Arcybiskup Juwenaliusz był jednym z jego najbliższych współpracowników i po objęciu kierownictwa w Wydziale prowadził jego działalność w duchu wyznaczonym przez Nikodema, który do swojej śmierci w 1978 zachowywał znaczące wpływy w strukturze. W ramach swoich obowiązków Juwenaliusz odbywał liczne podróże zagraniczne, w czasie których twierdził, iż w Związku Radzieckim nie mają miejsca prześladowania chrześcijan. W analogicznym duchu wypowiadał się na posiedzeniach Światowej Rady Kościołów, podobnie jak jego poprzednik blokując razem z innymi delegatami radzieckimi wydawanie rezolucji odnoszących się do represji radzieckich wymierzonych w Rosyjski Kościół Prawosławny. Przyznając, iż w ZSRR miały miejsce przypadki represji wymierzonych w Cerkiew, twierdził, iż ich przyczyną było antyradzieckie nastawienie części duchowieństwa, nie zaś walka z religią sama w sobie. W niektórych aktach KGB ujawnionych czasowo po upadku ZSRR Juwenaliusz (Pojarkow) występuje po 1978 jako agent ADAMANT. 
Równocześnie metropolita Juwenaliusz w zdecydowany sposób przeciwstawiał się zamykaniu cerkwi w kierowanych przez siebie eparchiach. W 1981 metropolita Juwenaliusz odszedł z Wydziału Stosunków Zewnętrznych w związku ze swoimi problemami zdrowotnymi, prawdopodobnie również z powodu braku spodziewanych osiągnięć w pracy. Hierarcha nie wykazywał się bowiem energią swojego poprzednika w pracy w Wydziale i nie potrafił, podobnie jak on, uzyskiwać od władz radzieckich pewnych ustępstw w polityce wewnętrznej wobec Kościoła w zamian za proradzieckie wystąpienia na arenie międzynarodowej. W okresie zarządzania Wydziałem przez Juwenaliusza praktycznej likwidacji uległ m.in. zainicjowany przez Nikodema (Rotowa) program międzynarodowych wymian studentów, umożliwiających rosyjskich duchownym naukę na wydziałach uczelni teologicznych w Watykanie i w Ratyzbonie. 
Także po odejściu z Wydziału Stosunków Zewnętrznych wielokrotnie reprezentował Patriarchat Moskiewski w czasie oficjalnych wizyt w innych autokefalicznych Kościołach prawosławnych.
Działalność po upadku ZSRR.
Od 1988 do 2011 kierował komisją ds. kanonizacji przy Synodzie Rosyjskiego Kościoła Prawosławnego.
W 2010, w związku z ukończeniem 75. roku życia, zgodnie z regulaminem wewnętrznym Rosyjskim Kościoła Prawosławnego złożył prośbę o przeniesienie w stan spoczynku. Święty Synod Kościoła pozostawił go jednak na katedrze.
12 stycznia 2013 przewodniczył pierwszej od czasu reformy cerkiewnej patriarchy Nikona Świętej Liturgii odprawionej na Kremlu moskiewskim według tradycyjnych ruskich obrzędów liturgicznych.
13 kwietnia 2021 r. Święty Synod Rosyjskiego Kościoła prawosławnego dokonał reorganizacji eparchii moskiewskiej obwodowej, dzieląc ją na pięć mniejszych eparchii podlegających metropolii moskiewskiej (w granicach dotychczasowej eparchii moskiewskiej obwodowej). Metropolita Juwenaliusz zachował dotychczasowy tytuł i został ordynariuszem eparchii kołomieńskiej, z prawami wykonywania obowiązków zwierzchnika całej metropolii moskiewskiej, na czele której oficjalnie stanął patriarcha moskiewski i całej Rusi. Następnego dnia metropolita Juwenaliusz złożył na ręce patriarchy prośbę o przeniesienie w stan spoczynku, która została przyjęta. Na miejsce pobytu hierarchy wyznaczono Moskwę.

</doc>
<doc id="1800712" url="https://pl.wikipedia.org/wiki?curid=1800712" title="Długie pożegnanie (film)">
Długie pożegnanie (film)

Długie pożegnanie – amerykański kryminał neo-noir z 1973 roku, na podstawie powieści Raymonda Chandlera z 1953 roku, pod tym samym tytułem. Akcja została przeniesiona w lata 70. XX wieku, a scenariusz nie jest wierną adaptacją.
Opis fabuły.
Los Angeles, lata 70. Terry Lennox pojawia się w mieszkaniu swojego przyjaciela Philipa Marlowe'a. Prosi go o pomoc w sprawie dotarcia do Meksyku. Następnego dnia detektyw zostaje przesłuchany przez policję. Okazuje się, że Lennox zabił swoją żonę. Po trzech dniach Marlowe wychodzi z aresztu, a z Meksyku są wysłane papiery o samobójstwie Lennoxa. Wtedy detektyw wszczyna śledztwo. Sprawa nie jest taka prosta, jak się wydaje. W grę wchodzą niemałe pieniądze.

</doc>
<doc id="1800713" url="https://pl.wikipedia.org/wiki?curid=1800713" title="Włodzimierz Całka">
Włodzimierz Całka

Włodzimierz Janusz Całka (ur. 9 lutego 1954, zm. 6 czerwca 2014) – polski samorządowiec, burmistrz Bemowa w latach 2002–2006.
Życiorys.
Ukończył studia na Wydziale Prawa i Administracji Uniwersytetu Warszawskiego, studiował również podyplomowo zarządzanie zasobami ludzkimi w Wyższej Szkole Przedsiębiorczości i Zarządzania im. Leona Koźmińskiego.
W 1983 objął funkcję przewodniczącego rady osiedla Bemowo IV Spółdzielni Mieszkaniowej „Wola”, następnie był członkiem jej Rady Nadzorczej. W 1994 po raz pierwszy wybrany w skład Rady Gminy Bemowo z listy Sojuszu Lewicy Demokratycznej, reelekcję uzyskał w 1998. W latach 1998–2002 pełnił obowiązki wiceburmistrza koalicji SLD–Unia Wolności, a w 2002 objął funkcję burmistrza dzielnicy Warszawa Bemowo, którą sprawował do 2006. W 2006 założył Warszawskie Porozumienie Samorządowe „Nasze Miasto”, które wystawiło swoje listy w wyborach do Rady Dzielnicy Bemowo i Rady Warszawy. Kandydował w wyborach na prezydenta Warszawy, uzyskując w I turze 0,62% głosów. W wyborach w 2010 uzyskał reelekcję na radnego dzielnicy Bemowo z listy Wspólnoty Samorządowej „Nasze Miasto”.
Od 2000 był członkiem SLD, jednak po incydencie z 2001, gdy policja zatrzymała go podczas jazdy pod wpływem alkoholu, zrezygnował z członkostwa. Później należał do Stronnictwa Demokratycznego, był członkiem zarządu głównego tej partii.
Był laureatem Warszawskiej Nagrody Samorządowej (2004).
Zmarł po długiej chorobie nowotworowej. Pochowany został na Cmentarzu Wojskowym na Powązkach w Warszawie (kwatera 14C-8-6).

</doc>
<doc id="1800723" url="https://pl.wikipedia.org/wiki?curid=1800723" title="Alan Watts">
Alan Watts

Alan Wilson Watts (ur. 6 stycznia 1915, zm. 16 listopada 1973) – brytyjski filozof, pisarz, mówca. Znany ze swych badań porównawczych religii, tłumacz i popularyzator filozofii Wschodu na Zachodzie.
Jest autorem ponad 25 książek i licznych artykułów dotyczących tożsamości osobistej, natury rzeczywistości, wyższej świadomości, sensu życia, pojęć i obrazów Boga, niematerialnego wymiaru szczęścia. Jego książki dotyczą własnych doświadczeń w studiowaniu wschodniej i zachodniej religii i filozofii.
Dzieciństwo.
Watts urodził się w rodzinie należącej do klasy średniej w ówczesnej wsi Chislehurst w Anglii w 1915 roku, na Holbrook Lane 3 (obecnie 5). Jego ojciec był reprezentantem londyńskiego biura firmy Michelin, matka gospodynią domową. Z powodu skromnych środków finansowych rodzice Wattsa zdecydowali się żyć w środowisku wiejskim, gdzie ich jedyny syn, Alan, dorastał, poznając otaczającą przyrodę.
Na jego zainteresowania „rzeczami ponadnaturalnymi” wpłynęły prawdopodobnie tradycje religijne ze strony rodziny matki (jej ojciec był anglikańskim misjonarzem) oraz lektura książek o tajemniczym Dalekim Wschodzie.
Watts pisał później o swego rodzaju mistycznej wizji, której jako dziecko doznał podczas gorączki. W tym czasie był pod wpływem malarstwa Dalekiego Wschodu, którego źródłem stały się pejzaże i gobeliny podarowane jego matce przez anglikańskich misjonarzy powracających z Chin. Kilka chińskich obrazów Watts zobaczył w Anglii i, jak napisał w autobiografii, był „zafascynowany estetyką klarowności, przejrzystości i przestrzeni niektórych obrazów w sztuce chińskiej i japońskiej. Sprawiały wrażenie, że płyną...”. Te dzieła sztuki podkreślały stosunek człowieka uczestniczącego w przyrodzie – temat, który towarzyszył mu przez całe życie.
Buddyzm.
We własnych oczach Watts miał bogatą wyobraźnię oraz był uparty i rozmowny. Jako dziecko został wysłany do szkoły z internatem, która obejmowała zarówno naukę świecką, jak i religijną. W wieku nastoletnim wakacje spędzał często we Francji w towarzystwie Francisa Croshawa, bogatego epikurejczyka interesującego się zarówno buddyzmem, jak i mało znanymi aspektami kultury europejskiej. Niedługo potem Watts poczuł, że zmuszony jest wybrać pomiędzy chrześcijaństwem anglikańskim, wiarą, w której się wychował, a buddyzmem, o którym czytał w różnych bibliotekach. Wybrał buddyzm i stał się członkiem ustanowionej przez teozofów loży buddyjskiej w Londynie, której przewodniczył ówcześnie adwokat Christmas Humphreys. Watts został sekretarzem organizacji w 1931, mając 16 lat. W ciągu tych lat młody Watts zbadał kilka stylów medytacji.
Wykształcenie.
Watts uczęszczał do King’s School w Canterbury. Gdy ukończył szkołę średnią, Watts podjął pracę w drukarni, a później w banku. Spędzał swój wolny czas w Loży buddyjskiej, a także pod opieką „guru Rascal” o imieniu Dimitrij Mitrinović (Mitrinović sam był pod wpływem Piotra Uspienskiego, Georgija Gurdżijewa i zróżnicowanej szkoły psychoanalizy Freuda, Junga i Adlera). Watts również czytywał różne książki dotyczące filozofii, historii, psychologii, psychiatrii i mądrości Wschodu.
Wpływy pierwszej publikacji.
Pobyt w Londynie zapewnił mu znaczną liczbę możliwości rozwoju osobistego. Poprzez Humphreysa poznał autorów książek o duchowości (np. Mikołaj Roerich, dr Sarvaepalli Radhakrishnan) i znanych teozofów, jak Alice Bailey. W 1936 roku, w wieku 21 lat, wziął udział w Światowym Kongresie Wiary na Uniwersytecie Londyńskim, tam usłyszał też o Daisetz Teitaro Suzuki, by potem spotkać tego cenionego znawcę buddyzmu zen. Oprócz tych rozmów i spotkań osobistych, pochłonięty był analizowaniem dostępnej literatury naukowej, podstawowych pojęć i terminologii głównych filozofii Indii i Azji Wschodniej. W 1936 roku Watts opublikował pierwszą książkę, "Duch zen". Później przyznał się, że sugerował się w niej w dużej mierze pismami Suzuki.
W 1938 roku ożenił się z Eleanor Everett, której matka, Ruth Fuller Everett, była związana z tradycyjnym kręgiem zen w Nowym Jorku. W roku 1939 Watts wraz z żoną przeprowadził się do Stanów Zjednoczonych. Kilka lat później Ruth Fuller wyszła za mistrza zen ("rōshi"), Sokei-Sasaki, niejako mentora Alana Wattsa, który jednak nie zdecydował się odbyć formalnego szkolenia pod jego okiem.
Z późniejszych dzieł Wattsa wynika, że w tym okresie doznał on kolejnego doświadczenia mistycznego podczas spaceru z żoną.
Kapłaństwo.
Watts nie ukończył formalnego wykształcenia zen w Nowym Jorku, ponieważ nie odpowiadały mu metody nauczyciela. Mimo że nie został wyświęcony na mnicha zen, czuł potrzebę znalezienia ujścia dla swoich zawodowych filozoficznych skłonności. Poszedł do anglikańskiej (biskupiej) szkoły w Seminarium Duchownym w Evanston (Illinois), gdzie studiował pisma chrześcijańskie, teologię i historię Kościoła. Starał się wypracować połączenie współczesnego kultu i mistycyzmu chrześcijańskiego oraz filozofii Azji. Watts otrzymał tytuł magistra teologii w odpowiedzi na tezę, którą opublikował w popularnej pozycji pod tytułem „Behold the spirit”. Otrzymał honorowy tytuł doktora teologii na uniwersytecie w Vermont za swoje prace z teologii komparatywnej. Watts nie ukrywał swojej niechęci do różnych aspektów religii, surowości, pogrążenia w poczuciu winy, czy agresywnego prozelityzmu – niezależnie od tego czy dotyczyły judaizmu, chrześcijaństwa, hinduizmu, czy buddyzmu.
Przyjął święcenia kapłańskie w roku 1945, mając 30 lat, jednak zrezygnował z posługi w roku 1950. Przyczynił się do tego romans, po którym żona Wattsa wniosła o stwierdzenie nieważności małżeństwa. W Nowy Rok poznał Josepha Campbella, jego żonę Jean Erdman i Johna Cage’a.
Wiosną 1951 roku Watts przeniósł się do Kalifornii, gdzie dołączył do wydziału Amerykańskiej Akademii Studiów Azjatyckich w San Francisco. Wykładał tam obok Saburō Hasegawy, Fryderyka Spiegelberga, Haridasa Chaudhuriego, lama Tokwan Tada i różnych ekspertów oraz profesorów wizytujących. Zwłaszcza od Hasegawy uczył się japońskich zwyczajów, sztuki, prymitywizmu i postrzegania natury.
Watts studiował także pismo chińskie i uprawiał chińską kaligrafię wraz z Hasegawą. Specjalizował się w buddyzmie zen, jednak interesował się również wedantą, fizyką kwantową, cybernetyką, semantyką, filozofią procesu, historią naturalną i antropologią seksualności.
Lata późniejsze.
W połowie lat 50., po kilku latach spędzonych na Akademii, opuścił wydział, żeby rozpocząć niezależną karierę. W 1953 roku zaczął prowadzić cotygodniowy program radiowy w Radio Pacifica w Berkeley, który prowadził do śmierci w 1973 roku. Podobnie jak inni dziennikarze był wolontariuszem w sponsorowanej przez słuchaczy stacji. Zdobyła ona dużą popularność w San Francisco Bay Area. Audycje te były później realizowane przez dodatkowe stacje Pacifica, a także retransmitowane wiele razy w ciągu dekady po jego śmierci. Oryginalne taśmy są w posiadaniu Pacifica Radio Archives.
W roku 1957, kiedy miał 42 lata, opublikowana została jedna z najbardziej znanych książek pisarza, "Droga Zen", która koncentrowała się na filozoficznych eksplikacjach i historii. Ponadto w oparciu o styl życia i filozoficzne tło zen, w Indiach i Chinach, Watts przedstawił pomysły zaczerpnięte z semantyki ogólnej (bezpośrednio z pism Alfreda Korzybskiego, a także od Norberta Wienera, pioniera niedawno opublikowanych prac nad cybernetyką). Watts przedstawił analogie pomiędzy cybernetycznymi zasadami a praktyką zen. Książka sprzedawała się dobrze, w końcu stała się klasyką gatunku i pomogła poszerzyć zainteresowanie filozofią zen.
W tym czasie był w trasie w Europie razem z ojcem, gdzie spotkał znanego psychiatrę Carla Junga. Kiedy odnosił się do współczesnej psychologii, zbliżał się bardziej do Junga czy Abrahama Maslowa, niż do Freuda.
Eksperymenty.
Po powrocie do Stanów Zjednoczonych podejmował próby przeżycia doznań psychodelicznych, początkowo dzięki podanej mu przez dr Oscara Janigera meskalinie. Kilka razy próbował LSD z różnymi zespołami badawczymi, prowadzonymi przez dr Keith Ditman, Sterling Bunnell, Michaela Agrona. Próbował również marihuany i stwierdził, że jest ona interesującym i użytecznym środkiem psychoaktywnym, który wywołuje wrażenie spowolnienia czasu. Swoje wrażenia z zażywania narkotyków opublikował w latach 60. Jego komentarz na temat zażywania środków psychodelicznych brzmiał: „Kiedy już otrzymasz wiadomość, odłóż słuchawkę. Prostym jest, że substancje psychoaktywne odgrywają rolę instrumentu, jak mikroskop, teleskop czy telefon. Biolog nie siedzi nieskończenie z okiem przyklejonym do mikroskopu, lecz patrzy chwilowo przez okular, by następnie pracować nad tym, co zobaczył”.
Przez pewien czas Watts wolał posługiwać się językiem współczesnej nauki i psychologii ("Psychoterapia Wschodu i Zachodu" jest dobrym przykładem) i szukał związku pomiędzy przeżyciami mistycznymi a teorią wszechświata materialnego proponowaną przez współczesnych mu fizyków. Później utożsamiał mistykę z doświadczeniami świadomości ekologicznej i zwykle wybierał podejście, które najlepiej nadawało się do szerszej publiczności.
Zwolennicy i krytycy.
Poszukiwania i nauczanie Wattsa przyniosło mu kontakt z wieloma intelektualistami, artystami i amerykańskimi nauczycielami w Ruchu Potencjału Człowieka. Jego przyjaźń z poetą Garym Snyderem kultywowała sympatie dla Ruchu Ekologicznego, dla którego Watts dał filozoficzne wsparcie.
Choć nie był na długo związany z żadną instytucją akademicką, korzystał przez kilka lat ze stypendium na Uniwersytecie Harvarda. Wygłaszał wykłady na wielu uczelniach. Jego wykłady i książki wywarły dalekosiężny wpływ na amerykańską inteligencję lat 1950–1970, jednak Watts był często postrzegany jako outsider w środowisku akademickim. Podczas ostrej wymiany zdań w czasie swego wykładu na Uniwersytecie Kalifornijskim w Santa Cruz w 1970 roku Watts stwierdził, że nie jest filozofem akademickim, a raczej „artystą-filozofem”.
Watts był krytykowany przez buddystów, takich jak rōshi Philip Kapleau, John Daido Loori i Daisetz Teitaro Suzuki za rzekomo błędną wykładnię kilku kluczowych pojęć buddyzmu zen. Krytykowany był m.in. za przekonanie, że zazen nie oznacza siedzenia w ściśle określonej pozycji, a raczej wyćwiczony stan umysłu, który można osiągnąć w dowolnej sytuacji. Kapleau napisał, że Watts odrzucił zazen na podstawie połowy kōanu. W odniesieniu do wyżej wymienionego kōanu Robert Aitken oznajmił, iż Suzuki powiedział mu: „Z przykrością stwierdzam, że Pan Watts nie rozumie tej historii”. W tłumaczeniu Loori’ego z Shōbōgenzō, autor wspomina o tym i sugeruje, że zen w swej istocie polega na zazen, i nie można pojąć go bez praktyki.
Estetyka stosowana.
Watts nawiązywał często do grupy sąsiadów z Druid Heights (koło Mill Valley, stan Kalifornia), którzy starali się za pomocą architektury, ogrodnictwa i stolarstwa stworzyć dla siebie piękne i wygodne życie. Druid Heights zostało założone przez pisarkę Elsę Gidlow, której Watts zadedykował autobiografię.
Watts pragnął zmniejszyć alienację, doświadczenie towarzyszące według niego człowiekowi Zachodu, oraz (podobnie jak jego rodak i przyjaciel, Aldous Huxley), łagodzić krzywdy powstałe z powodu odcięcia się człowieka od przyrody. Czuł, że może dzięki temu choć trochę ulepszyć świat. Opracował również pomysły na szersze wykorzystanie estetyki w amerykańskim stylu życia (np.: lepsza architektura, więcej sztuki, więcej wyrafinowanej kuchni). W autobiografii "In My Own Way" pisał: „odnowa kultury może mieć miejsce, gdy mieszają się kultury wysoce zróżnicowane”.
Późna działalność.
W pismach z lat 50. wyrażał podziw dla praktyczności chan (zen) na Dalekim Wschodzie, gdyż wspomagał rozwój rolnictwa, architektury, budownictwa, medycyny ludowej, sztuki i administracji wśród mnichów żyjących w klasztorach swoich szkół.
W wieku dojrzałym Watts przedstawiał się jako „buddysta zen”, jak pisał w swojej ostatniej książce: "Tao: The watercourse way". Interesował się wychowaniem dzieci, sztuką, kuchnią, edukacją, prawem, architekturą, seksualnością i możliwościami wykorzystania technologii.
Na poziomie indywidualnym, Watts starał się rozwiązać kwestię swojego odejścia od instytucji małżeństwa i wartości społeczeństwa amerykańskiego.
W kwestiach społecznych, Watts zauważał konieczność osiągnięcia pokoju międzynarodowego, tolerancji i zrozumienia pomiędzy różnymi kulturami. Poruszał również problematykę ekologiczną, na przykład na początku 1960 roku pisał: „Czy przetapianie lub spalanie może zlikwidować stale rosnące góry śmieci, tym bardziej że to, co wytwarzamy i produkujemy, zaczyna przypominać śmieci, zanim jeszcze wyrzucimy je w błoto?”. Obawy te zostały później wyrażone w programie telewizyjnym w National Education Television nakręconym w jego posiadłości górskiej w 1971 roku, w którym stwierdził, że świadome koncentrowanie uwagi na pojedynczym zjawisku nie nadaje się do interakcji ze skomplikowanym światem.
Stanowisko polityczne.
W swoich pismach nawiązywał do tego, że przeszedł od republikańskiego konserwatyzmu do bardziej liberalnej perspektywy prawnej i politycznej. Jednak nie ufał zarówno politycznej lewicy, jak i prawicy, więc znalazł inspirację w chińskiej księdze Zhuangzi. Nie opowiadało mu wiele aspektów powszechnie pojmowanej idei postępu. Wolał swojskie, częściowo izolowane enklawy społeczne obszarów wiejskich, jak również wierzył w tolerancję dla mniejszości seksualnych, wyrzutków społecznych i ekscentrycznych artystów. Watts potępiał urbanizację terenów wiejskich i towarzyszący jej styl życia.
W jednym z wykładów, który Watts zatytułował "The End to the Put-Down of Man", filozof przedstawił pozytywny wizerunek zarówno przyrody, jak i człowieka, pozytywnie opisywał różne etapy rozwoju jednostki (w tym młodzieńczych lat), potępiał nadmierny cynizm i rywalizację, wychwalał inteligencję, kreatywność, dobrą architekturę i żywność.
Tożsamość społeczna i duchowa.
Watts uważał, że moralność absolutna nie ma nic wspólnego z podstawową realizacją głębokiego duchowego spełnienia. Opowiadał się za etyką ogólnospołeczną zamiast osobistą. W swoich pismach był coraz bardziej zaniepokojony stosunkiem człowieka do natury oraz rządu do obywateli. Pisał z uznaniem o rasowym i kulturowym zróżnicowaniu krajobrazu społecznego. Często mówił, że chce przerzucić most między starym i współczesnym, między Wschodem a Zachodem, między kulturą a naturą.
Został profesorem i dziekanem Amerykańskiej Akademii Studiów Azjatyckich w San Francisco, prowadził telewizyjny serial „Mądrość Wschodu i Nowoczesne Życie” dla Narodowej Telewizji Edukacyjnej oraz pracował jako konsultant wizytujący w instytucjach psychiatrycznych i szpitalach. W połowie lat 60. dużo podróżował ze swymi studentami po Japonii, odwiedził także Birmę, Cejlon i Indie. Studiował również niektóre układy z tradycyjnej chińskiej sztuki walki taijiquan z kolegą z Azji Chung-Liang Al Huangiem.
Wizja świata.
W wielu późniejszych publikacjach, zwłaszcza w "Beyond Theology" i książce "Taboo Against Knowing Who You Are", Watts przedstawiał wizję świata czerpiącą z hinduizmu, filozofii Chin, panteizmu i nauki współczesnej. Zakłada ona, że wszechświat polega na zabawie w chowanego kosmicznej jaźni, która ukrywa się przed samą sobą (Maja) poprzez stawanie się wszystkimi żywymi i nieożywionymi rzeczami we wszechświecie i zapomina kim naprawdę jest. W rezultacie wszyscy jesteśmy ową maskującą się jaźnią. Zgodnie z tą wizją, twierdzi Watts, nasza koncepcja człowieka jako „ego w torbie skóry” jest mitem, jako że podmioty, które nazywamy odrębnymi, w rzeczywistości są jedynie częściami czy aspektami całości.
Życie rodzinne.
Alan Watts był trzykrotnie żonaty i miał siedmioro dzieci: pięć córek i dwóch synów.
Watts poznał przyszłą pierwszą żonę, Eleanor Everett, kiedy jej matka, Ruth Fuller Everett, sprowadziła ją do Londynu na naukę gry na fortepianie. Spotkał ją w loży buddyjskiej w 1936 roku, zaręczyli się rok później i pobrali w kwietniu 1938 roku. W listopadzie 1938 urodziła się im pierwsza córka, Joan, a druga, Anne – w 1943 roku. Związek z Eleanor zakończył się jedenaście lat później, ale Watts kontynuował korespondencję z byłą teściową.
W 1950 roku poślubił Dorothy DeWitt i na początku roku 1951 przeprowadził się do San Francisco, aby nauczać. Urodziło im się pięcioro dzieci: Tia, Mark, Richard, Lila oraz Diane. W czasie gdy wykładał w Nowym Jorku, Watts poznał Mary Jane Yates King. Watts rozwiódł się z DeWitt i w 1964 roku wziął ślub z King. Żyli na łodzi w Sausalito w Kalifornii oraz w domu w Druid Heights na zboczu Mount Tamalpais w pobliżu San Francisco.
Śmierć.
Obciążony obowiązkami społecznymi i finansowymi, Watts był uzależniony od alkoholu, co prawdopodobnie skróciło czas trwania jego życia. W październiku 1973 wrócił z wyczerpującej trasy po Europie, a 16 listopada 1973 roku, w wieku 58 lat, zmarł we śnie w swoim domu na Mount Tamalpais z powodu niewydolności serca.
Książki.
Audio, video, teksty.
Nagrania wykładów z dużych uniwersytetów i wielu seminariów
Inne książki.
Monica Furlong "Genuine Fake: a Biography of Alan Watts" (Heinemann, 1986)

</doc>
<doc id="1800725" url="https://pl.wikipedia.org/wiki?curid=1800725" title="Dobranoc, mamusiu">
Dobranoc, mamusiu

Dobranoc, mamusiu – amerykański dramat psychologiczny z 1986 roku na podstawie sztuki Marshy Norman.
Fabuła.
Jessie Cates jest kobietą w średnim wieku, cierpi na epilepsję, co uniemożliwia jej podjęcie pracy. Choruje też na agorafobię i z tego powodu nie opuszcza domu. Mieszka z matką, jej małżeństwo się rozpadło, a syn-narkoman jest w ciągłym konflikcie z prawem. Jessie nie radzi sobie z codziennością i nie widzi sensu swojego życia. Wieczorem, przed pójściem spać, z dziwnym spokojem informuje matkę, że popełni samobójstwo nim nastanie ranek...
Nagrody i nominacje.
Złote Globy 1986
37. MFF w Berlinie

</doc>
<doc id="1800728" url="https://pl.wikipedia.org/wiki?curid=1800728" title="Magdalena (film 1971)">
Magdalena (film 1971)

Magdalena (tytuł oryg. Maddalena) – włosko-jugosłowiański dramat z 1971 roku. Autorem scenariusza i reżyserem jest Jerzy Kawalerowicz.
Opis fabuły.
Historia młodej kobiety, poszukującej desperacko prawdziwej miłości oraz pragnącego jej katolickiego księdza, który wątpi w to, iż poradzi sobie z własnym celibatem.

</doc>
<doc id="1800729" url="https://pl.wikipedia.org/wiki?curid=1800729" title="Maddalena (film)">
Maddalena (film)



</doc>
<doc id="1800731" url="https://pl.wikipedia.org/wiki?curid=1800731" title="Merida (producent rowerów)">
Merida (producent rowerów)

Merida Industry Co., Ltd (MIC) – firma projektująca, budująca i sprzedająca rowery, założona na Tajwanie 29 września 1972 roku przez Ike DH Tsenga. Centrum Badawczo-Rozwojowe firmy znajduje się w Niemczech. Nazwa Me-Ri-Da składa się z trzech chińskich sylab: „Me” oznacza piękny, „Ri” wygodę, a „Da” płynność i mobilność.
Historia.
Na początku Merida produkowała rowery przeznaczone na rynek japoński. W następnych latach rozszerzyła zasięg na Stany Zjednoczone, a w 1986 roku rozpoczęła ekspansję w Europie (w Niemczech). 
W 1985 roku Merida rozpoczęła badania nad stosowaniem aluminium w produkcji ram rowerowych. 
W 1992 roku firma wprowadziła do produkcji ramy z włókien węglowych. 
W 2001 Merida wykupiła 49% udziałów Specialized.
30 stycznia 2012 w wieku 81 lat zmarł założyciel firmy Merida, Ike DH Tseng. Po jego śmierci prezesem został jego syn Michael Tseng.
W 2019 była wyceniona na 354 miliony dolarów, co dawało jej 11 miejsce wśród wszystkich tajwańskich firm.
Sponsorowanie.
W zespołach kolarskich sponsorowanych przez Meridę jeżdżą między innymi Gunn-Rita Dahle Flesjå, Andreas Mayr, Moritz Milatz, Holly Harris, Isabella Flint, Tasman Nankervis.

</doc>
<doc id="1800734" url="https://pl.wikipedia.org/wiki?curid=1800734" title="Stradivarius (film)">
Stradivarius (film)

Stradivarius – włosko-francuski film biograficzny z 1989 roku.
Fabuła.
Antonio Stradivari pierwszy raz usłyszał skrzypce jako dziecko. Zafascynowany tym instrumentem, zbudował własny, czym zaimponował Nicoli Amatiemu – lutnikowi z Cremony. Antonio rozpoczął praktykę u niego, gdzie doskonalił swoje umiejętności. Jednocześnie podkochiwał się we Francesce, która została jego żoną.

</doc>
<doc id="1800739" url="https://pl.wikipedia.org/wiki?curid=1800739" title="Elżbieta Regulska-Chlebowska">
Elżbieta Regulska-Chlebowska

Elżbieta Regulska-Chlebowska (ur. 16 marca 1955 w Marianowie) – polska etnografka, działaczka opozycji w PRL, redaktorka, tłumaczka literatury angielskiej.
Edukacja.
Ukończyła III Liceum Ogólnokształcące im. Marynarki Wojennej RP w Gdyni w 1972 roku, a następnie – z wyróżnieniem – etnografię na Uniwersytecie Warszawskim w 1977 roku. W czasie studiów otrzymywała specjalną premię naukową im. Stanisława Herbsta przyznaną przez Wydział I Nauk Społecznych PAN (1975–1976). Jej praca magisterska, napisana pod kierunkiem Anny Kutrzeby-Pojnarowej, dotyczyła antagonizmów etnicznych i asymilacji na przykładzie grupy łemkowskiej na terenie Dukielszczyzny. Rozpoczęła pisanie pracy doktorskiej o elementach romantycznych w twórczości ludowej. W latach 90. ukończyła podyplomowe studia zarządzania zasobami ludzkimi w organizacji. W 2003 roku ukończyła podyplomowe studia z edytorstwa współczesnego na Uniwersytecie Kardynała Stefana Wyszyńskiego w Warszawie.
Praca.
Po usunięciu ze studiów doktoranckich – ze względu na swoje zaangażowanie w działalności niezależnej – nie mogła znaleźć pracy. Przez parę lat pracowała w reaktywowanej Wolnej Wszechnicy Polskiej, będąc kierowniczką sekretariatu jego Collegium (1978–1980). Po „zrehabilitowaniu” przez tzw. komisję Szaniawskiego pracowała do 1988 roku na Uniwersytecie Warszawskim, będąc nauczycielką akademickią w Katedrze Etnologii i Antropologii Kulturowej tej uczelni. W latach 1986–1988 była stypendystką fundacji "Barbara Piasecka-Johnson Foundation" i "visiting fellow" w Russian Research Center na Uniwersytecie Harvarda w Stanach Zjednoczonych. W 1989 roku pracowała jako redaktor „Gazety International”, anglojęzycznego dodatku do „Gazety Wyborczej”. Po 1989 roku była dyrektorem ds. kadr, wiceprezesem zarządu, a później członkiem rad nadzorczych w firmach „Grupy TCH”. Po 2000 roku poświęciła się tłumaczeniom literatury angielskiej oraz redagowaniu wydawnictw.
Działalność opozycyjna w PRL.
W 1976 roku zaangażowała się w zbiórkę pieniędzy dla represjonowanych w Czerwcu. W grudniu – dzięki kontaktom Barbary Kunickiej – nawiązała współpracę z działaczami KOR
W latach 1977–1981 była współpracowniczką KOR, KSS „KOR” i Nowej. Organizowała i uczestniczyła w redagowaniu, druku i dystrybucji wydawnictw niezależnych:
Została internowana 13 grudnia 1981 roku po wybuchu stanu wojennego. Przetrzymywana początkowo w areszcie śledczym dla kobiet na Olszynce Grochowskiej, później w obozie dla internowanych w Gołdapi. Zwolniona (po pobycie w szpitalu) w kwietniu 1982 roku. Od tego momentu do 1984 roku (urodzenia pierwszego dziecka) członkini redakcji Tygodnika Mazowsze.
Życie prywatne.
Elżbieta Regulska jest córką Walentego Regulskiego i Teresy z Grześkowiaków (1931–1967) oraz żoną Tomasza Chlebowskiego i matką 4 ich córek: Anny (ur. 1984), Joanny (ur. 1985), Marianny (ur. 1990) i Zofii (ur. 1998). Mieszka w Warszawie.

</doc>
<doc id="1800741" url="https://pl.wikipedia.org/wiki?curid=1800741" title="Feng Yuxiang">
Feng Yuxiang

Feng Yuxiang (wym. []; ur. 6 listopada 1882, zm. 1 września 1948), zwany "chrześcijańskim generałem" (ang. "Christian Warlord") – chiński dowódca wojskowy z okresu ery militarystów.
Podobnie jak wielu późniejszych militarystów zaczynał karierę w cesarskiej armii Beiyang. W 1913 roku otrzymał stopień oficerski, a rok później przeszedł na chrześcijaństwo (metodyzm).
Kariera Feng Yuxianga rozpoczęła się w 1916 roku, kiedy armia zbuntowała się przeciwko prezydentowi Yuan Shikaiowi i jego planom restauracji monarchii z sobą jako cesarzem. Feng dowodzący wówczas stacjonującą w Syczuanie 16 Mieszaną Brygadą przeszedł na stronę buntowników. W 1918 roku założył własną Armię Narodową ("Guominjun"). Na kontrolowanych przez siebie terenach zakazał prostytucji, hazardu i handlu opium. Swoim podwładnym nakazywał uczyć się protestanckich psalmów i chrzcił ich zbiorowo strażacką sikawką; jednocześnie był uwielbiany przez żołnierzy za przyjacielski do nich stosunek i ostentacyjne noszenie munduru szeregowca. Feng w przeciwieństwie do innych militarystów cieszył się także dużą sympatią zagranicy, głównie ZSRR. Początkowo pozostawał w sojuszu z Wu Peifu, którego zdradził 24 października 1924 roku podczas wojny z Zhang Zuolinem. Feng wkroczył wówczas do Pekinu, obalił prezydenta Cao Kuna i wypędził z Zakazanego Miasta cesarza Puyi. Feng był głównym inicjatorem porozumienia między Duan Qirui a kantońskim rządem Sun Jat-sena; sam zainstalował wówczas w swojej Armii Narodowej kuomintangowski aparat polityczny. 
Koniec dobrej passy Fenga nastąpił wraz z ogłoszeniem przez Kuomintang i komunistów ekspedycji północnej przeciwko rządzącym na północy Chin militarystom. Obawiający się sympatyzującego z Kuomintangiem Fenga Wu Peifu i Zhang Zuolin na przełomie 1925 i 1926 roku rozbili jego armię; Feng uciekł wówczas do Moskwy. Do Chin powrócił w sierpniu 1926 roku, przywożąc ze sobą 4,5 miliona rubli pomocy i radzieckich ekspertów wojskowych. Dzięki otrzymanej przez Fenga pomocy radzieckiej Armia Narodowo-Rewolucyjna wyparła militarystów z prowincji Shanxi i doszła do Henanu. W 1927 roku podczas walki frakcyjnej w Kuomintangu i rozłamu między nacjonalistami i komunistami Feng opowiedział się po stronie Czang Kaj-szeka i doprowadził do rozbicia lewicowego skrzydła Kuomintangu. Podczas kolejnego rozłamu w Kuomintangu w 1930 roku opowiedział się jednak przeciwko Czangowi, krytykując jego politykę niewystępowania przeciw japońskiej agresji. Ponownie poparł Kuomintang w 1935 roku; podczas incydentu Xi’an sprzeciwił się uwięzieniu Czanga. W latach 1937-1945 brał udział w wojnie chińsko-japońskiej.
Po zakończeniu II wojny światowej wystąpił przeciwko polityce prowadzonej przez Czang Kaj-szeka. W 1948 roku był jednym z założycieli prokomunistycznego i antyczangowskiego Rewolucyjnego Komitetu Chińskiego Kuomintangu. Zginął w pożarze statku na Morzu Czarnym podczas podróży do ZSRR. Podejrzewa się, że mógł to być zamach przeprowadzony przez agentów Kuomintangu.

</doc>
<doc id="1800743" url="https://pl.wikipedia.org/wiki?curid=1800743" title="The Garfield Show">
The Garfield Show

Garfield Show (fr. Garfield &amp; Cie, ang. "The Garfield Show", od 2008) – francuski serial animowany o przygodach pomarańczowego kota o imieniu Garfield, bohatera komiksów Jima Davisa. Produkcja wykonana w całości techniką CGI.
Serial jest emitowany w Polsce od 7 listopada 2009 roku na kanale Boomerang. Od 1 sierpnia 2011 roku serial jest nadawany na kanale Cartoon Network, a od 24 lutego 2014 roku na antenie TV4 i TV6. Od 1 stycznia 2021 roku serial jest emitowany na kanale TVP ABC, a od 4 do 15 stycznia tego samego roku emitowany był również w TVP3.
Wersja polska.
Wersja polska: Studio Genetix Film Factory
Dialogi polskie: Joanna Kuryłko, Dorota Załęska
Tłumaczenie: Arleta Walczak
Reżyseria: Ewa Kania, Beata Kawka, Agnieszka Matysiak
Dźwięk: Ilona Czech-Kłoczewska, Marek Ołdak
Kierownik produkcji: Agnieszka Sokół, Róża Zielińska
Udział wzięli:
oraz
Lektor:
Odcinki.
Premiera w Polsce:

</doc>
<doc id="1800745" url="https://pl.wikipedia.org/wiki?curid=1800745" title="Polonik Monachijski">
Polonik Monachijski

Polonik Monachijski – pismo ukazujące się w Monachium w językach polskim i niemieckim, od 1986 na papierze, później w internecie, deklaruje że jest „niezależnym czasopismem służącym przede wszystkim działaniu na rzecz wzajemnego zrozumienia Niemców i Polaków”. Redaktorem i wydawcą jest dr Jerzy Sonnewend.

</doc>
<doc id="1800746" url="https://pl.wikipedia.org/wiki?curid=1800746" title="Krążek stawowy">
Krążek stawowy

Krążek stawowy, chrząstka śródstawowa (, ) – niestały składnik stawu, zbudowany ze zbitej tkanki łącznej włóknistej lub chrząstki włóknistej. Występuje w niektórych stawach jako element uzupełniający pomiędzy powierzchniami stawowymi, złączony z torebką stawową i dzielący jamę stawową na dwie oddzielne części. Dopasowuje do siebie powierzchnie stawowe, stanowi przesuwalną powierzchnię stawową i łagodzi siłę uderzenia.
U człowieka występuje m.in. w stawie skroniowo-żuchwowym, stawie mostkowo-obojczykowym, a także w stawie barkowo-obojczykowym, w którym jednak często niecałkowicie przedziela jamę stawową a nieraz brak go zupełnie.

</doc>
<doc id="1800747" url="https://pl.wikipedia.org/wiki?curid=1800747" title="Za wcześnie umierać">
Za wcześnie umierać

Za wcześnie umierać – amerykański melodramat z 1991 roku na podstawie powieści Marti Leimbacha.
Fabuła.
Hillary O’Neil jest młodą dziewczyną z ubogiej rodziny. Nie ma wykształcenia ani dobrych manier, rzuciła swojego chłopaka i postanawia się uniezależnić od swojej matki. Odpowiada na ofertę pracy jako prywatna pielęgniarka, choć nie ma żadnego doświadczenia. Autorem ogłoszenia jest 28-letni Victor Geddes, chory na białaczkę, leczony chemioterapią. Ona przeżywa szok, widząc jego cierpienia, ale zostaje. Między nimi zaczyna tworzyć się nić sympatii. Kiedy Hillary dowiaduje się o zakończeniu terapii Victora, wyjeżdża z nim na wieś. Tam rodzi się miłość. Tymczasem stan zdrowia Victora ulega pogorszeniu, choć ukrywa to przed Hilary.
Nagrody i nominacje.
MTV Movie Awards 1992

</doc>
<doc id="1800753" url="https://pl.wikipedia.org/wiki?curid=1800753" title="Anna Apostolakis-Gluzińska">
Anna Apostolakis-Gluzińska



</doc>
<doc id="1800755" url="https://pl.wikipedia.org/wiki?curid=1800755" title="Władcy Jawy">
Władcy Jawy

Władcy Jawy.
Władcy Surabai.
"Władcy (Starej) Surabai"
"Władcy Hino"
"Władcy (Nowej) Surabai"
Władcy Giri.
"Dynastia Wali"
Władcy Cirebonu.
"Dynastia muzułmańska"
Kraton Kasepuhan
Kraton Kanoman
Kraton Kaprabonan
Kraton Kacirebonan
Sułtani Bantamu.
"Dynastia Sunda"
Władcy Mangkunegaranu.
"Dynastia Mangkunegaran"
Władcy Pakualamanu.
"Dynastia Pakualaman"

</doc>
<doc id="1800757" url="https://pl.wikipedia.org/wiki?curid=1800757" title="Licyniusz Krassus Skrybonianus">
Licyniusz Krassus Skrybonianus

Licinius Crassus Scribonianus (zm. 70 n.e.) – polityk rzymski w początku pryncypatu.
Licyniusz Krassus Skrybonianus był trzecim synem Marka Licyniusza Krassusa Frugi konsula w 27 n.e. i Skrybonii. Rodzice Skrybonianusa i jego brat Gnejusz Pompejusz Magnus zostali straceni za cesarza Klaudiusza w 47 n.e.
Za panowania cesarza Nerona przebywał w Rzymie. Zachowała się inskrypcja, mówiąca, że Wespazjan, będąc wtedy jeszcze osobą prywatną, rozstrzygał spór graniczny między Skrybonianusem i jego bratem Pizonem. Drugi brat Skryboniana, Krassus Frugi, został skazany na śmierć przez Nerona w 67 n.e. Trzeci brat, Pizon Licynianus, w 69 n.e. został adoptowany przez cesarza Galbę i wyznaczony na jego następcę. Po pięciu dniach zginął wraz z Galbą, gdy władzę w wyniku spisku przejął Othon. Ciało zostało wydane żonie Weranii i bratu Skrybonianowi.
W 70 n.e. senator i dowódca Marek Antoniusz Prymus pod nieobecność cesarza Wespazjana i Tytusa w Rzymie, zachęcał Skrybonianusa, uważanego za poważnego pretendenta dzięki znakomitemu pochodzeniu i zasługom braci, do objęcia władzy. Skrybonianus jednak z ostrożności wprost odmówił. Nie znamy okoliczności jego śmierci, zginął lub został stracony w 70 n.e.
Być może jego córką była Licynia Kornelia Woluzja Torkwata.

</doc>
<doc id="1800758" url="https://pl.wikipedia.org/wiki?curid=1800758" title="Bitwa pod Hurbami">
Bitwa pod Hurbami

Bitwa pod Hurbami – bitwa stoczona pomiędzy wojskami NKWD a oddziałami Ukraińskiej Powstańczej Armii w dniach od 21–25 kwietnia 1944 roku, w rejonie uroczyska Hurby na południu rejonu zdołbunowskiego.
Po zamachu na generała Nikołaja Watutina w dniu 29 lutego 1944, władze radzieckie wydały rozkaz zniszczenia zgrupowania oddziałów UPA w rejonie lasów hurbiwskich.
W rejonie tym wielkie zgrupowanie UPA (część Grupy UPA–Piwnicz, w tym kurenie „Storczana”, „Mamaja”, „Dyka”, „Doksa”, „Dowbenki”, „Buwałoho”, „Andrija-Szuma”, „Zalizniaka”, jak również oddziały SKW z sąsiednich wsi), liczące ponad 5 tysięcy partyzantów, zostały otoczone 20 kwietnia 1944 przez siły NKWD i Armii Czerwonej (w tym 18 Brygadę Strzelecką NKWD), liczące ponad 30 tysięcy żołnierzy, ze wsparciem lotnictwa i kilkunastu lekkich czołgów.
Oddziały UPA 21 kwietnia okopały się, budując dwie linie obrony. 23 kwietnia rozpoczęły się ataki wojsk NKWD, wszystkie jednak zostały odparte. 24 kwietnia rozpoczął się decydujący atak, w wyniku którego stronie radzieckiej udało się w kilku miejscach przerwać pierwszą linię obrony. W związku z tym dowództwo UPA podjęło decyzję o przebiciu się z okrążenia. 25 kwietnia rano, oddziały UPA rozpoczęły natarcie w trzech grupach, w rejonie wsi Buszcza. Udało im się przerwać okrążenie.
Straty UPA według strony radzieckiej wyniosły 2018 zabitych, wzięto do niewoli 1570 żołnierzy. Własne straty ocenia UPA oceniała na 80 zabitych, do 200 rannych, 120 wziętych do niewoli, około 2000 ofiar wśród ludności cywilnej. Straty wojsk NKWD według UPA wyniosły 900–2000 zabitych, 300–900 rannych, 5 zniszczonych czołgów. Sowieci własne straty oceniali na 11 zabitych i 46 rannych.
Skutkiem tej bitwy było podzielenie dużych zgrupowań UPA na mniejsze oddziały (do 2–3 sotni), które otrzymały rozkazy przeczekania przejścia frontu w Karpatach Wschodnich, albo dużych kompleksach leśnych Polesia.

</doc>
<doc id="1800761" url="https://pl.wikipedia.org/wiki?curid=1800761" title="Franco Scoglio">
Franco Scoglio



</doc>
<doc id="1800762" url="https://pl.wikipedia.org/wiki?curid=1800762" title="Spacer w chmurach">
Spacer w chmurach

Spacer w chmurach – amerykańsko-meksykański melodramat z 1995 roku. Remake włoskiego filmu "Podróż w nieznane" z 1942 roku.
Fabuła.
Paul Sutton, zdemobilizowany weteran wojny światowej, próbuje wrócić do normalnego życia. Za namową żony podejmuje pracę komiwojażera. Podczas jazdy pociągiem poznaje Victorię. Ukończyła college i spodziewa się dziecka z profesorem, który ją zostawił. Paul decyduje pomóc dziewczynie i udawać jej męża, a potem odejść. Tak trafia do winnicy w Napa Valley prowadzonej przez rodzinę amerykańskich Meksykanów. Młodzi nie wzięli pod uwagę tego, że się w sobie zakochają.
Nagrody i nominacje.
Złote Globy 1995
Złota Malina 1995
MTV Movie Awards 1996

</doc>
<doc id="1800764" url="https://pl.wikipedia.org/wiki?curid=1800764" title="Władcy Timoru">
Władcy Timoru

Władcy Kupangu.
"Zjednoczone Królestwo (Amai–Oifetto, Amabi, Funaj Kupang, Semua, Sonba’i Kecil i Taebenu)"
Władcy (Większego) Sonba’i Besar.
"Dynastia Wehalich"
Władcy (Mniejszego) Sonba’i Kecil.
"Dynastia Wehalich"
Władcy Amanubanu.
"Dynastia Nope"

</doc>
<doc id="1800768" url="https://pl.wikipedia.org/wiki?curid=1800768" title="Odruchy noworodkowe">
Odruchy noworodkowe



</doc>
<doc id="1800769" url="https://pl.wikipedia.org/wiki?curid=1800769" title="Goonies">
Goonies

Goonies (ang. "The Goonies") – amerykański film przygodowy w reżyserii Richarda Donnera z 1985 roku. W Polsce znany także pod alternatywnymi tytułami "Gagatki" lub "Postrzeleńcy". Z polskim dubbingiem w wersji ocenzurowanej po raz pierwszy wyemitowany został 18 grudnia 2010 roku na antenie Cartoon Network.
Dubbing.
Opracowanie i udźwiękowienie wersji polskiej: Studio Sonica
Reżyseria: Miriam Aleksandrowicz
Dialogi polskie: Jan Aleksandrowicz-Krasko
Udział wzięli:
Lektor: Jerzy Dominik
Fabuła.
Bracia Mikey i Brand Walshowie mieszkają na osiedlu, które ma zostać wykupione przez dużego inwestora i przebudowane na pole golfowe. Razem z grupką przyjaciół z tej samej okolicy tworzą paczkę nazywaną "Goonies". Podczas zabaw na domowym strychu, Mikey znajduje starą mapę prowadzącą do ukrytego skarbu. Rycina należała do Jednookiego Willy’ego, pirata, który grasował po okolicznych morzach. Cała paczka wyrusza na poszukiwania skarbu wierząc, że to ostatnia szansa na zdobycie pieniędzy i uratowanie ich domów. W ślad za nimi rusza zbiegła z więzienia rodzina Fratellich.
Recenzje.
Film nosi wyraźne piętno Spielberga (scenarzysty). Akcja zawiązuje się w klimacie inteligentnej komedii rodzinnej, efektownie filmowanej z helikoptera, z dziećmi wyżywającymi się na rowerach, co w klarowny sposób przywodzi na myśl poetykę "E.T". Po wstępie następują dynamiczne sceny będące jakby uwerturą do "Poszukiwaczy zaginionej arki". Połączenie takie przynosi znakomity efekt, zwłaszcza że jest wzbogacone trafionymi momentami humorystycznymi. Mimo tego w dziele pojawiają się drobne niekonsekwencje, nie mające jednak wpływu na odbiór całokształtu. Delikatnie wyznaczona jest granica między fantastycznoscią i przesadną tonacją, a sugestią parodystyczną. Efekty grozy są celowo przerysowane. Widoczna jest fascynacja Spielberga postaciami z bajek i filmów Disneya (diaboliczna matka, czy groteskowi przestępcy).
Nagrody i nominacje (wybrane).
Nagrody Saturn 1985

</doc>
<doc id="1800771" url="https://pl.wikipedia.org/wiki?curid=1800771" title="Odruchy niemowlęce">
Odruchy niemowlęce



</doc>
<doc id="1800772" url="https://pl.wikipedia.org/wiki?curid=1800772" title="Białoruskie Towarzystwo Społeczno-Kulturalne">
Białoruskie Towarzystwo Społeczno-Kulturalne



</doc>
<doc id="1800773" url="https://pl.wikipedia.org/wiki?curid=1800773" title="Władcy Moluków">
Władcy Moluków

Sułtani Bacanu.
"Dynastia muzułmańska"
Sułtani Jailolo.
"Dynastia muzułmańska"
Sułtani Tidore.
"Królowie Tidore"
"Sułtani Tidore"
Władcy Lolody.
"Dynastia z Ternate"

</doc>
<doc id="1800780" url="https://pl.wikipedia.org/wiki?curid=1800780" title="Gorgonie">
Gorgonie

Gorgonie (łac. "Gorgonacea") – organizmy morskie z grupy koralowców ośmiopromiennych. 
Podobnie jak inne koralowce, żyją w ciepłych, dobrze nasłonecznionych wodach, do głębokości 35 metrów, w miejscach gdzie występuje duży ruch wody budują specyficzne rafy. 
Posiadają charakterystyczną budowę szkieletu, pośrednią pomiędzy budową korali miękkich i twardych.
Gorgonie żyją w symbiozie z wyspecjalizowanymi glonami, zooksantellami, które w wyniku fotosyntezy dostarczają im substancji organicznych, a same otrzymują w zamian niezbędne do życia substancje biogenne, jak fosfor czy azot.

</doc>
<doc id="1800783" url="https://pl.wikipedia.org/wiki?curid=1800783" title="Żlebina">
Żlebina

Żlebina (słow. "Žlebina", "Žľabina", niem. "Schluchtiges Tal") – żlebowata dolinka będąca prawym odgałęzieniem Doliny Bielskiego Potoku w Tatrach Bielskich na Słowacji. Uchodzi do niej na wysokości około 1080 m. W istocie jest to potężne żlebisko opadające spod szczytu Płaczliwej Skały na Polanę pod Żlebiną. Jego deniwelacja wynosi około 1000 m. Orograficznie prawe zbocza Żlebiny tworzy północno-wschodnia grań Płaczliwej Skały opadająca poprzez Głośną Skałę i Żlebińskie Turnie po Żlebińską Przełęcz. Lewe ograniczenie tworzy grań północna z Kościółkami, oddzielająca Żlebinę od Strzystarskiego Żlebu. Dnem dolinki spływa Żlebiński Potok uchodzący do Strzystarskiego Potoku. Jego koryto zazwyczaj jest suche.
Żlebina była dawniej wypasana. Mieszkańcy Zdziaru wypasali tu jeszcze do 1958 roku. Pozostałością dawnego pasterstwa jest zarastająca Polana pod Żlebiną (Zielony Ogród) u zachodniego podnóża Żlebińskich Turni. Poniżej polanki, na wysokości 1195 m znajduje się służbowy domek TANAP-u zwany "chatą Žlabina". Dolna część Żlebiny to porośnięty lasem wąwóz o stromych zboczach Kościółków i Żlebińskich Turni. Od wysokości około 1350 m do 1640 m wschodnie zbocza Żlebiny tworzy pionowa ściana Głośnej Skały, u jej podnóża koryto Żlebiny jest usypiste. Po zachodniej stronie koryta Żlebiny rośnie mieszanina kosodrzewiny i trawników. Ograniczenie Żlebiny po tej stronie tworzy pionowa ściana Kościółków o wysokości około 60 m. Najwyższa, jednostajnie nachylona część Żlebiny jest trawiasta i sięga aż do szczytowej grani Płaczliwej Skały.
Przez Żlebinę nie prowadzi żaden szlak turystyczny, nie ma też jej dnem żadnej ścieżki. Jedynie jej najwyższą część przecina stary szlak turystyczny (obecnie zamknięty). Cały rejon Żlebiny to obszar ochrony ścisłej TANAP-u.

</doc>
<doc id="1800784" url="https://pl.wikipedia.org/wiki?curid=1800784" title="Jan Pynas">
Jan Pynas

Jan Symonsz. Pynas (ur. ok. 1581 w Alkmaarze, zm. 27 grudnia 1631 w Amsterdamie) – holenderski malarz okresu baroku, prerembrandtysta, brat Jacoba Pynasa.
W l. 1605-7 odbył podróż do Włoch (Rzym, Wenecja). Należał do kręgu prerembrandtystów.
Malował rozbudowane narracyjne sceny biblijne i mitologiczne w rozległym pejzażu. Pozostawał pod wpływem Adama Elsheimera, Pietera Lastmana i brata Jacoba.

</doc>
<doc id="1800785" url="https://pl.wikipedia.org/wiki?curid=1800785" title="Kościół św. Mikołaja w Hamburgu-Harvestehude">
Kościół św. Mikołaja w Hamburgu-Harvestehude

Kościół św. Mikołaja w Hamburgu-Harvestehude (niem. Hauptkirche Sankt Nikolai (Hamburg-Harvestehude)) – nowy, tzw. główny kościół św. Mikołaja został zbudowany w latach 1960-1962 dla istniejącej od końca 1956 parafii św. Mikołaja na Klosterstern w hamburskiej dzielnicy Harvestehude. Zastąpił on zrujnowany w wyniku drugiej wojny światowej stary kościół św. Mikołaja, który zdecydowano się pozostawić w formie trwałej ruiny jako pamiątkę ofiar wojny, parafię zaś przeniesiono do Harvestehude.
Historia kościoła i parafii.
Nowy kościół św. Mikołaja stanął w pobliżu miejsca, gdzie w latach 1295-1530 stał klasztor Herwardeshude. Parafia św. Mikołaja na Klosterstern była pomyślana jako kontynuacja przedwojennej parafii św. Mikołaja. Utworzono ja z części parafii: St. Johannis (Harvestehude), St. Johannis (Eppendorf), Matthäusgemeinde-Winterhude i St. Andreas. Stara parafia św. Mikołaja była czasowo przeniesiona do kościołów św. Katarzyny i św. Michała.
Po wybudowaniu kościół św. Mikołaja na Klosterstern stał się piątym, głównym kościołem Hamburga, zastępując stary kościół św. Mikołaja. 
Architektura.
Kościół św. Mikołaja na Klosterstern został wzniesiony na planie koła z wieżą. Projekt świątyni jest dziełem architektów Gerharda i Dietera Langmaacków. Wysokość wieży łącznie z wysokim na 3 m wiatrowskazem wynosi 89,4 m ; jest to więc siódma pod względem wysokości wieża kościelna w Hamburgu po wieżach pięciu głównych kościołów Starego Miasta i kościele św. Gertrudy. 
Całkowita długość kościoła wynosi ok. 40,5 m a szerokość ok. 35 m .
Obraz w ołtarzu głównym stanowi mozaika "Ecce Homines" Oskara Kokoschki z 1974. Obraz nie jest przymocowany do ściany lecz zawieszony nad krucyfiksem ołtarzowym. Krucyfiks ten, podobnie jak brązowe reliefy na ambonie są dziełem Fritza Fleera. Okna kościelne oraz w holu wejściowym są dziełem Elisabeth Coester i były pierwotnie zaplanowane dla starego kościoła św. Mikołaja. Projekt holu wejściowego dostosowano specjalnie do charakteru okien.
27 stycznia 2006 kościół św. Mikołaja wraz z wyposażeniem został wpisany na listę zabytków znajdujących się pod ochroną.
Dzwony.
Pięć kościelnych dzwonów o skali pentatonicznej zostało odlanych w 1962 roku przez Friedricha Wilhelma Schillinga w Heidelbergu. Odlano je z resztek dzwonów zniszczonego kościoła św. Mikołaja; jeszcze jedno świadectwo kontynuacji starego kościoła przez nowy.

</doc>
<doc id="1800786" url="https://pl.wikipedia.org/wiki?curid=1800786" title="Królowie Munsteru">
Królowie Munsteru

Królowie Munsteru – władcy Munsteru w południowo-zachodniej Irlandii. Nazwa została wyprowadzona od gaelickiej bogini Muman. Prowincja Munster dzieliła się na sześć regionów: Tuadhmhuman (Thomond; na północy), Desmhuman (Desmond; na południu), Urhmumhan (Ormond; na wschodzie), Iarmumhan (zachodni Munster), Érna Muman (Ernaib Muman; antyczna ziemia plemienia Érnai) oraz Deisi Muman (ziemia plemienia Deisi na terenie obecnego hrabstwa Waterford).
Legendarni królowie Mumu (Munsteru).
"Dynastia Eóganacht (eberiańska)"
Historyczni królowie Munsteru.
"Dynastia Eóganacht (5 linii: Eóganacht Áine (EA), Eóganacht Airthir Chliach (EAC), Eóganacht Chaisil/Cashel (EC), Eóganacht Glendamnach (EG), Eóganacht Locha Léin (ELL) i Eóganacht Raithlind (ER))"
"Dynastia Dal gCais (O’Brien)"

</doc>
<doc id="1800788" url="https://pl.wikipedia.org/wiki?curid=1800788" title="Nocne plemię">
Nocne plemię

Nocne plemię (ang. "Nightbreed") – amerykańsko-kanadyjsko-brytyjski mroczny film fantastyczny z elementami horroru z 1990 roku w reżyserii i według scenariusza Clive’a Barkera. Ekranizacja opowiadania reżysera "Cabal. Nocne plemię" z 1988. Film przedstawia losy Aarona Bonne’a (Craig Sheffer), młodego mężczyzny dręczonego przez koszmarne wizje, które zaczynają się spełniać. Oskarżony przez swojego psychiatrę i policję o popełnienie morderstw, ucieka przed obławą i trafia do tajemniczej krainy Midianu.
W momencie premiery film Barkera otrzymał w większości negatywne recenzje ze strony krytyków i okazał się finansową porażką. W kilku wywiadach reżyser zaprzeczał, jakoby wytwórnia próbowała zareklamować film jako typowy slasher z powodu niepełnych informacji na temat fabuły produkcji. Od tamtego czasu film zyskał miano kultowego.
Z biegiem czasu Barker wyrażał rozczarowanie ostateczną wersją filmu, zatwierdzoną przez studio, i chciał odzyskać taśmy filmowe, aby ponownie zmontować "Nocne plemię". W 2014 udało mu się zebrać materiały produkcyjne, które posłużyły do stworzenia wersji reżyserskiej, wydanej przez Scream Factory.
Fabuła.
Aarona Boone’a dręczą nocne koszmary o podziemnym mieście Midian, zamieszkanym przez potwory oraz wizje krwawych zbrodni, które później zaczynają się spełniać. Na prośbę swojej dziewczyny Lori Winston, udaje się na wizytę do psychoterapeuty dr Philipa Deckera, który umacnia Aarona w przeświadczeniu, że to on sprawcą zbrodni. Doktor wręcza Boone’owi tabletki, do których dodał LSD, oraz nakazuje pacjentowi oddać się w ręce policji. Po zażyciu tabletek Aaron zostaje potrącony przez ciężarówkę i trafia do szpitala. Tam podsłuchuje rozprawiającego o Midianie Narcisse’a, który daje mu wskazówki, jak dostać się do miasta, po czym zaczyna zrywać sobie skórę z głowy. Gdy personel szpitala zajmuje się Narcissem, Boone ucieka.
Aaron udaje się do Midianu, miasta położonego pod ogromnym cmentarzem, gdzie spotyka Kinskiego i Peloquina, nienaturalne stworzenia. Kinski chce wprowadzić Boone’a do miasta, jednak Peloqiun jest przeciwny i gryzie Boone’a. Ten ucieka i trafia na oddział policjantów dowodzonych przez doktora Deckera, którzy zabijają go. Z powodu ugryzienia Aaron wraca do życia i wyrusza po raz kolejny do Midianu. Tam w życie społeczności wprowadza go przywódca Nocnego plemienia, Dirk Lylesberg.
Lori stara się zrozumieć, dlaczego Boone ją zostawił i przeprowadza własne śledztwo, wraz z Sheryl Ann. Na cmentarzu Lori pomaga Rachel i jej córce, Babette, członkiniom nocnego plemienia, a w tym samym czasie dr Decker morduje Sheryl Ann. Boone ratuje swoją dziewczynę z rąk mordercy i zabiera ją do Midianu. Philip Decker oskarża Aarona o zabójstwo hotelowych gości i razem z policją tworzy specjalny oddział, który ma zniszczyć Midian i zlikwidować żyjące tam stworzenia. Po bitwie i zniszczeniu Midianu Boone i Lori spotykają się z ocalałymi i postanawiają znaleźć sobie nowe miejsce w świecie.
Obsada.
Na podstawie materiału źródłowego:

</doc>
<doc id="1800791" url="https://pl.wikipedia.org/wiki?curid=1800791" title="Biskup Jakub">
Biskup Jakub



</doc>
<doc id="1800792" url="https://pl.wikipedia.org/wiki?curid=1800792" title="Blin">
Blin



</doc>
<doc id="1800793" url="https://pl.wikipedia.org/wiki?curid=1800793" title="Bliny litewskie">
Bliny litewskie



</doc>
<doc id="1800794" url="https://pl.wikipedia.org/wiki?curid=1800794" title="Gospoda Szóstego Dobrodziejstwa">
Gospoda Szóstego Dobrodziejstwa

Gospoda Szóstego Dobrodziejstwa – amerykański film biograficzny z 1958 roku na podstawie powieści Alana Burgessa.
Fabuła.
Gladys Aylward postanawia założyć misję chrześcijańską w Chinach. Ale żeby to zrealizować, będzie musiała pokonać wiele przeszkód. Po wielu perypetiach trafia do kraju Wan Cheng, gdzie zatrzymuje się na dobre. Wkrótce okoliczni mieszkańcy nadają jej przydomek „Kochająca ludzi”.

</doc>
<doc id="1800797" url="https://pl.wikipedia.org/wiki?curid=1800797" title="Elinor Ostrom">
Elinor Ostrom

Elinor Ostrom (ur. 7 sierpnia 1933 w Los Angeles, zm. 12 czerwca 2012, w Bloomington w stanie Indiana) – amerykańska ekonomistka specjalizująca się w ekonomii politycznej. 
Była laureatką Nagrody Banku Szwecji im. Alfreda Nobla w dziedzinie ekonomii za rok 2009, wspólnie z Oliverem Williamsonem, w jej przypadku za „analizę ekonomicznych aspektów rządzenia, szczególnie przez wspólnoty”.
Elinor Ostrom wykładała na Indiana University Bloomington w Bloomington w stanie Indiana, gdzie otrzymała profesurę im. Arthura F. Bentleya (Professor of Political Science). Pracowała tam także jako Co-Director of the Workshop in Political Theory and Policy Analysis. Piastowała również stanowisko Founding Director of the Center for the Study of Institutional Diversity na Arizona State University w Tempe w stanie Arizona.
Teoria dóbr wspólnych.
Zagadnieniem, którym Ostrom zajmowała się przez większą część swojej kariery naukowej było zarządzanie dobrami wspólnej puli (ang. "common-pool resources"). W centrum jej zainteresowania stał pewien konkretny ich rodzaj, tzw. "common-property resources" (pol. dobra będące wspólną własnością), np. przybrzeżne populacje ryb bądź baseny wód gruntowych, które należy odróżniać od "open-access resources" (pol. dobra otwartego dostępu), których przykładem są np. populacje ryb w oceanach. Podsumowaniem pracy Ostrom w dziedzinie badań zarządzania dobrami wspólnymi jest jej książka "Governinig the Commons: The Evolution of Institutions for Collective Actions" z 1990 roku.
W swojej teorii Ostrom pozostaje wierna pluralizmowi metodologicznemu, czerpiąc jednak z teorii nowego instytucjonalizmu. Punktem wyjścia dla jej teorii jest obraz człowieka jako ograniczenie racjonalnego agenta ekonomicznego w sensie Herberta Simona. Na tej podstawie i opierając się o wyniki zarówno rozważań teoretycznych (np. współczesnej teorii gier), jak i badań empirycznych (zwłaszcza case studies), Ostrom opracowała 8 zasad/warunków, których spełnienie ułatwia zarządzanie dobrami wspólnymi bez zalecanych przez wcześniejsze teorie prywatyzacji bądź zarządzania centralnego (przez rząd/państwo):
Tym samym teoria sformułowana przez Ostrom stanowi poszerzenie dotychczas istniejącego korpusu teoretycznego (złożonego przede wszystkich z tragedii wspólnego pastwiska Garretta Hardina i teorii dóbr wspólnych Mancura Olsona), ograniczającego rekomendacje do prywatyzacji bądź upaństwowienia jako jedynych strategii zarządzania dobrami wspólnymi, przez wskazanie na możliwość zarządzania tymi dobrami przez lokalne wspólnoty przy użyciu własnych rozwiązań instytucjonalnych.

</doc>
<doc id="1800798" url="https://pl.wikipedia.org/wiki?curid=1800798" title="Felińscy herbu Farensbach">
Felińscy herbu Farensbach

Felińscy – polska rodzina szlachecka pochodzenia ruskiego
Historia.
Ród Felińskich wywodził się z mieszczaństwa Witebska. Jego protoplastą był Marek Ilinicz Łytko, który jako żołnierz w armii hetmana Jana Zamoyskiego brał udział w walkach w Inflantach. 
Za odwagę i męstwo przy zdobywaniu miasta Felin w 1607 roku Marek Ilinicz Łytko został nobilitowany, otrzymał nazwisko Feliński i herb szlachecki Farensbach. Na sejmie w 1611 roku przyznano mu dobra ziemskie na Wołyniu, które w późniejszych latach dziedziczyli jego potomkowie.

</doc>
<doc id="1800800" url="https://pl.wikipedia.org/wiki?curid=1800800" title="Ahmed Shobair">
Ahmed Shobair

Ahmed Abdelaziz Shobair (ar. أحمد شوبير, ur. 28 września 1960 w Tancie) – piłkarz egipski grający na pozycji bramkarza.
Kariera klubowa.
Przez całą karierę piłkarską Shobair związany był z klubem Al-Ahly Kair. W 1980 roku zadebiutował w jego barwach w pierwszej lidze egipskiej i z czasem stał się jego pierwszym bramkarzem. W 1984 roku zdobył swój pierwszy Puchar Egiptu, a w 1985 roku wywalczył swoje pierwsze mistrzostwo Egiptu. W 1987 roku zwyciężył z Al-Ahly w Afrykańskiej Lidze Mistrzów (0:0 i 2:0 w finale z Al-Hilal Omdurman z Sudanu). W swojej karierze jeszcze sześciokrotnie zostawał mistrzem kraju w latach 1986, 1987, 1989 i 1994–1996 oraz czterokrotnie puchar kraju w latach 1991–1993 i 1996. W 1995 roku wygrał Arabski Puchar Zdobywców Pucharów, a w 1996 - Arabską Ligę Mistrzów. Natomiast w latach 1984–1986 i 1993 sięgnął z Al-Ahly po Afrykański Puchar Zdobywców Pucharów. Karierę piłkarską zakończył w 1996 roku w wieku 35 lat.
Kariera reprezentacyjna.
W reprezentacji Egiptu Shobair zadebiutował w 1984 roku. W 1986 roku wygrał z Egiptem Puchar Narodów Afryki. W 1990 roku został powołany przez selekcjonera Mahmouda El-Gohary'ego do kadry na Mistrzostwa Świata we Włoszech. Tam był podstawowym bramkarzem Egiptu i rozegrał 3 spotkania grupowe: z Holandią (1:1), z Irlandią (0:0) i z Anglią (0:1). W swojej karierze grał także w Pucharze Narodów Afryki 1992 i Pucharze Narodów Afryki 1994. Od 1984 do 1996 roku rozegrał w kadrze narodowej 101 spotkań.
Kariera polityczna.
Po zakończeniu kariery sportowej Shobair poświęcił się karierze politycznej. W 2005 roku został wybrany do parlamentu egipskiego z ramienia Narodowej Partii Demokratycznej. Reprezentuje rodzinne miasto Tanta i mandat posła posiada do 2010 roku.
Shobair pełni funkcję wiceprezesa Egipskiego Związku Piłki Nożnej.

</doc>
<doc id="1800803" url="https://pl.wikipedia.org/wiki?curid=1800803" title="Eugeniusz Marcin Kazimirowski">
Eugeniusz Marcin Kazimirowski



</doc>
<doc id="1800805" url="https://pl.wikipedia.org/wiki?curid=1800805" title="Liu Hai">
Liu Hai

Liu Hai (劉海) – chińskie bóstwo z wierzeń taoistycznych. W ikonografii przedstawiany jest zazwyczaj jako młody mężczyzna stojący na trzynożnej ropusze i wywijający sznurem z nawleczonymi nań monetami. Uważany jest za bóstwo które zawsze służy pomocą.
Według najbardziej rozpowszechnionej legendy był urzędnikiem na dworze dynastii Jin w Okresie Pięciu Dynastii i Dziesięciu Królestw. Gdy w wieku pięćdziesięciu lat został ministrem, spotkał dwóch taoistycznych świętych. Ci wzięli od niego monetę i dziesięć jaj, po czym układając jaja po kolei jedno na drugim na monecie zbudowali z nich wieżę. Gdy Liu Hai ostrzegł ich że budowanie takiej konstrukcji jest ryzykowne, ci odparli mu że na pewno nie mniej ryzykowne niż służba u władców. Po tej rozmowie Liu Hai przeszedł nawrócenie i został taoistą.

</doc>
<doc id="1800806" url="https://pl.wikipedia.org/wiki?curid=1800806" title="Rachelo, Rachelo">
Rachelo, Rachelo

Rachelo, Rachelo – amerykański dramat obyczajowy z 1968 roku na podstawie powieści Margaret Laurence "A Jest of God".
Fabuła.
Rachel Cameron - 35-letnia nauczycielka mieszka z matką w domu naprzeciw zakładu pogrzebowego jej ojca w miasteczku w Nowej Anglii. Nigdy nie spotkała żadnego mężczyzny. Pewnego dnia pojawia się kolega z klasy Nick Kazlik...
Nagrody i nominacje (wybrane).
Oscary za rok 1968
Złote Globy 1968
Nagrody BAFTA 1968

</doc>
<doc id="1800807" url="https://pl.wikipedia.org/wiki?curid=1800807" title="Zapasy na Letnich Igrzyskach Olimpijskich 1912">
Zapasy na Letnich Igrzyskach Olimpijskich 1912

Zapasy na Letnich Igrzyskach Olimpijskich 1912 w Sztokholmie zostały rozegrane na Stockholms Olympiastadion w dniach 6–15 lipca. Zawody odbyły się tylko w stylu klasycznym. Finowie wygrali trzy z pięciu kategorii wagowych. 
Walka o złoty medal w wadze półciężkiej zakończyła się remisem – przyznano po srebrnym medalu dwóm zapaśnikom – Andersowi Alghrenowi ze Szwecji i Ivarowi Böhlingowi z Finlandii.

</doc>
<doc id="1800811" url="https://pl.wikipedia.org/wiki?curid=1800811" title="Grzegorz Gorczyca">
Grzegorz Gorczyca



</doc>
<doc id="1800815" url="https://pl.wikipedia.org/wiki?curid=1800815" title="Hotel du Nord">
Hotel du Nord

Hotel du Nord – francuski melodramat Marcela Carné z 1938 roku na podstawie powieści Eugène'a Dabita.
Fabuła.
Paryż. Tam poznają się Pierre i Renee. Oboje chcą popełnić samobójstwo z powodu bezsensu świata. Do tego celu wynajmują pokój nr 16 w hotelu du Nord. Pierre strzela do Renee, ale on sam ucieka z pokoju. Widzi to tajemniczy pan Edmond, który puszcza go wolno. Wkrótce okazuje się, że Renee została lekko ranna, a po kuracji podejmuje pracę w hotelu. Stopniowo Edmond staje się coraz bardziej zainteresowany Renee. Ta z kolei nie może zapomnieć Pierre'a, który czeka na rozprawę w areszcie.

</doc>
<doc id="1800818" url="https://pl.wikipedia.org/wiki?curid=1800818" title="Józef Zimmerman">
Józef Zimmerman



</doc>
<doc id="1800821" url="https://pl.wikipedia.org/wiki?curid=1800821" title="Odruchy prymitywne">
Odruchy prymitywne



</doc>
<doc id="1800825" url="https://pl.wikipedia.org/wiki?curid=1800825" title="Klub Sportowy &quot;Włókniarz&quot;">
Klub Sportowy &quot;Włókniarz&quot;



</doc>
<doc id="1800826" url="https://pl.wikipedia.org/wiki?curid=1800826" title="Klub Sportowy Włókniarz Białystok">
Klub Sportowy Włókniarz Białystok



</doc>
<doc id="1800828" url="https://pl.wikipedia.org/wiki?curid=1800828" title="Soju">
Soju

Soju () – koreański destylowany napój alkoholowy. 
Napój robiony jest na bazie ryżu, ziemniaków, pszenicy, jęczmienia zwyczajnego, batatów lub tapioki. Soju zawiera od 16,8 do 53% ABV. Napój bezbarwny w smaku podobny do wódki, ale trochę słodszy z powodu cukrów dodawanych w procesie produkcyjnym.

</doc>
<doc id="1800829" url="https://pl.wikipedia.org/wiki?curid=1800829" title="Oliver Williamson">
Oliver Williamson

Oliver Eaton Williamson (ur. 27 września 1932 w Superior, zm. 21 maja 2020 w Oakland) – amerykański ekonomista, znany autor prac w temacie ekonomii kosztów transakcyjnych, student Ronalda Coase’a, Herberta Simona oraz Richarda Cyerta.
Jest wspólnie z Elinor Ostrom laureatem Nagrody Banku Szwecji im. Alfreda Nobla w dziedzinie ekonomii za rok 2009, w jego przypadku, za „analizę właściwych sposobów organizacji transakcji, uwzględniającą w szczególności problem wyznaczania granic przedsiębiorstwa”.
Rys naukowy.
Williamson jest absolwentem MIT Sloan School of Management na Massachusetts Institute of Technology, gdzie otrzymał Bachelor of Science w zarządzaniu w 1955, Stanford University w 1960, gdzie otrzymał Master of Business Administration, oraz Carnegie Mellon University w 1963, gdzie otrzymał doktorat (Ph.D.).
Od 1988 piastuje szereg stanowisk o randze profesora w dziedzinie zarządzania, ekonomii, i prawa na University of California, Berkeley, gdzie otrzymał profesurę „Edgar F. Kaiser Professor Emeritus” w Haas School of Business.

</doc>
<doc id="1800830" url="https://pl.wikipedia.org/wiki?curid=1800830" title="Fay Moulton">
Fay Moulton

Fay R. Moulton (ur. 7 kwietnia 1876 w Marion, zm. 19 lutego 1945 w Kansas City) – amerykański sprinter, medalista olimpijski z 1904 z Saint Louis oraz igrzysk międzyolimpijskich z 1906 w Atenach.
Życiorys.
W 1900 ukończył studia na Uniwersytecie Kansas. Podczas studiów grał w uniwersyteckiej drużynie futbolu akademickiego, a w 1900 został na 1 rok grającym trenerem zespołu Kansas State Wildcats. W 1903 ukończył studia prawnicze na Uniwersytecie Yale.
W 1902 był mistrzem Stanów Zjednoczonych (AAU) w biegu na 440 jardów oraz mistrzem Kanady na tym samym dystansie. W 1903 zdobył akademickie mistrzostwo Stanów Zjednoczonych (IC4A) w biegu na 100 jardów i wicemistrzostwo na 220 jardów.
Na igrzyskach olimpijskich w 1904 w Saint Louis zdobył brązowy medal w biegu na 60 metrów, a w biegach na 100 metrów i na 200 metrów zajął 4. miejsca. Startował również na igrzyskach międzyolimpijskich w 1906 w Atenach, gdzie zdobył srebrny medal w biegu na 100 metrów, a także zajął 6. miejsce w biegu na 400 metrów.
Po ukończeniu studiów prawniczych przez jakiś czas praktykował w Kansas City, a potem pracował w firmie "United Clay Products Corp.", gdzie był przez wiele lat skarbnikiem zarządu.
Rekordy życiowe.
źródło:

</doc>
<doc id="1800840" url="https://pl.wikipedia.org/wiki?curid=1800840" title="Deciusz">
Deciusz

Deciusz ("Decjusz", "Dycz", "Decius") – polski herb szlachecki z nobilitacji. Według Juliusza Karola Ostrowskiego jest to odmiana herbu Topór.
Opis herbu.
Tarcza czwórdzielna w krzyż, z polem sercowym.
W polach I i IV, czerwonych, topór srebrny.
W polach II i III, dzielonych w słup, z lewej srebrnych, z prawej czerwonych, orzeł dwugłowy, czarny.
W polu V, dzielonym w pas, od góry złotym, od dołu czarnym, sierp srebrny.
W klejnocie sierp srebrny między dwoma skrzydłami orlimi złoto-czarnymi w pas.
Barwy labrów nieznane.
Ostrowski podaje orła dzielonego w słup, czerwono-srebrnego. Taką wersję zdaje się popierać wizerunek herbu cesarskiego Tęczyńskich, udzielonego Decjuszowi, gdzie orły są czerwono-srebrne.
Najwcześniejsze wzmianki.
Herb z nobilitacji Justa Ludwika Decjusza. Pierwotnie, Decjusz otrzymał herb od cesarza Maksymiliana w 1519. Następnie, Decjusz, jako sekretarz królewski, otrzymał polską nobilitację 29 czerwca 1531, przy okazji której dołączono herb cesarski Tęczyńskich – Topór udostojniony orłami.
Herbowni.
Decius – Deciusz – Decjusz.

</doc>
<doc id="1800843" url="https://pl.wikipedia.org/wiki?curid=1800843" title="Ibrahim Hassan">
Ibrahim Hassan

Ibrahim Hassan (ar. إبراهيم حسن, ur. 10 sierpnia 1966 w Kairze) - piłkarz egipski grający na pozycji prawego obrońcy.
Kariera klubowa.
Karierę piłkarską Hassan rozpoczął w klubie Al-Ahly Kair. W 1985 roku zadebiutował w jego barwach w pierwszej lidze egipskiej i z czasem stał się jego podstawowym zawodnikiem. W 1986 roku wywalczył swoje pierwsze mistrzostwo Egiptu. W 1987 roku zwyciężył z Al-Ahly w Afrykańskiej Lidze Mistrzów (0:0 i 2:0 w finale z Al-Hilal Omdurman z Sudanu). W latach 1986, 1987 i 1989 jeszcze trzykrotnie wygyrwał mistrzostwo kraju, w 1989 roku Puchar Egiptu, a w 1986 roku zdobył Afrykański Puchar Zdobywców Pucharów.
Latem 1990 roku Hassan trafił do Europy i został piłkarzem greckiego PAOK-u Saloniki, w którym grał przez rok z rodakami Magdym Tolbą i Hossamem Hassanem. W 1991 roku został piłkarzem szwajcarskiego Neuchâtel Xamax, do którego trafił wraz z tym drugim zawodnikiem. Oprócz Hassana w Neuchâtel grał wówczas także inny Egipcjanin, Hany Ramzy.
W 1992 roku Hassan wrócił do Egiptu, do zespołu Al-Ahly. W latach 1994-1999 pięciokrotnie z rzędu zostawał mistrzem kraju, a w 1993 i 1996 roku wywalczył krajowy puchar. W 1993 roku wygrał Afrykański Puchar Zdobywców Pucharów, 1995 - Arabski Puchar Zdobywców Pucharów, a w 1996 - Arabską Ligę Mistrzów.
W 1999 roku Hassan na rok przeszedł do Al-Ain FC ze Zjednoczonych Emiratów Arabskich. W 2000 roku został piłkarzem kairskiego Zamaleku. Przez 4 lata gry w tym klubie został trzykrotnie mistrzem Egiptu w latach 2001, 2003 i 2004, zdobył Puchar Egiptu w 2002, wygrał Ligę Mistrzów w 2002, Superpuchar Afryki w tym samym roku i Arabską Ligę Mistrzów w 2003 roku. W 2004 roku odszedł do El-Masry z Port Saidu. W 2006 roku jako piłkarz tego klubu zakończył karierę.
Kariera reprezentacyjna.
W reprezentacji Egiptu Hassan zadebiutował 14 marca 1988 roku w przegranym 0:1 meczu Pucharu Narodów Afryki 1988 z Kamerunem. W 1990 roku został powołany przez selekcjonera Mahmouda El-Gohary'ego do kadry na Mistrzostwa Świata we Włoszech. Tam był podstawowym zawodnikiem Egiptu i rozegrał 3 spotkania grupowe: z Holandią (1:1), z Irlandią (0:0) i z Anglią (0:1). W swojej karierze grał także w Pucharze Narodów Afryki 1992, Pucharze Narodów Afryki 1994 i Pucharze Narodów Afryki 2000, a także w Pucharze Konfederacji 1999. Od 1988 do 2002 roku rozegrał w kadrze narodowej 125 spotkań i strzelił 12 goli.

</doc>
<doc id="1800846" url="https://pl.wikipedia.org/wiki?curid=1800846" title="Kung-fu (film)">
Kung-fu (film)

Kung-fu – polski film obyczajowy z 1979 roku, w reżyserii Janusza Kijowskiego.
O filmie.
„Kung-fu” było drugim filmem fabularnym Janusza Kijowskiego, po filmie „Indeks”, który powstał na przełomie 1976 i 1977 roku. „Indeks” nie został jednak decyzją władz (zob. cenzura w PRL) skierowany do dystrybucji (zob. półkownik), a jego premiera odbyła się dopiero w 1981 roku. Wcześniej w kinach pojawiło się zrealizowane w 1979 roku „Kung-fu”, wówczas mylnie uważane za debiut Kijowskiego. 
Film był kręcony w Warszawie (politechnika, Warszawa Centralna, Trasa Łazienkowska, Most Poniatowskiego), Wołominie i Oleśnicy.
Opis fabuły.
Irena, Zygmunt, Witek i Marek byli kiedyś paczką na studiach, która rozpadła się po wydarzeniach marcowych (1968). Zygmunt został wyrzucony z politechniki na początku lat 70., obecnie jest prezesem spółdzielni mieszkaniowej. Irena wyszła za mąż za Witka, który pracuje w miejscowej fabryce. Ona z kolei jest nauczycielką w liceum. Odwiedza ich Marek – dziennikarz. Witek wkrótce zostaje wyrzucony z pracy za to, że odkrył plagiat pracy dyplomowej swojego przełożonego i aresztowany za bójkę z portierem. Stara paczka odnawia kontakty. Marek namawia Zygmunta, by uruchomił swoje znajomości w prokuraturze. Witek przeżywa depresje, rodzina odczuwa niechęć mieszkańców i Irena prosi męża, by przeniósł się z nią do Warszawy. Marek pisze artykuł "Polowanie na inżyniera", wskutek czego Witek wraca do pracy. Ale między nim a żoną dochodzi do niesnasek. Irena wyjeżdża z córką Kasią do Warszawy. Tam spotyka się z Zygmuntem, który okazuje się ojcem dziecka. Marek nakłania ją do powrotu do domu. Na miejscu zastaje kompletnie zdemolowane mieszkanie.
Nagrody i nominacje.
Festiwal Polskich Filmów Fabularnych w Gdyni 1979
KSF „Młodzi i Film” 1980
Międzynarodowy Festiwal Filmowy w Locarno 1980

</doc>
<doc id="1800849" url="https://pl.wikipedia.org/wiki?curid=1800849" title="Claes Cornelisz. Moeyaert">
Claes Cornelisz. Moeyaert

Claes Cornelisz. Moeyaert lub Moyaert (ur. w 1591 w Durgerdam k. Amsterdamu, zm. 26 sierpnia 1655 w Amsterdamie) – holenderski malarz, akwaforcista i rysownik okresu baroku.
Pracował w Amsterdamie. Należał do kręgu prerembrandtystów. Pozostawał pod wpływem Adama Elsheimera, Pietera Lastmana oraz Jacoba Pynasa.
Malował historie mitologiczne i religijne w rozbudowanym krajobrazie, z masywnymi, silnie poruszonymi i gestykulującymi postaciami. Tworzył też portrety oraz akwaforty przedstawiające pejzaże i bitwy morskie.
Do jego uczniów należeli m.in. Nicolaes Berchem, Jan Baptist Weenix, Jacob van der Does i Salomon Koninck.
W Polsce znajdują się dwa obrazy Moeyaert'a: w Muzeum Sztuki w Łodzi "Jakub rozpaczający nad zakrwawionymi szatami Józefa" (nr inwentarzowy MS/SO/M/80 (831)) z 1624 i w Muzeum Narodowym w Warszawie "Wskrzeszenie Łazarza" (nr inwentarzowy M.Ob.557) z 1654.

</doc>
<doc id="1800850" url="https://pl.wikipedia.org/wiki?curid=1800850" title="Stanisław Rostworowski">
Stanisław Rostworowski



</doc>
<doc id="1800855" url="https://pl.wikipedia.org/wiki?curid=1800855" title="Oliver E. Williamson">
Oliver E. Williamson



</doc>
<doc id="1800857" url="https://pl.wikipedia.org/wiki?curid=1800857" title="Vera Cruz (film)">
Vera Cruz (film)

Vera Cruz – amerykański kolorowy western z 1954 roku w reżyserii Roberta Aldricha.
Fabuła.
Rok 1866, w Meksyku trwa wojna domowa. Trafiają tam dwaj awanturnicy: Benjamin Trane (Gary Cooper) – były major wojsk konfederackich i Joe Erin (Burt Lancaster) – pospolity bandyta. Obaj chcą się szybko wzbogacić. Dlatego przystają na propozycję cesarza Maksymiliana, by stanowić eskortę dla hrabiny Duvarre, udającej się do portu Veracruz. Wkrótce obaj dowiadują się, że kobieta przewozi złoto dla armii. Postanawiają je skraść, ale nie są jedynymi chętnymi…

</doc>
<doc id="1800861" url="https://pl.wikipedia.org/wiki?curid=1800861" title="Geneviève Page">
Geneviève Page

Geneviève Page (ur. 13 grudnia 1927 w Paryżu) – francuska aktorka filmowa i teatralna. Zasiadała w jury konkursu głównego na 17. MFF w Cannes (1964).

</doc>
<doc id="1800867" url="https://pl.wikipedia.org/wiki?curid=1800867" title="Wanda Mejbaum-Katzenellenbogen">
Wanda Mejbaum-Katzenellenbogen

Wanda Lucyna Mejbaum-Katzenellenbogen (ur. 1 stycznia 1914 we Lwowie, zm. 19 sierpnia 1986 we Wrocławiu) – polska biochemiczka, twórczyni wrocławskiej szkoły biochemicznej, profesor nauk medycznych.
Życiorys.
Pochodzenie i dzieciństwo.
Wanda Mejbaum urodziła się we Lwowie w rodzinie Wacława Mejbauma, historyka, nauczyciela i działacza Narodowej Demokracji, oraz Marii Walerii z domu Deryng (1889–1962), nauczycielki gry na fortepianie i śpiewu. Była ich najstarszym dzieckiem, miała braci Mestwina (1918–1926) i Wacława (1933–2002). W rodzinnym mieście poznała swojego przyszłego męża Jerzego Katzenellenbogena, z którym razem studiowała na Wydziale Lekarskim Uniwersytetu Jana Kazimierza we Lwowie (Jerzy Katzenellenbogen został psychiatrą). Jerzy Katzenellenbogen był pochodzenia żydowskiego i podczas niemieckiej okupacji Lwowa ukrywał się w domu Mejbaumów na Zamarstynowie. W 1946 roku w Gliwicach urodziła się im córka Ewa, a następnie we Wrocławiu Maria.
Okres lwowski.
Studia na Wydziale Lekarskim Uniwersytetu Jana Kazimierza we Lwowie ukończyła w 1938 roku. Na trzecim roku studiów, po zaliczeniu egzaminu z chemii lekarskiej, została stażystką Jakuba Parnasa, w którego zespole kontynuowała pracę w późniejszym okresie. Umożliwiło jej to jeszcze podczas studiów napisanie pracy doktorskiej z dziedziny chemii fizjologicznej pt. "Mikrometoda oznaczania pentoz oraz jej zastosowanie do kozymazy i fosfokozymazy", którą obroniła w wieku 25 lat, uzyskując 27 czerwca 1939 roku stopień naukowy doktora wszechnauk medycznych.
W tym samym roku w czasopiśmie naukowym „Hoppe-Seyler's Zeitschrift für physiologische Chemie” opublikowała artykuł pt. "Über die Bestimmung kleiner Pentosemengen insbesondere in Derivaten der Adenylsäure" (pol. "Oznaczanie małych ilości pentoz szczególnie w pochodnych kwasu adenilowego") oparty na swojej rozprawie doktorskiej, który w latach 1945–1988 był ósmą najczęściej cytowaną (2655 cytowań) pracą naukową w dziedzinie nauk biologicznych oraz jedyną polską publikacją w tzw. klasykach cytowań (ang. "citation classic") wydawnictwa Current Contents of Life Sciences.
Okres wrocławski.
Do roku 1946 działalność naukową i dydaktyczną prowadziła we Lwowie, by następnie przenieść się do Wrocławia, gdzie przez kolejne lata pracowała na Uniwersytecie Wrocławskim i powstałej później Akademii Medycznej. W tym czasie razem z Ireną Mochnacką pomagały Tadeuszowi Baranowskiemu odbudowywać i organizować we Wrocławiu życie naukowe. W latach 1946–1958 Wanda Mejbaum-Katzenellenbogen pracowała w prowadzonym przez Baranowskiego Zakładzie Chemii Fizjologicznej Wydziału Lekarskiego Uniwersytetu i Politechniki Wrocławskiej (od 1950 roku wydział Akademii Medycznej). W 1959 roku przeniosła się na Wydział Farmacji AM, jednocześnie pracując na Uniwersytecie Wrocławskim.
Była starszym asystentem, następnie adiunktem, a w 1954 roku uzyskała stanowisko docenta, składając rozprawę naukową dotyczącą składu chemicznego i enzymów mięśni gładkich. W 1961 roku została profesorem nadzwyczajnym UWr., a w 1973 roku zwyczajnym. Z jej inicjatywy, w 1959 roku powołane zostały katedry biochemii na Wydziale Farmacji AM oraz na Wydziale Nauk Przyrodniczych UWr., których została kierowniczką. W latach 1959–1968 była także kierowniczką Zakładu Chemii Fizjologicznej Wydziału Farmacji AM. Poza organizowaniem katedr w obu uczelniach, w latach późniejszych pełniła także inne funkcje. W 1961 roku uruchomiła biochemię jako nowy kierunek na Uniwersytecie Wrocławskim. W latach 1962–1964 była dziekanem Wydziału Farmacji, a następnie dyrektorem Instytutu Botaniki (w latach 1964–1968) oraz Botaniki i Biochemii UWr. (1971–1973). W 1969 roku odeszła z Akademii Medycznej i kontynuowała pracę na Uniwersytecie.
Poza pracą uczelnianą była członkinią rady redakcyjnej polskiego kwartalnika naukowego „Postępy Biochemii” (1968–1983), czasopisma naukowego „Acta Biochimica Polonica” i „Wiadomości Chemicznych”, a także przewodniczącą wrocławskiego oddziału Polskiego Towarzystwa Diagnostyki Laboratoryjnej (1962–1976) oraz VIII Wydziału (nauk biologicznych) Wrocławskiego Towarzystwa Naukowego (1970–1974). Była także aktywną członkinią Polskiego Towarzystwa Biochemicznego, a także Botanicznego, Fizjologicznego oraz Komitetu Biochemii i Biofizyki PAN. W 1974 roku z jej inicjatywy zorganizowano pierwsze Sesje Naukowe Absolwentów Biochemii, które w następnych latach przekształciły się w Sesje Naukowe Absolwentów Biologii Molekularnej.
Dorobek naukowy.
Prace badawcze Wanda Mejbaum-Katzenellenbogen prowadziła głównie w dziedzinach biochemii i analityki biochemicznej, w większości na Uniwersytecie. W swoich badaniach opracowała oryginalne metody analityczne dotyczące oznaczania pentoz, białek, alkilorezorcynoli, garbników i glikoprotein w preparatach biologicznych. Rozpoczęła także prace nad strukturą i funkcją makrocząsteczek. Interesowała się enzymami proteolitycznymi i ich inhibitorami z tkanek zwierzęcych oraz roślinnych, a także udziałem białek w strukturze i funkcji DNA i polisacharydów. W następnych latach badania w tych i innych kierunkach, jak badania związków fenolowych oraz glikoprotein, były kontynuowane przez jej uczniów.
Wynalazła, później znaną jako „metoda wrocławska”, praktyczną i tanią turbidymetryczną metodę oznaczania białek z użyciem taniny, która umożliwiła pracę słabo wyposażonym klinicznym pracowniom analitycznym i naukowym. Inną opracowaną przez nią metodą było zagęszczanie białek i glikoprotein za pomocą taniny i kofeiny, co ułatwiało izolację tych makrocząsteczek z płynów ustrojowych. Mejbaum-Katzenellenbogen zbadała także endogenną funkcję orozomukoidu w surowicy ludzi zdrowych i chorych, co pozwoliło na odkrycie jego interakcji z immunoglobulinami. Profesor zapoczątkowała też i rozwinęła we Wrocławiu badania nad naturalnymi garbnikami, które, jak postulowała, mogły w warunkach "in vivo" unieruchamiać aktywne białka i inne makrocząsteczki.
Rozpoczęła także produkcję odczynników biochemicznych dla firmy Polskie Odczynniki Chemiczne. W latach 70. XX wieku Instytut Biochemii Uniwersytetu Wrocławskiego był jedynym w kraju producentem ureazy, kwaśnej fosfatazy, rybonukleazy, kilku inhibitorów proteaz oraz innych odczynników wykorzystywanych w analizie i diagnostyce.
Mejbaum-Katzenellenbogen opublikowała w krajowych i zagranicznych czasopismach naukowych w sumie niemalże 150 prac naukowych i artykułów przeglądowych. Wydała także skrypt do ćwiczeń z biochemii oraz przetłumaczyła (wraz z mężem) na język polski podręcznik do chemii fizjologicznej Harpera. W ciągu swojej kariery naukowej i dydaktycznej wykształciła ponad 150 absolwentów biochemii, 35 doktorów, 8 doktorów habilitowanych (w większości zostali oni później profesorami).
Odznaczenia i wyróżnienia.
Za działalność naukowo-dydaktyczną oraz wychowawczą i organizacyjną została wyróżniona szeregiem odznaczeń państwowych, m.in.: Złotym Krzyżem Zasługi (1959), Odznaką XV-lecia Wyzwolenia Dolnego Śląska (1960), Odznaką 1000-lecia Państwa Polskiego (1969), Krzyżem Kawalerskim Orderu Odrodzenia Polski (1973), Medalem 10-lecia Polski Ludowej (1975), Medalem Komisji Edukacji Narodowej (1975), został jej również nadany tytuł Zasłużonego Nauczyciela Polskiej Rzeczypospolitej Ludowej (1982). Wielokrotnie wyróżniona nagrodami Ministra Nauki, Szkolnictwa Wyższego i Techniki oraz Ministra Zdrowia i Opieki Społecznej. W uznaniu zasług Polskie Towarzystwo Biochemiczne nadało jej godność Członka Honorowego (1983).

</doc>
<doc id="1800870" url="https://pl.wikipedia.org/wiki?curid=1800870" title="Rabie Yassin">
Rabie Yassin

Rabie Yassin (ar. ربيع ياسين, ur. 7 września 1960 w Bani Suwajf) – egipski piłkarz grający na pozycji lewego obrońcy.
Kariera klubowa.
Przez całą karierę piłkarską Yassin związany był z klubem Al-Ahly Kair. W 1980 roku zadebiutował w jego barwach w pierwszej lidze egipskiej i z czasem stał się jego podstawowym zawodnikiem. W 1981 roku zdobył swój pierwszy Puchar Egiptu oraz wywalczył swoje pierwsze mistrzostwo Egiptu. W 1982 roku zwyciężył z Al-Ahly w Afrykańskiej Lidze Mistrzów (3:0 i 1:1 w finale z Asante Kotoko), a w 1987 roku wygrał ją po raz drugi (0:0 i 2:0 w finale z Al-Hilal Omdurman z Sudanu). W swojej karierze jeszcze pięciokrotnie zostawał mistrzem kraju w latach 1982, 1985-1987 i 1989 oraz sześciokrotnie puchar kraju w latach 1983-85, 1989 i 1991-92. Natomiast w latach 1984-86 sięgnął z Al-Ahly po Afrykański Puchar Zdobywców Pucharów. Karierę piłkarską zakończył w 1993 roku w wieku 33 lat.
Kariera reprezentacyjna.
W reprezentacji Egiptu Yassin zadebiutował 1 października 1982 roku w przegranym 3:5 towarzyskim meczu z Zambią, rozegranym w Kairze. W 1984 roku powołano go do kadry na Puchar Narodów Afryki 1984. Wystąpił w nim w pięciu meczach: grupowych z Kamerunem (1:0), z Wybrzeżem Kości Słoniowej (2:1) i z Togo (0:0), półfinałowym z Nigerią (2:2, k. 7:8) i o 3. miejsce z Algierią (1:3). Z Egiptem ponownie zajął 4. miejsce. W tym samym roku wziął również udział w Igrzyskach Olimpijskich w Los Angeles.
W 1986 roku Yassin wygrał Puchar Narodów Afryki 1986. Zagrał w nim w pięciu meczach: grupowych z Senegalem (0:1), z Wybrzeżem Kości Słoniowej (2:0) i z [Reprezentacja Mozambiku w piłce nożnej mężczyzn|Mozambikiem]] (2:0), półfinałowym z Marokiem (1:0) i w finale z Kamerunem (0:0, k: 5:4).
W 1988 roku zagrał w trzech meczach Pucharu Narodów Afryki 1988: grupowych z Kamerunem (0:1), z Kenią (3:0) i z Nigerią (0:0).
W 1990 roku został powołany przez selekcjonera Mahmouda El-Gohary'ego do kadry na Mistrzostwa Świata we Włoszech. Tam był podstawowym zawodnikiem Egiptu i rozegrał 3 spotkania grupowe: z Holandią (1:1), z Irlandią (0:0) i z Anglią (0:1).
W 1992 roku był w kadrze Egiptu na Puchar Narodów Afryki 1992 i zagrał na nim jedynie w grupowym meczu z Ghaną (0:1). Od 1982 do 1992 wystąpił w kadrze narodowej 109 razy i strzelił 1 gola.

</doc>
<doc id="1800874" url="https://pl.wikipedia.org/wiki?curid=1800874" title="Zebra równikowa">
Zebra równikowa

Zebra równikowa ("Equus quagga boehmi") – najmniejsza z sześciu podgatunków zebry stepowej.
Występowanie.
Zasięg występowania zebry Granta rozciąga się na terytoria różnych krajów. Występują w Zambii na zachód od rzeki Luangwa i na wschód do Jeziora Kariba, w prowincji Demokratycznej Republiki Konga zwanej Katanga oraz w Tanzanii, Kenii i południowej Etiopii.
Charakterystyka.
Biało-czarne pasy na głowie, szyi, bokach, biodrach i kończynach aż do kopyt. Pasy są szerokie i mocno wyodrębnione. Brak grzywy.
Miejscowe wymarcie.
Niedawne wojny domowe w Rwandzie, Somalii, Sudanie, Etiopii i Ugandzie spowodowały bardzo duży spadek populacji wszystkich dzikich zwierząt, w tym zebry Granta, która nie występuje już na terytorium Burundi. Wojna domowa w Angoli w ciągu ostatnich 25 lat zniszczyła populacje dzikich zwierząt tego kraju, (m.in. dawniej szeroko występującej zebry stepowej), zniszczyła administrację parków narodowych oraz infrastrukturę. W związku z tym, zebra Granta praktycznie nie występuje już w Angoli, chociaż ta informacja wymaga potwierdzających badań.

</doc>
<doc id="1800880" url="https://pl.wikipedia.org/wiki?curid=1800880" title="Dęboróg">
Dęboróg

Dęboróg – polski herb szlachecki z nobilitacji, używany na Litwie i w Prusach Królewskich.
Opis herbu.
Opis zgodnie z klasycznymi regułami blazonowania:
W polu błękitnym pień wykorzeniony złoty z zaćwieczonymi takimiż dwoma rogami jelenimi.
Klejnot pół dzikiego męża (Satyra) z wieńcem z powoju zielonego na głowie, trzymającego maczugę srebrną w prawicy, między dwoma rogami złotymi jelenimi.
Labry błękitne, podbite złotem.
Najwcześniejsze wzmianki.
Indygenat Zygmunta Augusta dla Jana Hayna (Heyna) z 5 kwietnia 1564.
(Herb ten, jako nadany kilka lat później niż Dęboróg II jest wg historyków, m.in. J. Szymańskiego jedną z późniejszych odmian. Pierwotny Dęboróg - bez Satyra w klejnocie - na tarczy zielonej, później czerwonej był nadany rodowi Bylczyńskich).
Herbowni.
Herb nadany indygenowanej rodzinie kalwińskiej - Heyn, Heyn-Paterson (też: Heyna, Hayn) z Prus. Zob. też biogram Jana Patersona (1640-ok. 1712) z Buzówki h. Dęboróg i jego ariańskich potomków. 

</doc>
<doc id="1800883" url="https://pl.wikipedia.org/wiki?curid=1800883" title="Wojsko polskie">
Wojsko polskie



</doc>
<doc id="1800890" url="https://pl.wikipedia.org/wiki?curid=1800890" title="Centralna Wytwórnia Programów i Filmów Telewizyjnych">
Centralna Wytwórnia Programów i Filmów Telewizyjnych



</doc>
<doc id="1800892" url="https://pl.wikipedia.org/wiki?curid=1800892" title="Cephalanthus occidentalis">
Cephalanthus occidentalis



</doc>
<doc id="1800893" url="https://pl.wikipedia.org/wiki?curid=1800893" title="Ubinie">
Ubinie

Ubinie (ukr. Убині) – wieś na zachodniej Ukrainie, w rejonie kamioneckim obwodu lwowskiego, położona 40 km od Lwowa. Wieś liczy około 350 mieszkańców.
Historia.
Wieś powstała około 1200 roku.
W II Rzeczypospolitej wchodziła w skład województwa tarnopolskiego, powiatu kamioneckiego i gminy Dziedziłów. Pod koniec XIX wieku właścicielami majątku Ubinie była rodzina Polanowskich. Od około 1910 roku do wybuchu II wojny światowej właścicielem był Feliks Domański. Rolnicze gospodarstwo hodowlane będące częścią majątku było gospodarstwem wzorcowym, stanowiło również miejsce praktyk studenckich lwowskiej Akademii Rolniczej w Dublanach.
W 1920 r. pod Ubiniem miały miejsce walki wojny polsko-rosyjskiej 1919-1920.
W 1929 r. wieś liczyła 881 mieszkańców.
Po II wojnie światowej wieś znalazła się w obszarze Ukraińskiej Republiki Radzieckiej, w składzie ZSRR. Od roku 1991 znajduje się na terenie Ukrainy. Wieś jest siedzibą gminy wiejskiej, działa w niej duże prywatne gospodarstwo rolne.
Zabytki.
We wsi znajduje się dziewiętnastowieczna drewniana cerkiew o trzech kopułach, otoczona starodrzewiem. W otoczeniu cerkwi znajduje się murowana kamienna dzwonnica oraz niewielka drewniana kapliczka.
Neoklasycystyczny dwór w Ubiniu uległ zniszczeniu w czasie pożaru w latach 20. XX wieku. Wzniesiony na jego miejscu drewniany parterowy dwór został zniszczony razem z zabudowaniami folwarku w początkach II wojny światowej.

</doc>
<doc id="1800894" url="https://pl.wikipedia.org/wiki?curid=1800894" title="Nadleśnictwo Trzcianka">
Nadleśnictwo Trzcianka

Nadleśnictwo Trzcianka – jednostka organizacyjna Lasów Państwowych podległa Regionalnej Dyrekcji Lasów Państwowych w Pile. Powierzchnia obszaru zarządzanego przez nadleśnictwo wynosi 46,9 tys. ha, z czego blisko 22,5 tys. ha powierzchni stanowią lasy. Nadleśnictwo Trzcianka znajduje się w północno-zachodniej części województwa wielkopolskiego, w powiecie czarnkowsko-trzcianeckim w gminie Trzcianka, gminie Czarnków, gminie Wieleń. W skład nadleśnictwa wchodzi 12 leśnictw.
Leśnictwa:
Jeziorki,
Jędrzejewo,
Karcze,
Kochanówka,
Lipinki,
Ogorzałe,
Pańska Łaska,
Radosiew,
Rychlik,
Średnica,
Teresa,
Wrząca.
Średni wiek drzewostanów w Nadleśnictwie Trzcianka wynosi 55 lat. Gatunkiem panującym jest sosna zwyczajna, która zajmuje blisko 88% powierzchni. Pozostałe gatunki występujące to olsza czarna, brzoza brodawkowata, buk zwyczajny, dąb szypułkowy i bezszypułkowy oraz świerk pospolity.

</doc>
<doc id="1800902" url="https://pl.wikipedia.org/wiki?curid=1800902" title="Krzysztof Muszyński">
Krzysztof Muszyński

Krzysztof Muszyński (ur. w Warszawie) – polski urbanista, architekt i nauczyciel akademicki. W latach 80. dyrektor Instytutu Architektury i Urbanistyki Politechniki Łódzkiej.
Życiorys.
W latach 1981–1985 pełnił funkcję dyrektora Instytutu Architektury i Urbanistyki Politechniki Łódzkiej. W latach 1968–2006 był profesorem w Instytucie Architektury i Urbanistyki Politechniki Łódzkiej i docentem na Wydziale Architektury w Wyższej Szkole Ekologii i Zarządzania w Warszawie. Jest członkiem Łódzkiej Okręgowej Izby Architektów. Tytuł naukowy: doktor inżynier architekt.
Autor m.in. projektu kościoła parafii świętego Krzysztofa w Tuszynie-Lesie (1983) oraz projektu budynku „Nowej Tkaniny” (Księży Młyn) w Łodzi.
Jest mężem polskiej urbanistki i architekt Elżbiety Muszyńskiej.

</doc>
<doc id="1800904" url="https://pl.wikipedia.org/wiki?curid=1800904" title="Earthsblood">
Earthsblood

Earthsblood – piąty album studyjny amerykańskiej grupy muzycznej God Forbid.

</doc>
<doc id="1800906" url="https://pl.wikipedia.org/wiki?curid=1800906" title="Rencista">
Rencista



</doc>
<doc id="1800907" url="https://pl.wikipedia.org/wiki?curid=1800907" title="Sławkowski Grzebień">
Sławkowski Grzebień

Sławkowski Grzebień (słow. "Štrbavý hrebeň", niem. "Schartiger Kamm", węg. "Szalóki gerinc") – grań tatrzańska odchodząca od wierzchołka Sławkowskiego Szczytu w słowackich Tatrach Wysokich. Biegnie ona od niego na południowy wschód, w kierunku Smokowieckiego Siodełka. Oddziela dolne partie Doliny Staroleśnej i górną część Doliny Zimnej Wody od Siennej Kotliny i przedpola Doliny Sławkowskiej. Od Sławkowskiego Grzebienia odchodzą trzy krótkie granie: Filar Sawickiego, Filar Birkenmajera i Królewski Grzebień. Sławkowskim Grzebieniem biegnie znakowany szlak turystyczny prowadzący na główny wierzchołek Sławkowskiego Szczytu.
Podczas sezonu zimowego zboczami Sławkowskiego Grzebienia biegną nartostrady, które należą do najbardziej stromych na Słowacji.
Obiekty w Sławkowskim Grzebieniu, począwszy od Sławkowskiego Szczytu:

</doc>
<doc id="1800911" url="https://pl.wikipedia.org/wiki?curid=1800911" title="Parafia św. Michała Archanioła w Bridgeport">
Parafia św. Michała Archanioła w Bridgeport

Parafia św. Michała Archanioła w Bridgeport (ang. "St. Michael the Archangel Parish") – parafia rzymskokatolicka położona w Bridgeport, w stanie Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Parafia została dedykowana św. Michałowi Archaniołowi.
Historia.
W 1899 roku, Biskup Hartford, Michael Tierney, przydzielił ks. Józefa Sułkowskiego do nowo utworzonej parafii polskiej.Jako imigrant z Polski dobrze nadawał się do posługi dla polskiej społeczności w East Side.
Parafii została ustanowiona w grudniu 1899, a wkrótce potem, stary kościół katolicki przy Crescent Avenue został zakupiony. Co było wcześniej znane jako "św. Marią" stało się nowym św. Michałem. Następnie w 1907 roku, obecny Kościół św. Michała został zbudowany przy Pulaski Street.
Od 1985 do 1990 w parafii posługiwał o. Roman Pałaszewski. 
Zmarł 15 maja 2010 we Wrocławiu. 20 maja 2010 został pochowany na cmentarzu parafialnym przy klasztorze w Szklarskiej Porębie.

</doc>
<doc id="1800915" url="https://pl.wikipedia.org/wiki?curid=1800915" title="Parafia Najświętszego Serca Pana Jezusa w Danbury">
Parafia Najświętszego Serca Pana Jezusa w Danbury

Parafia Najświętszego Serca Pana Jezusa w Danbury (ang. "Sacred Heart of Jesus Parish") – parafia rzymskokatolicka położona w Danbury, Connecticut, Stany Zjednoczone.
Była jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Parafia została dedykowana Najświętszemu Sercu Pana Jezusa.
Historia.
W 1924 roku polscy imigranci uzyskali pozwolenie od biskupa Hartford, Michaela Tierneya, na zorganizowanie parafii polskojęzycznej. Pierwsza msza św. odbywała się w piwnicy ratusza w Danbury. Wiosną 1925 nieruchomości, gdzie stoi obecnie kościół, zostały zakupione za jednego dolara. W ciągu kolejnych czterech miesięcy zebrano ponad 20 000 dolarów i budowa nowego kościoła rozpoczęła się niemal natychmiast. 18 października 1925 roku 2000 osób było świadkiem położenia kamienia węgielnego pod budowę nowego kościoła.
W dniu 8 kwietnia 1926 nastąpiło poświęcenie kościoła i dedykowanie go Najświętszemu Sercu Pana Jezusa.
Wyjazd franciszkanów konwentualnych.
W czerwcu 2014 r. biskup Caggiano, ks. James McCurry (brat prowincjalny) i ks. Dennis Mason (proboszcz Najświętszego Serca) ogłosili, że po prawie 90 latach służby franciszkanie konwentualni opuszczą parafię Najświętszego Serca Jezusowego w ramach restrukturyzacji. Msza dziękczynna odbyła się 26 sierpnia 2014 r. z okazji ich posługi parafialnej. Obecni byli bp Caggiano, ks. McCurry, ks. Dennis Mason, ks. Brad Heckathorne i ks. Michała Łaskiego. Ks. Leonel Medeiros objął funkcję proboszcza Najświętszego Serca po odejściu ojca Dennisa Masona. Ks. Medeiros został pierwszym proboszczem diecezjalnym w historii parafii Najświętszego Serca.

</doc>
<doc id="1800917" url="https://pl.wikipedia.org/wiki?curid=1800917" title="Anthony Gerrard">
Anthony Gerrard

Anthony Gerrard (ur. 6 lipca 1986 w Liverpoolu, Anglia) – angielski piłkarz występujący na pozycji środkowego obrońcy w Huddersfield Town. Kuzyn byłego kapitana zespołu Liverpoolu, Stevena Gerrarda.

</doc>
<doc id="1800918" url="https://pl.wikipedia.org/wiki?curid=1800918" title="Parafia św. Antoniego z Padwy w Fairfield">
Parafia św. Antoniego z Padwy w Fairfield

Parafia św. Antoniego z Padwy w Fairfield (ang. "St. Anthony of Padua Parish") – parafia rzymskokatolicka położona w Fairfield, Connecticut, Stany Zjednoczone.
Jest jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Parafia została dedykowana św. Antoniemu z Padwy.
Utworzona w 1927 roku.
W grudniu 2018 r. biskup Frank Caggiano mianował Eleanor W. Sauers koordynatorem życia parafii (Parish Life Coordinator), po raz pierwszy osoba świecka została wyznaczona na czele administracji kościelnej w diecezji. Sauers wcześniej pełniła funkcję dyrektora edukacji religijnej i w 2007 roku napisała pracę doktorską. rozprawa na temat przekształceń parafii.

</doc>
<doc id="1800920" url="https://pl.wikipedia.org/wiki?curid=1800920" title="Parafia Najświętszego Imienia Jezus w Stamford">
Parafia Najświętszego Imienia Jezus w Stamford

Parafia Najświętszego Imienia Jezus w Stamford (ang. "Holy Name of Jesus Parish") – parafia rzymskokatolicka położona w Stamford, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w języku polskim dla polskich imigrantów.
Parafia została dedykowana Najświętszemu Imieniu Jezusa.
Utworzona 19 czerwca 1903 roku.
Historia.
Istniejący kościół został zbudowany w 1925 r. Według planów dostarczonych przez architekta Henry'ego F. Ludorfa z Hartford, Connecticut. 6 czerwca 1922 r. Parafia wkroczyła w złoty wiek swojej historii z założenia Ojca. Władasz jako pastor. Zamkniętą szkołę parafialną otworzono ponownie z Bernadine Sisters z Reading w Pensylwanii. Prace nad Świętym Imieniem Jezusa rozpoczęły się 5 kwietnia 1925 r. W tym samym roku, 23 sierpnia, biskup Nilan poświęcił kamień węgielny kościoła. W niedzielę wielkanocną 1927 r. Msza została odprawiona w dolnej części kościoła, ponieważ kościół górny nie został ukończony. Praca była powolna, ale stała. Po krachu finansowym w 1929 r. Ks. Władasz kontynuował pracę nad Kościołem. 25 grudnia 1934 r. W górnej części kościoła została odprawiona pierwsza msza święta.

</doc>
<doc id="1800923" url="https://pl.wikipedia.org/wiki?curid=1800923" title="Vega (sonda)">
Vega (sonda)



</doc>
<doc id="1800924" url="https://pl.wikipedia.org/wiki?curid=1800924" title="Parafia św. Józefa w Central Falls">
Parafia św. Józefa w Central Falls

Parafia św. Józefa w Central Falls (ang. "St. Joseph Parish") – parafia rzymskokatolicka położona w Central Falls, Rhode Island, Stany Zjednoczone.
Była ona jedną z wielu etnicznych, polonijnych parafii rzymskokatolickich w Nowej Anglii. Nazwa parafii jest związana z kultem św. Józefa.
Ustanowiona w 1905 roku.

</doc>
<doc id="1800927" url="https://pl.wikipedia.org/wiki?curid=1800927" title="Liga A w piłce siatkowej mężczyzn (2009/2010)">
Liga A w piłce siatkowej mężczyzn (2009/2010)

Belgijska Liga Siatkówki 2009/2010 – 66. sezon rozgrywek o mistrzostwo Belgii. Zainaugurowany został 26 września 2009 roku, a zakończony 25 kwietnia 2010 r.
W fazie zasadniczej 10 zespołów rozegrało mecze system każdy z każdym, mecz i rewanż. Do fazy play-off przeszło 8 najlepszych zespołów, gdzie rywalizowały systemem drabinkowym.
W sezonie 2009/2010 w Lidze Mistrzów Belgię reprezentowały Knack Randstad Roeselare i Noliko Maaseik, w Pucharze CEV – PNV Waasland Kruib-Nieuwk i VC Euphony Asse-Lennik, a w Pucharze Challenge – VC Argex Duvel Puurs.

</doc>
<doc id="1800931" url="https://pl.wikipedia.org/wiki?curid=1800931" title="Parafia Matki Boskiej Częstochowskiej w Coventry">
Parafia Matki Boskiej Częstochowskiej w Coventry

Parafia Matki Boskiej Częstochowskiej w Coventry (ang. "Our Lady of Czestochowa Parish") – parafia rzymskokatolicka położona w Coventry, (była wieś Quidnick), Rhode Island, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii. Nazwa parafii jest związana z kultem Matki Boskiej Częstochowskiej.
Historia.
W 1905 roku, Biskup Diecezji Providence Matthew Harkins, wysłał Ojca Franciszka Klugera w celu zorganizowania parafii dla polskich imigrantów. 22 października 1905, ks. Franciszek Kluger odprawił pierwszą Mszę św. w podziemiach kościoła św Jana.
Pierwszy proboszcz, ks. Jan Nowicki przyjechał do Quidnick 2 listopada 1906.
Gmach w stylu gotyckim, mogący pomieścić do 400 wiernych, został ukończony wiosną 1907 roku. Jako wyraz ich wielkiej miłości i oddania Matce Bożej, parafianie dedykowali "Our Lady of Czestochowa Church" ku czci maryjnego sanktuarium na Jasnej Górze.
21 kwietnia 1907 kościół został poświęcony i pobłogosławił go Biskup Matthew Harkins. Ks. Franciszek Chałupka z Webster w stanie Massachusetts, założyciel pierwszych parafii dla polskich imigrantów, był również obecny na tej uroczystości.

</doc>
<doc id="1800933" url="https://pl.wikipedia.org/wiki?curid=1800933" title="Parafia św. Wojciecha w Providence">
Parafia św. Wojciecha w Providence

Parafia św. Wojciecha w Providence (ang. "St. Adalbert Parish") – parafia rzymskokatolicka położona w Providence, Rhode Island, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii.
Ustanowiona w 1902 roku. Parafia została dedykowana św. Wojciechowi.

</doc>
<doc id="1800935" url="https://pl.wikipedia.org/wiki?curid=1800935" title="Parafia św. Kazimierza w Warren">
Parafia św. Kazimierza w Warren

Parafia św. Kazimierza w Warren (ang. "St. Casimir Parish") – parafia rzymskokatolicka położona w Warren, Rhode Island, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest związana z patronem, św. Kazimierzem Jagiellończykiem.
Ustanowiona w 1908 roku.
Parafia zamknięta – 2017.

</doc>
<doc id="1800936" url="https://pl.wikipedia.org/wiki?curid=1800936" title="Parafia św. Stanisława Kostki w Woonsocket">
Parafia św. Stanisława Kostki w Woonsocket

Parafia św. Stanisława Kostki w Woonsocket (ang. "St. Stanislaus Kostka") – parafia rzymskokatolicka położona w Woonsocket, Rhode Island, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii. Parafia została dedykowana św. Stanisławowi Kostce.
Ustanowiona w 1905 roku.

</doc>
<doc id="1800937" url="https://pl.wikipedia.org/wiki?curid=1800937" title="Volleyliga">
Volleyliga



</doc>
