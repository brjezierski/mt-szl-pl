<doc id="1811712" url="https://pl.wikipedia.org/wiki?curid=1811712" title="Ramón de Mesonero Romanos">
Ramón de Mesonero Romanos

Ramón de Mesonero Romanos (ur. 1803, zm. 1882) – hiszpański pisarz.
Dom rodzinny.
Spokojne życie pisarza, różniące się bardzo od burzliwych losów niemal wszystkich romantyków, znane jest głównie z jego własnych dzieł, w tym przede wszystkim z "Pamiętników siedemdziesięciolatka" wydanych w roku 1881.
Urodził się w Madrycie w chrześcijańskiej i patriarchalnej, a przy tym majętnej i wpływowej rodzinie, mieszkającej przy ulicy del Olivo (ulica ta obecnie nosi nazwę Calle Mesonero Romanos od nazwiska pisarza). Ojciec Ramona pochodzący z Salamanki, Matías Mesonero, prowadził "gestorię", czyli agencję, której działalność polegała na prowadzeniu spraw różnych osób prywatnych i występowaniu w ich imieniu w urzędach i instytucjach publicznych. Przez dom ojca – jak później pisarz będzie wspominał – przewijali się stale goście, którzy przychodzili w rozmaitych sprawach; radcowie, sekretarze sądowi, urzędnicy ministerialni, prokuratorzy, burmistrzowie, kupcy, a także zwykli starzy obywatele. Ten ruchliwy dom, a ponadto ciekawe i nie kończące się opowiadania, historyjki, anegdotki i dowcipy jego dobrodusznego i rozmiłowanego w literaturze ojca na temat rodzinnych stron w Salamance oraz ważnych figur na dworze w Madrycie, musiały już wtedy zachęcać przyszłego "Ciekawskiego Gadułę" (bo takim pseudonimem się będzie podpisywał) do poszukiwania tematów. Ojciec zmarł 5 stycznia 1820, a siedemnastoletni Ramón przejął po nim firmę.
W niedługi czas później Ramón Mesonero wydał swoje pierwsze dzieło "Moje stracone chwile" ("Mis ratos perdidos"), w którym przedstawił Madryt w kolejnych miesiącach lat 1820 i 1821. Były to pierwsze obrazki obyczajowe, które od razu okazały się arcydziełami stylu i sztuki obserwacji. Artykuły te Mesonero opublikował anonimowo.
Liberalne początki.
Trzylecie liberalne (1820-1823) z jego wolnościową i rewolucyjną atmosferą wywarło głęboki wpływ na początkującego pisarza. Aby wziąć czynny udział w walce z królem-despotą i wezwanym przez niego do pomocy wojskiem francuskim, zaciągnął się w szeregi Milicji Narodowej, przez co w roku 1822 musiał wraz z jej oddziałami uchodzić do Kadyksu przed ścigającymi ich wojskami francuskimi księcia d’Angoulême. Do Madrytu wrócił po powrocie Ferdynanda VII do władzy i po rozwiązaniu oddziałów Milicji Narodowej.
Życie w kręgach intelektualnych.
Mesonero nie miał wykształcenia uniwersyteckiego, ale brak ten z powodzeniem nadrabiał pilnym czytaniem literatury. Interesował się przede wszystkim twórczością Leandra Fernandeza de Moratina, Bartolomé José Gallarda i Sebastiana de Miñano oraz czytał dramaturgów Złotego Wieku: Tirso de Molinę, Lopego de Vega, Pedro Calderona de la Barkę, Agustina Moreto i Francisco de Rojas Zorrillę. Zachwycał się operą włoską i wręcz z entuzjazmem opisał spektakle operowe, które w Madrycie zrobiły prawdziwą rewolucję. Brał udział w spotkaniach "El Parnasillo" i wraz z takimi literatami jak José de Espronceda, Ventura de la Vega, Patricio de la Escosura, należał do "Grupy Gromu" ("Partida del Trueno"). Przyjaciółmi Ramona Mesonero i jego towarzyszami spotkań byli także artyści, dramaturdzy i przedsiębiorcy; najbliższym był znany w Madrycie dziennikarz i dramaturg, José María Carnerero, który miał poważny wpływ na młodych pisarzy tamtego okresu i który wprowadził Ramona Mesonero w środowisko dziennikarskie. Drugą sławną osobą, która cieszyła się szczególnymi względami Ciekawskiego Gaduły, był Juan Grimaldi, dyrektor Teatru Książęcego i autor słynnej podówczas komedii magicznej "Kozia nóżka" ("La pata de cabra").
Zainteresowanie Madrytem.
Mesonero dość szybko porzucił swoje zajęcie w firmie odziedziczonej po ojcu i zajął się całkowicie literaturą. W latach 1826–1828 opracował pięć przeróbek komedii klasycznych, a następnie rozpoczął przygotowywanie materiałów na temat rodzinnego miasta. Materiały te zebrał i wydał w roku 1831 w formie "Podręcznika Madrytu" ("Manual de Madrid"). "Podręcznik Madrytu", przypominający trochę obecne „przewodniki po miastach”, był kompendium wiedzy o historii i geografii miasta z informacjami (często czysto statystycznymi) na temat aktualnego życia społeczno-polityczno-gospodarczego i kulturalnego. Przekazywanie wiedzy o Madrycie pisarz uzupełniał obrazkami obyczajowymi "Madrycka panorama" ("Panorama matritense" – 1832–1835) drukowanymi w przeglądzie "Cartas Españolas" i opisującymi życie różnych klas społecznych.
Pisarz interesował się także sprawami urbanistycznymi Madrytu i powodem jego kilkakrotnych podróży zagranicznych była między innymi ciekawość zobaczenia innych miast i ich porównania z jego miastem rodzinnym. Pierwszą swoją podróż pisarz odbył do Francji, a trwała ona od sierpnia 1833 roku do maja roku 1834. Do naszych czasów zachowały się fragmenty "Dziennika podróży", opublikowane przez synów Mesonero w setną rocznicę jego urodzin.
Po powrocie z podróży do Francji zaczął pracować dla "Dziennika Madryckiego" ("Diario de Madrid"), w którym przedstawiał swoje projekty przekształceń miasta.
Publicystyka kulturalna i zaangażowanie społeczne.
W roku 1836 założył "Barwny Tygodnik Hiszpański" ("Semanario Pintoresco Español"). Wydając ten bogato zdobiony drzeworytowymi ilustracjami tygodnik, pisarz chciał zainteresować czytelników pięknem kraju ojczystego, jego historią i obyczajami, a przyświecał mu cel, który w całej historii prasy hiszpańskiej wydarzył się chyba tylko ten jedyny raz – zainteresowanie obywateli polityką pisarz pragnął zastąpić zainteresowaniem sprawami kultury. Czasopismo odniosło wielki sukces. Przez cały okres, w którym Mesonero był jego właścicielem i zarządcą, czyli od założenia do roku 1842, tygodnik miał 5000 prenumeratorów i skupiał najwybitniejszych i reprezentujących różne poglądy pisarzy tamtego okresu.
Ramón de Mesonero Romanos był zawsze człowiekiem czynu, a jego postawa niezależna i apolityczna zjednywała mu zaufanie u ludzi z różnych dziedzin. Był organizatorem zabaw. Zorganizował stowarzyszenie do propagowania i podnoszenia poziomu edukacji wśród ludzi. Był jednym z głównych promotorów założenia instytutu naukowo-literackiego "Ateneo" w Madrycie (1835) i ośrodka kulturalnego "Liceo", organizującego spotkania, sesje naukowe i w różnoraki sposób promującego sztukę i kulturę hiszpańską (1837).
Dalsze podróże.
Mesonero dalej podróżował. O drugim wyjeździe za granicę mówią "Wspomnienia z podróży po Francji i Belgii" ("Recuerdos de viaje por Francia y Bélgica" – 1841). Najwięcej wojaży przypada na okres regencji Marii Krystyny, z których relacje zachowały się w "Pracach nie zebranych", opublikowanych – podobnie jak pierwszy "Dziennik podróży" – przez synów. W swoich podróżach Mesonero Romanos podziwiał osiągnięcia urbanistyczne, postępy, świadomość obywatelską i przebieg realizacji różnych reform. W odróżnieniu od innych romantyków, którzy oglądali miasta europejskie jako wygnańcy lub politycy, Mesonero był obserwatorem rzeczywistości bez żadnego celu czy podtekstu ideologicznego; był kostumbrystą.
Dalsza aktywna działalność dla Madrytu.
Jego wielkie zainteresowanie sprawami miasta sprawiło, iż w roku 1846 został wybrany radnym miasta. Jako radny przedstawił cały szereg projektów, które wielu uznało za utopię, a które przewidywały przebudowę całych dzielnic, targowisk, placów, wiaduktów i ulic. W roku 1846 opracował i przedstawił na sesji Rady Miejskiej swój "Projekt generalnych ulepszeń" ("Proyecto de mejoras generales"), który zakładał niemal zmianę wyglądu ówczesnego miasta. W parę lat później rzekoma utopia stała się rzeczywistością. W swojej działalności dał dowód, że umie łączyć daleko posunięte, wręcz rewolucyjne, pomysły reform, z tym, co wartościowe z przeszłości (nie pozwolił na przykład zburzyć klasztoru trynitarianek, w którym pochowany został Cervantes; innym razem spowodował, że w domach, w których mieszkali wielcy twórcy Złotego Wieku, wmurowano tablice pamiątkowe).
W roku 1847 został członkiem rzeczywistym Akademii Królewskiej (członkiem honorowym był już od 1838 roku). W dwa lata później ożenił się z kobietą znacznie od siebie młodszą (miała dwadzieścia dwa lata, a on czterdzieści sześć), a następnie zrzekł się funkcji radnego, aby poświęcić się życiu rodzinnemu oraz działalności literackiej i związanej z literaturą. W tym właśnie czasie wydał zmienioną wersję "Podręcznika Madrytu" (1854), a w latach 1857–1861 w ramach kolekcji klasyków Manuela Rivadeneyry, zatytułowanej "Biblioteka Autorów Hiszpańskich", opublikował cały szereg dzieł ze Złotego Wieku Hiszpanii.
W roku 1864 powrócił do współpracy z władzami miasta, ale w innym charakterze: został urzędowym kronikarzem Madrytu. Zlecono mu zorganizowanie biblioteki miejskiej. Jego własny pokaźny księgozbiór, który Rada Miasta odkupiła, stał się zaczątkiem organizowanej przez niego biblioteki. Biblioteka została otwarta w roku 1875, a Ramón Mesonero Romanos został dożywotnio jej pierwszym kustoszem.
Pamiętniki.
Ostatnie lata swojego życia poświęcił na pisanie "Pamiętników siedemdziesięciolatka", które jako cykliczne artykuły ukazywały się na łamach "Pisma Ilustrowanego Hiszpańsko-Amerykańskiego" ("La Ilustración Española y Americana"). Czasopismo to wydało następnie te same "Pamiętniki" w roku 1881, zebrane w postaci książkowej. Dzięki darowi narracji i dzięki temu, że Ramón de Mesonero Romanos był aktywnym uczestnikiem opisanych w "Pamiętnikach" zdarzeń kulturalnych, artystycznych i społecznych, stały się one jednym z najchętniej czytanych źródeł wiedzy dla osób interesujących się dziewiętnastowieczną Hiszpanią.
Ramón de Mesonero Romanos zmarł w Madrycie 30 kwietnia 1882 r.
Charakter pisarza.
Ramón Mesonero Romanos poświęcił swoje życie dwóm pasjom. Pierwszą była literatura i jej propagowanie. Drugą zaś – jego rodzinne miasto, Madryt, pod każdym względem.
Współcześni mu pisarze i krytycy widzieli w nim człowieka rozsądnego, ale i w pewnej mierze malkontenta. W swoich ocenach skłaniał się bardziej do surowości niż pobłażliwości. W zachowaniu i obyczajach był zawsze uporządkowany i spokojny. W dyskusjach nie był wojowniczy, ale za to nieugięty. Zawsze głęboko przekonany o słuszności swoich sądów, niezmienny w decyzjach i ostrożny w postępowaniu. Początkowe poglądy liberalne z czasu młodości stopniowo łagodniały w miarę upływu lat, aż stał się ostatecznie konserwatystą.
W swoich zainteresowaniach bardzo dociekliwy, miał wyjątkowy dar odmalowywania otaczającej go rzeczywistości i obyczajów.
Został uznany i jest nadal uznawany za jednego z czołowych pisarzy kostumbrystów.

</doc>
<doc id="1811715" url="https://pl.wikipedia.org/wiki?curid=1811715" title="Skrajna Soliskowa Turnia">
Skrajna Soliskowa Turnia

Skrajna Soliskowa Turnia (słow. "Predná Solisková veža", niem. "Vorderer Soliskoturm", węg. "Elülső Szoliszkótorony") – turnia o wysokości ok. 2342 m n.p.m. znajdująca się w Grani Soliska w słowackiej części Tatr Wysokich. Od położonej dalej na północ Zadniej Soliskowej Turni oddziela ją siodło Niżniej Soliskowej Ławki, a od Małego Soliska oddzielona jest Soliskową Przełęczą. Na jej wierzchołek nie prowadzą żadne znakowane szlaki turystyczne.
Skrajna Soliskowa Turnia stanowi południową z dwóch Soliskowych Turni i dawniej zwana była także Przednią Soliskową Turnią. U podnóża między innymi jej ścian, po stronie Doliny Młynickiej, znajduje się duży, piarżysty taras zwany Soliskowym Ogrodem, który jest punktem wyjściowym w jej wschodnią ścianę. Ma ona, podobnie jak ściana zachodnia, około 250 m wysokości.
Pierwsze wejścia turystyczne:

</doc>
<doc id="1811718" url="https://pl.wikipedia.org/wiki?curid=1811718" title="Kolejowe Zakłady Nawierzchniowe Cogifer Polska">
Kolejowe Zakłady Nawierzchniowe Cogifer Polska

Kolejowe Zakłady Nawierzchniowe COGIFER POLSKA Sp. z o.o. - bydgoska firma, będąca jednym z głównych w Polsce producentów elementów nawierzchni kolejowej i tramwajowej.
Historia.
W okresie II wojny światowej w rejonie przystanku osobowego Rynkowo Wiadukt Niemcy zorganizowali bazę nawierzchniową. W 1947 PKP uruchomiły tam warsztaty drogowe, które rozpoczęły produkcję rozjazdów kolejowych oraz konstrukcji mostowych. Zakłady wyspecjalizowały się w konstrukcji nowoczesnych rozjazdów i urządzeń torowych. W 1974 zbudowano nową zgrzewalnię szyn. Do 1991 zakład był związany z PKP, a w latach 1991-2000 funkcjonował jako samodzielne przedsiębiorstwo państwowe. 1 kwietnia 2000 roku przedsiębiorstwo zostało sprywatyzowane poprzez utworzenie Spółki z udziałem francuskiej grupy kapitałowej COGIFER. Zmieniła się wówczas nazwa firmy z dotychczasowej: Kolejowe Zakłady Nawierzchniowe "Bydgoszcz" na Kolejowe Zakłady Nawierzchniowe COGIFER POLSKA Sp. z o.o., a następnie na Vossloh Cogifer Polska Sp. z o.o.
Stan obecny.
Przedsiębiorstwo jest producentem i dostawcą elementów nawierzchni kolejowej i tramwajowej. Produkcja obejmuje m.in. nawierzchnie kolejowe, rozjazdy (przystosowane do prędkości 120 - 250 km/h), skrzyżowania torów, zwrotnice i rozjazdy tramwajowe. 
Firma zajmuje obszar 16 ha w tym około 19 tys. m² powierzchni produkcyjnych i montażowych. Od 2002 roku posiada certyfikat ISO9001:2001.
Głównym rynkiem zbytu produktów jest rynek polski. Produkcja eksportowa w 2009 stanowiła ok. 10% i dotyczyła m.in. Austrii, Czech i Niemiec.

</doc>
<doc id="1811719" url="https://pl.wikipedia.org/wiki?curid=1811719" title="Descendents">
Descendents

Descendents - amerykański zespół rockowy założony w 1978 uważany za pionierów gatunku pop punk.
Projektem pobocznym członków grupy jest formacja All, założona w 1987, która do 2009 nagrała 9 albumów studyjnych.

</doc>
<doc id="1811721" url="https://pl.wikipedia.org/wiki?curid=1811721" title="Krzysztof Kisiel (piłkarz ręczny)">
Krzysztof Kisiel (piłkarz ręczny)

Krzysztof Kisiel (ur. 19 lipca 1969 w Serocku) – asystent trenera Wisły Płock, piłkarz ręczny, przez większość kariery związany z płocką Wisłą.
Kariera sportowa.
Grał w szczypiorniaka przez 24 lata, od 11 roku życia. Z Wisłą Płock zdobył aż 19 medali mistrzostw Polski. Na ławce trenerskiej Kisiel po raz pierwszy zasiadł w maju 2000 r., kiedy w Wiśle zwolniono Bogdana Zajączkowskiego (prowadził wtedy nafciarzy w dwóch ostatnich meczach sezonu i finale Pucharu Polski). Na początku 2004 r. został drugim szkoleniowcem płocczan – asystentem Bogdana Kowalczyka. W sezonie 2004/2005 prowadził zespół samodzielnie – zdobył wtedy Puchar Polski i mistrzostwo kraju. Rok później jego drużyna świętowała kolejny tytuł mistrzowski. Od sezonu 2006/2007 przez trzy lata był trenerem w Piotrkowie Trybunalskim. W sezonie 2009/2010 trenował Traveland Olsztyn. W roku 2010 wrócił do Płocka jako asystent trenera Larsa Walthera. Sprawował tę funkcję trzy lata. Gdy Walther zrezygnował z roli szkoleniowca drużyny Wisły Płock, Kisiel przejął jego funkcję. Sprawował ją do pierwszego lipca 2013, po czym został ponownie asystentem, tym razem trenera Manolo Cadenasa.

</doc>
<doc id="1811723" url="https://pl.wikipedia.org/wiki?curid=1811723" title="Stanisław Migza">
Stanisław Migza

Stanisław Migza (ur. 24 kwietnia 1933 w Jangrocie, zm. 2 czerwca 2006 w Łodzi) – polski działacz państwowy, wojewoda ostrołęcki (1977–1983).
Życiorys.
W latach 1952–1957 pracował w Powiatowej Radzie Narodowej w Sieradzu, w latach 1958–1960 był instruktorem Powiatowego Związku Kółek Rolniczych tamże, w latach 1960–1961 kierował Powiatowym Związkiem Kółek Rolniczych w Poddębicach. Od 1961 do 1966 był etatowym pracownikiem Wojewódzkiego Komitetu ZSL w Łodzi, w latach 1966–1967 był zastępcą kierownika Wydziału Rolnictwa i Leśnictwa Wojewódzkiej Rady Narodowej w Łodzi, w latach 1967–1971 wiceprezesem Wojewódzkiego Związku Kółek Rolniczych tamże. W latach 1969–1975 radnym WRN w Łodzi, w latach 1969–1973 przewodniczył Komisji Rolnej WRN, w latach 1973–1975 był wiceprzewodniczącym WRN. W latach 1971–1975 piastował funkcje kolejno sekretarza, wiceprezesa i prezesa WK ZSL w Łodzi.
W latach 1975–1976 był wicewojewodą piotrkowskim. W latach 1977–1983 sprawował funkcję wojewody ostrołęckiego z ramienia ZSL. W 1983 objął obowiązki wiceprezesa Rady Centralnego Związku Spółdzielni Rolniczych "Samopomoc Chłopska". Zmarł i został pochowany w Łodzi przy ul. Ogrodowej.
W PRL odznaczony Krzyżem Kawalerskim Orderu Odrodzenia Polski.

</doc>
<doc id="1811732" url="https://pl.wikipedia.org/wiki?curid=1811732" title="Antoni Bielak (polityk)">
Antoni Bielak (polityk)

Antoni Bielak (ur. 6 czerwca 1941 w Zdunówku, zm. 1 marca 2014 w Płocku) – polski działacz państwowy i partyjny, wojewoda płocki (1980–1990).
Życiorys.
W 1972 ukończył studia w Szkole Głównej Planowania i Statystyki. W latach 1960–1966 był zatrudniony w Prezydium Powiatowej Rady Narodowej w Płocku m.in. jako kierownik referatu kontroli i instruktażu. Działał w PZPR, był m.in. członkiem egzekutywy Komitetu Miejskiego i Powiatowego (1970–1975) oraz sekretarzem Komitetu Wojewódzkiego (1979–1980). Od 1975 do 1979 pełnił obowiązki wicewojewody, a w latach 1980–1990 sprawował funkcję wojewody płockiego. Był także przewodniczącym Zarządu Wojewódzkiego Towarzystwa Przyjaźni Polsko-Radzieckiej.
Odznaczony Krzyżem Oficerskim i Kawalerskim Orderu Odrodzenia Polski oraz Złotym Krzyżem Zasługi.

</doc>
<doc id="1811734" url="https://pl.wikipedia.org/wiki?curid=1811734" title="Bitwa pod Kluzjum">
Bitwa pod Kluzjum

Bitwa pod Kluzjum – starcie zbrojne, które miało miejsce w roku 82 p.n.e. w tak zwanej I wojnie domowej w republikańskim Rzymie (83–82 p.n.e.).
Krótko po zajęciu Rzymu, Korneliusz Sulla wyruszył z wojskiem do Etrurii przeciwko siłom Gnejusza Papiriusza Karbona. W stoczonych tu dwóch bitwach: pod Glanis i pod Saturniną zwycięstwo przypadło wojskom Sulli. Do większej bitwy pomiędzy Sullą a Karbonem doszło pod Kluzjum. Starcie trwało cały dzień a przerwała ją dopiero zapadająca noc. Pomimo zaciętych ataków Sulli, bitwa zakończyła się wynikiem nierozstrzygniętym.

</doc>
<doc id="1811739" url="https://pl.wikipedia.org/wiki?curid=1811739" title="Zadnia Soliskowa Turnia">
Zadnia Soliskowa Turnia

Zadnia Soliskowa Turnia (słow. "Zadná Solisková veža", niem. "Hinterer Soliskoturm", węg. "Hátsó Szoliszkótorony") – turnia o wysokości ok. 2350 m n.p.m. znajdująca się w Grani Soliska w słowackiej części Tatr Wysokich. Od Soliskowych Czub oddzielona jest Pośrednią Soliskową Ławką, a od Skrajnej Soliskowej Turni oddziela ją Niżnia Soliskowa Ławka. Zadnia Soliskowa Turnia jest wyłączona z ruchu turystycznego, na jej wierzchołek mają wstęp jedynie taternicy.
Zadnia Soliskowa Turnia jest wyższą z dwóch Soliskowych Turni znajdujących się w Grani Soliska (Skrajna Soliskowa Turnia jest niższa o ok. 8 m). U jej stóp znajduje się Soliskowy Ogród – duży, skalisty taras, który znajduje się nieco powyżej Doliny Młynickiej. Dla taterników stanowi on punkt wyjściowy do wschodnich ścian Soliskowych Turni i północno-wschodniej ściany Małego Soliska.
Historia.
Pierwsze wejścia turystyczne:

</doc>
<doc id="1811740" url="https://pl.wikipedia.org/wiki?curid=1811740" title="Druga Republika Grecka">
Druga Republika Grecka

Republika Grecka, tzw. Druga Republika Grecka, gr. Ἑλληνικὴ Δημοκρατία – historyczne państwo w dziejach Grecji, istniało w latach 1924–1935.
Drugą Republikę proklamowano 25 marca 1924 roku, po klęsce Grecji w wojnie przeciwko Turcji, która skompromitowała monarchię w oczach społeczeństwa. Proklamowana republika była jednak przez cały okres swojego istnienia niestabilna, a społeczeństwo było silnie podzielone ideologicznie. Polityka kraju znajdowała się w cieniu udanych i planowanych zamachów stanu, zaś stan gospodarki był fatalny, co było wywołane skutkami wojny i wymiany ludności z Turcją. W jej efekcie w Grecji znalazło się 1,5 miliona uchodźców, którym państwo nie było w stanie zapewnić pomocy. Pomimo wysiłków rządu Eleftheriosa Venizelosa w latach 1928–1932, Grecja dotkliwie odczuła skutki Wielkiego Kryzysu. Zwycięstwo wyborcze prokrólewskiej Partii Ludowej w 1933 roku i dwa nieudane zamachy skierowane przeciw niej utorowały drogę do restytucji monarchii w Grecji w 1935 roku i powrotu wygnanego króla Jerzego II Glücksburga.

</doc>
<doc id="1811741" url="https://pl.wikipedia.org/wiki?curid=1811741" title="Biblioteka cDNA">
Biblioteka cDNA

Biblioteka cDNA – rodzaj biblioteki genowej stanowiącej zbiór kopii mRNA w formie cDNA (komplementarnego DNA) umieszczonych w określonych wektorach.
Ustalanie sekwencji nukleotydów kodujących określone białko u eukariotów jest utrudnione ze względu na fakt, że tylko około 2% genomowego DNA może kodować białko. Pozostała część to sekwencje regulatorowe, introny, egzony nieulegające translacji, różnego rodzaju niekodujące powtarzające się sekwencje. Analiza DNA związana z kodowaniem białka może być znacznie uproszczona, jeśli podda się jej tylko nieprzerwane kodujące sekwencje. Istotne jest to również, jeśli ekspresję takich sekwencji chce się uzyskać w komórkach bakterii czy drożdży, które same nie mogą usuwać niekodujących fragmentów.
W przypadku prokariotów na ogół nie tworzy się bibliotek cDNA z ich mRNA, ponieważ jest on niestabilny i prościej można przygotować biblioteki genomowe z wszystkimi sekwencjami genomowymi.
Zgodnie z centranym dogmatem biologii molekularnej DNA transkrybowany jest na mRNA, które służy jako matryca do syntezy białka. W związku z tym mRNA reprezentuje część genomu ulegającą ekspresji (geny). Ponieważ do żadnego z powszechnie używanych wektorów nie można wprowadzić RNA, na podstawie mRNA syntetyzuje się komplementarne DNA (cDNA).
W różnych komórkach czy tkankach ekspresji ulega charakterystyczny zestaw genów (a dodatkowo tę ekspresję można modyfikować), dlatego uzyskane mRNA reprezentuje tylko te geny, które w danej komórce czy tkance są aktywne i tłumaczone na białka.
Procedura.
W pierwszym etapie izoluje się RNA danej tkanki czy typu komórek. Następnie oddziela się mRNA, które stanowi tylko 1–5% całkowitego RNA komórki. Wykorzystuje się unikalną cechę mRNA polegającą na występowaniu ogona poli(A) na końcu 3’. Mogą one hybrydyzować (łączyć się) z syntetycznym oligonukleotydem złożonym z deoksytymidyny – oligo(dT). Można więc przykładowo przepuścić preparat RNA przez kolumnę z oligo(dT)-celulozą lub dodać oligo(dT) związany z magnetycznymi kuleczkami do lizatu komórkowego i odłączyć mRNA od reszty mieszaniny za pomocą silnego magnesu.
Następnie sprawdza się, czy mRNA nie uległ degradacji. Można wykorzystać w tym celu bezkomórkowe systemy translacji (np. lizat retikulocytów królika) lub elektroforezę żelową. Do syntezy cDNA na matrycy mRNA wykorzystywany jest enzym odwrotna transkryptaza. Wymaga to startera, którym zwykle jest oligo(dT). Do syntezy drugiej nici, po zniszczeniu nici mRNA przez hydrolizę alkaliczną, można jako starter zastosować oligo(dG). Zwykle dokonuje się również obróbki końców cDNA, aby uzyskać lepkie końce ułatwiające wprowadzenie go do wektora.
cDNA są stosunkowo krótkie (0,5–10 kpz), dlatego do klonowania często stosuje się wektory plazmidowe. Do uzyskania dużej liczby klonów stosowane są również wektory pochodne faga λ, głównie do konstruowania ekspresyjnych bibliotek cDNA. Są to biblioteki zaprojektowane w taki sposób, aby zoptymalizować ekspresję wprowadzonego fragmentu DNA.

</doc>
<doc id="1811744" url="https://pl.wikipedia.org/wiki?curid=1811744" title="Brzoza pożyteczna">
Brzoza pożyteczna

Brzoza pożyteczna, czasami nazywana też brzozą himalajską ("Betula utilis") – gatunek rośliny z rodziny brzozowatych. Pochodzi z Azji z obszarów Afganistanu, Chin (prowincje Gansu, Hebei, Ningxia, Qinghai, Shaanxi, Syczuan, Tybet, Yunnan), Bhutanu, Indii (prowincje: Himachal Pradesh, Dżammu i Kaszmir, Sikkim, Uttar Pradesh), Nepalu i Pakistanu. 
Biologia.
Megafanerofit. Nie ma specjalnych wymagań co do gleby. Jest to roślina szybkorosnąca.
Zmienność.
Znane są odmiany:
Wyróżnia się także kultywary: 'Grayswood Ghost', 'Silver Shadow' oraz 'Jermyns'.

</doc>
<doc id="1811745" url="https://pl.wikipedia.org/wiki?curid=1811745" title="Mojżesz (ujednoznacznienie)">
Mojżesz (ujednoznacznienie)



</doc>
<doc id="1811749" url="https://pl.wikipedia.org/wiki?curid=1811749" title="Vladimir Petrović">
Vladimir Petrović

Vladimir Petrović (ur. 1 lipca 1955 w Belgradzie) − serbski trener piłkarski i piłkarz grający na pozycji pomocnika.
Kariera klubowa.
Karierę piłkarską Petrović rozpoczął w Crvenej Zvezdzie Belgrad. W sezonie 1972/1973 zadebiutował w jego barwach w pierwszej lidze jugosłowiańskiej i od czasu debiutu był podstawowym zawodnikiem zespołu. W debiutanckim sezonie wywalczył ze Crveną Zvezdą swoje pierwsze mistrzostwo Jugosławii. W swojej karierze jeszcze trzykrotnie sięgał po tytuł mistrzowski w latach 1977, 1980 i 1981. W 1979 roku wystąpił w finałowych meczach Pucharu UEFA z Borussią Mönchengladbach (1:1 oraz 0:1). Z kolei w 1982 roku zdobył Puchar Jugosławii. Od 1972 do 1982 roku rozegrał w Crvenej Zvezdzie 257 meczów i zdobył 49 goli.
W grudniu 1982 roku Petrović przeszedł do Arsenalu. W Division One zadebiutował 1 stycznia 1983 roku w wygranym 2:1 domowym spotkaniu ze Swansea City. W Arsenalu spędził pół roku. Rozegrał 13 spotkań i zdobył 2 gole.
Latem 1983 Petrović został piłkarzem Royal Antwerp FC. Piłkarzem drużyny z Antwerpii był przez dwa lata. Następnie przeszedł do klubu francuskiej pierwszej ligi, Stade Brest. Spędził w nim cały sezon 1985/1986. Od lata 1986 do lata 1987 grał w Standardzie Liège. Z kolei w sezonie 1986/1987 występował w AS Nancy i po roku gry w jego barwach zakończył karierę
Kariera reprezentacyjna.
W reprezentacji Jugosławii Petrović zadebiutował 26 września 1973 roku w zremisowanym 1:1 towarzyskim spotkaniu z Węgrami. W 1974 roku został powołany przez selekcjonera Miljana Miljanicia do kadry na Mistrzostwa Świata w RFN. Na tym turnieju rozegrał dwa spotkania: z Polską (1:2) i ze Szwecją. Z kolei w 1982 roku na Mundialu w Hiszpanii zagrał, jako podstawowy zawodnik, we wszystkich trzech meczach: z Irlandią Północną (0:0), Hiszpanią (1:2) i Hondurasem (1:0), w tym ostatnim strzelił zwycięską bramkę z rzutu karnego. Od 1973 do 1982 roku rozegrał w reprezentacji narodowej 34 mecze i strzelił 5 goli.
Kariera trenerska.
Po zakończeniu kariery piłkarskiej Petrović został trenerem. W 1991 roku jako asystent Ljupko Petrovicia wywalczył z Crveną Zvezdą Belgrad Puchar Mistrzów. W latach 1996–1997 samodzielnie prowadził Crveną Zvezdę i zdobył z nią w 1996 roku Puchar Jugosławii. W 1999 roku był trenerem FK Bor, a w latach 2002–2004 reprezentacji Serbii i Czarnogóry U-21, z którą w 2004 roku wywalczył wicemistrzostwo Europy. Następnie był szkoleniowcem Vojvodiny Nowy Sad i chińskiego Dalianu Shide. We wrześniu 2007 roku został zatrudniony jako selekcjoner reprezentacji Chin, jednak został zwolniony, gdy Chińczycy nie wywalczyli awansu na Mistrzostwa Świata w RPA. W 2009 roku ponownie został trenerem klubu Crvena Zvezda Belgrad. 15 września 2010 został selekcjonerem reprezentacji Serbii. 14 października 2011 został odwołany z funkcji trenera reprezentacji Serbii.

</doc>
<doc id="1811751" url="https://pl.wikipedia.org/wiki?curid=1811751" title="Kiwaidae">
Kiwaidae

Kiwaidae – rodzina skorupiaków z grupy dziesięcionogów (Decapoda). Występują na dużych głębokościach, w pobliżu kominów hydrotermalnych. Rodzina obejmuje jeden rodzaj – "Kiwa". Należą do niego cztery gatunki, z których dwa zostały formalnie opisane: typowy "Kiwa hirsuta" i "Kiwa puravida". Rodzina została nazwana w 2005 roku przez Enrique Macphersona i współpracowników jako monotypowa rodzina dla "K. hirsuta". "K. puravida" opisano w 2011 roku. Trzeci gatunek żyje w pobliżu kominów hydrotermalnych na East Scotia Ridge na Oceanie Południowym, a czwarty – na Southwest Indian Ridge.
Analizy filogenetyczne potwierdzają przynależność Kiwaidae do grupy Chirostyloidea, gdzie ich najbliższymi krewnymi są Chirostylidae. Prawdopodobnie te dwie linie ewolucyjne rozeszły się mniej więcej w połowie okresu kredowego, około 105–110 mln lat temu. Klad obejmujący współczesne Kiwaidae powstał około 30,6 mln lat temu, a do dywergencji pomiędzy liniami pacyficzną i niepacyficzną doszło około 19 mln lat temu. "Pristinaspina gelasina" z cenomanu-mastrychtu Alaski może być blisko spokrewniona ze współczesnymi Kiwaidae, co sugerowałoby, że rodzina ta wyewoluowała na terenie wschodniego Pacyfiku.

</doc>
<doc id="1811758" url="https://pl.wikipedia.org/wiki?curid=1811758" title="Kolejowe Zakłady Łączności">
Kolejowe Zakłady Łączności

Kolejowe Zakłady Łączności sp. z o.o. – przedsiębiorstwo kolejowe należące do Grupy PKP (Polskie Koleje Państwowe) z siedzibą w Bydgoszczy. Kolejowe Zakłady Łączności są polskim producentem i dostawcą systemów do obsługi komunikacji kolejowej i pozakolejowej oraz systemów poboru opłat. Firma oferuje między innymi systemy informacji pasażerskiej, systemy łączności kolejowej, systemy monitoringu, systemy biletowe i stacje ładowania pojazdów elektrycznych
Historia.
Kolejowe Zakłady Łączności powstały w Bydgoszczy w 1852 roku jako Warsztaty Elektrotechniczne ("Telegraphen Werkstatt") przy obecnym dworcu głównym Bydgoszcz Główna. Historia Zakładów związana jest z Królewsko-Pruską Dyrekcją Kolei Wschodniej w Bydgoszczy. Warsztaty wykonywały wówczas prace remontowe napowietrznych linii telekomunikacyjnych oraz sprzętu telefonicznego i telegraficznego. Do zadań Zakładu należało utrzymanie nowo budowanych linii na terenie Prus.
W dwudziestoleciu międzywojennym przedsiębiorstwo przekształcono w Warsztaty Telegraficzne, a od 1927 w Warsztaty Sygnałowe w Bydgoszczy, gdyż rozszerzyły one działalność o remonty urządzeń sygnalizacyjnych dla ruchu kolejowego. W 1928 zatrudniały 135 pracowników, a w okresie wielkiego kryzysu zatrudnienie zredukowano do 59 osób, w tym 10 pracowników umysłowych.
Po II wojnie światowej zakłady stały się jedynym w Polsce przedsiębiorstwem należącym do resortu kolei zajmującym się produkcją specjalistycznych urządzeń łączności kolejowej, oraz instalacją i uruchamianiem na terenie całej PKP automatycznych central telegraficznych i urządzeń telegrafii wielokrotnej. Nosiły wtedy nazwę PKP Warsztaty Elektroniczne, a od 1950 roku – PKP Kolejowe Zakłady Łączności w Bydgoszczy. Dynamiczny rozwój Zakładów nastąpił w latach 1960–1970. Wówczas Zakłady zostały uznane przez Ministerstwo Komunikacji jako główne zaplecze rozwojowe dla PKP w zakresie urządzeń łączności i obsługi podróżnych. W latach 70. zbudowano nową siedzibę przedsiębiorstwa przy ul. Ludwikowo oraz unowocześniono park maszynowy. W 1981 zakłady zatrudniały 650 osób i były wówczas jedynym w Ministerstwie Komunikacji dostawcą kolejowych automatycznych central telefonicznych i telegraficznych, traktów telefonii i telegrafii wielokrotnej, a także producentem automatów biletowych i urządzeń łączności kolejowej.
W roku 1996 Zakłady zostały przekształcone w spółkę prawa handlowego.
W 2009 otrzymały nagrodę im. Ernesta Malinowskiego za system informacji pasażerskiej oparty na tablicach LCD.
W styczniu 2013 PKP Informatyka nabyła pakiet 100% udziałów KZŁ od PKP i zostały włączone do Grupy PKP Informatyka.
Stan obecny.
Obecnie Kolejowe Zakłady Łączności sp. z o.o. wchodzą w skład grupy kapitałowej Polskich Kolei Państwowych.
System Dynamicznej Informacji Pasażerskiej
Większość polskich dworców kolejowych wyposażona jest w system tablic informacyjnych KZŁ.
Kolejowe Zakłady Łączności sp. z o.o. jako pierwsza firma w Polsce przygotowała i zainstalowała urządzenia dynamicznej informacji pasażerskiej zgodnie z najnowszymi wytycznymi PKP Polskich Linii Kolejowych S.A. wskazanymi w instrukcji Ipi-6. Pierwsza instalacja miała miejsce na linii kolejowej 447 Grodzisk Mazowiecki – Warszawa Włochy w marcu 2020 r. KZŁ Bydgoszcz są pierwszym dostawcą urządzeń funkcjonujących w środowisku Centralnej Aplikacji Dynamicznej Informacji Pasażerskiej zarządzanej przez narodowego zarządcę sieci kolejowej – PKP PLK S.A.. Wcześniej w grudniu 2018 r. firma zainstalowała tablice na linii obwodowej w Warszawie.
Informacje wyświetlane są zgodnie z wymogami interoperacyjności (TSI) zawartymi w rozporządzeniu Komisji Europejskiej. Zastosowane wyświetlacze wyróżniają się wysoką jasnością, kontrastem i rozdzielczością, co sprawia, że informacja jest czytelna nawet w najbardziej słoneczne dni.
Tablice produkowane przez firmę są zgodnie z najnowszymi wytycznymi polskiego zarządcy sieci kolejowej. Oznacza to, że spełniają bardzo wysokie wymagania odporności na trudne warunki atmosferyczne, kompatybilności elektromagnetycznej oraz wydajności. Urządzenia te były wielokrotnie badane w specjalistycznych laboratoriach m.in. pod względem odporności na akty wandalizmu, szczelności i zakłóceń elektromagnetycznych oraz w komorach klimatycznych. Środowisko pracy tych urządzeń jest bowiem bardzo trudne. Oprócz wszechobecnego pyłu kolejowego urządzenia narażone są na skrajne warunki atmosferyczne, w tym bezpośrednie nasłonecznienie oraz zakłócenia pochodzące z pobliskiej trakcji elektrycznej i elektrowozów.
System Łączności Kolejowej
Domeną Kolejowych Zakładów Łączności jest system łączności kolejowej na kolei w postaci SLK – systemu łączności dyspozytorskiej. Jest to zaawansowany technologicznie system zapewniający pełną łączność w obrębie lokalnego centrum sterowania (LCS). System zapewnia bezpieczną łączność pomiędzy posterunkami. SLK to znany i ceniony przez kolejarzy system dyspozytorski, gwarantujący pewną i bezpieczną komunikację. Wiele razy sprawdził się w trudnych warunkach pracy i przekazywał informację oraz dane w sytuacjach wyjątkowych jak zdarzenia na szlaku i katastrofy kolejowe. Obecnie Spółka finalizuje prace nad kolejną generacją tego sprawdzonego systemu.
System Monitoringu Obiektów Kolejowych
Kolejowe Zakłady Łączności sp. z o.o. posiadają dopuszczenie do stosowania na liniach kolejowych własnego Systemu Monitoringu Obiektów Kolejowych (SMOK) na przejazdach kolejowo-drogowych kategorii B, zaś dla kategorii A są w trakcie finalizowania.
System Poboru Opłat
Kolejowe Zakłady Łączności to także najstarszy producent automatów biletowych w Polsce. W tej dziedzinie KZŁ dostarczają przede wszystkim mobilne automaty biletowe do pociągów. Biletomaty mobilne sprzedają bilety na pokładach pociągów Łódzkiej Kolei Aglomeracyjnej oraz Kolei Wielkopolskich.
Na bazie doświadczeń z budowy biletomatów, firma wprowadziła na rynek parkomaty instalując je po raz pierwszy w 2003 r. w Wejherowie i Rybniku. Obecnie parkomaty funkcjonują w kilkunastu strefach płatnego parkowania w Polsce.
Stacje Ładowania Pojazdów Elektrycznych
W 2017 r. Spółka wprowadziła na rynek stacje ładowania pojazdów elektrycznych. Urządzenia pod nazwą ecoMOTO funkcjonują już przy kilku największych polskich dworcach kolejowych (Bydgoszcz Główna, Gdynia Główna, Katowice Główne, Katowice Ligota, Częstochowa, Gliwice, Wrocław Główny, Opole Główne). Urządzenia są odpowiedzią na potrzeby związane z rozwojem elektromobilności w Polsce i na świecie. Oprócz stacji ładowania stacjonarnych, ładujących prądem przemiennym o mocy 22kW, firma dostarcza również stacje ładowania naścienne o nazwie ecoMOTOhome dedykowane do instalacji w garażach czy parkingach podziemnych.
Nagrody i wyróżnienia.
Produkty firmy uzyskały liczne nagrody i wyróżnienia.

</doc>
<doc id="1811760" url="https://pl.wikipedia.org/wiki?curid=1811760" title="Feniks (demon)">
Feniks (demon)

Feniks – w tradycji okultystycznej demon, upadły anioł, markiz piekła. Znany również pod imionami Fejniks, Feneks, Phenex, Phoenix, Phoeniex i Pheynix.
Rozporządza 20 legionami duchów. Przed upadkiem należał do Chóru Tronów. W "Sztuce Goecji" jest trzydziestym siódmym, a w "Pseudomonarchii Daemonum" sześćdziesiątym ósmym duchem. Rzekomo wyjawił królowi Salomonowi, że po upływie 1000 albo 1200 lat ma nadzieję powrócić na siódmy tron (w niebie).
Gustav Davidson pisze, że wedle Henocha Feniks to także rodzaj czy chór aniołów, a nie tylko jeden konkretny upadły anioł.
W demonologii.
By go przywołać i podporządkować, potrzebna jest jego pieczęć, która według "Sztuki Goecji" powinna być zrobiona ze srebra.
Demon ten uważany jest za wspaniałego poetę, który pięknie wysławia się na temat cudownych nauk. Potrafi spełnić każde życzenie. Odpowie (zawsze wierszem) na pytania ze wszystkich dziedzin nauki.
Przedstawiany jest jako feniks z głową dziecka. Jego głos przypomina dziecięcy. Zanim się ukaże słychać melodyjne dźwięki, które powinno się zignorować (najlepiej zatkać uszy) i zmusić go by przybrał ludzką postać.

</doc>
<doc id="1811762" url="https://pl.wikipedia.org/wiki?curid=1811762" title="Fejniks">
Fejniks



</doc>
<doc id="1811766" url="https://pl.wikipedia.org/wiki?curid=1811766" title="Phenex">
Phenex



</doc>
<doc id="1811768" url="https://pl.wikipedia.org/wiki?curid=1811768" title="Perfect (singel Darina)">
Perfect (singel Darina)

Perfect – pierwszy singel szwedzkiego piosenkarza Darina z trzeciej płyty Break the News. Piosenka dotarła do trzeciego miejsca Swedish Singles Chart. Autorami tekstu piosenki są Anders Wikström oraz Fredrik Thomander.

</doc>
<doc id="1811773" url="https://pl.wikipedia.org/wiki?curid=1811773" title="Perfect">
Perfect



</doc>
<doc id="1811776" url="https://pl.wikipedia.org/wiki?curid=1811776" title="Jidyszyzm (kultura)">
Jidyszyzm (kultura)

Jidyszyzm – ruch i prąd kulturowy, wewnątrz kultury żydowskiej, uznający jidysz za język narodowy Żydów, stojący w opozycji do syjonizmu, który za taki język uważał hebrajski. 
Ruch ten należałoby jednak rozpatrywać na innej płaszczyźnie niż syjonizm, który historycznie był ruchem "stricte" politycznym. Jidyszyzm miał z założenia charakter językowo-społeczno-kulturowy, choć często "de facto" łączył się z socjalistyczną ideologią Bundu lub autonomizmem polskich fołkistów. Zarówno Bund jak i Fołks-Partaj, uznawały Żydów za naród żyjący w diasporze, pozbawiony terytorium, lecz o własnej kulturze oraz postulowały utworzenie autonomii kulturowej na terenach zamieszkałych przez ludność żydowską. Autonomia ta miała być utworzona w oparciu o język jidysz, który był ówcześnie powszechnym językiem mas żydowskich. W sukurs tej opcji politycznej przychodził właśnie jidyszyzm i jidyszyści, którzy byli gorliwymi zwolennikami języka i kultury jidysz.
Z czasem, spór czy też dylemat o charakterze kulturowym, rozpoczęty na przełomie XIX i XX w., o to który z języków żydowskich ma ostatecznie dostać status języka narodowego nabrał na sile i został upolityczniony stając się jednym z filarów programowych poszczególnych opcji politycznych. Jednym z przełomowych momentów ów spór zaogniających była powołana w 1908 roku, konferencja językowa w Czerniowcach. Choć miała ona charakter kulturowy a jej uczestnikami byli głównie literaci i artyści, spowodowała dalszą eskalację napięć pomiędzy różnymi opcjami politycznymi odpowiednio opowiadającymi się za jidysz lub hebrajskim. Sama konferencja była przełomowa również na polu kultury i przyniosła krótkotrwałe zwycięstwo jidyszystów, bowiem delegaci niewielką liczbą głosów opowiedzieli się właśnie za jidysz. Wielu wybitnych twórców jak przykładowo Icchak Lejbusz Perec, którzy uprzednio, nie mogąc zdecydować się na jeden z nich pisali w obu językach, po konferencji czerniowieckiej stało się gorliwymi jidyszystami i zaczęło pisać głównie w tym języku.
Kres koncepcji jidyszyzmu, jak i całej kultury żydowskiej w Europie, przyniosła II wojna światowa a ostateczny cios został zadany w roku 1952 na moskiewskim procesie ostatnich wielkich pisarzy tworzących w jidysz, którym niejednokrotnie cudem udało się przeżyć wojnę. Szukając w sowieckiej Rosji schronienia zostali uznani tam przez reżim stalinowski za wrogów ludu i rozstrzelani.
Echa sporu i niechęć do jidyszyzmu jeszcze do niedawna były silnie obecne w kulturze politycznej Izraela gdzie syjoniści, zwykli podkreślać, iż to ich koncepcja była tą jedynie słuszną, a w sporze pomiędzy autonomistami i jidyszystami a syjonistami i zwolennikami hebrajskiego, w zderzeniu z historią jedna z tych opcji poniosła tragiczną klęskę… Przełożeniem tego na politykę było m.in. przyczyną tak gorliwego zwalczania języka jidysz u zarania nowo powstałego państwa.

</doc>
<doc id="1811779" url="https://pl.wikipedia.org/wiki?curid=1811779" title="Referendum w Grecji w 1924 roku">
Referendum w Grecji w 1924 roku

Referendum w Grecji w 1924 roku przeprowadzono po klęsce w wojnie przeciw Turcji, która rozwiała marzenia o odzyskaniu Konstantynopola i skompromitowała w oczach społeczeństwa rządy monarchistyczne. Z powodu klęski, początkowo, król Konstantyn I został zmuszony do abdykacji, zastąpił go syn Jerzy II.
Plebiscyt zapowiedziano na 13 kwietnia 1924. Według wyników, obejmujących także 1,5 miliona repatriantów z Turcji, 69,78% ważnych głosów padło za likwidacją monarchii. W wyniku referendum 25 marca 1924 proklamowano Drugą Republikę Grecką.

</doc>
<doc id="1811780" url="https://pl.wikipedia.org/wiki?curid=1811780" title="Bouygues Immobilier Polska">
Bouygues Immobilier Polska



</doc>
<doc id="1811785" url="https://pl.wikipedia.org/wiki?curid=1811785" title="Włodzimierz Bełcikowski">
Włodzimierz Bełcikowski

Włodzimierz Bełcikowski (ur. 1874 w Owsijówce na Podolu, zm. ?) – polski pisarz.
Jednym z nielicznych zachowanych faktów z jego biografii jest to, że studiował w Odessie i Krakowie. W powieściach "W walce ze złotym smokiem" i "Tajemnica wiecznego życia" autor wykorzystywał elementy parapsychologii oraz przestrzegał przed postępem technicznym mającym „osłabić rozwój duchowy ludzkości”. Są one uznawane za przykład polskiej literatury popularnej okresu międzywojennego o charakterze scjentyficznym.

</doc>
<doc id="1811786" url="https://pl.wikipedia.org/wiki?curid=1811786" title="Blohm &amp; Voss Ha 140">
Blohm &amp; Voss Ha 140

Blohm &amp; Voss Ha 140 – niemiecki wodnosamolot torpedowo-bombowy.
Samolot bardzo przypominał Blohm &amp; Voss Ha 139. Był całkowicie metalowy o skrzydłach w układzie "mewy". Napęd stanowiły dwa silniki gwiazdowe BMW 132L o mocy 800 KM. Załogę stanowiły trzy osoby: pilot, operator radiowy oraz obsługa karabinu maszynowego. Wyprodukowano 3 egzemplarze.
Linki zewnętrzne.
Zdjęcie samolotu

</doc>
<doc id="1811789" url="https://pl.wikipedia.org/wiki?curid=1811789" title="Bouygues Immobilier">
Bouygues Immobilier

Bouygues Immobilier – spółka deweloperska grupy Bouygues. Bouygues Immobilier realizuje projekty mieszkaniowe we Francji oraz w innych krajach europejskich (Hiszpania, Belgia, Portugalia, Polska).
Bouygues Immobilier należy w 100% do Grupy Bouygues.
Działalność w Polsce.
Polską spółką zależną Bouygues Immobilier jest "Bouygues Immobilier Polska".
Bouygues Immobilier Polska została zarejestrowana w czerwcu 2001 r. W całości należy do Bouygues Immobilier.
Bouygues Immobilier Polska jest członkiem Polskiego Związku Firm Deweloperskich. W 2004 r. otrzymała Certyfikat Systemu jakości ISO 9001:2001. Główną działalnością przedsiębiorstwa jest realizacja projektów kompleksów mieszkaniowych, budynków biurowych oraz lokali komercyjnych. Działalność firmy obejmuje budowę i sprzedaż mieszkań na terenie Warszawy, Wrocławia, Poznania, Krakowa i Trójmiasta. Do tej pory oddała do użytku 45 projektów mieszkaniowych, a kolejne 12 jest w budowie. Do końca 2019 roku było to ponad 6170 mieszkań i domów. W 2004 roku Polskie Centrum Badań i Certyfikacji S.A. przyznało BIP Certyfikat Jakości ISO za najwyższą jakość oferowanych usług. W 2013 roku Bouygues Immobilier Polska oddała do użytku swój pierwszy kompleks biurowy – warszawskie Miasteczko Orange. Realizacji tej przyznano ocenę „Excellent” międzynarodowego systemu certyfikacji BREEAM. W 2015 roku, Accent Vert i Accent Eco, jako pierwsze inwestycje mieszkaniowe poza Francją, uzyskały certyfikat budownictwa wysokiej jakości przyjaznego środowisku – HQE (Haute Qualité Environnementa). Projekt Accent Eco otrzymał ponadto w 2017 roku nagrodę PLGBC Green Building Award w konkursie organizowanym przez Polskie Stowarzyszenie Budownictwa, w kategorii „Najlepszy zrealizowany budynek ekologiczny precertyfikowany”. Od 2016 roku, w wybranych inwestycjach, budowane przez Bouygues Immobilier Polska mieszkania wyposażone są w Inteligentne Systemy Mieszkaniowe – rozwiązania, które pozwalają w wygodny i praktyczny sposób kontrolować własne mieszkanie za pomocą smartfona.

</doc>
<doc id="1811790" url="https://pl.wikipedia.org/wiki?curid=1811790" title="Jidyszyzm (ujednoznacznienie)">
Jidyszyzm (ujednoznacznienie)



</doc>
<doc id="1811792" url="https://pl.wikipedia.org/wiki?curid=1811792" title="Úrvalsdeild (2005)">
Úrvalsdeild (2005)

Sezon 2005 był 94. sezonem o mistrzostwo Islandii. Drużyna obroniła tytuł mistrzowski, zdobywając czterdzieści osiem punktów w osiemnastu meczach. Po sezonie spadły zespoły i .
Drużyny.
Po sezonie 2004 z ligi spadły zespoły i , z 1. deild awansowały natomiast drużyny i .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1811793" url="https://pl.wikipedia.org/wiki?curid=1811793" title="Teatr Pleonazmus">
Teatr Pleonazmus



</doc>
<doc id="1811795" url="https://pl.wikipedia.org/wiki?curid=1811795" title="Improwizacja (teatr)">
Improwizacja (teatr)



</doc>
<doc id="1811800" url="https://pl.wikipedia.org/wiki?curid=1811800" title="Oliver! (musical)">
Oliver! (musical)

Oliver! – brytyjski musical z 1960 z librettem i muzyką Lionela Barta. Libretto oparte zostało na powieści Charlesa Dickensa pt. "Oliver Twist". Musical został pierwszy raz wystawiony w londyńskim West End Theatre w 1960 r. W 1963 inscenizację przeniesiono na Broadway. W 1968 powstała adaptacja filmowa – "Oliver!". Styczeń 2009 przyniósł nową inscenizację w Londynie.
"Oliver!" był pierwszą musicalową adaptacją powieści Dickensa graną w teatrze (wcześniej – w latach 50. XX wieku – zrealizowano aż dwie filmowe adaptacje musicalowe "Opowieści wigilijnej"). Cieszył się w Wielkiej Brytanii i za oceanem wielką popularnością. W przedstawieniu wykorzystano ruchomą scenę zaprojektowaną przez Seana Kenny'ego. Przedstawienie wylansowało późniejszych aktorów, m.in. Davy'ego Jonesa, Phila Collinsa, Alana Paula, Tony'ego Robinsona.
Spektakl grany w polskich teatrach.
Musical w chorzowskiej Rozrywce wyreżyserowała Magdalena Piekorz, według przekładu Daniela Wyszogrodzkiego. Kostiumy zaprojektowała Dorota Roqueplo. Autorami scenografii byli Marcel Sławiński i Katarzyna Sobańska. Choreografię przygotował Jacek Badurek. Kierownictwem muzycznym zajął się Jerzy Jarosik. W rolach głównych wystąpili (od czerwca 2011): Wojciech Kordeusz (Oliver Twist), Tomasz Steciuk, Dominik Koralewski (Fagin), Roger Karwiński, Piotr Janusz (Szelma), Witold Szulc (Bill Sikes), Anna Buczkowska (Betinka), Marta Florek, Wiola Machlar (Nancy), Elżbieta Okupska (Pani Corney), Aleksandra Zawalska (Pani Sowerberry), Jacenty Jędrusik (Pan Bumble), Mirosław Książek (Pan Sowerberry), Jan Bógdoł (Dr Grimwig), Andrzej Kowalczyk (Pan Brownlow), Małgorzata Gadecka (Stara Sally), Marta Kotowska, Aleksandra Zawalska (Pani Bedwin), Emilia Majcherczyk (Karolka), Wojciech Stolorz (Noe).
W rolach głównych wystąpili (od grudnia 2012): Maciej Marcin Tomaszewski, Szymon Poniszowski (Oliver Twist), Tomasz Steciuk, Dominik Koralewski (Fagin), Kacper Andrzejewski, Piotr Janusz (Szelma), Witold Szulc (Bill Sikes), Anna Buczkowska, Julia Kurzydlak, Aleksandra Szymańczyk (Betinka), Marta Florek, Wiola Machlar (Nancy), Elżbieta Okupska (Pani Corney), Aleksandra Zawalska (Pani Sowerberry), Jacenty Jędrusik (Pan Bumble), Mirosław Książek (Pan Sowerberry), Jan Bógdoł (Dr Grimwig), Andrzej Kowalczyk (Pan Brownlow), Maria Meyer (Stara Sally), Aleksandra Zawalska (Pani Bedwin), Emilia Majcherczyk (Karolka), Wojciech Stolorz, Marek Chudziński.

</doc>
<doc id="1811801" url="https://pl.wikipedia.org/wiki?curid=1811801" title="Czarna Białostocka Fabryka">
Czarna Białostocka Fabryka

Czarna Białostocka Fabryka – towarowa stacja kolejowa w Czarnej Białostockiej, w województwie podlaskim, w Polsce.

</doc>
<doc id="1811808" url="https://pl.wikipedia.org/wiki?curid=1811808" title="Południowa Afryka na Letnich Igrzyskach Olimpijskich 2004">
Południowa Afryka na Letnich Igrzyskach Olimpijskich 2004

Republikę Południowej Afryki na XXVIII Letnich Igrzyskach Olimpijskich w Atenach reprezentowało 106 sportowców (40 kobiet i 66 mężczyzn) w 20 dyscyplinach. Był to 16 start Południowoafrykanów na letnich igrzyskach olimpijskich.

</doc>
<doc id="1811809" url="https://pl.wikipedia.org/wiki?curid=1811809" title="Bungle Bungle">
Bungle Bungle

Bungle Bungle – góry w północnej części Australii Zachodniej, położone na wyżynie Kimberley, pomiędzy rzekami Ord i Red Rock Creek.
Znajdują się na terenie Parku Narodowego Purnululu. Przypominają wysokie kopki siana zbudowane z nagich piaskowców ułożonych w postaci poziomych wstęg w kolorze pomarańczowym i szarym. Ich wiek szacowany jest na ok. 350 mln lat. Wznoszą się na wysokość do 578 m n.p.m.
Tworzą swoisty system labiryntów zbudowanych z kanionów, które człowiek odnalazł dopiero w latach 80. XX wieku. Dla swych walorów widokowych teren ten jest najchętniej oglądany z pokładu samolotu, gdyż najlepiej są wówczas widoczne ich prążkowane wzniesienia utworzone z warstw różnych minerałów.
Na całym terenie panują trudne warunki pogodowe. Temperatura powietrza sięga powyżej 40 °C. Płynące kanionami rzeki w porze suchej wysychają, by w okresie pory deszczowej, przypadającej na miesiące listopad–marzec, spaloną słońcem ziemię zamienić w tętniącą życiem zieleń.

</doc>
<doc id="1811810" url="https://pl.wikipedia.org/wiki?curid=1811810" title="Czarna Białostocka Miasto">
Czarna Białostocka Miasto

Czarna Białostocka Miasto - wąskotorowy kolejowy Przystanek osobowy w mieście Czarna Białostocka, w województwie podlaskim, w Polsce. Znajduje się tu 1 peron.

</doc>
<doc id="1811813" url="https://pl.wikipedia.org/wiki?curid=1811813" title="Furkotne Solisko">
Furkotne Solisko

Furkotne Solisko (słow. "Furkotské Solisko", niem. "Döllerturm", węg. "Döller-torony") – szczyt o wysokości ok. 2320 m n.p.m. znajdujący się w Grani Soliska w słowackiej części Tatr Wysokich. Od Małego Soliska oddziela go siodło Wysokiej Ławki, a od Szczyrbskiego Soliska oddzielony jest Szarą Ławką. Na wierzchołek Furkotnego Soliska nie prowadzą żadne znakowane szlaki turystyczne, tak więc nie jest on udostępniony dla turystów.
Furkotne Solisko było niegdyś uważane za nieco niższy wierzchołek Małego Soliska ("juhovýchodný vrchol Malého Soliska"). Stanowi on jednak wyraźnie odrębny obiekt, więc nadano mu oddzielną nazwę. Furkotne Solisko bywa odwiedzane przez taterników najczęściej przy przechodzeniu Grani Soliska.
Nazewnictwo niemieckie ("Döllerturm") i węgierskie ("Döller-torony") upamiętnia Antona Döllera – oficera armii austriackiej i działacza na polu turystyki tatrzańskiej.
Pierwsze wejścia turystyczne:

</doc>
<doc id="1811816" url="https://pl.wikipedia.org/wiki?curid=1811816" title="Parafia św. Stanisława Biskupa w Modzerowie">
Parafia św. Stanisława Biskupa w Modzerowie

Parafia Świętego Stanisława Biskupa i Męczennika w Modzerowie – rzymskokatolicka parafia położona w południowo-wschodniej części gminy Izbica Kujawska, we wschodniej części gminy Babiak i w zachodniej części gminy Kłodawa. Administracyjnie należy do diecezji włocławskiej, do dekanatu izbickiego. Zamieszkuje ją około 620 wiernych.
Historia.
Do roku 1591 wieś Modzerowo należała do parafii Izbica Kujawska. W tym roku właściciel dóbr izbickich, Jarosław Sokołowski, postanowił wybudować tu drewniany kościół pod wezwaniem Matki Bożej, któremu niebawem dodano za patrona także św. Stanisława Biskupa i Męczennika. Przy tym kościele, również w 1591 roku, erygowano parafię. Oprócz Modzerowa do parafii należała także pobliska wieś Stypin. Nowy kościół konsekrował w 1595 roku biskup Hieronim Rozdrażewski. W XVII wieku zbudowano przy kościele nową, murowaną zakrystię o sklepieniu kolebkowym. Kiedy kościół ze starości chylił się ku ruinie, w 1796 roku dziedzic izbicki, hrabia Kacper Skarbek, wybudował nową świątynię pod dawnym wezwaniem, także drewnianą, która, remontowana w następnych wiekach, służy parafii po dzień dzisiejszy.
Opis kościoła.
Kościół drewniany, orientowany, konstrukcji zrębowej, oszalowany, wzmocniony lisicami. Strop płaski. Ołtarz główny wczesnobarokowy z pierwszej połowy XVII wieku, z barankami, rzeźbami oraz obrazem Trójcy Świętej z XVIII wieku w zwieńczeniu. Dwa ołtarze boczne, rokokowe, z połowy XVIII wieku, z obrazami św. Jana Nepomucena i św. Stanisława, wskrzeszającego Piotrowina. Ambona z chrzcielnicą – wczesnobarokowe z pierwszej połowy XVII wieku. Obraz Pana Jezusa, upadającego pod krzyżem, z końca XVIII wieku. Krucyfiks rokokowy. W ołtarzu głównym - obraz Matki Bożej Częstochowskiej.

</doc>
<doc id="1811818" url="https://pl.wikipedia.org/wiki?curid=1811818" title="Park Kleciński">
Park Kleciński

Park Kleciński we Wrocławiu – park położony w południowej części Wrocławia, na osiedlu Krzyki-Partynice. Obecna nazwa parku obowiązuje na podstawie § 1 pkt 10 uchwały nr LXXI/454/93 Rady Miejskiej Wrocławia z dnia 9 października 1993 roku "w sprawie nazw parków i terenów leśnych istniejących we Wrocławiu". Powierzchnia parku wynosi 9 ha. Znajduje się tu między innymi amfiteatr i plac zabaw dla dzieci, boisko do piłki nożnej oraz psi plac zabaw.
Park położony jest pomiędzy ulicami: Karkonoską, Partynicką, Skrajną i Przyjaźni. Południowo-zachodnią granicę Parku Klecińskiego stanowi rzeka Ślęza. Na północno-zachodnim krańcu parku znajduje się Most Kleciński, a na południowo-zachodnim – Most Partynicki.

</doc>
<doc id="1811820" url="https://pl.wikipedia.org/wiki?curid=1811820" title="Buksztel (przystanek kolejowy)">
Buksztel (przystanek kolejowy)

Buksztel - wąskotorowy kolejowy Przystanek osobowy w mieście Czarna Białostocka, w dzielnicy Buksztel; w województwie podlaskim, w Polsce. Znajduje się tu 1 peron.

</doc>
<doc id="1811822" url="https://pl.wikipedia.org/wiki?curid=1811822" title="Zamachy w Bagdadzie (25 października 2009)">
Zamachy w Bagdadzie (25 października 2009)

Zamachy bombowe w Bagdadzie miały miejsce w niedzielę, 25 października 2009 roku. W ich wyniku zginęło 155 osób, około 500 odniosło rany. Był to najpoważniejszy atak terrorystyczny w Iraku od dwóch lat (14 sierpnia 2007 w zamachu w Yazdi zginęło 796 osób).
Zamach.
W Bagdadzie w porze porannej doszło do dwóch wybuchów, spowodowanych przez zamachowców-samobójców, którzy poruszali się samochodami. Pierwsza eksplozja miała miejsce o 9:30 czasu lokalnego pod budynkiem Ministerstwa Sprawiedliwości. Chwilę później kolejny samochód wyleciał w powietrze w tej samej dzielnicy, przed siedzibą irackich władz prowincji i gubernatora Bagdadu.
Reakcje.
W Iraku w dniach 26 - 28 października wprowadzono żałobę narodową dla upamiętnienia ofiar zamachu.

</doc>
<doc id="1811824" url="https://pl.wikipedia.org/wiki?curid=1811824" title="Budai">
Budai



</doc>
<doc id="1811826" url="https://pl.wikipedia.org/wiki?curid=1811826" title="Zalesie (powiat lubaczowski)">
Zalesie (powiat lubaczowski)

Zalesie – wieś w Polsce położona w województwie podkarpackim, w powiecie lubaczowskim, w gminie Oleszyce.
W latach 1975–1998 miejscowość administracyjnie należała do województwa przemyskiego.
22 września 1986 r. bp Marian Jaworski poświęcił kościół filialny "pw. św. Maksymiliana Marii Kolbego", należący do parafii Narodzenia NMP w Oleszycach.

</doc>
<doc id="1811828" url="https://pl.wikipedia.org/wiki?curid=1811828" title="Bagmati">
Bagmati



</doc>
<doc id="1811830" url="https://pl.wikipedia.org/wiki?curid=1811830" title="Dźanakpur (strefa)">
Dźanakpur (strefa)

Dźanakpur (nep. जनकपुर) – jedna ze stref w regionie Madhyamańćal, w Nepalu. Głównym miastem tej strefy jest miasto Janakpur, od którego strefa wzięła swoją nazwę.
Dźanakpur dzieli się na 6 dystryktów:

</doc>
<doc id="1811832" url="https://pl.wikipedia.org/wiki?curid=1811832" title="Rumień stwardniały">
Rumień stwardniały

Rumień stwardniały (gruźlica stwardniała, ) – zapalne zmiany guzowate, umiejscowione najczęściej na podudziach, głównie po stronie zginaczy, bardzo rzadko także uda. Występują głównie u kobiet. Przebieg jest przewlekły z zaostrzeniami jesienią i wiosną
Rozpoznanie.
Rozpoznanie ustala się na podstawie: 

</doc>
<doc id="1811833" url="https://pl.wikipedia.org/wiki?curid=1811833" title="Sweet 7">
Sweet 7

Sweet 7 – siódmy album studyjny nagrany przez brytyjski girlsband Sugababes. Początkowo wydawnictwo ukazać się miało dnia 19 listopada 2009, jednak premierę albumu niespodziewanie przełożono na dzień 12 marca 2010. Krążek jest także pierwszym albumem sygnowanym przez Roc Nation, wytwórnią amerykańskiego rapera Jaya-Z. "Sweet 7" wyprodukowany został między innymi przez RedOne Productions, The Smeezingtons oraz Ne-Yo, zaś na albumie gościnnie udziela się Sean Kingston.
Głównym singlem promującym wydawnictwo stał się utwór „Get Sexy” wydany w sierpniu 2009, który znalazł się na pozycji #2 notowania UK Singles Chart stając się najwyżej notowaną piosenką zespołu od momentu ukazania się singla „About You Now”. Kompozycja jest również ostatnią, nagraną z Keishą Buchanan. Drugim singlem promującym krążek został utwór „About a Girl” wyprodukowany przez RedOne Productions, wydany w listopadzie 2009 oraz pierwszy nagrany przez grupę z udziałem Jade Ewen. Trzeci singel, kompozycja „Wear My Kiss” wydana została dnia 18 lutego 2010, debiutując na pozycji #7 zestawienia najpopularniejszych utworów w Wielkiej Brytanii.
Informacje o albumie.
Zanim prace nad albumem zostały rozpoczęte, grupa dołączyła do wytwórni Roc Nation założonej przez amerykańskiego rapera Jaya-Z. Sesje nagraniowe odbywały się głównie w Los Angeles, Nowym Jorku oraz Londynie. Przy pracach nad utworami grupę wspomagali RedOne, Ryan Tedder, Stargate, Fernando Garibay i duet producencki The Smeezingtons złożony z Phillipa Lawrence'a oraz Bruno Mars. Jedną z piosenek, "No More You" wyprodukowaną przez Ne-Ya Keisha Buchanan porównała do kompozycji "Hate That I Love You" Rihanny. Girlsband współpracował również z jamajskim wokalistą Seanem Kingstonem. W jednym z wywiadów Buchanan wyznała, że przy produkcji wydawnictwa obecna była Rihanna, która "tak jakby była czwartą członkinią Sugababes oceniała każdy z utworów chwaląc te lepsze i ganiąc, te które nie przypadły jej do gustu". W rozmowie z reporterem BBC Radio 1 Keisha przyznała także, iż "nowa muzyka zespołu zawiera brytyjskie zacięcie", zaś "girlsband nie odszedł do amerykańskich fanów grupy". W tym samym wywiadzie wokalistka stwierdziła również, że "muzyka dodała Sugababes nieco świeżości. Chciałyśmy wrócić z czymś nowym". Artystka poruszyła również kwestię poprzedniego albumu mówiąc, iż członkinie są zadowolone z efektów pracy oraz każda jest dumna z krążka "Catfights and Spotlights".
Po wydaniu pierwszego singla promującego wydawnictwo "Get Sexy" i dwa miesiące przed premierą albumu media obiegła informacja dotycząca odejścia z zespołu Amelle Berrabah. Buchanan zaprzeczyła wszelkim spekulacjom na ten temat tłumacząc brak Berrabah na koncertach "chwilową nieobecnością". Dnia 21 września 2009 za pośrednictwem oficjalnych witryn internetowych girlsbandu oraz wytwórni płytowej ukazało się oświadczenie o opuszczeniu grupy przez Keishę Buchanan. Wokalistka zamierza kontynuować karierę muzyczną jako solistka, podpisując kontrakt wydawniczy z wytwórnią Island Records. Buchanan w zespole zastąpiła Jade Ewen, uczestniczka konkursu piosenki Eurowizji w roku 2008. Po dołączeniu do grupy, Ewen rozpoczęła dogrywanie partii wokalnych, które następnie zastąpiły wokal Buchanan.

</doc>
<doc id="1811836" url="https://pl.wikipedia.org/wiki?curid=1811836" title="Wiesław Bieliński (działacz)">
Wiesław Bieliński (działacz)

Wiesław Bieliński (ur. 8 października 1960 w Warszawie) – działacz opozycji demokratycznej w PRL, wydawca i redaktor wydawnictw tzw. drugiego obiegu.
Działalność opozycyjna.
W latach 1978-1981 współpracownik KSS „KOR”, kolporter podziemnego wydawnictwa Nowa. Współzałożyciel wydawnictwa Postój.
Po wybuchu stanu wojennego internowany do VI 1982.
Współzałożyciel podziemnego wydawnictwa Cel (1982-1984). Współpracownik wydawnictwa Przedświt (1984-1986). Współzałożyciel wydawnictwa In Plus (1985-1990). Współorganizator odbioru dostaw sprzętu i materiałów poligraficznych ze Szwecji dla wydawnictw podziemnych (1982-85), kilkakrotnie poddawany przeszukaniom i przesłuchaniom, karany przez kolegium ds. wykroczeń, W 1988 r. zarekwirowano mu samochód.
Działalność w III RP.
W wolnej Polsce współwłaściciel wydawnictwa AiB.
Członek Towarzystwa Opieki nad Archiwum Instytutu Literackiego w Paryżu oraz członek Stowarzyszenia Wolnego Słowa.
Wyróżnienia i odznaczenia.
Wyróżniony nagrodą Polcul Foundation, odznaczony przez Ministra Kultury i Sztuki odznaką "Zasłużony Działacz Kultury" oraz przez Prezydenta RP Krzyżem Kawalerskim Orderu Odrodzenia Polski. (2009).

</doc>
<doc id="1811839" url="https://pl.wikipedia.org/wiki?curid=1811839" title="Stanisław Czerski">
Stanisław Czerski

Stanisław Czerski (ur. 10 października 1777 w Inflantach Polskich, zm. 30 kwietnia 1833 w Worniach lub, według innych źródeł, 1840) – polski jezuita, filolog. 
Życiorys.
Skończył kolegium jezuitów w Połocku. Był nauczycielem języka niemieckiego w szkołach jezuickich w Witebsku, Orszy (1806-1807), Mohylowie, Mścisławiu (1801-1802), Połocku (Akademia Połocka), jak również w Wilnie. Od 1794 r. był jezuitą - od 1807 r. kapłanem. Nauczyciel literatury starożytnej w gimnazjum wileńskim. W latach 1819–21 odbył podróże naukowe, służące zebraniu materiału do słownika łacińsko-polskiego dla Uniwersytetu Wileńskiego. Odwiedził 21 miast i przestudiował kolekcje 15 bibliotek (Królewska Biblioteka w Berlinie, Paryżu, Dreźnie, Biblioteka Laurenziana we Florencji, Biblioteka Ambrozjańska w Mediolanie, Biblioteka Św. Marka w Wenecji, biblioteki uniwersytetu w Królewcu, British Museum i inne). Zbierał materiały w 6 archiwach, m.in. w Królewcu, Miejskim Archiwum w Neapolu, Archiwum Kościelnym we Fromborku i innych. Korespondował (listy przechowywane są w Bibliotece Czartoryskich w Krakowie) z ks. Adamem Jerzym Czartoryskim, dla którego kopiował lub kupował rzadkie manuskrypty dotyczące historii państwa polsko-litewskiego. Historyczne dokumenty wzbogaciły Bibliotekę Czartoryskich w Puławach. Uczestniczył w powstaniu listopadowym 1831 r. - był aresztowany. Pisał po polsku i po łacinie.

</doc>
<doc id="1811841" url="https://pl.wikipedia.org/wiki?curid=1811841" title="Narajani (strefa)">
Narajani (strefa)

Narajani (nep. नारायणी) – jedna ze stref w regionie Madhyamańćal, w Nepalu. Nazwa tej strefy pochodzi od rzeki Narayani, oddzielającej tę strefę od Gandaki i Lumbini.
Narajani dzieli się na 5 dystryktów:

</doc>
<doc id="1811845" url="https://pl.wikipedia.org/wiki?curid=1811845" title="Andrea Dutoit">
Andrea Dutoit

Andrea Dutoit (dawniej Neary, ur. 28 sierpnia 1978) – amerykańska lekkoatletka, specjalizująca się w skoku o tyczce.

</doc>
<doc id="1811846" url="https://pl.wikipedia.org/wiki?curid=1811846" title="Herb Pieszyc">
Herb Pieszyc

Herb Pieszyc – jeden z symboli miasta Pieszyce i gminy Pieszyce w postaci herbu.
Wygląd i symbolika.
Herb przedstawia na niebieskiej tarczy u dołu zieloną, stylizowana górę, posiadającą wierzchołek sięgający do górnej krawędzi tarczy. Z lewej strony góry mieści się zielona jodła, z prawej – żółty wizerunek muflona. W podstawie góry umieszczona jest popielata wieża widokowa na Wielkiej Sowie. 
Symbolika herbu nawiązuje do okolicznej fauny i flory oraz do wzniesienia – Wielkiej Sowy leżącej w granicach administracyjnych miasta.
Historia.
Pieszyce prawa miejskie otrzymały w roku 1962. Po nadaniu praw miejskich uchwalono herb, który przedstawiał na czerwonej tarczy białego orła, na którego piersi znajdowały się trzy małe tarczki: górna prawa – błękitna ze złotym kłosem, górna lewa – błękitna ze złotym czółenkiem, dolna – złota z czarnym kółkiem zębatym. Czółenko oraz koło zębate nawiązywały do tradycji manufaktur tkackich i fabryk włókienniczych działających na terenie Pieszyc od XVIII wieku.

</doc>
<doc id="1811847" url="https://pl.wikipedia.org/wiki?curid=1811847" title="Phoeniex">
Phoeniex



</doc>
<doc id="1811848" url="https://pl.wikipedia.org/wiki?curid=1811848" title="Pheynix">
Pheynix



</doc>
<doc id="1811849" url="https://pl.wikipedia.org/wiki?curid=1811849" title="Mahakali (strefa)">
Mahakali (strefa)

Mahakali (nep. महाकाली) – jedna ze stref w regionie Sudur-Paśćimańćal, w Nepalu. Stolicą tej strefy jest miasto Amaragadhi.
Mahakali dzieli się na 4 dystrykty:

</doc>
<doc id="1811850" url="https://pl.wikipedia.org/wiki?curid=1811850" title="Icaros">
Icaros

Icaros – piąty album studyjny fińskiej grupy muzycznej Diablo wydany 14 maja 2008 roku przez wytwórnię Sakara Records.

</doc>
<doc id="1811851" url="https://pl.wikipedia.org/wiki?curid=1811851" title="Gamalej">
Gamalej

Gamalej, "Hamalija" (oryg. ukr. "Гамалія") – poemat Tarasa Szewczenki napisany w październiku i listopadzie 1842 w Petersburgu.
Okoliczności powstania utworu.
"Gamalej" należy do dzieł powstałych we wczesnym okresie twórczości Szewczenki, związanych z jego fascynacją historią Kozaczyzny i mitem wolnych, równych sobie Kozaków. Jej źródłem były znane mu jeszcze z dzieciństwa ukraińskie utwory ludowe, w których motywy Kozaków, ich czynów i walk były jednym z najczęściej powtarzających się tematów. Historia ziem ukraińskich stanowiła przedmiot szczególnych zainteresowań poety od młodości. Szewczenko czytał dostępne mu publikacje poruszające tę problematykę ("Historię państwa rosyjskiego" Karamzina, "Historię Małej Rosji" Bantysza-Kamieńskiego). Jego przyjacielem był historyk Mikołaj Markiewicz, co umożliwiło poecie zapoznawanie się z fragmentami jego pracy "Historia Małorosji" jeszcze w trakcie jej redagowania. Szewczenko czytał również utwory romantyków polskich i rosyjskich, w których odnajdywał nierzadko nawiązania do epizodów z historii Ukrainy.
Bezpośrednią inspiracją dla "Gamaleja" mogła być ludowa legenda o atamanie Hamaliji, który miał dokonać kilku udanych wypraw kozackich na Stambuł. Szewczenko posłużył się jednak tą postacią w sposób dość swobodny, podobnie jak to uczynił we wcześniejszym poemacie "Iwan Pidkowa". Marian Jakóbiec uważa, że poeta mógł w ten sposób uczynić aluzję do działającego w jego czasach obrońcy chłopów Semena Hamaliji.
Treść.
Kozacy, śpiewając, płyną czajkami w stronę Stambułu. Zapowiadają uwolnienie pojmanych przez Turków Kozaków i krwawą rzeź zdobytych miejscowości. Na czele wyprawy stoi ataman Gamalej (Hamalija). Tymczasem sułtan śpi, nie spodziewając się napaści, podczas gdy Kozacy w niewoli modlą się o rychłe odbicie i odzyskanie ukochanej wolności. Wyprawa kończy się sukcesem. Czajki pomyślnie wracają na Dzikie Pola.
Cechy utworu.
Pisząc "Gamaleja", Szewczenko chciał przede wszystkim zapewnić przetrwanie w pamięci społecznej czasów, które uważał za okres największej chwały Ukrainy, a zarazem za inspirację dla przyszłej walki o jej niepodległość. Utwór stanowi dopełnienie napisanego wcześniej poematu "Iwan Pidkowa" – rozwija wątek wyprawy kozackiej przeciwko Turkom o motyw uwalniania pojmanych wcześniej do niewoli Kozaków oraz o szyderczą charakterystykę sułtana. Poeta pragnie oddać ducha wolności i dążenia do "sławy kozackiej", jakie cechowały legendarnych atamanów i ich podkomendnych. "Gamalej" idealizuje Kozaczyznę, podobnie jak inne wczesne dzieła Szewczenki o tej tematyce (w późniejszym okresie twórczości poeta, zachowując podziw dla odwagi i niezależności Zaporożców, zaczął patrzeć na ich działalność bardziej krytycznie). Całe fragmenty poematu, w szczególności wypowiedzi Kozaków w niewoli, powstały na podstawie pieśni ludowych i zachowują ich oryginalną wersyfikację i słownictwo. 
Publikacja.
"Gamalej" był tłumaczony na język polski przez Alfreda Chajęskiego, Antoniego Gorzałczyńskiego oraz Władysława Syrokomlę oraz fragmentarycznie przez Aleksandra Baumgartena i Leonarda Sowińskiego. Zachowały się dwa rękopisy poematu: niekompletny z lat 40. XIX wieku oraz kompletny, przepisany przez Szewczenkę w 1859. 
Szewczenko pisał w liście do J. Kucharenki w lutym 1843, że "Gamalej" ma zostać wydrukowany w Warszawie. Ostatecznie jednak do tej publikacji nie doszło i utwór ukazał się drukiem dopiero w roku następnym, a w szesnaście lat później w rozszerzonym wydaniu "Kobziarza".

</doc>
<doc id="1811855" url="https://pl.wikipedia.org/wiki?curid=1811855" title="Seti (strefa)">
Seti (strefa)

Seti (nep. सेती जिल्ला) – jedna ze stref w regionie Sudur-Paśćimańćal, w Nepalu. Stolicą tej strefy jest miasto Dīpāyala.
Seti dzieli się na 5 dystrykty:

</doc>
<doc id="1811856" url="https://pl.wikipedia.org/wiki?curid=1811856" title="Siewca Wiatru">
Siewca Wiatru

Siewca Wiatru – powieść fantasy autorstwa Mai Lidii Kossakowskiej wydana w styczniu 2004 roku przez wydawnictwo Fabryka Słów. Po wyczerpaniu nakładu, w 2007 roku ukazało się drugie wydanie powieści. W lutym 2010 opublikowany został pierwszy z dwóch tomów kontynuacji książki, zatytułowanej "Zbieracz Burz". Premiera drugiego tomu miała miejsce we wrześniu 2010.
Książka została przypisana do serii „Zastępy anielskie”.
Geneza.
Ostateczną kreację "Siewcy Wiatru" poprzedziło znaczne zainteresowanie autorki w materii bytów niebiańskich. Studiując archeologię, zetknęła się z tekstami, w których zaskoczyły ją konteksty, w których występowały imiona aniołów. Zainspirowały ją też wykłady profesora Andrzeja Wiercińskiego pod tytułem „Antropologia magii i religii”, w których dowiedziała się między innymi o czarnej magii, w której występowały postacie aniołów. Efektem tych zainteresowań było pojawienie się na rynku wydawniczym kilkunastu opowiadań o tematyce zbliżonej do "Siewcy wiatru", które zostały zawarte w opublikowanym później, w marcu 2003 roku, tomie o tytule "Obrońcy Królestwa" wydanym przez wydawnictwo Runa. Ten zaś – uzupełniony o dwa nowe opowiadania – ukazał się w nowej wersji w sierpniu 2008 roku już pod nowym, zmienionym tytułem – "Żarna niebios" i tym razem wydany został już przez Fabrykę Słów.
Fabuła.
Prolog.
Początek historii ma miejsce parę tysięcy lat przed głównymi wydarzeniami. Aniołowie Zniszczenia, zwani też Szarańczą, trzon armii Boga, niszczeją, zmuszeni do prac nad tworzeniem świata. Ich dowódca, Kamael, oraz jego przyjaciel – Daimon Frey – są z tego faktu niezadowoleni. To oni właśnie pierwsi dostrzegają zwiastuny przyszłego ataku Cienia. Zostają jednakże zignorowani przez ówczesnego władcę Królestwa – Demiurga Jaldabaota – i samotnie, na czele nielicznych oddziałów muszą stawić czoło niebezpieczeństwu. Walka wydaje się być z góry przegrana, ale Daimon wpada, pod wpływem bezradności, na niezwykle niebezpieczny pomysł: kradnie Bogu Złoty Klucz, który ma zdolność do otwierania i zamykania wymiarów i tym samym ratuje swoich podwładnych oraz Królestwo. Zostaje za to oskarżony o świętokradztwo i skazany na śmierć. Wyrok zostaje wykonany, jednakże anioł zostaje wskrzeszony przez Pana jako Jego Wybraniec. Od tej pory staje się bohaterem, głównodowodzącym Aniołami Zniszczenia oraz otrzymuje prawo burzenia światów. Jego imię zaczyna siać popłoch wśród zastępów.
Rozwinięcie.
Akcja dalszej części powieści rozgrywa się już znacznie później. W międzyczasie zdążyło dojść do powstania Głębi (piekła, lecz nie w ogólnie znanym znaczeniu), którym rządzi Lucyfer. Natomiast Bóg opuścił aniołów i Królestwo, zostawiając ich samym sobie. Królestwem rządzi czwórka archaniołów, z których najważniejszy jest Gabriel, będący jego namiestnikiem. Wespół z władcą Głębi, ukrywają przed resztą boskich zastępów fakt nieobecności Pana. Jednakże, pewne wydarzenie grozi ujawnieniem tej tajemnicy i ogólnym chaosem w niebiosach. Jest nim kradzież Księgi, znajdującej się do tej pory pod opieką Razjela i zawierającej najpotężniejsze zaklęcia świata. W międzyczasie Daimon patroluje obrzeża świata w poszukiwaniu potencjalnych niebezpieczeństw. Zaalarmowani przez Razjela archaniołowie, jednomyślnie podejmują decyzję o nieoznajmianiu nowego stanu rzeczy szerokiej publiczności. Daimon natomiast, spotyka w swojej podróży jedną z Bestii – Baranka – która przepowiada mu kolejne przyjście Cienia. Po powrocie, dyskutuje na ten temat z archaniołami, otrzymując w tej samej chwili zaproszenie od Pistis Sophii – anielicy, będącej wcieleniem Mądrości Pańskiej – które z braku wyboru przyjmuje. Anielica ma wobec niego swój własny plan i przedstawia mu Zoe – młodą pisarkę – z nadzieją, że dziewczynie uda się przypodobać aniołowi i w przyszłości wywierać na niego wpływ. Daimon i przyjaciele opuszczają jej domostwo niezadowoleni, tylko po to, by odkryć, iż w jednym z niebios pojawiły się Bestie. Archaniołom udaje się je przepędzić. Później akcja książki przenosi się na chwilę do Głębi, gdzie odbywa się rozmowa Lucyfera, pana piekieł oraz jego przyjaciela, Asmodeusza. Pokrótce opisana zostaje obecna sytuacja tejże krainy, do niedawna znajdującej się na skraju wojny domowej. W międzyczasie, aniołów-szpieg przynosi archaniołom informację na temat domniemanego miejsca ukrycia Księgi. Ci powierzają misję odzyskania jej Szeolitom i informują o tym byłego przywódcę komanda, Alimona. W składzie na nowo uformowanego zespołu znajdzie się Drago Gamerin, stały bywalec jednej z karczm w Limbo. Jednocześnie, Gabriel otrzymuje pozew za nadużywanie władzy. W obawie o komplikacje prowadzonych przez siebie spraw, włącza do tajemnicy zniknięcia Księgi władcę Głębi, Lucyfera. Ten, oburzony, przystaje na propozycję Gabriela, jednakże wymusza na nim posłanie Kruków (oddziału specjalnego Głębi, a jednocześnie śmiertelnych wrogów ich anielskiego odpowiednika) wraz z Szeolitami. Podczas wykonywania misji, oba zespoły zostają wprowadzone w błąd, co kończy się obustronną masakrą. Jedynymi, którzy przeżyli, są Drago oraz jeden komandos Głębi. Informują oni potem przełożonych o zastawionej na nich zasadzce. W czasie, w którym zachodzi próba odzyskania Księgi, Gabriel zabiera Daimona ze sobą w odwiedziny do przyjaciela – okazuje się nim być młoda, piękna pół-anielica o imieniu Hija. Przypada ona z miejsca do gustu Abaddonowi. Równolegle do tych wydarzeń, poznajemy również Drop, która akuratnie spaceruje po cmentarzu. Mimowolnie staje się ona świadkiem przekazania Księgi z rąk do rąk. Po tej krótkiej wzmiance, akcja wraca do osoby Daimona, który rozwija swój związek z Hiją podczas uroczystego wieczoru w domu Gabriela. Oboje stopniowo zakochują się w sobie. Następnego dnia Gabriel zmuszony jest uciec z Królestwa. Abaddon znajduje mu schronienie poprzez wizytę na Ziemi oraz pośrednictwo Samaela. Tymczasem, w Królestwie dochodzi do wojny domowej po odejściu Regenta – ma to również wpływ na podobną falę wystąpień w Głębi. Ścigany przez skrytobójców, Drago przypadkowo spotyka się z Drop w nieoczekiwanych okolicznościach i od tej pory trzymają się razem. Z początku ukrywa ją w domu swojego przyjaciela. Trochę czasu później, równolegle do tych wydarzeń, Daimon przyjmuje w domu posłanniczkę od Sophii, Zoe, która przynosi ze sobą w darze broszę. Okazuje się ona być Pożeraczem podstępnie posłanym przez Pistis, magicznym stworem pożerającym dusze. Po dłuższej walce istota zostaje pokonana. W efekcie, anioł udaje się do Gabriela. Natomiast Głębianie oraz część aniołów Królestwa szykują mały przewrót, który miałby na celu przywrócenie Regenta do władzy. Tymczasem namiestnik przeżywa zamach na swoją osobę, Drago oraz Drop nadal uciekają przed prześladowcami, a Daimon spotyka dawnego demiurga, co kończy się dla niego tragicznie. Życie Anioła Zagłady ratuje Hija, która zawiera pakt ze śmiercią. Wkrótce później Gabriel triumfalnie wraca do Królestwa, lecz wyspa Hiji została zaatakowana i przy jej próbie ratunku dość nieudanym zaklęciem, utyka pomiędzy wymiarami. W tym czasie Drop i Drago przeszukują cmentarz, gdzie po walce z hordami demonów udaje im się odzyskać Księgę. Daimon przeżywa kryzys, powodowany pierwotnymi wieściami o śmierci ukochanej. Jednakże, Gabriel informuje anioła o obecnej sytuacji anielicy, co kończy się poprawą sytuacji. Wspólnymi siłami, przyjaciele naradzają się nad obecną sytuacją Królestwa. Abaddon proponuje plan zgładzenia buntowników poprzez poprowadzenie wojska przez Siódme Niebo, który zresztą z powodzeniem wciela w życie. Wkrótce później następuje mobilizacja wojsk, powodowana coraz większą odczuwalnością działań Siewcy. Niedługo potem armia Antykreatora atakuje z całą siłą, co jest zaczątkiem ogromnej bitwy – z góry straconej dla żołnierzy Królestwa. Ratuje ich niespodziewana pomoc, która pozwala Daimonowi stawić czoła Siewcy, wypełniając swoje przeznaczenie.
Epilog.
Gabriel, Michał oraz inni archaniołowie omawiają straty po bitwie. Ogłaszają przy tym amnestię dla wszystkich aniołów dezerterów. Potem Razjel udaje się do domostwa Sophii, którą ostrzega na przyszłość przed podobnymi zachowaniami. Udziela jej również rady, aby przestała trwać w przeszłości, a zaczęła nadążać za postępującymi zmianami. Tymczasem Daimon dochodzi do siebie po ostatnich wydarzeniach, tak samo Drop – chwilowo opuszczona przez Drago. Przy czym Abaddon zostaje doprowadzony do przyzwoitego stanu dzięki wspólnym działaniom Gabriela oraz Hiji, a Drop zamieszkuje z Drago we wspólnym domu na przedmieściach Limbo. Gabriel ma pewne wątpliwości co do tego, czy dobrze sprawuje władzę w Królestwie i czy Jasność pochwalałaby jego decyzje. Razem z Razjelem zastanawiają się dlaczego Pan opuścił Niebo, w końcu dochodzą do wniosku, że może zrobił to z miłości; dając tym samym aniołom wolną wolę.

</doc>
<doc id="1811857" url="https://pl.wikipedia.org/wiki?curid=1811857" title="Herb Środy Śląskiej">
Herb Środy Śląskiej

Herb Środy Śląskiej – jeden z symboli miasta Środa Śląska i gminy Środa Śląska w postaci herbu.
Wygląd i symbolika.
Herb przedstawia na tarczy dwudzielnej w słup w polu prawym srebrnym pół zielonego krzewu winnego z trzema kiściami winogron i czterema liśćmi oraz pięcioma korzeniami, w polu lewym złotym połowę czarnego orła śląskiego, z białą przepaską na skrzydle i głową zwróconą w lewo.
Historia.
Wizerunek herbowy widnieje na pieczęciach miejskich od XIV wieku.

</doc>
<doc id="1811858" url="https://pl.wikipedia.org/wiki?curid=1811858" title="Bheri (strefa)">
Bheri (strefa)

Bheri (nep. भेरी अञ्चल) – jedna ze stref w regionie Madhja-Paśćimańćal, w Nepalu. Stolicą tej strefy jest miasto Surkhet.
Bheri dzieli się na 5 dystryktów:

</doc>
<doc id="1811865" url="https://pl.wikipedia.org/wiki?curid=1811865" title="Karnali (strefa)">
Karnali (strefa)

Karnali (nep. कर्णाली) – jedna ze stref w regionie Madhja-Paśćimańćal, w Nepalu. Jest to największa strefa Nepalu, równocześnie jest też jedną najuboższych.
Karnali dzieli się na 5 dystryktów:

</doc>
<doc id="1811868" url="https://pl.wikipedia.org/wiki?curid=1811868" title="Adam Tersa">
Adam Tersa



</doc>
<doc id="1811871" url="https://pl.wikipedia.org/wiki?curid=1811871" title="GNF 1 (1968/1969)">
GNF 1 (1968/1969)

GNF 1 (1968/1969) był 13. sezonem najwyższej piłkarskiej klasy rozgrywkowej w Maroku. Tytułu nie obroniła drużyna FAR Rabat. Nowym mistrzem Maroka został zespół Wydad Casablanca.
Król strzelców.
16 goli – Ahmed Faras (Chabab Mohammédia)

</doc>
<doc id="1811872" url="https://pl.wikipedia.org/wiki?curid=1811872" title="Królestwo Grecji (1935–1941)">
Królestwo Grecji (1935–1941)

Królestwo Grecji (gr. "Βασίλειον τῆς Ἑλλάδος") – historyczne państwo w dziejach Grecji, istniało w latach 1935-1941.
Królestwo Grecji powstało w efekcie zamachu stanu Jeorjosa Kondilisa, który obalił Drugą Republikę Grecką. Przeprowadzony został plebiscyt zatwierdzający restaurację królestwa. Do kraju powrócił obalony w 1924 roku król Jerzy II.
Państwo istniało do czasu wmieszania Grecji w II wojnę światową. Pomimo iż dyktatura Joanisa Metaksasa miała charakter para-faszystowski, król był zdecydowanie probrytyjski. Grecja została zaatakowana przez Włochy pod przywództwem Benita Mussoliniego. Co prawda wojna grecko-włoska przebiegała po myśli greckiej, to włączenie się do niej III Rzeszy spowodowało klęskę armii greckiej. Król Jerzy II wyemigrował do Wielkiej Brytanii, gdzie powstał rząd emigracyjny.

</doc>
<doc id="1811875" url="https://pl.wikipedia.org/wiki?curid=1811875" title="Rapti (strefa)">
Rapti (strefa)

Rapti (nep. राप्ती) – jedna ze stref w regionie Madhja-Paśćimańćal, w Nepalu. Stolicą tej strefy jest miasto Tulsipur, ale największym miastem jest Ghorahi.
Rapti dzieli się na 5 dystryktów:

</doc>
<doc id="1811880" url="https://pl.wikipedia.org/wiki?curid=1811880" title="GNF 1 (1969/1970)">
GNF 1 (1969/1970)

GNF 1 (1969/1970) był 14. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Wydad Casablanca. Nowym mistrzem Maroka został zespół FAR Rabat.
Tabela końcowa.
Moghreb Tétouan i Kawkab Marrakech awansowały do GNF 1.
Król strzelców.
17 goli – Bendris (Union Sidi Kacem)

</doc>
<doc id="1811881" url="https://pl.wikipedia.org/wiki?curid=1811881" title="Les Alyscamps">
Les Alyscamps

Les Alyscamps – zbiorczy tytuł 4 obrazów namalowanych przez holenderskiego artystę Vincenta van Gogha w październiku i listopadzie 1888 podczas jego pobytu w Arles.
W czasie powstawania dzieła Van Gogh dzielił swoje studio artystyczne z francuskim malarzem Paulem Gauguinem, z którym dzielił się także tematyką tworzonych obrazów.
Obrazy przedstawiają aleję "Alyscamps", dawną rzymską nekropolię, wzdłuż której rozciąga się szereg sarkofagów oraz rosnących topól.
Les Alyscamps.
Po kilku miesiącach korespondencji w październiku 1888 Paul Gauguin przyjechał do Arles, do Vincenta van Gogha. Obaj zamierzali przedstawić “nierealistyczny pejzaż”. Obrazy z serii "Les Alyscamps" były jednymi z pierwszych, jakie obaj po przyjeździe Gauguina wspólnie namalowali.
Obaj odwiedzili starą rzymską nekropolię, „Les Alyscamps”, zbudowaną przez Rzymian poza murami miejskimi. Grunty nekropolii zostały z czasem zajęte przez fabryki i linię kolejową, pozostała tylko wysadzana rzędami cienistych topoli Aleja Grobowców (fr. Allee des Tombeaux), prowadząca do romańskiej kaplic.
Obrazy van Gogha.
Dwie wcześniejsze wersje obrazów namalował van Gogh w swoim zwykłym stylu. Artysta dał się zauroczyć tematem. Zajął pozycję pośrodku ścieżki z antycznymi sarkofagami. Dwie ukośne linie wyznaczające jej krawędzie zbiegają się na nisko umieszczonym horyzoncie. Rosnące na krawędziach ścieżki topole wprowadzają nastrój powagi. Dyskretnie w tle ukazane zostały sarkofagi. Aby zmieścić na płótnie motyw główny, drzewa, artysta wybrał format pionowy, który umożliwił mu ponadto namalowanie przy użyciu techniki pastoso monochromatycznego, nieba, utrzymanego w kontrastowym kolorze. Jak zwykle płótno jest pokryte grubymi, wijącymi się smugami farby, świadczącymi o tym, iż obraz został namalowany bezpośrednio na miejscu.
Podczas niepogody van Gogh pracował w studio nad drugą parą obrazów serii „Les Alyscamps”, które zostały namalowane z punktu obserwacyjnego znajdującego się ponad ścieżką i kierunkiem obserwacji poprzez rząd topoli. Obrazy te, będące wariacjami na temat jesieni – żółto-pomarańczowy kolor liści kontrastujący z błękitno-fioletowymi pniami drzew – namalowane tuż po przyjeździe Gauguina do Arles, należą do najlepszych w dorobku van Gogha, stworzonych podczas wspólnej pracy z Gauguinem.
Van Gogh opisywał w liście do Émile’a Bernarda współpracę z Gauguinem niekoniecznie jako wspólną pracę nad tym samym obrazem, ale jako zbiór pomysłów i technik, w którym każdy z nich tworzy własne, niepowtarzalne dzieła, różne od siebie, ale dopełniające się nawzajem. Uważał, że jego para obrazów przedstawiających temat opadających, jesiennych liści stanowi efekt takiego właśnie wspólnego wysiłku, na który złożyły się zarówno jego własne pomysły, jak i pomysły Gauguina i nieobecnego Bernarda. Oba obrazy były przewidziane do powieszenia razem. Rymowały się one co do formy. Oddzielone od siebie palisady drzew przypominały zapis nutowy. Jeśli chodzi o kolor, "Opadające jesienne liście" stanowiły zadanie z porównania i kontrastu – kolorystycznie obraz był zbudowany z barw komplementarnych lub przeciwstawnych: zieleni i czerwieni, fioletu i koloru brzoskwiniowego. Błękitnawe pnie drzew na pierwszym obrazie równoważyły się z przestrzenią żółtawej ścieżki na drugim. „Są takie kolory – jak wyjaśniał w liście do siostry – które powodują wzajemne jarzenie się po zestawieniu ich w parę, która się nawzajem dopełnia, jak mężczyzna i kobieta”. W ostrym zestawieniu koloru żółtego i pomarańczowego widać wpływ Gauguina, który w podobny sposób użył koloru cynobrowego na swym obrazie "Wizja po kazaniu". Kolejnym wpływem Gauguina był sposób malowania, który sprawił, że obraz miał teksturę gobelinu.
Obrazy Gauguina.
Gauguin w tym samym czasie namalował również dwa obrazy przedstawiające nekropolię "Alyscamps". Wybrał jednak inny punkt obserwacyjny niż van Gogh i usunął jakiekolwiek odniesienia do antycznych sarkofagów. Jeden z jego obrazów znajduje się w Musée d’Orsay w Paryżu, a drugi w prywatnej kolekcji w Tokio.

</doc>
<doc id="1811882" url="https://pl.wikipedia.org/wiki?curid=1811882" title="GNF 1 (1970/1971)">
GNF 1 (1970/1971)

GNF 1 (1970/1971) był 15. sezonem najwyższej piłkarskiej klasy rozgrywkowej w Maroku. Tytułu nie obroniła drużyna FAR Rabat. Nowym mistrzem Maroka został zespół Renaissance Settat. Był to pierwszy tytuł tego klubu.
Tabela końcowa.
Hassania Agadir i Youssoufia Rabat awansowały do GNF 1.
Król strzelców.
19 goli – Bendris (Union Sidi Kacem)

</doc>
<doc id="1811884" url="https://pl.wikipedia.org/wiki?curid=1811884" title="Robert Best">
Robert Best

Robert Best (ur. 18 czerwca 1856 w Melbourne, zm. 27 marca 1946 tamże) – australijski polityk i prawnik. W latach 1909–1910 pełnił urząd ministra handlu i ceł Australii.
Życiorys.
Kariera zawodowa.
Best rzucił szkołę jako trzynastolatek. Podjął pracę w drukarni, a potem został pomocnikiem biurowym w kancelarii prawnej. Pod wpływem tej pracy, postanowił wrócić do nauki i samemu zostać prawnikiem. Ukończył studia na University of Melbourne, a w 1881 uzyskał prawo wykonywania zawodu radcy prawnego. W latach 1883–1897 zasiadał w radzie City of Fitzroy, jednej z ówczesnych dzielnic Melbourne. Dwukrotnie pełnił też urząd burmistrza dzielnicy.
Kariera polityczna.
Równocześnie w 1889 rozpoczął karierę polityczną na szczeblu władz ówczesnej kolonii Wiktoria, uzyskując mandat w Zgromadzeniu Ustawodawczym. W 1894 wszedł do rządu kolonii, gdzie odpowiadał za kwestie gospodarki ziemskiej, handlu i polityki celnej. Pod jego kierunkiem w 1896 przeprowadzono reformę celna, a dwa lata później reformę rolną. Dwukrotnie pełnił też obowiązki premiera, gdy stały szef rządu przebywał poza kolonią.
Po powstaniu Związku Australijskiego w 1901, Best postanowił przenieść się do polityki federalnej. Uzyskał mandat senatora, a w 1905 wszedł do trzeciego gabinetu Deakina jako wiceprzewodniczący Federalnej Rady Wykonawczej. Po okresie spędzonym w opozycji, w 1909 został ministrem handlu i ceł w czwartym gabinecie Deakina. W 1910 utracił na krótko swój mandat parlamentarny (i tym samym miejsce w rządzie), lecz już po kilku miesiącach został wybrany do Izby Reprezentantów. Pozostał w niej przez dwanaście lat, do 1922 roku, gdy przegrał walkę o mandat z Johnem Lathamem, przyszłym prezesem Sądu Najwyższego Australii.
Przez całą swoją karierę polityczną Best pozostawał aktywnym prawnikiem, dlatego po odejściu z parlamentu nie miał problemów ze znalezieniem nowego zajęcia – mógł poświęcić całą swoją energię na praktykę radcowską. Zmarł w Melbourne w 1946, przeżywszy 89 lat. Był dwukrotnie żonaty (w 1901 jego pierwsza żona zmarła) i dochował się ósemki dzieci. W 1908 otrzymał Order św. Michała i św. Jerzego klasy Rycerz Komandor, co dało mu prawo do tytułu Sir przed nazwiskiem.

</doc>
<doc id="1811885" url="https://pl.wikipedia.org/wiki?curid=1811885" title="Kośi (strefa)">
Kośi (strefa)

Kośi (nep. कोशी) – jedna ze stref w regionie Purwańćal, w Nepalu. Stolicą tej strefy jest miasto Dharan, ale największym miastem jest Biratnagar.
Kośi dzieli się na 6 dystryktów:

</doc>
<doc id="1811886" url="https://pl.wikipedia.org/wiki?curid=1811886" title="GNF 1 (1971/1972)">
GNF 1 (1971/1972)

GNF 1 (1971/1972) był 16. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Renaissance Settat. Nowym mistrzem Maroka został zespół ADM Casablanca.
Tabela końcowa.
TAS Casablanca i Ittihad Khémisset awansowały do GNF 1.
Król strzelców.
18 goli – Ouazir (Difaâ El Jadida)

</doc>
<doc id="1811887" url="https://pl.wikipedia.org/wiki?curid=1811887" title="Romuald Roczeń">
Romuald Roczeń



</doc>
<doc id="1811889" url="https://pl.wikipedia.org/wiki?curid=1811889" title="Take Me to the Hospital">
Take Me to the Hospital

Take Me to the Hospital - wytwórnia płytowa założona przez członków zespołu The Prodigy w 2008 roku.

</doc>
<doc id="1811890" url="https://pl.wikipedia.org/wiki?curid=1811890" title="Rada m.st. Warszawy">
Rada m.st. Warszawy



</doc>
<doc id="1811892" url="https://pl.wikipedia.org/wiki?curid=1811892" title="Młynickie Solisko">
Młynickie Solisko

Młynickie Solisko (słow. "Mlynické Solisko", niem. "Südostgipfel des Csorbaer Solisko", węg. "Csorbai-Szoliszkó délkeleti orom") – szczyt o wysokości ok. 2301 m n.p.m. znajdujący się w Grani Soliska w słowackiej części Tatr Wysokich. Od Szczyrbskiego Soliska oddziela go przełęcz Niska Ławka, a od Skrajnego Soliska dwusiodłowa Smrekowicka Przełęcz. Podobnie jak inne sąsiednie obiekty, wierzchołek Młynickiego Soliska jest wyłączony z ruchu turystycznego i nie prowadzą na nie żadne znakowane szlaki turystyczne.
Młynickie Solisko było niegdyś uważane za niższy, południowo-wschodni wierzchołek sąsiedniego Szczyrbskiego Soliska ("juhovýchodný vrchol Štrbského Soliska"). Potem uznano je za samodzielny obiekt i nadano odrębne nazewnictwo.
Młynickie Solisko było odwiedzane już przed podanym poniżej pierwszym zarejestrowanym letnim wejściem turystycznym. W celach pomiarowych wchodzili na jego wierzchołek kartografowie, prawdopodobne jest też, że odwiedzali je wcześniej nawet turyści. Powodem tego była łatwa dostępność wierzchołka od strony równie łatwo osiągalnej Smrekowickiej Przełęczy.
Historia.
Pierwsze zarejestrowane wejścia turystyczne:

</doc>
<doc id="1811893" url="https://pl.wikipedia.org/wiki?curid=1811893" title="GNF 1 (1972/1973)">
GNF 1 (1972/1973)

GNF 1 (1972/1973) był 17. sezonem najwyższej piłkarskiej klasy rozgrywkowej w Maroku. Tytułu nie obroniła drużyna ADM Casablanca. Nowym mistrzem Maroka został zespół KAC Kénitra.
Tabela końcowa.
Kawkab Marrakech i AS Salé awansowały do GNF 1.
Król strzelców.
16 goli – Ahmed Faras (Chabab Mohammédia)

</doc>
<doc id="1811896" url="https://pl.wikipedia.org/wiki?curid=1811896" title="Drzeńsko (przystanek kolejowy)">
Drzeńsko (przystanek kolejowy)

Drzeńsko – kolejowy przystanek osobowy w Drzeńsku w Polsce, w województwie lubuskim, w powiecie słubickim, w gminie Rzepin.
W roku 2017 przystanek obsługiwał 0–9 pasażerów na dobę.

</doc>
<doc id="1811897" url="https://pl.wikipedia.org/wiki?curid=1811897" title="Herb Szklarskiej Poręby">
Herb Szklarskiej Poręby

Herb Szklarskiej Poręby – jeden z symboli miasta Szklarska Poręba w postaci herbu.
Wygląd i symbolika.
Tarcza herbowa jest trójdzielna w następujący sposób: cała tarcza jest dwudzielna w pas i dodatkowo dolna część tarczy jest dwudzielna w słup. W górnym srebrnym polu puchar z nakrywką, wykonane ze szkła rubinowego. W dolnym, heraldycznie prawym polu brązowa karpa na błękitnym tle, w dolnym lewym polu – srebrne gęsie pióro z lewa w skos na zielonym tle.
Herb nawiązuje do produkcji szkła rubinowego w dawnej hucie Karlstal-Orle (puchar) oraz do niemieckiej nazwy miasta Schreiberhau: pióro jest symbolem pisarza (niem. "Schreiber)," a pień drzewa symbolizuje zrąb "(-hau)", na którym powstało miasto.
Historia.
pochodzi z 1930 roku. W 2011 Komisja Heraldyczna działająca przy MSWiA zakwestionowała wizerunek herbu jako niezgodny z zasadami tworzenia herbów. Komisja zakwestionowała m.in. kształt tarczy herbowej oraz zwróciła uwagę na naruszenie alternacji heraldycznej przez umieszczenie brązowego pnia na niebieskim tle.

</doc>
<doc id="1811900" url="https://pl.wikipedia.org/wiki?curid=1811900" title="Mistrzostwa Europy w Piłce Siatkowej Mężczyzn 1963">
Mistrzostwa Europy w Piłce Siatkowej Mężczyzn 1963

VI Mistrzostwa Europy w piłce siatkowej mężczyzn 1963 odbyły się w Rumunii między 21 października a 2 listopada 1963 roku. Mecze rozgrywane były w Bukareszcie, Braszowie, Kluż-Napoka oraz w Târgu Mureș.
Tytuł sprzed pięciu lat broniła reprezentacja Czechosłowacji. Mistrzostwo zdobyła po raz pierwszy reprezentacja Rumunii.
System rozgrywek.
W turnieju wzięło udział 17 drużyn które zostały podzielone na 4 grupy. Do grupy finałowej awansowały dwa pierwsze zespoły z każdej z grup. Zwycięzca tej grupy zdobywał mistrzostwo. Zespoły z pozostałych miejsc walczyły ze sobą zajmując miejsca od 9-17.
Faza kwalifikacyjna.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki
Faza finałowa.
Grupa dla miejsc 9-17.
Tabela
Grupa mistrzowska.
Tabela
Wyniki

</doc>
<doc id="1811901" url="https://pl.wikipedia.org/wiki?curid=1811901" title="GNF 1 (1973/1974)">
GNF 1 (1973/1974)

GNF 1 (1973/1974) był 18. sezonem najwyższej piłkarskiej klasy rozgrywkowej w Maroku. Tytułu nie obroniła drużyna KAC Kénitra. Nowym mistrzem Maroka został zespół Raja Beni Mellal.
Tabela końcowa.
Moghreb Tétouan i Raja Agadir awansowały do GNF 1.
Królowie strzelców.
11 goli:

</doc>
<doc id="1811903" url="https://pl.wikipedia.org/wiki?curid=1811903" title="GNF 1 (1974/1975)">
GNF 1 (1974/1975)

GNF 1 (1973/1974) był 19. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Raja Beni Mellal. Nowym mistrzem Maroka został zespół Mouloudia Oujda.
Król strzelców.
12 goli – Hassan Chicha (Difaâ El Jadida)

</doc>
<doc id="1811906" url="https://pl.wikipedia.org/wiki?curid=1811906" title="Herb Sobótki">
Herb Sobótki

Herb Sobótki – jeden z symboli miasta Sobótka i gminy Sobótka w postaci herbu.
Wygląd i symbolika.
Na zielonej tarczy herbowej widnieje postać świętego Jakuba Starszego, zwanego też Większym, przedstawionego jako pielgrzyma z sakwą, laską oraz w kapeluszu. Święty ubrany jest w białą szatę i czerwoną pelerynę, nosi czerwony kapelusz i czerwone buty. Laska i sakwa oraz nimb jest barwy złotej.
Symbolika herbu jest związana z kultem św. Jakuba i średniowieczną drogą pielgrzymkową św. Jakuba, której dolnośląskie odgałęzienie przebiega przez Sobótkę.
Historia.
W latach 1960–2003 używany był herb dwudzielny. W polu górnym żółtym, czarny gotycki orzeł dolnośląski. W polu dolnym, zielonym przedhistoryczna kamienna rzeźba niedźwiedzia, z ukośnym krzyżem na grzbiecie. Niedźwiedź nawiązywał do rzeźby z pobliskiej góry Ślęży.
3 lutego 2003 został ustalony nowy herb miasta i gminy Sobótka, stanowiący współczesną wersję graficzną dawnego, historycznego herbu Sobótki.

</doc>
<doc id="1811908" url="https://pl.wikipedia.org/wiki?curid=1811908" title="Meći (strefa)">
Meći (strefa)

Meći (nep. मेची) – jedna ze stref w regionie Purwańćal, w Nepalu. Stolicą tej strefy jest miasto Ilam, ale największym miastem jest Damak.
Meći dzieli się na 4 dystrykty:

</doc>
<doc id="1811909" url="https://pl.wikipedia.org/wiki?curid=1811909" title="GNF 1 (1975/1976)">
GNF 1 (1975/1976)

GNF 1 (1975/1976) był 20. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Mouloudia Oujda. Nowym mistrzem Maroka został zespół Wydad Casablanca.
Król strzelców.
20 goli – Acila (Chabab Mohammédia)
Puchar Coupe du Trône.
FUS Rabat

</doc>
<doc id="1811911" url="https://pl.wikipedia.org/wiki?curid=1811911" title="Feliks Kaczmarski">
Feliks Kaczmarski

Feliks Kaczmarski (ur. 18 listopada 1925, zm. 29 czerwca 2009) – polski fotografik.
Urodził się w Piotrowicach. Był jednym z pierwszych osadników po II Wojnie Światowej w mieście Kamienna Góra, po przesiedleniu niemieckiej społeczności. W latach 1945–1982 pracował jako racjonalizator w firmie „DOFAMA”. Jego życiową pasją było fotografowanie. Początkowo jako amator, a od 1963 r. już jako tytułowany czeladnik uwieczniał na fotografiach wszystkie najważniejsze wydarzenia w mieście. 26 października 2006 r. został Honorowym Obywatelem Miasta Kamienna Góra. Często organizował wystawy fotograficzne w Muzeum Tkactwa w Kamiennej Górze. Posiadał liczne zbiory aparatów fotograficznych wiodących producentów. Zmarł w wieku 84 lat.
Zdjęcia Feliksa Kaczmarskiego ukazują Kamienną Górę (woj. Dolnośląskie) na przestrzeni kilkudziesięciu lat. Przypominają o ludziach, których nie spotkamy już na ulicach tego miasta. Przedstawiają miejsca, które uległy przeobrażeniom w wyniku przebudowy, lub zniknęły wraz z upływającym czasem. Ukazują życie lokalnej społeczności, we wszystkich jego przejawach: śluby, komunie oraz imprezy kulturalne.

</doc>
<doc id="1811915" url="https://pl.wikipedia.org/wiki?curid=1811915" title="Jeorjos Kondilis">
Jeorjos Kondilis

Jeorjos Kondilis (; ur. 1878 w Prusos, zm. 1 lutego 1936 w Atenach) – grecki generał i polityk, 119. premier Grecji.
Życiorys.
Kondilis urodził się w Prusos, jako ochotnik zaciągnął się do armii w 1896 roku, brał udział w walkach powstańczych na Krecie. W czasie wojen bałkańskich (1912–1913) został promowany do stopnia kapitana. Był przeciwny utrzymaniu monarchii w 1920 roku. Do kraju powrócił w 1922 roku jako generał-major, wspierał monarchistyczną rewoltę rok później. Wkrótce potem przeszedł na wojskową emeryturę i został politykiem.
Został wybrany do parlamentu i założył Narodową Partię Demokratyczną. Od marca do czerwca 1924 roku pełnił funkcję ministra wojny. W czasie dyktatury Theodorosa Pangalosa zesłany na Santorini, zdołał 21 sierpnia 1926 r. przeprowadzić zamach stanu, który obalił dyktaturę i przywrócił system republikański. W 1932 r. został ponownie ministrem wojny.
10 października 1935 r. wojsko obaliło rząd Panajisa Tsaldarisa, Kondilis ogłosił się regentem, obalił republikę i przeprowadził plebiscyt o przywrócenie monarchii. Po powrocie króla Jerzego II 25 listopada ustąpił ze stanowisk.
Zmarł na zawał serca 1 lutego 1936 roku.

</doc>
<doc id="1811916" url="https://pl.wikipedia.org/wiki?curid=1811916" title="GNF 1 (1976/1977)">
GNF 1 (1976/1977)

GNF 1 (1976/1977) był 21. sezonem najwyższej piłkarskiej klasy rozgrywkowej w Maroku. Tytuł obroniła drużyna Wydad Casablanca. 
Król strzelców.
17 goli - Mohamed Boussati (KAC Kénitra)

</doc>
<doc id="1811918" url="https://pl.wikipedia.org/wiki?curid=1811918" title="Sagarmatha (strefa)">
Sagarmatha (strefa)

Sagarmatha (nep. कोशी) – jedna ze stref w regionie Purwańćal, w Nepalu. Stolicą tej strefy jest miasto Rajbiraj. Nazwa strefy pochodzi od Mount Everestu, którego nepalska nazwa to Sagarmatha. Znajduje się tu też Park Narodowy Sagarmatha.
Sagarmatha dzieli się na 6 dystryktów:

</doc>
<doc id="1811920" url="https://pl.wikipedia.org/wiki?curid=1811920" title="GNF 1 (1977/1978)">
GNF 1 (1977/1978)

GNF 1 (1977/1978) był 22. sezonem najwyższej piłkarskiej klasy rozgrywkowej w Maroku. Tytuł obroniła drużyna Wydad Casablanca.
Tabela końcowa.
Kawkab Marrakech i Union Sidi Kacem awansowały do GNF 1.
Król strzelców.
16 goli – Chrif (Wydad Casablanca)

</doc>
<doc id="1811921" url="https://pl.wikipedia.org/wiki?curid=1811921" title="Lumbini (strefa)">
Lumbini (strefa)

Lumbini (nep. लुम्बिनी) – jedna ze stref w regionie Paśćimańćal, w Nepalu. Stolicą tej strefy jest miasto Butwal.
Lumbini dzieli się na 6 dystryktów:

</doc>
<doc id="1811927" url="https://pl.wikipedia.org/wiki?curid=1811927" title="GNF 1 (1978/1979)">
GNF 1 (1978/1979)

GNF 1 (1978/1979) był 23. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Wydad Casablanca. Nowym mistrzem Maroka został zespół Maghreb Fès.
Tabela końcowa.
Moghreb Tétouan i Union Mohammédia awansowały do GNF 1.
Król strzelców.
17 goli – Achibat (Renaissance Berkane)

</doc>
<doc id="1811928" url="https://pl.wikipedia.org/wiki?curid=1811928" title="Dhawalagiri (strefa)">
Dhawalagiri (strefa)

Dhawalagiri (nep. धौलागीरी) – jedna ze stref w regionie Paśćimańćal, w Nepalu. Stolicą tej strefy jest miasto Baglung. Nazwa strefy pochodzi od szczytu Dhaulagiri.
Dhawalagiri dzieli się na 4 dystrykty:

</doc>
<doc id="1811929" url="https://pl.wikipedia.org/wiki?curid=1811929" title="En Hemed">
En Hemed



</doc>
<doc id="1811930" url="https://pl.wikipedia.org/wiki?curid=1811930" title="Kowalów (przystanek kolejowy)">
Kowalów (przystanek kolejowy)

Kowalów – przystanek kolejowy w Kowalowie w Polsce, w województwie lubuskim, w powiecie słubickim, w gminie Rzepin. 
W roku 2017 przystanek obsługiwał 20–49 pasażerów na dobę.

</doc>
<doc id="1811932" url="https://pl.wikipedia.org/wiki?curid=1811932" title="Alexander Gustavo Sanchez Reyes">
Alexander Gustavo Sanchez Reyes



</doc>
<doc id="1811933" url="https://pl.wikipedia.org/wiki?curid=1811933" title="Gandaki (strefa)">
Gandaki (strefa)

Gandaki (nep. गण्डकी) – jedna ze stref w regionie Paśćimańćal, w Nepalu. Nazwa strefy pochodzi od rzeki Kali Gandaki. Stolicą tej strefy jest miasto Pokhara. Na terenie tej strefy znajdują się między innymi Annapurna i Manaslu.
Gandaki dzieli się na 6 dystryktów:

</doc>
<doc id="1811934" url="https://pl.wikipedia.org/wiki?curid=1811934" title="GNF 1 (1979/1980)">
GNF 1 (1979/1980)

GNF 1 (1979/1980) był 24. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Maghreb Fès. Nowym mistrzem Maroka został zespół Chabab Mohammédia.
Król strzelców.
10 goli – Idrissi (Mouloudia Oujda)

</doc>
<doc id="1811935" url="https://pl.wikipedia.org/wiki?curid=1811935" title="Białe kołnierzyki (serial telewizyjny)">
Białe kołnierzyki (serial telewizyjny)

Białe kołnierzyki (ang. "White Collar") – amerykański serial telewizyjny produkowany dla stacji telewizyjnej USA Network, który zadebiutował na antenie 23 października 2009 roku. Na chwilę obecną zostało zrealizowanych 5 kompletnych serii, liczących łącznie 75 odcinków, finałowy odcinek 5 serii został wyemitowany 30 stycznia 2014. Dnia 20 marca br stacja USA Network wydała oświadczenie w którym poinformowała o planowanym sezonie 6, który będzie liczył tylko 6 odcinków.
"Białe kołnierzyki" przedstawiają historię współpracy między niesamowicie uroczym i pomysłowym kanciarzem, Nealem Caffreyem, a agentem FBI, który ścigał go przez lata. Ich niecodzienna współpraca opiera się na pomocy przestępcy w łapaniu innych nieuchwytnych kryminalistów. Początkowo nieufny Peter zdaje sobie sprawę, że Neal kieruje się wnikliwością i intuicją, której nie można znaleźć po stronie prawa.
Fabuła.
Fabuła serialu oparta jest na współpracy niesamowicie inteligentnego i sprytnego fałszerza dzieł sztuki Neal'a Caffreya (Matt Bomer) i wytrwałego agenta FBI Petera Burke (Tim DeKay). Neal, który zawiązawszy układ z FBI (został wcielony do jednostki Burke’a jako konsultant, lecz wciąż pozostaje w areszcie domowym) musi pomagać chwytać ludzi „z branży”, prosi o pomoc Mozziego (Willie Garson). Neal jest wcieleniem uroku i charyzmy, która pomaga mu radzić sobie w życiowych sytuacjach - znalazł sobie bogatą sponsorkę (wdowę po bogatym oszuście) ale i sprytu i przebiegłości. Jego relacja z agentem Burkiem oscyluje na granicach respektu i kpiny. Burke docenia zdolności Caffreya, ale traktuje go z rezerwą - musi go też uchronić przed Kate, kobietą przez którą złodziej uciekł z więzienia.
Emisja.
W USA emitowany na kanale USA Network we wtorkowe wieczory (10/9C). W Polsce serial był nadawany we wtorki (począwszy od 13 września 2011 roku) o godzinie 20.30 na TVP1, jednak po kilku tygodniach anulowano emisję z powodu słabego wyniku oglądalności. Od 4 kwietnia 2013 roku TVP1 ponownie rozpoczęła emisję tego serialu (w czwartki o godz. 22:35).

</doc>
<doc id="1811936" url="https://pl.wikipedia.org/wiki?curid=1811936" title="Radów (przystanek kolejowy)">
Radów (przystanek kolejowy)

Radów – kolejowy przystanek osobowy w Radowie w Polsce, w województwie lubuskim, w powiecie słubickim, w gminie Rzepin.
W roku 2017 przystanek obsługiwał 0–9 pasażerów na dobę.

</doc>
<doc id="1811937" url="https://pl.wikipedia.org/wiki?curid=1811937" title="Marzena Okońska">
Marzena Okońska

Marzena (Marzenna) Okońska-Kania (ur. 10 listopada 1942, zm. 14 września 2000) – polska działaczka oświatowa i społeczna, działaczka opozycji demokratycznej w PRL.
W latach 1980–1981 realizatorka eksperymentalnych programów oświatowych nauczycielskiej „Solidarności”. W latach 1982–1989 działaczka podziemnych struktur środowisk nauczycielskich, współorganizator wychodzących w tzw. drugim obiegu pism: „KOS” oraz „Tu, teraz” – podziemnego pisma nauczycieli. Współpracowniczka podziemnej serii Zeszytów Edukacji Narodowej oraz miesięcznika „Kultura Niezależna”.
Po 1989 była współzałożycielką Społecznego Towarzystwa Oświatowego, a w latach 1991–2000 założycielką i dyrektorką Społecznego Liceum nr 25, a później też Społecznego Gimnazjum nr 32 w Warszawie. Obie szkoły noszą obecnie jej imię.
Zmarła po ciężkiej chorobie 8 września 2000. W czasie pogrzebu pożegnanie wygłosił Jacek Kuroń, pochowana na cmentarzu Bródnowskim (kw. 12 F-6).
Odznaczenia.
Odznaczona przez Ministra Kultury odznaką „Zasłużony Działacz Kultury”.

</doc>
<doc id="1811938" url="https://pl.wikipedia.org/wiki?curid=1811938" title="Grand Prix Nordyckie na żużlu">
Grand Prix Nordyckie na żużlu

Grand Prix Nordyckie w sporcie żużlowym to zawody z cyklu żużlowego Grand Prix.
Zawody o Grand Prix Nordyckie rozgrywane są w miejscowości Vojens. Po raz pierwszy turniej ten miał miejsce 29 sierpnia 2009 roku, jako ósma runda Grand Prix. Wygrał go Andreas Jonsson. W sezonie 2010 GP Nordyckie było dziewiątą rundą cyklu GP, wygrał je Tomasz Gollob. Analogiczna sytuacja wystąpiła rok później, gdy w zawodach triumfował Greg Hancock.
Podium.
2x - Andreas Jonsson
1x - Tomasz Gollob, Greg Hancock, Michael Jepsen Jensen
2x - Kenneth Bjerre, Jason Crump, Andreas Jonsson, Nicki Pedersen, Emil Sajfutdinov
1x - Troy Batchelor, Tomasz Gollob, Greg Hancock, Chris Holder, Rune Holta, Krzysztof Kasprzak, Peter Kildemand, Fredrik Lindgren

</doc>
<doc id="1811939" url="https://pl.wikipedia.org/wiki?curid=1811939" title="Archiwum (informatyka)">
Archiwum (informatyka)

Archiwum – plik otrzymywany w procesie archiwizacji (często łączonej z kompresją) danych. Archiwa przygotowywane są przez programy archiwizujące. Celem archiwizacji jest umieszczenie wybranych plików w jednym, dużym pliku, zwanym "archiwum". Obecnie, bardzo często łączy się archiwizowanie z kompresją, co powoduje także otrzymanie mniejszego rozmiaru archiwum wyjściowego, w porównaniu z sumą rozmiarów plików wejściowych. 

</doc>
<doc id="1811940" url="https://pl.wikipedia.org/wiki?curid=1811940" title="GNF 1 (1980/1981)">
GNF 1 (1980/1981)

GNF 1 (1980/1981) był 25. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Chabab Mohammédia. Nowym mistrzem Maroka został zespół KAC Kénitra.
Tabela końcowa.
Renaissance Berkane, Renaissance Kénitra i Hassania Agadir awansowały do GNF 1.
Król strzelców.
17 goli – Mohamed Boussati (KAC Kénitra)

</doc>
<doc id="1811941" url="https://pl.wikipedia.org/wiki?curid=1811941" title="Pinyin tybetański">
Pinyin tybetański

Tybetański pinyin (chiń. 藏文拼音 "Zàngwén Pīnyīn", stąd skrót ZWPY) – oficjalna transkrypcja języka tybetańskiego przy użyciu alfabetu łacińskiego, używana na terenie ChRL. Oparta jest na wymowie lhaskiej. W przeciwieństwie do transliteracji Wyliego oddaje nie sposób zapisu w alfabecie tybetańskim, lecz rzeczywistą wymowę. Nie oddaje jednak tonów języka tybetańskiego.
Samogłoski i spółgłoski wygłosowe.
Litera "-r" występująca na końcu sylaby zwykle nie jest wymawiana, lecz wydłuża poprzedzającą samogłoskę.
Litera "-n" występująca na końcu sylaby zwykle sprawia, że poprzedzającą samogłoskę wymawia się nosowo.

</doc>
<doc id="1811942" url="https://pl.wikipedia.org/wiki?curid=1811942" title="Laski Lubuskie (przystanek kolejowy)">
Laski Lubuskie (przystanek kolejowy)

Laski Lubuskie – przystanek kolejowy w Laskach Lubuskich w Polsce, w województwie lubuskim, w powiecie słubickim, w gminie Górzyca.
W roku 2017 przystanek obsługiwał 0–9 pasażerów na dobę.

</doc>
<doc id="1811944" url="https://pl.wikipedia.org/wiki?curid=1811944" title="Ginuwine">
Ginuwine

Ginuwine, właściwie Elgin Baylor Lumpkin (ur. 15 października 1970 w Waszyngtonie, Stany Zjednoczone) – amerykański wokalista, autor tekstów, model i aktor. Przedstawiciel muzyki R&amp;B. Współpracował z takimi artystami jak Timbaland, Aaliyah, Missy Elliott. Nagrał sześć studyjnych albumów i trzy kompilacje.

</doc>
<doc id="1811954" url="https://pl.wikipedia.org/wiki?curid=1811954" title="Górzyca (stacja kolejowa)">
Górzyca (stacja kolejowa)

Górzyca – stacja kolejowa w Górzycy w Polsce, w województwie lubuskim, w powiecie słubickim, w gminie Górzyca. Według klasyfikacji PKP ma kategorię dworca lokalnego.
W roku 2017 stacja obsługiwała 20–49 pasażerów na dobę.

</doc>
<doc id="1811955" url="https://pl.wikipedia.org/wiki?curid=1811955" title="Nadburmistrzowie Frankfurtu nad Odrą">
Nadburmistrzowie Frankfurtu nad Odrą

Nadburmistrzowie Frankfurtu nad Odrą - lista nadburmistrzów ("Oberbürgermeister") niemieckiego miasta Frankfurt nad Odrą.

</doc>
<doc id="1811956" url="https://pl.wikipedia.org/wiki?curid=1811956" title="Sozialdemokratische Partei Deutschlands">
Sozialdemokratische Partei Deutschlands



</doc>
<doc id="1811957" url="https://pl.wikipedia.org/wiki?curid=1811957" title="Sozialistische Einheitspartei Deutschlands">
Sozialistische Einheitspartei Deutschlands



</doc>
<doc id="1811958" url="https://pl.wikipedia.org/wiki?curid=1811958" title="Pinus tecunumanii">
Pinus tecunumanii

Pinus tecunumanii (Schw.) Eguiluz &amp; Perry – gatunek drzewa z rodziny sosnowatych ("Pinaceae"). Sosna ta występuje w Meksyku (Chiapas, Oaxaca), Gwatemali, Hondurasie, Salwadorze, Belize, Nikaragui i Panamie. Dokładny zakres występowania tego gatunku nie jest do końca ustalony.
Ekologia.
"Pinus tecunumanii" występuje w szeregu oddzielnych populacji. Populacje dzieli się na dwie duże grupy, o niewielkich różnicach morfologicznych. Populacje wysokogórskie występują na wysokościach 1500–2900 m n.p.m., często na obszarach o rocznych opadach deszczu przekraczających 1500 mm. "P. tecunumanii" towarzyszą tam m.in. "Liquidambar styraciflua" L., "P. ayacahuite" Ehren., "P. maximinoi" H. E. Moore, "P. oocarpa" Schiede ex Schlecht., oraz dęby ("Quercus"). Druga grupa populacji rośnie na wysokościach 450–1500 m, na terenach z rocznym opadem deszczu na poziomie 1000–1800 mm. Gatunki towarzyszące to "P. oocarpa", "P. caribaea" var. "hondurensis" (Sénécl) Barr. &amp; Golf. oraz "P. maximinoi".
Systematyka i zmienność.
Synonimy: "Pinus patula" subsp. "tecunumanii" (Eguiluz &amp; Perry) Styles, "Pinus oocarpa" var. "ochoterenae" Martínez.
Pozycja gatunku w obrębie rodzaju "Pinus":
Drzewa tego gatunku rosnące w Mountain Pine Ridge w Belize oraz w Chiapas w Meksyku początkowo uznano za przedstawicieli gatunku "Pinus oocarpa".
"Pinus tecunumanii" krzyżuje się z "P. oocarpa", "P. patula" var. "longipedunculata" Loock ex Martínez i "P. caribaea" var. "hondurensis". Naturalne hybrydy można znaleźć w Ameryce Centralnej.
Zagrożenia.
Międzynarodowa organizacja IUCN przyznała temu gatunkowi kategorię zagrożenia VU ("vulnerable"), czyli jest gatunkiem narażonym na wyginięcie.
Zastosowanie.
W Meksyku i Ameryce Środkowej żółtawe drewno tej sosny używane jest jako budulec oraz opał.

</doc>
<doc id="1811959" url="https://pl.wikipedia.org/wiki?curid=1811959" title="Trifonow">
Trifonow



</doc>
<doc id="1811963" url="https://pl.wikipedia.org/wiki?curid=1811963" title="Joe Don Baker">
Joe Don Baker

Joe Don Baker (ur. 12 lutego 1936 w Groesbeck w stanie Teksas) – amerykański aktor filmowy i telewizyjny, znany przede wszystkim z drugoplanowych ról charakterystycznych, związany z Actors Studio. Zagrał przeciwnika Jamesa Bonda w filmie Johna Glena "W obliczu śmierci" (1987). Później pojawił się jeszcze w dwóch filmach z bondowskiej serii – "GoldenEye" (1995; reż. Martin Campbell) i "Jutro nie umiera nigdy" (1997; reż. Roger Spottiswoode), gdzie tym razem wcielił się w postać agenta CIA Jacka Wade’a.

</doc>
<doc id="1811964" url="https://pl.wikipedia.org/wiki?curid=1811964" title="Yūya Matsushita">
Yūya Matsushita

 – japoński wokalista R&amp;B oraz aktor należący do wytwórni Epic Records Japan. Zadebiutował 26 listopada 2008 roku wydając pierwszy singel zatytułowany "foolish foolish". Jego pierwszą rolą aktorską była rola Sebastiana Michaelisa w musicalu "Kuroshitsuji" w 2009 roku i od tego czasu jest popularny w Japonii i za granicą kraju.

</doc>
<doc id="1811965" url="https://pl.wikipedia.org/wiki?curid=1811965" title="Turystyka wiejska">
Turystyka wiejska



</doc>
<doc id="1811967" url="https://pl.wikipedia.org/wiki?curid=1811967" title="Przemysł turystyczny">
Przemysł turystyczny

Przemysł turystyczny – przemysł obejmujący produkcję dóbr i usług związanych z turystyką. Aby przemysł turystyczny mógł funkcjonować wymaga istnienia infrastruktury turystycznej.
Wyróżnia się następujące sektory tego przemysłu:

</doc>
<doc id="1811968" url="https://pl.wikipedia.org/wiki?curid=1811968" title="Peter Maffay">
Peter Maffay

Peter Maffay (ur. 30 sierpnia 1949 w Braszowie) – niemiecki piosenkarz, kompozytor, gitarzysta rockowy oraz aktor i producent muzyczny. Jego najbardziej znane przeboje to "Du", "Du bist anders", "Ich hab' nur dich" i "Welcher Stern steht über uns?".

</doc>
<doc id="1811970" url="https://pl.wikipedia.org/wiki?curid=1811970" title="Nemzeti Bajnokság I (1901)">
Nemzeti Bajnokság I (1901)

Sezon (1901) był 1. sezonem Nemzeti Bajnokság I - najwyższej klasy rozgrywkowej na Węgrzech w piłce nożnej. Liga liczyła 5 drużyn. W turnieju uczestniczyły tylko zespoły z Budapesztu. Pierwszym mistrzem Węgier został zespół Budapesti TC. 

</doc>
<doc id="1811973" url="https://pl.wikipedia.org/wiki?curid=1811973" title="Stacja linii radioliniowych">
Stacja linii radioliniowych

Stacja linii radiowych (SLR) – obiekt załogowy albo bezzałogowy (bezobsługowy) wyposażony w urządzenia nadawcze i nadawczo-odbiorcze. 
Z SLR nadawane mogą być programy telewizyjne lub radiowe (cyfrowo lub analogowo). Programy radiowe i telewizyjne nadawane z SLR mają z reguły zasięg kilkunastu, czasem kilkudziesięciu kilometrów – zależnie od mocy wypromieniowanej z anten oraz wysokości montażu anten.
Stacja linii radiowych może być również obiektem teletransmisyjnym dla systemów PDH i SDH o przepływności do 620 MBit/s (STM-4). SLR może być również wyposażona w urządzenia do transmisji sygnałów optycznych – światłowodowych.
Często stanowi obiekt, gdzie zlokalizowane są urządzenia operatorów sieci GSM/UMTS, dostawców bezprzewodowego internetu dla biznesu jak np. Crowley, lokalizacji pojazdów LOJACK.
Każdy z obiektów typu SLR z zasady jest wyposażany w system siłowni telekomunikacyjnej, która przemienia prąd o napięciu 230 V na napięcie 48 V, którym zasilane są wszystkie profesjonalne urządzenia telekomunikacyjne na świecie. Siłownia wyposażona w baterie akumulatorów zapewnia kilkugodzinne podtrzymanie zasilania krytycznych elementów SLR. Często Stacje Linii Radiowych wyposażane są w agregaty prądotwórcze stacjonarne, umożliwiające samodzielną pracę obiektu podczas braku zasilania z energetyki zawodowej. 
O nazwie danego obiektu wyposażonego w anteny nadawcze i nadawczo-odbiorcze z urządzeniami nadawczo-odbiorczymi decyduje przypisanie nazwy do danego obiektu przez np. spółkę EmiTel, która dysponuje danym obiektem. Przykładem jest obiekt SLR Piątkowo zlokalizowany na Piątkowie – jednej z dzielnic miasta Poznania.

</doc>
<doc id="1811982" url="https://pl.wikipedia.org/wiki?curid=1811982" title="Carl Thiersch">
Carl Thiersch

Karl Thiersch ("Carl Thiersch", ur. 20 kwietnia 1822 w Monachium, zm. 28 kwietnia 1895) – niemiecki lekarz. 
Jego ojcem był pedagog Friedrich Thiersch, teściem chemik Justus von Liebig. Brat Ludwig był malarzem, drugi brat Heinrich Wilhelm Josias teologiem.
Tytuł doktora otrzymał na Uniwersytecie Ludwika i Maksymiliana w Monachium w 1843 roku, następnie od 1848 by 1854 roku był prosektorem w katedrze anatomii patologicznej. W 1854 otrzymał katedrę chirurgii na Uniwersytecie w Erlangen. W 1867 został profesorem na Uniwersytecie Lipskim. Służył jako lekarz wojskowy podczas I wojny o Szlezwik. Był też lekarzem na froncie wojny francusko-pruskiej. 
W 1865 wykazał, że rak pochodzi z tkanki nabłonkowej, oraz zmodyfikował metodę antyseptyczną Listera, zastępując kwas salicylowy kwasem karbolowym. Badał też gojenie się ran i fosforową martwicę żuchwy. 

</doc>
<doc id="1811983" url="https://pl.wikipedia.org/wiki?curid=1811983" title="Karl Thiersch">
Karl Thiersch



</doc>
<doc id="1811992" url="https://pl.wikipedia.org/wiki?curid=1811992" title="Czesław Broda">
Czesław Broda

Ks. Czesław Broda (ur. 5 lutego 1885 w Słocinie, obecnie dzielnica Rzeszowa, zm. 12 grudnia 1940 w KL Dachau) – Sługa Boży Kościoła katolickiego, polski ksiądz, męczennik, dziekan, administrator, proboszcz parafii w Leżajsku i wiceprezes Zarządu Okręgowego Stronnictwa Narodowego w Rzeszowie, kanonik honorowy kapituły katedralnej w Przemyślu (od 1927).
Życiorys.
Kapłaństwo.
Święcenia kapłańskie przyjął 24 czerwca 1909 w Przemyślu. 15 grudnia 1911 przybył do Woli Raniżowskiej (parafia Raniżów), jako stały katecheta i rozpoczął starania o budowę kościoła. Dzięki temu w 1913 zbudowano cegielnię i w 1914, a 26 lipca 1914 położono kamień węgielny i rozpoczęto prace przy budowie kościoła.
Gdy wybuchła I wojny światowej wcielono go do wojska i budowa kościoła została przerwana.
W 1916 ks. Czesław Broda zdemobilizowany jako inwalida, powrócił i podjął dalsze prace przy wznoszeniu nowego kościoła.
Przyczynił się do tego, że parafia Wola Raniżowska została erygowana 12 marca 1919 pismem św. bpa Pelczara z dnia 28 lutego 1919. 13 czerwca 1921 ks. Czesław przeniesiony został do Leżajska i od 1925 został tam proboszczem. Od 1927 został kanonikiem honorowym kapituły katedralnej w Przemyślu, a od 1929 dziekanem dekanatu leżajskiego. Na przełomie lat 20. i 30. był wiceprezesem Zarządu Okręgowego Stronnictwa Narodowego w Rzeszowie. Jako dziekan leżajski ks. Czesław Broda dokonywał poświęceń nowych świątyń. Gdy przybył nowy proboszcz, do Białobrzegów koło Leżajska ks. Jan Latawiec, i wyposażył kościół w niezbędne urządzenia, dokonał poświęcenia tamtejszej świątyni. Był opiekunem wiernych w pobliskich parafiach m.in. w parafii Dębnie od 1935 do 1940. Był katechetą i pedagogiem, który uczył nie tylko religii, ale jako wiceprezes ZO SN uczył też miłości do Ojczyzny.
Wiosną 1939 wybrany został do Rady Miasta w Leżajsku.
Ostatnie miesiące życia.
Kiedy rankiem 13 września 1939 do Leżajska wkroczyły oddziały niemieckiej 28 Dywizji Piechoty oraz 8 Dywizji Piechoty i rozpoczęto tworzenie struktur okupacyjnej władzy, ogłoszona została lista zakładników. Znalazł się na niej m.in. i ks. Czesław Broda.
Po pierwszym aresztowaniu wypuszczono go na krótko. Kolejna akcja okupanta miała miejsce w 23 lipca 1940 Gestapo aresztowało wtedy nie tylko ks. Czesława Brodę, ale i płk. Stanisława Eustachiewicza (1883–1948). Ks. Czesław Broda więziony był w Jarosławiu i Tarnowie, skąd po dwóch tygodniach został wywieziony do niemieckiego obozu koncentracyjnego Sachsenhausen (KL).
3 września 1940 przewieziono go do Dachau (KL) i zarejestrowany został z numerem obozowym 18218. W czasie pobytu w obozie, do którego przewieziono wielu polskich księży, poddawany był okrutnym represjom ze strony hitlerowskich strażników. Nieludzkie traktowanie, bicie, głodzenie i niewolnicza praca sprawiły, że siły księdza się wyczerpały. Zmarł, jak zapisano w aktach, na ciężkie zapalenie płuc w wieku 55 lat.
Beatyfikacja.
Ks. Czesław Broda zaliczony jest do drugiej grupy polskich męczenników z okresu II wojny światowej, których proces beatyfikacyjny rozpoczął się 17 września 2003 roku.

</doc>
<doc id="1811998" url="https://pl.wikipedia.org/wiki?curid=1811998" title="Joanna Paprocka">
Joanna Paprocka

Joanna Maria Paprocka (ur. 25 września 1983 w Warszawie) – polska taekwondzistka, wielokrotna mistrzyni świata, Europy i Polski, zdobywczyni Pucharu Świata, Europy i Polski w Taekwon-do ITF w kategorii walk indywidualnych do 63 kg.
Dotychczasowe osiągnięcia.
Mistrzostwa Świata:
2013 III m-ce Mistrzostwa Świata Seniorów, Hiszpania, Benidorm
2011 II m-ce Mistrzostwa Świata Seniorów, Nowa Zelandia, Wellington 
2009 I m-ce Mistrzostwa Świata Seniorów, Argentyna, Mar Del Plata 
2007 I m-ce Mistrzostwa Świata Seniorów, Kanada, Quebec
2005 I m-ce Mistrzostwa Świata Seniorów – Niemcy, Dortmund
2003 I m-ce Mistrzostwa Świata Seniorów (drużynowe)-Polska, Warszawa 
2001 III m-ce Mistrzostwa Świata Seniorów (drużynowe)–Włochy, Rimini
2000 II m-ce Mistrzostwa Świata Juniorów – Korea Płn., Pjongjang
1998 I m-ce Mistrzostwa Świata Juniorów (drużynowe) – Indie, New Delhi
Puchary Świata:
2012 I m-ce Puchar Świata - Anglia, Brighton
2008 I m-ce Puchar Świata- Włochy, Riva Del Garda
2006 I m-ce Puchar Świata – Hiszpania, Benidorm
2004 I m-ce Puchar Świata – USA, Orlando
Mistrzostwa Europy:
2014 I m-ce Mistrzostwa Europy Seniorów - Włochy, Riccione
2013 I m-ce Mistrzostwa Europy Seniorów - Szwecja, Skovde
2011 II m-ce Mistrzostwa Europy Seniorów - Słowacja, Bratysława
2009 I m-ce Mistrzostwa Europy Seniorów - Hiszpania, Benidorm
2008 I m-ce Mistrzostwa Europy Seniorów – Polska, Wrocław 
2007 I m-ce Mistrzostwa Europy Seniorów (drużynowe) –Słowacja, Poprad 
2006 I, II m-ce Mistrzostwa Europy Seniorów – Rumunia, Constanta
2005 I m-ce Mistrzostwa Europy Seniorów – Włochy, Terracina 
2004 I m-ce Mistrzostwa Europy Seniorów – Finlandia, Tampere
2003 I m-ce Mistrzostwa Europy Seniorów (drużynowe)-Chorwacja, Rijeka
2002 I m-ce Mistrzostwa Europy Seniorów (drużynowe) – Czechy, Trebon
2001 I m-ce Mistrzostwa Europy Juniorów – Hiszpania, La Vila Joiosa
2000 I m-ce Mistrzostwa Europy Juniorów – Szkocja, Edinburgh
1999 I m-ce Mistrzostwa Europy Juniorów – Włochy, Riccione
Puchary Europy: 
2010 I m-ce Puchar Europy - Słowacja, Bratysława
2009 I m-ce Puchar Europy – Polska, Lublin
2007 I m-ce Puchar Europy – Finlandia, Tampere
2005 I m-ce Puchar Europy- Anglia, Crawley
Mistrzostwa Polski: 
2011 I m-ce Mistrzostwa Polski Seniorów, Rybnik
2009 III m-ce Mistrzostwa Polski Seniorów, Częstochowa
2008 I m-ce Mistrzostwa Polski Seniorów, Radzyń Podlaski
2007 I m-ce Mistrzostwa Polski Seniorów, Biała Podlaska
2006 I m-ce Mistrzostwa Polski Seniorów, Kielce
2005 I m-ce Mistrzostwa Polski Seniorów, Wieluń
2004 I m-ce Mistrzostwa Polski Seniorów, Lublin 
2003 III m-ce Mistrzostwa Polski Seniorów (drużynowe),Lubartów
2002 I m-ce Mistrzostwa Polski Seniorów, Głubczyce
2001 I m-ce Mistrzostwa Polski Seniorów, Lublin
2000 I m-ce Mistrzostwa Polski Seniorów, Brzeg Dolny
2000 I m-ce Mistrzostwa Polski Juniorów, Bystrzyca Kłodzka
1998 I m-ce Mistrzostwa Polski Juniorów Młodszych, Śrem
Puchary Polski:
2014 II m-ce Puchar Polski Seniorów, Ciechanów
2013 I m-ce Puchar Polski Seniorów, Kłobuck
2011 I m-ce Puchar Polski Seniorów, Kłobuck
2010 I m-ce Puchar Polski Seniorów, Sandomierz
2009 I, III m-ce Puchar Polski Seniorów, Poznań
2008 I, III m-ce Puchar Polski Seniorów, Kłobuck 
2007 I III m-ce Puchar Polski Seniorów, Lublin 
2006 I, III m-ce Puchar Polski Seniorów, Starachowice
2005 I m-ce Puchar Polski Seniorów, Nowa Ruda 
2004 I m-ce Puchar Polski Seniorów, Nowy Dwór Mazowiecki 
2002 I m-ce Puchar Polski Seniorów, Ciechanów 
2001 I m-ce Puchar Polski juniorów, Lubartów 
2000 I m-ce Puchar Polski juniorów, Radzyń
1999 I m-ce Puchar Polski juniorów, Brzeg Dolny
Grand Prix:
2008 I, III m-ce Grand Prix, Syców
Mistrzostwa Otwarte:
2009 I m-ce New York Tournament, USA, New York
2008 I m-ce Master Mazovia Cup, Polska, Ciechanów
2008 I m-ce Viking Cup, Szwecja, Skovde
2007 I m-ce Mistrzostwa Północnej Ameryki i Karaibów, USA, NY
2007 I m-ce Viking Cup, Szwecja, Skovde
2006 I m-ce Viking Cup, Szwecja, Skovde
2005 I m-ce Viking Cup, Szwecja, Skovde
2004 I m-ce Mistrzostwa Anglii
2004 II m-ce Grand Impact, Anglia
2003 I m-ce Viking Cup, Szwecja, Skovde
2002 I m-ce Viking Cup, Szwecja, Skovde
2001 I m-ce Mistrzostwa Rosji Seniorów, Saint-Petersburg
1999 I m-ce Mistrzostwa Niemiec, Lünen
1997 I m-ce Mistrzostwa Włoch, Riccione
Mecze Międzynarodowe:
2006.03.26 I m-ce Mecz Międzynarodowy Anglia- Finlandia- Niemcy-Rosja- Szwecja-Ukraina (Warszawa)
2005.04.01 I m-ce, Mecz Międzynarodowy Anglia- Finlandia- Niemcy- Rumunia- Rosja-Szwecja, (Lubartów)
2004.04.23 I m-ce, Mecz Międzynarodowy Szwecja- Niemcy- Rumunia- Finlandia- Polska, (Wrocław)
2004.04.25 I m-ce, Mecz Międzynarodowy Szwecja- Niemcy- Rumunia- Finlandia- Polska, (Legnica)
2002.03.08 I m-ce, Mecz Międzynarodowy Czechy- Szwecja- Ukraina- Polska, (Lublin)
2001.03.16 I m-ce, Mecz Międzynarodowy Szwecja- Ukraina- Uzbekistan-Polska, (Olsztyn)
2001.03.18 I m-ce, Mecz Międzynarodowy Szwecja- Ukraina- Uzbekistan-Polska, (Warszawa)
1996 – 2000 Mistrzostwo Makroregionu Mazursko-Warszawskiego
1996 – 2004 Mistrzostwo Warszawy
2000 r. Zdobycie Stopnia Mistrzowskiego (pierwszy Dan)

</doc>
<doc id="1812000" url="https://pl.wikipedia.org/wiki?curid=1812000" title="Muszelka i pastor">
Muszelka i pastor

Muszelka i pastor (1928) – film wyreżyserowany przez Germaine Dulac. Jest jednym z pierwszych dzieł nurtu surrealistycznego, traktuje o obsesjach i żądzach księdza zafascynowanego zamężną kobietą.
Film wywołał wiele kontrowersji. W 1930 roku zakazano publicznych pokazów w Wielkiej Brytanii. Decyzję tę motywowano w następujący sposób:
"Film jest tak niejasny, że wydaje się nie mieć żadnego sensu. A nawet jeśli taki sens istnieje, niewątpliwie jest nie do przyjęcia."

</doc>
<doc id="1812001" url="https://pl.wikipedia.org/wiki?curid=1812001" title="Zespół przeżuwania">
Zespół przeżuwania

Zespół przeżuwania, in. zespół ruminacji () – przewlekłe zaburzenie czynnościowe przewodu pokarmowego o nieokreślonej precyzyjnie etiologii i patogenezie, objawiające się występującym bez prowokowania wymiotów oraz powtarzalnym cofaniem się z żołądka do jamy ustnej porcji ostatnio spożytego pokarmu (tzw. regurgitacje), a następnie ponownym jej przeżuwaniem i połykaniem bądź wypluwaniem. Zaliczane także do zaburzeń odżywiania.
Epidemiologia.
Zespół przeżuwania jest zaburzeniem występującym w każdym wieku, najczęściej obserwowany jest u niemowląt. Częstość występowania u dorosłych nie jest znana, uważa się, że jest to zaburzenie rzadkie, częściej pojawiające się u kobiet.
Zespół przeżuwania został początkowo opisany u noworodków, niemowląt, dzieci oraz osób z zaburzeniami psychicznymi i funkcjonalne niepełnosprawnych (niepełnosprawnych umysłowo). Później opisano zespół zarówno u mężczyzn, jak i kobiet w różnym wieku i z różnym stopniem sprawności intelektualnej.
Etiopatogeneza.
Nie określono dokładnie mechanizmu patofizjologicznego zespołu przeżuwania. W badaniach obserwowano zaburzenia czynności dolnego zwieracza przełyku oraz zwiększenie wrażliwości żołądka na bodźce. W badaniu pH-metrycznym stwierdzano obniżenie pH podobne jak w chorobie refluksowej, jednak nieprawidłowość ta była obserwowana tylko w pierwszej godzinie po posiłku. Zespół przeżuwania wiązano również z bulimią, choć w bulimii nie obserwuje się raczej ponownego połykania kęsów pokarmowych, a chorzy ponadto mogą prowokować wymioty (cecha niecharakterystyczna dla zespołu przeżuwania).
Objawy.
Typowe objawy zespołu przeżuwania:
Zespołowi przeżuwania mogą towarzyszące inne dolegliwości: zgaga, nudności, biegunka, zaparcie. U młodych osób objawem podstawowym może być spadek masy ciała.
Kryteria rozpoznania.
Zespół przeżuwania rozpoznaje się na podstawie kryteriów rzymskich III.
U dorosłych początek objawów musi występować co najmniej 6 miesięcy przed postawieniem diagnozy. Konieczne jest spełnienie poniższych warunków przez co najmniej 3 miesiące:
Badania diagnostyczne.
W badaniu manometrycznym żołądka i dwunastnicy widoczne są tzw. "fale R" odpowiadające spontanicznym wzrostom ciśnienia w żołądku i jelicie cienkim występującym po posiłku i związanym ze skurczami mięśni brzucha.
Leczenie.
Najważniejszym elementem leczenia u osób bez upośledzenia umysłowego jest wyjaśnienie specyfiki zaburzenia i uspokojenie pacjenta. W leczeniu z powodzeniem stosuje się psychoterapię behawioralną (np. techniki oddychania przeponą, "biofeedback", techniki relaksacyjne). W terapii stosuje się również jako leki pomocnicze inhibitory pompy protonowej u chorych odczuwających zgagę i w celu ochrony przełyku przed kwaśną treścią żołądkową.
Zespół przeżuwania u niemowląt.
Uważa się, że również u niemowląt zespół przeżuwania jest zaburzeniem czynnościowym o charakterze nawykowym, w którym cofanie się pokarmu do jamy ustnej, żucie i następnie połknięcie bądź wyplucie, przebiega w sposób świadomy. Zaburzenie to u niemowląt uważa się za poważne, mogące prowadzić do niedożywienia i wyniszczenia.
Przyczyny zespołu przeżuwania u niemowląt.
Za przyczynę zespołu przeżuwania u niemowląt uznaje się zaburzone relacje między dzieckiem a jego opiekunami. Przeżuwanie jest wywoływane przez brak kontaktu emocjonalnego z bliskimi i niedobór dopływających z otoczenia bodźców. Zespół przeżuwania obserwuje się u niemowląt, których matki nie są związane z nimi emocjonalnie. Może on także wystąpić u noworodków przebywających w środowisku uniemożliwiającym normalny kontakt z opiekunami – np. na oddziałach intensywnej terapii.
Kryteria rozpoznania.
Zaburzenie rozpoznaje się na podstawie kryteriów rzymskich III. Konieczne jest spełnienie wszystkich poniższych warunków przez co najmniej 3 miesiące:
Postępowanie terapeutyczne.
W terapii zaleca się edukację i pomoc matce w zaspokajaniu potrzeb emocjonalnych niemowlęcia. Korzystne może być również zastępowanie matki w czynnościach, które zaspokajają te potrzeby np. w karmieniu, przytulaniu czy pocieszaniu dziecka. U dzieci z upośledzeniem umysłowym stosuje się terapię behawioralną.
Zespół przeżuwania u dzieci starszych i młodzieży.
Zespół przeżuwania w tym wieku częściej występuje u dziewcząt w okresie pokwitania. Zaburzenie może być związane z zaburzeniami jedzenia, może towarzyszyć np. depresji, zaburzeniom lękowym, ADHD, zaburzeniom obsesyjno-kompulsywnym. Pojawia się również w przypadku upośledzenia umysłowego. Objawy są podobne jak u dorosłych, trwają zwykle przez około godzinę po posiłku, na ogół nie pojawiają się w nocy.
Kryteria rozpoznania.
Zaburzenie rozpoznaje się na podstawie kryteriów rzymskich III. Objawy muszą występować przynajmniej raz w tygodniu. Konieczne jest spełnienie wszystkich poniższych warunków przez co najmniej 2 miesiące przed ustaleniem rozpoznania:
Postępowanie terapeutyczne.
W terapii stosuje się skutecznie psychoterapię behawioralną. Umiarkowanie skuteczne jest stosowanie trójpierścieniowych leków przeciwdepresyjnych. Przy znacznym ubytku masy ciała konieczne bywa żywienie dojelitowe.

</doc>
<doc id="1812004" url="https://pl.wikipedia.org/wiki?curid=1812004" title="Fienie Theron">
Fienie Theron

Fienie Theron (ur. ?) – namibijska lekkoatletka specjalizująca się w skoku o tyczce.

</doc>
<doc id="1812005" url="https://pl.wikipedia.org/wiki?curid=1812005" title="Zespół ruminacji">
Zespół ruminacji



</doc>
<doc id="1812007" url="https://pl.wikipedia.org/wiki?curid=1812007" title="Ulmanis">
Ulmanis

Ulmanis:

</doc>
<doc id="1812013" url="https://pl.wikipedia.org/wiki?curid=1812013" title="Keith Mwila">
Keith Mwila

Keith Mwila (ur. w listopadzie 1966, zm. 9 stycznia 1993 w Lusace) – zambijski bokser, brązowy medalista igrzysk olimpijskich w Los Angeles w 1984 roku.
W turnieju olimpijskim w pierwszej rundzie miał wolny los. W drugiej rundzie pokonał reprezentanta Chińskiego Tajpej Chung Pao Ming (RSC 2), a w ćwierćfinale pokonał Japończyka Mamoru Kuroiwę w stosunku 5-0. W walce półfinałowej uległ późniejszemu srebrnemu medaliście, Włochowi Salvatore Todisco. Pojedynek zakończył się wynikiem 5-0.

</doc>
<doc id="1812014" url="https://pl.wikipedia.org/wiki?curid=1812014" title="Burza lodowa (ujednoznacznienie)">
Burza lodowa (ujednoznacznienie)



</doc>
<doc id="1812017" url="https://pl.wikipedia.org/wiki?curid=1812017" title="The Liberty of Norton Folgate">
The Liberty of Norton Folgate

The Liberty of Norton Folgate – dziewiąty album angielskiego zespołu ska – pop rockowego Madness. Został nagrany w 2009 roku w studiach The Yard, Miloco i Toeragdla dla wytwórni Lucky Seven Records. Ukazał się na rynku 18 maja tego samego roku. Producentami płyty byli Clive Langer i Alan Winstanley (z wyjątkiem „Rainbows”, „Bingo”, „Sugar and Spice”, „The Kiss” i „The Liberty of Norton Folgate” – produkcja Clive Langer i Liam Watson). Album doszedł do 5 miejsca na brytyjskiej liście sprzedaży UK Albums Chart oraz do 1 miejsca w zestawieniu albumów niezależnych. We wrześniu 2009 roku uzyskał w Wielkiej Brytanii status złotej płyty.
W ramach trasy promującej album zespół wystąpił w Polsce 4 lipca 2009 na Open’er Festival w Gdyni.
Spis utworów.
Wersja specjalna (3 CD, 1 LP).
Ukazała się na rynku w marcu 2009 roku. W specjalnym opakowaniu znalazły się CD z podstawową wersją albumu, CD z piosenkami z demo albumu, CD z demo oraz wersjami koncertowymi, wersja winylowa albumu, ponadto znaczek i plakat Madness, a także dostęp do materiału dostępnego tylko w internecie.

</doc>
<doc id="1812020" url="https://pl.wikipedia.org/wiki?curid=1812020" title="Jałos Jałta">
Jałos Jałta

Jałos Jałta (ukr. Футбольний клуб «Ялос» Ялта, "Futbolnyj Kłub "Jałos" Jałta"; ros. «Ялос» Ялта, krym. "Yalos" Yalta) - ukraiński klub piłkarski z siedzibą w Jałcie w Republice Autonomicznej Krymu. Założony w roku 2005.
W sezonie 2005/2006 występował w rozgrywkach ukraińskiej Drugiej Lihi.
Historia.
Chronologia nazw:
W 2005 roku z inicjatywy Anatolija Zajajewa został założony klub Jałos Jałta. Jeszcze wcześniej miasto reprezentował klub pod nazwą Czajka Jałta. Klub zgłosił się do rozgrywek w Drugiej Lidze. Trenerem został Ołeksandr Hajdasz. Wyniki debiutu: 4 miejsce w sezonie 2005/06. Jednak po zakończeniu sezonu miejska władza straciła interes do klubu i on został pozbawiony statusu klubu profesjonalnego.
W 2007 próbowano reaktywować klub. Jako drużyna amatorska pod nazwą Rekord+ Jałta startowała w mistrzostwach Krymu w piłce nożnej. W 2008 roku również występowała w mistrzostwach krymu, ale potem zespół z przyczyn finansowych został rozwiązany.

</doc>
<doc id="1812025" url="https://pl.wikipedia.org/wiki?curid=1812025" title="Werner Roch">
Werner Roch



</doc>
<doc id="1812026" url="https://pl.wikipedia.org/wiki?curid=1812026" title="Burza lodowa">
Burza lodowa

Burza lodowa – zjawisko pogodowe polegające na intensywnych opadach marznącego deszczu, powodujących poważne utrudnienia komunikacyjne lub nawet katastrofalne skutki dla przyrody oraz napowietrznej infrastruktury energetycznej i telekomunikacyjnej – w wyniku osadzania się na powierzchni znacznych ilości lodu.
Burze lodowe charakterystyczne są dla strefy klimatów umiarkowanych – umiarkowanych chłodnych, morskich i przejściowych.

</doc>
<doc id="1812028" url="https://pl.wikipedia.org/wiki?curid=1812028" title="Su-27M">
Su-27M



</doc>
<doc id="1812030" url="https://pl.wikipedia.org/wiki?curid=1812030" title="Anton Josipović">
Anton Josipović

Anton Josipović (ur. 22 października 1962 w Banja Luce) – jugosłowiański bokser, z pochodzenia Chorwat urodzony na terenie dzisiejszej Bośni i Hercegowiny. Mistrz olimpijski z 1984 roku z Los Angeles w kategorii do 81 kg.
Kariera.
Josipović rozpoczął treningi w klubie "Slavija" w Banja Luce. W 1982 został amatorskim mistrzem Jugosławii, a rok później mistrzem Bałkanów. W 1984 roku reprezentował Jugosławię podczas igrzysk olimpijskich w Los Angeles. Awansował do półfinału, gdzie jego przeciwnikiem był Algierczyk Mustapha Moussa. Josipović pokonał go, jednak nie doczekał się na przeciwnika w walce finałowej. Przy okazji drugiej walki półfinałowej wybuchł bowiem skandal z udziałem jugosłowiańskiego sędziego Gligorije Novičica. Podczas pojedynku Nowozelandczyka Kevina Barry`ego i Amerykanina Evandera Holyfielda sędzia zdyskwalifikował tego drugiego za nieprzepisowy nokaut, do którego doszło po komendzie sędziego nakazującej przerwanie walki. Zwycięski Kevin Barry został jednak tak mocno poturbowany w tej walce, że nie był w stanie stanąć w ringu naprzeciwko Josipovicia. Dlatego też reprezentant Jugosławii zdobył złoty medal bez finałowego pojedynku. Podczas dekoracji Josipović zaprosił Holyfielda na najwyższy stopień podium.
W 1990 Anton Josipović rozpoczął karierę zawodową. Nie osiągnął jednak większych sukcesów i wycofał się ze sportu w 1995 roku.

</doc>
<doc id="1812031" url="https://pl.wikipedia.org/wiki?curid=1812031" title="Ernő Solymosi">
Ernő Solymosi

Ernő Solymosi (ur. 21 czerwca 1940, zm. 21 lutego 2011) – węgierski piłkarz, pomocnik. Brązowy medalista ME 64 oraz brązowy medalista olimpijski z Rzymu.
Początkowo występował w Diósgyőri VTK (1958–1961), jednak najdłużej grał w budapeszteńskim Újpescie (1961–1971). Był trzykrotnie mistrzem kraju (1969, 1970, 1971). Karierę kończył w 1972 w Pécsi Dózsa. W reprezentacji Węgier zagrał 38 razy i zdobył 7 bramek. Debiutował w 1960, ostatni raz zagrał w 1968. Podczas MŚ 62 wystąpił we wszystkich czterech spotkaniach Węgrów w turnieju (1 gol).

</doc>
<doc id="1812033" url="https://pl.wikipedia.org/wiki?curid=1812033" title="Anton Josipovic">
Anton Josipovic



</doc>
<doc id="1812034" url="https://pl.wikipedia.org/wiki?curid=1812034" title="Unia Wielkopolan">
Unia Wielkopolan

Unia Wielkopolan – polska organizacja regionalna działająca na terenie Wielkopolski, stawiająca sobie za cel rozwój samorządności w kraju, jak również rozwój społeczny, gospodarczy i kulturalny Wielkopolski. Siedzibą stowarzyszenia jest Poznań. 
Historia.
Unia powstała w 1990 jako organizacja zrzeszająca mieszkańców Wielkopolski dążących do odrodzenia samorządności w Polsce bez względu na ich światopogląd i przekonania polityczne. Wśród członków założycieli znaleźli się m.in. Władysław Reichelt, Wojciech Kruk, Michał Wojtczak i Jan Kulczyk. Za cel stawiała sobie powstanie silnego regionu (województwa) wielkopolskiego sięgającego od Kalisza i Konina do Odry (z włączeniem Ziemi Lubuskiej) oraz wszechstronny rozwój społeczny, gospodarczy i kulturalny Wielkopolski. Stowarzyszenie nie opowiada się za autonomią Wielkopolski stojąc na gruncie integralności terytorialnej państwa polskiego. W związku z decentralizacją kraju dokonaną w latach 1990 i 1998 organizacja skupia się obecnie na realizacji celów społeczno-gospodarczych oraz kulturalno-oświatowych (w tym pielęgnowaniu tradycji i podnoszeniu wiedzy o przeszłości i kulturze regionu). Z jej inicjatywy powstały m.in. Izba Przemysłowo-Handlowa Importerów, Eksporterów i Kooperacji oraz Wielkopolski Klub Kapitału. 
W uchwałach V Kongresu zapisano dążenie do „podnoszenia jakości życia w Wielkopolsce”, nad czym ma czuwać afiliowany przy stowarzyszeniu Wielkopolski Instytut Jakości, który organizuje m.in. akcję „Wielkopolska Jakość” oraz Konkurs o Wielkopolską Nagrodę Jakości. 
Unia posiada swoje koła w następujących gminach: Chodzież, Dobra, Grodzisk, Jarocin, Konin, Koźmin Wielkopolski, Krotoszyn, Luboń, Leszno, Mosina, Oborniki, Poniec, Poznań, Rogoźno Wielkopolskie, Śmigiel, Wągrowiec i Wolsztyn. 
Działacze Unii Wielkopolan zasiadają w lokalnych samorządach: gminnych i powiatowych, a także w sejmiku wojewódzkim (w tym Przemysław Smulski, wiceprezes stowarzyszenia i były wicemarszałek województwa). W wyborach parlamentarnych w 1991 z ramienia Unii Wielkopolan i Lubuszan Józef Bąk uzyskał mandat poselski z Zielonej Góry, zaś Andrzej Szymanowski mandat senatorski w woj. leszczyńskim. W wyborach 1993 dostało się do parlamentu 6 z 23 kandydatów Unii. 
W latach 90. przez pewien okres działała Liga Regionów stworzona z inicjatywy Unii Wielkopolan, w której skład weszły m.in. Zrzeszenie Kaszubsko-Pomorskie, Ruch Autonomii Śląska, Związek Górnośląski, Związek Górnoślązaków, Związek Podhalan i Wielkopolskie Towarzystwo Kulturalne. Prezydentem Ligi był ówczesny prezydent Unii Romuald Szperliński.

</doc>
<doc id="1812039" url="https://pl.wikipedia.org/wiki?curid=1812039" title="Fleet Air Arm Museum">
Fleet Air Arm Museum

Fleet Air Arm Museum – muzeum brytyjskiego lotnictwa morskiego ("Fleet Air Arm") znajdujące się na terenie bazy lotniczej Royal Naval Air Station Yeovilton, koło wsi Ilchester, w hrabstwie Somerset w Anglii, założone w maju 1964 roku.
Muzeum prezentuje historie brytyjskiego lotnictwa morskiego. W zbiorach znajdują się samoloty i wyposażenie Fleet Air Arm oraz dokumenty związane z historią formacji. Eksponaty prezentowane są w czterech głównych halach muzealnych. Pierwsza z nich poświęcona jest początkiem lotnictwa na morzu, jego udziałowi w I wojnie światowej oraz okresowi międzywojennemu. Wśród eksponatów znajdują się między innymi samoloty Supermarine Walrus. Hala druga poświęcona jest II wojnie światowej, wśród eksponatów, poza maszynami wykorzystywanymi przez Fleet AIr Arm, takimi jak Fairey Fulmar, Fairey Albacore czy Supermarine Seafire podziwiać można również morskie samoloty innych państw. Amerykańskie Grumman F6F Hellcat, Grumman TBF Avenger, Chance Vought F4U Corsair czy model japońskiej, pilotowanej bomby Yokosuka MXY7. Znajdują się tutaj również eksponaty poświęcone konfliktowi w Korei, wśród nich MiG-15. Hala trzecia zbudowana jest tak aby wyglądała jak pokład lotniskowca HMS Ark Royal. Z umieszczonych w hali głośników zwiedzający słyszą dźwięki towarzyszące normalnej pracy na okręcie, na "pokładzie" poustawiane są samoloty Blackburn Buccaneer, Fairey Gannet, Supermarine Scimitar, De Havilland Sea Vixen, Supermarine Attacker, De Havilland Vampire i McDonnell Douglas F-4 Phantom II. Zwiedzający mogą zwiedzić również nadbudówkę, wysepkę, w której znajduje się wieża kontrolna. Wśród samolotów poustawiane są manekiny prezentujące poszczególnych członków załogi pokładowej. W czwartej hali prezentowane są samoloty prototypowe i doświadczalne jak również nie związane z wojskowym lotnictwem morskim, do takich należy drugi prototyp naddźwiękowej maszyny pasażerskiej Concorde. Wśród maszyn eksperymentalnych można zobaczyć Handley Page HP.115, Fairey Delta 2, pierwowzór Harriera (który również prezentowany jest w muzeum), Hawker Siddeley P.1127. Na ekspozycji znajdują się również silniki lotnicze i wyposażenie lotnicze.

</doc>
<doc id="1812044" url="https://pl.wikipedia.org/wiki?curid=1812044" title="Koziułkowiec">
Koziułkowiec



</doc>
<doc id="1812046" url="https://pl.wikipedia.org/wiki?curid=1812046" title="Wysłouchowie herbu Odyniec">
Wysłouchowie herbu Odyniec

Wysłouch (Wisłouch, Visłavuch i inne) herbu Odyniec – nazwisko polsko-litewskiego rodu szlacheckiego. Pierwsze wzmianki o antenatach rodziny pochodzą z roku 1385, kiedy to wraz z innymi przedstawicielami wielkich rodów litewskich zostali przyjęci w szeregi szlachty polskiej. Nazwisko Wysłouch zostało jednak po raz pierwszy zanotowane w pierwszej połowie XVI wieku.
Wielu Wysłouchów angażowało się w politykę oraz życie publiczne. Zenon Kazimierz Wysłouch był posłem na Sejm Czteroletni, zwolennikiem Stronnictwa Demokratycznego i współtwórcą Konstytucji 3 Maja. Jego potomek Antoni Wysłouch wraz z żoną Teofilą z Andrzeykowiczów promowali emancypację oraz edukację wśród niższych warstw społecznych, zaś ich bratanek Bolesław Wysłouch był senatorem i współtwórcą PSL „Piast” (poprzedniczki dzisiejszego Polskiego Stronnictwa Ludowego). Kuzyn Bolesława, Antoni Izydor, również był politykiem i posłem na Sejm w latach 30 XX wieku.
Liczni Wysłouchowie brali również udział w ruchu niepodległościowym podczas zaborów. W latach 1796-1798 Emmanuel Wysłouch, brat Zenona Kazimierza, walczył jako oficer w Legionach Polskich służących Napoleonowi Bonaparte podczas jego kampanii w Italii. Ponad pół wieku później Feliks, Antoni i Teofila Wysłouchowie brali udział w powstaniu styczniowym blisko współpracując z jego dowódcą, Romualdem Trauguttem. Podczas I wojny światowej Bolesław oraz Antoni Izydor Wysłouchowie walczyli w Legionach Piłsudskiego.
Do posiadłości Wysłouchów należały m.in. dwory Pirkowicze, Sacha i Leżajka, dziś przeważnie opuszczone i popadłe w ruinę. Wyjątek stanowią Pirkowicze, obecnie na Białorusi, służące jako szkoła.

</doc>
<doc id="1812047" url="https://pl.wikipedia.org/wiki?curid=1812047" title="Ullmann">
Ullmann

Ullmann (Ullman), Ulmann (Ulman):

</doc>
<doc id="1812049" url="https://pl.wikipedia.org/wiki?curid=1812049" title="Ullman">
Ullman



</doc>
<doc id="1812050" url="https://pl.wikipedia.org/wiki?curid=1812050" title="Ulman">
Ulman



</doc>
<doc id="1812051" url="https://pl.wikipedia.org/wiki?curid=1812051" title="Ulmann">
Ulmann



</doc>
<doc id="1812056" url="https://pl.wikipedia.org/wiki?curid=1812056" title="Heinrich von Bamberger">
Heinrich von Bamberger

Heinrich von Bamberger (ur. 27 grudnia 1822 w Zwonarce pod Pragą, zm. 9 listopada 1888 w Wiedniu) – austriacki lekarz patolog.
Życiorys.
W 1847 otrzymał tytuł doktora medycyny na Uniwersytecie Karola w Pradze, od 1851 by 1854 był asystentem w klinice Johanna von Oppolzera w Wiedniu. W 1854 roku został profesorem patologii terapeutycznej na Uniwersytecie Juliusza i Maksymiliana w Würzburgu. Od 1872 był z powrotem w Wiedniu, gdzie zastąpił Oppolzera na katedrze patologii i terapii. Jego synem był lekarz chorób wewnętrznych Eugen von Bamberger (1858–1921).
Bamberger był specjalistą w dziedzinie patologii układu oddechowego i krążenia, pozostawił prace na temat schorzeń osierdzia, serca i dużych naczyń. Jako jeden z pierwszych opisał krwiopochodną albuminurię, mocznicowe zapalenie osierdzia i uogólnione zapalenie błon surowiczych. Historycznie, skurcze mięśni kończyn dolnych określano jako chorobę Bambergera.
W 1857 roku opublikował "Lehrbuch der Krankheiten des Herzens", jeden z pierwszych podręczników patologii serca.

</doc>
<doc id="1812062" url="https://pl.wikipedia.org/wiki?curid=1812062" title="Krater Sudbury">
Krater Sudbury

Krater Sudbury – krater uderzeniowy położony w okolicy miasta Sudbury w prowincji Ontario w Kanadzie. Jest to trzeci co do wielkości potwierdzony krater pochodzenia meteorytowego na Ziemi, a także jeden z najstarszych.
Istniejąca obecnie struktura ma obecnie kształt owalny i wymiary około 62 km długości, 30 km szerokości i 15 km głębokości (jest on zasypany osadami, powierzchnia gruntu znajduje się znacznie wyżej). Uważa się, że obecna struktura jest pozostałością oryginalnego, kolistego krateru o średnicy około 130 km i zewnętrznym pierścieniem o średnicy ok. 260 km, który uległ znacznej modyfikacji w wyniku procesów geologicznych. Ocenia się, że krater ten powstał na skutek uderzenia meteorytu o średnicy około 10 km, w przybliżeniu 1,85 miliarda lat temu (w orosirze, w paleoproterozoiku).
Struktura krateru Sudbury związana jest ze znaczącymi ekonomicznie pokładami mineralnymi: niklu, miedzi, platyny, palladu, złota, i innych metali.
Bezpośrednio na wschód od krateru Sudbury znajduje się krater Wanapitei, który powstał niezależnie i znacznie później (37,2 ± 1,2 miliona lat temu). Jako dużo młodsza struktura, nie jest w tak dużym stopniu wypełniony osadami, a jego misę wypełnia jezioro.
Historia interpretacji struktury.
Dyskusje na temat mechanizmu powstania struktury geologicznej w Sudbury trwają już od ponad stulecia. Z początku przeważała opinia, że struktura ta jest batolitem. Jednakże ani magmowa, ani hydrotermalna teoria powstania depozytów mineralnych, nie tłumaczyła szczególnej mineralogii tego rejonu. W latach 60. XX wieku popularna stała się hipoteza meteorytowej genezy. Wydawało się, że uderzenie pod niskim kątem może wytłumaczyć obserwowany owalny kształt struktury. Jednak niedługo później odkryto, że kratery uderzeniowe mają zawsze kształt prawie kolisty, nawet gdy powstają w wyniku uderzenia pod małym kątem. Później ujawniono szereg uskoków geologicznych w tym rejonie, które są (prawdopodobnie) odpowiedzialne za deformację krateru. Dodatkowe dowody na meteorytowe pochodzenie struktury to występowanie minerałów z mikrostrukturą związaną z uderzeniem (szokową) oraz spękania skały macierzystej.

</doc>
<doc id="1812065" url="https://pl.wikipedia.org/wiki?curid=1812065" title="Xinghua Cunjiang">
Xinghua Cunjiang

Xinghua Cunjiang (chiń. 興化存獎, pinyin "Xìnghuà Cúnjiǎng"; kor. 흥화존장 "Hŭnghwa Chonjang", jap. "Kōke Zonshō", wiet. "Hưng Hoá Tồn Tưởng"; ur. 830, zm. 924) – chiński mistrz chan szkoły linji.
Życiorys.
Xinghua pochodził z Queli w prow. Shandong.
Jego pierwszym nauczycielem był mistrz chan Sansheng Huiran, uczeń mistrza Linjiego Yixuana. Następnie został uczniem mistrza chan Weifu Dajuego, także ucznia mistrza Linjiego. W klasztorze mistrza Weifu piastował stanowisko dyrektora (chiń. "yuanzhu").
Po opuszczeniu mistrza Weifu, Xinghua udał się do samego mistrza Linjiego. Pod kierunkiem osiągnął oświecenie, chociaż o tym brzemiennym spotkaniu nie ma wzmanki ani w "Jingde chuandeng lu" ani w "Tiansheng guangdeng lu". Xinghua jest zwykle identyfikowany z dyrektorem spraw klasztornych, który pojawia się w "Linji lu".
Po śmierci mistrza Linjiego, Xinghua pozostał w tym rejonie. Wojskowym gubernatorem w Zhenzhou (Hebei) był Wang Shaoyi, który od 857 r. aż do śmierci Linjiego w 866 r. wspierał mistrza. Zapewne z tej samej protekcji korzystał także i Xinghua.
Xinghua nauczał w Weizhou, w pobliżu Żółtej Rzeki niedaleko dzisiejszego miasta Jinan w prow. Shandong.
Reputacja mistrza w kręgach chanu, zwłaszcza związanych ze tradycją linji, była wysoka. Jego spotkanie z cesarzem Zhuangzongiem (pan. 923–926) zostało zapisane w "Guangdeng lu". To spotkanie postawiło go w rzędzie Bodhidharmy i Huinenga. Z tą różnicą, że nauki zarówno Bodhidharmy, jak i Huinenga nie zostały zrouzmiane przez cesarzy. Natomiast Xinghua zdobył cesarskie poparcie, ale równocześnie odrzucił imperialne zaszczyty, którymi został obdarzony
Znaczenie mistrza.
Mistrz Xinghua okazał się być głównym uczniem mistrza Linjiego. Chociaż wiadomo o jego życiu stosunkowo niewiele, to jeszcze za życia cieszył się bardzo dobrą reputacją i był ogólnie znany. Jego linia przekazu stała się główną linią przekazu i przetrwała do dnia dzisiejszego. Dotyczy to zarówno tradycji linji, jak i tradycji caodong.
Mistrz miał 5 oświeconych uczniów.
Jego postawa po spotkaniu z cesarzem i uzyskaniu jego przychylności w niczym się nie zmieniła. Pozostał klasycznym mnichem chanu, który – chociaż wysoko ceniony przez politycznych liderów – odrzucił wszystkie wynikające z tego korzyści. Pozostał czysty w swoich działaniach, zupełnie niepodatny na sławę i w żadnym wypadku nie promował siebie. W skuteczności działania w zewnętrznym świecie przewyższył zarówno Bodhidharmę, który został przez cesarza zesłany na wygnanie, gdy nie docenił sposobu budowania „dobrych zasług” przez niego, jak i Huinenga, który w ogóle nie pojawił się na dworze cesarskim, a tym samym skazał się na to, że stał się „niewidzialny”. Xinghua spotkał się z cesarzem i okazał się w rozmowie niezwykle skuteczny i perswazyjny, równocześnie nie tracąc integralności i utrzymując nietkniętą niezależność. Tym samym wykazał nieskuteczność poprzedniego modelu obcowania z władzami politycznymi i stworzył nowy model.
Yanagida Seizan sugeruje także, że w łonie szkoły linji zarysowały się dwie tendencje związane z podejściem do słynnego okrzyku mistrza Linjiego. Pierwszą frakcją – która używała okrzyku („he!”) – przewodził Sansheng Huiran. Drugą frakcją – która była krytyczna wobec często niczym niezuzasadnionego jego użycia w nauczaniu – przewodził Xinghua.
Dzieła.
Sansheng i Xinghua są także głównymi autorami zbioru nauk mistrza Linjiego "Linji lu".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="1812068" url="https://pl.wikipedia.org/wiki?curid=1812068" title="William Broaddus Pritchard">
William Broaddus Pritchard

William Broaddus Pritchard (ur. 12 czerwca 1862, zm. 6 czerwca 1932) – amerykański lekarz, neurolog. 
Profesor chorób nerwowych i umysłowych w New York Medical School and Hospital, konsultujący neurolog w New York City Hospital, New York Neurological Hospital, Knickerbocker Hospital, Staten Island Hospital i St. Vincent's Hospital.

</doc>
<doc id="1812070" url="https://pl.wikipedia.org/wiki?curid=1812070" title="Królestwo Widźajanagaru">
Królestwo Widźajanagaru

Królestwo Widźajanagaru, Imperium Widźajanagaru (kannada: ವಿಜಯನಗರ ಸಾಮ್ರಾಜ್ಯ Vijayānagara Sāmrājya, telugu: విజయనగర సామ్రాజ్యము Vijayānagara Sāmrājyamu) – państwo hinduskie istniejące w XIV–XVII wieku w południowych Indiach. Powstało w wyniku rozkładu władzy Sułtanatu Delhijskiego w Dekanie. Było to ostatnie z wielkich królestw hinduistycznych jakie opierało się najazdom muzułmańskim. Czasy świetności imperium przypadły na XV i pierwszą połowę XVI wieku, gdy królestwo objęło swą władzą niemal cały obszar na południe od rzeki Kryszny i narzuciło sułtanatom dekańskim swój arbitraż. Kres potęgi państwa położył sojusz sułtanatów muzułmańskich z północnego Dekanu, który w 1565 roku pokonał armie Widźajanagaru w wielkiej bitwie pod Talikotą, co znacznie osłabiło imperium i doprowadziło do zniszczenia stolicy państwa. Stolicą imperium do tego czasu był wspaniały Widźajanagar, czyli "Miasto Zwycięstwa" – od którego swą nazwę wzięło całe królestwo.

</doc>
<doc id="1812071" url="https://pl.wikipedia.org/wiki?curid=1812071" title="Kirin (piwo)">
Kirin (piwo)



</doc>
<doc id="1812072" url="https://pl.wikipedia.org/wiki?curid=1812072" title="Samuel Schenk">
Samuel Schenk

Samuel Leopold Schenk (ur. 23 sierpnia 1840 w Ürmény, zm. 17 sierpnia 1902 w Bad Schwanberg) – austriacki lekarz, embriolog.

</doc>
<doc id="1812073" url="https://pl.wikipedia.org/wiki?curid=1812073" title="Samuel Leopold Schenk">
Samuel Leopold Schenk



</doc>
<doc id="1812074" url="https://pl.wikipedia.org/wiki?curid=1812074" title="Carl Ferdinand von Arlt">
Carl Ferdinand von Arlt

Carl Ferdinand von Arlt (ur. 18 kwietnia 1812 w Ober-Graupen, zm. 7 marca 1887 w Wiedniu) – austriacki lekarz okulista i chirurg.
Tytuł doktora nauk medycznych otrzymał w Pradze w 1839 roku. Był profesorem okulistyki w Pradze (1849-1856) i Wiedniu (1856-1883). Jego syn Ferdinand von Arlt (1842–1917) również był lekarzem okulistą.
Arlt opublikowanych liczne książki i artykuły na temat chorób oczu, razem z Albrechtem von Graefem i Franciscusem Dondersem redagował "Archiv für Ophthalmologie". Jako pierwszy wykazał, że krótkowzroczność jest zwykle spowodowana nadmiernym wydłużeniem osi strzałkowej oka.

</doc>
<doc id="1812075" url="https://pl.wikipedia.org/wiki?curid=1812075" title="Obserwatorium Astronomiczne Zijinshan">
Obserwatorium Astronomiczne Zijinshan

Obserwatorium Astronomiczne Zijinshan () – najstarsze (zał. w 1934 r.) nowoczesne obserwatorium astronomiczne w Chinach, kolebka nowoczesnej astronomii chińskiej.
Położone jest na Górze Purpurowej ("Zijinshan", ) na wysokości 267 m n.p.m., w Nankinie, w prowincji Jiangsu.
Historia.
Obserwatorium Astronomiczne Zijinshan zostało stworzone przez uczonych z Instytutu Astronomii Chińskiej Akademii Nauk, założonego w 1928 r. Rozpoczęło pracę w 1934 r. i dysponowało wówczas największym na Dalekim Wschodzie reflektorem Zeissa o średnicy 60 cm. W czasie wojny z Japonią zostało ewakuowane do Kunmingu i ponownie rozpoczęło pracę w 1946 r. W latach 50. XX wieku przejęło także zarząd nad francuskimi obserwatoriami Sheshan i Xujiahui, które potem połączono w Szanghajskie Obserwatorium Astronomiczne. Pracownicy Obserwatorium Zijinshan tworzyli także nowoczesne obserwatorium w Pekinie.
Badania.
Obserwatorium prowadzi głównie obserwacje małych obiektów astronomicznych, w tym niewielkich satelitów Ziemi, będących efektem działalności ludzkiej ("śmieci kosmicznych"), w związku z chińskim programem kosmicznym. Astronomowie z Zijinshan odkryli łącznie niemal 150 planetoid, w tym wiele trojańskich, komety okresowe 60P/Tsuchinshan i 62P/Tsuchinshan (nazwane od obserwatorium – "Tsuchinshan" to dawna transkrypcja nazwy "Zijinshan") i nieperiodyczną C/1977 V1 (Tsuchinshan). Angielską nazwę obserwatorium nosi także planetoida (3494) Purple Mountain.
Główne dziedziny badawcze:
Stacje obserwacyjne.
Poza głównym ośrodkiem na Purpurowej Górze, w skład obserwatorium wchodzi kilka stacji w różnych częściach Chin.

</doc>
<doc id="1812076" url="https://pl.wikipedia.org/wiki?curid=1812076" title="Purple Mountain Observatory">
Purple Mountain Observatory



</doc>
<doc id="1812080" url="https://pl.wikipedia.org/wiki?curid=1812080" title="Eurotrochilus">
Eurotrochilus

Eurotrochilus – rodzaj kolibra żyjącego we wczesnym oligocenie na terenach Europy. Jego szczątki odkryto w Niemczech, Polsce i Francji. Podobnie jak współczesne kolibry potrafił zawisać w powietrzu i żywił się nektarem.
Historia odkryć.
Został nazwany przez niemieckiego paleontologa Geralda Mayra, który w 2004 roku opisał gatunek typowy rodzaju – "Eurotrochilus inexpectatus". Mayr do tego gatunku przypisał dwa okazy – holotyp SMNS 80739/4 oraz niekompletny szkielet oznaczony numerem katalogowym SMNS 80739/3a+b. Są to pierwsze skamieniałości kolibra opisane z terenów Europy. Obie pochodzą z osadów datowanych na rupel, około 32 mln lat, z okolic Wiesloch w Badenii-Wirtembergii. Nazwa rodzajowa "Eurotrochilus" pochodzi od Europy oraz rodzaju "Trochilus", będącego rodzajem typowym rodziny kolibrów (Trochilidae), zaś gatunkowa "inexpectatus", oznaczająca po łacinie „nieoczekiwany”, odnosi się do niespodziewanej obecności kolibrów przypominających współczesne na terenie Europy. W 2007 roku Mayr opisał kolejne okazy "Eurotrochilus inexpectatus" odnalezione w tej samej lokalizacji – w tym nieznany wcześniej fragment holotypu. Również w 2007 roku opisano niemal kompletny szkielet wczesnego kolibra z zachowanymi odciskami piór (NT-LBR-040), pochodzący z południowo-wschodniej Francji. Antoine Louchart i współpracownicy przypisali tę skamieniałość do rodzaju "Eurotrochilus", jednak ze względu na niewielkie różnice pomiędzy okazem francuskim a niemieckimi nie zaklasyfikowali jej do żadnego konkretnego gatunku w obrębie tego rodzaju. Kolejne pozostałości "Eurotrochilus" odkryto w osadach fliszu karpackiego, na wschód od Jasła. Wraz z nimi odnaleziono trzy szkielety innych ptaków oraz pojedyncze pióra. Skamieniałości te zostały rozpoznane przez Zygmunta Bocheńskiego pomiędzy 1989 i 1996 jako należące do ptaków wróblowych, jednak szczątków kolibra nie zidentyfikowano do 2007 roku. Ostatecznie w 2008 roku Zygmunt i Zbigniew Bocheńscy opisali je jako nowy gatunek z rodzaju "Eurotrochilus" – "E. noniewiczi". Nazwa gatunkowa honoruje Edwarda Noniewicza, który odnalazł skamieniałość. W 2010 roku Mayr i Micklich opisali kości skrzydeł i obręczy barkowej "E. inexpectatus" odkryte w morskich osadach w gliniance Frauenweiler niedaleko Wiesloch, w pobliżu odnaleziono również szczątki płaskodziobka z rodzaju "Palaeotodus". Guzek nadgarstka tego okazu jest bardzo duży – co jest kolejną synapomorfią łączącą "Eurotrochilus" ze współczesnymi kolibrami – lecz mniejszy niż u współczesnych Trochilidae. Wszystkie odkryte dotąd pozostałości kolibrów "Eurotrochilus" pochodzą z osadów o podobnym wieku – okazy niemieckie szacuje się na 32 i 31 mln lat, polski na 31 mln lat, a francuski na 34–28 mln lat.
Morfologia i paleobiologia.
"Eurotrochilus" jest jednym z najmniejszych kopalnych ptaków – osiągał rozmiary zbliżone do współczesnego pustelnika rdzawogardłego ("Glaucis hirsuta"), znacznie mniejsze niż jakikolwiek żyjący obecnie przedstawiciel jerzykowatych (Apodidae), będących najbliższymi krewnymi kolibrów. Mimo pewnych prymitywnych cech osteologicznych "Eurotrochilus" ogólnym kształtem ciała, dzioba oraz proporcjami kończyn, ogona i piór skrzydeł bardzo przypominał kolibry z podrodziny Trochilinae. Pomimo dużego podobieństwa do współczesnych gatunków, z żadnym z nich nie jest szczególnie blisko spokrewniony. "Eurotrochilus" jest najstarszym znanym ptakiem żywiącym się nektarem, potrafił także zawisać w powietrzu, podobnie jak współczesne kolibry. Dziób był stosunkowo krótki w porównaniu do żyjących obecnie przedstawicieli Trochilidae, u których może on osiągać długość kilkakrotnie większą niż długość czaszki – u "Eurotrochilus noniewiczi" jest on jednak krótszy niż mierząca około 34 mm długości czaszka. Odkrycie odżywiającego się nektarem "Eurotrochilus" sugeruje, iż koewolucja ptaków i roślin rozpoczęła się nie później niż we wczesnym oligocenie.

</doc>
<doc id="1812081" url="https://pl.wikipedia.org/wiki?curid=1812081" title="Gerald Mayr">
Gerald Mayr

Gerald Mayr – niemiecki paleontolog i ornitolog. 
Życiorys.
Obecnie jest kustoszem działu ornitologii w Forschungsinstitut Senckenberg we Frankfurcie nad Menem. W swoich badaniach zajmuje się przede wszystkim ptakami z okresu trzeciorzędu oraz filogenezą ptaków. Jest jednym z głównych światowych specjalistów w dziedzinie ptaków paleogenu – od 1998 do 2005 opublikował ponad 70 prac na ten temat. Badał m.in. skamieniałości archeopteryksa i jego podobieństwo do nieptasich teropodów oraz pozycję filogenetyczną ptaków wewnątrz teropodów, odkrył także przypominające pióra struktury na ogonie dinozaura ptasiomiednicznego z rodzaju "Psittacosaurus".

</doc>
<doc id="1812093" url="https://pl.wikipedia.org/wiki?curid=1812093" title="Blohm &amp; Voss P 170">
Blohm &amp; Voss P 170

Blohm &amp; Voss P 170 – niemiecki prototypowy bombowiec szybki. Samolot nigdy nie wszedł do seryjnej produkcji.
Historia.
Projekt niekonwencjonalnego samolotu powstał w 1942 roku pod kierownictwem dr. Vogta, ale nigdy nie wyszedł poza stadium rysunków. Składał się z trzech części: kadłuba centralnego i dwóch gondoli na końcu prostokątnych skrzydeł. Kadłub centralny mieścił silnik, zbiornik paliwa, podwozie i kabinę pilotów, a każda z gondol bocznych mieściła silnik i zbiornik paliwa. Na końcach bocznych gondoli umieszczono stateczniki i usterzenie pionowe, zaś usterzenie poziome znajdowało się na końcu kadłuba centralnego, tuż za kabiną pilotów. Napęd miały stanowić trzy prototypowe silniki gwiazdowe chłodzone powietrzem BMW 801D każdy o mocy 1600 KM. Każdy z nich napędzał 3-łopatowe śmigło o średnicy 3,5 m, przy czym śmigła w skrajnych gondolach miały obracać się w przeciwnych kierunkach, aby równoważyć moment obrotowy. Każdy silnik zasilany był z oddzielnego zbiornika o pojemności 2000 litrów każdy, umieszczonego w gondoli silnika i kadłubie centralnym. Podwozie główne (w całości chowane w locie) składało się z trzech kół, po jednym pod każdą gondolą z silnikami i kadłubem centralnym, oraz kółka ogonowego na końcu kadłuba centralnego. Nie przewidywano użycia uzbrojenia obronnego, ponieważ samolot miał osiągnąć prędkość niedostępną dla samolotów wroga.
Linki zewnętrzne.
Rysunki samolotu P.170

</doc>
<doc id="1812095" url="https://pl.wikipedia.org/wiki?curid=1812095" title="Cestrum parqui">
Cestrum parqui

Cestrum parqui – gatunek rośliny z rodziny psiankowatych. Lokalnie znany pod nazwami "palqui", "parqui" lub "hediondilla". Pochodzi z Ameryki Południowej, gdzie jego zasięg obejmuje obszar od środkowego Chile i północnej Argentyny, poprzez Urugwaj, Paragwaj, Boliwię po środkową i wschodnią Brazylię. Poza tym szeroko rozprzestrzeniony jako gatunek inwazyjny. Na niektórych obszarach podlega obowiązkowemu zwalczaniu (np. w Nowej Południowej Walii nakazuje to Weeds Act z 1993).
Biologia i ekologia.
Występuje przede wszystkim w krajobrazie rolniczym, na obszarach nadbrzeżnych i zakrzewionych. Na pastwiskach wypiera inne gatunki, a ze względu na swe trujące właściwości stanowi zagrożenie dla bydła. Kolonizuje także tereny podmokłe wzdłuż cieków, których prądy pomagają w jej rozsiewaniu. Nasiona roznoszone są także przez ptaki.
Gatunek ten stanowi poważny problem w rolnictwie, ze względu na toksyczność dla zwierząt gospodarskich (zwłaszcza bydła i drobiu). Wszystkie części materiału roślinnego – łodygi, liście, owoce, stanowią poważne zagrożenie dla zwierząt. Śmierć jest zwykle szybka i bolesna. Roślina może stanowić także zagrożenie dla niektórych innych zwierząt i ludzi. Kora "C. parqui" stanowi jednak jeden ze składników diety koszatniczek.

</doc>
<doc id="1812096" url="https://pl.wikipedia.org/wiki?curid=1812096" title="Kanał Szczakowski">
Kanał Szczakowski

Kanał Szczakowski (zwany także Kanałem Głównym) powstał w celu odprowadzania wód z terenu odkrywkowej kopalni piasku Szczakowa, powstałej w połowie lat 50. ubiegłego stulecia. Jego długość to 12,5 km a powierzchnia zlewni wynosi 30 km2. Kanał ma wiele dopływów w postaci mniejszych kanałów. Początek swój kanał bierze w południowej części miejscowości Bukowno (woj. małopolskie) skąd, płynąc w kierunku zachodnim, dociera do dzielnicy Jaworzna – Szczakowej (woj. śląskie), aby następnie dotrzeć do ujścia do Białej Przemszy, które znajduje się w Sosnowcu – Maczkach. Kanał przebiega przez tereny, które od wielu lat podlegają rekultywacji. W Szczakowej przepływa tuż obok zbiornika Sosina. W dwóch miejscach zlokalizowano nad jego brzegami przepompownie wody pitnej dla GPW Katowice.
Brzegi kanału są miejscami silnie zarośnięte (górny i środkowy bieg) i niedostępne. Także samo koryto kanału jest miejscami całkowicie pokryte roślinnością wodną i trzcinową. Wolno sącząca się woda jest tu bardzo czysta. Niestety wydaje się, że z roku na rok wody w kanale ubywa.
W kanale i jego sąsiedztwie żyje wiele ssaków wodnych (bóbr, wydra, nutria) oraz ptaków. Żyje tu także wiele gatunków ryb (przede wszystkim: kleń, szczupak, pstrąg potokowy).

</doc>
<doc id="1812099" url="https://pl.wikipedia.org/wiki?curid=1812099" title="Bielin (przystanek kolejowy)">
Bielin (przystanek kolejowy)

Bielin – przystanek osobowy w Bielinie w Polsce, w województwie zachodniopomorskim, w powiecie gryfińskim, w gminie Moryń.
W roku 2017 przystanek obsługiwał 50–99 pasażerów na dobę.

</doc>
<doc id="1812101" url="https://pl.wikipedia.org/wiki?curid=1812101" title="Krzywin Gryfiński">
Krzywin Gryfiński

Krzywin Gryfiński – stacja kolejowa w miejscowości Krzywin w Polsce, w województwie zachodniopomorskim, w powiecie gryfińskim, w gminie Widuchowa.
W roku 2017 stacja obsługiwała 100–149 pasażerów na dobę.

</doc>
<doc id="1812105" url="https://pl.wikipedia.org/wiki?curid=1812105" title="Wiśniowy">
Wiśniowy



</doc>
<doc id="1812108" url="https://pl.wikipedia.org/wiki?curid=1812108" title="Fasiąg">
Fasiąg

Fasiąg – czterokołowy pojazd konny używany głównie na Podhalu do przewożenia turystów. Nazwa pochodzi z gwary góralskiej, w której tym mianem określa się wóz góralski. „Fasiąg” jest gwarową, góralską odmianą wyrazu „Wasąg”.
Komercyjne zastosowanie pojazdu jako środka transportu zbiorowego w górskie okolice rozpoczęło się już w połowie XIX wieku, kiedy to górale zaczęli przewozić nimi "ponów" z Krakowa pod Giewont. Taka podróż zajmowała wówczas dwa, trzy dni. Po otwarciu linii kolejowej do Chabówki, w 1884 r., podróż konnym zaprzęgiem skróciła się do jednego dnia, gdyż od tego momentu letnicy zwykle przesiadali się na fasiąg dopiero w Chabówce. Kres podróżom konnymi zaprzęgami pod Tatry przyniosło przedłużenie linii kolejowej z Chabówki do Zakopanego w 1899 r. Od tej pory pojazdy służą głównie do wożenia turystów na miejscowych trasach.
Fasiągi dziś znane są głównie jako pojazdy, którymi fiakrzy wożą turystów na terenie Tatrzańskiego Parku Narodowego drogą Oswalda Balzera na odcinku Palenica Białczańska – Włosienica. Dawniej fiakrzy zgodnie z przepisami mogli wieźć na fasiągu 30 osób, potem tę liczbę zmniejszono do 24. Po upadku konia ciągnącego wóz w dniu 14 lipca 2009 r. wprowadzono regulaminowy limit 15 osób, a w roku 2014 limit zmniejszono do 12 osób.

</doc>
<doc id="1812111" url="https://pl.wikipedia.org/wiki?curid=1812111" title="Luca Cambiaso">
Luca Cambiaso

Luca Cambiaso (ur. 18 listopada 1527 w Moneglii, zm. 6 września 1585 w Madrycie) – włoski malarz, rysownik i rzeźbiarz, przedstawiciel manieryzmu.
Kształcił się u swego ojca Giovanniego Cambiaso (1495–1579). W okresie młodzieńczym odbył podróż do Rzymu i Parmy, gdzie poznał twórczość Michała Anioła i manierystów. Oddziałało na niego także malarstwo weneckie. W 1583 przybył do Hiszpanii, gdzie został nadwornym malarzem Filipa II.
Malował obrazy religijne i mitologiczne oraz freski w kościołach i pałacach Genui. Był też płodnym rysownikiem.
Do jego uczniów należał m.in. Lazzaro Tavarone (1556–1641).

</doc>
<doc id="1812112" url="https://pl.wikipedia.org/wiki?curid=1812112" title="H2SO4">
H2SO4



</doc>
<doc id="1812113" url="https://pl.wikipedia.org/wiki?curid=1812113" title="Never Can Say Goodbye">
Never Can Say Goodbye

Never Can Say Goodbye – pierwszy singel The Jackson 5 z albumu "Maybe Tomorrow".

</doc>
<doc id="1812116" url="https://pl.wikipedia.org/wiki?curid=1812116" title="Dancing Machine (piosenka)">
Dancing Machine (piosenka)

Dancing Machine – singel The Jackson 5 pierwotnie wydany na albumie w 1973 roku, później jako remiks na albumie Dancing Machine wydanym w 1974 roku.

</doc>
<doc id="1812117" url="https://pl.wikipedia.org/wiki?curid=1812117" title="Humaira Akmal">
Humaira Akmal

Humaira Akmal (ur. ?) – pakistańska lekkoatletka specjalizująca się w skoku o tyczce.
Wielokrotna mistrzyni i rekordzistka kraju.

</doc>
<doc id="1812120" url="https://pl.wikipedia.org/wiki?curid=1812120" title="Kościół św. Wojciecha księży Misjonarzy we Lwowie">
Kościół św. Wojciecha księży Misjonarzy we Lwowie

Kościół św. Wojciecha księży Misjonarzy we Lwowie – jest położony przy ul. Dowbusza (ukr. Довбуша, przed 1945 – św. Wojciecha).
Historia.
Pierwotny, drewniany kościół pw. św. Wojciecha Biskupa i Męczennika ufundował na wschodnim przedmieściu Lwowa w 1602 roku Piotr Moskalik. W latach 1702-1703 został wzniesiony z kamienia i z cegły nowy, jednonawowy kościół w stylu barokowym oraz internat dla kleryków. We wrześniu 1704 w czasie oblężenia Lwowa przez Szwedów w ramach wojny z Rosją stacjonował tu król Karol XII.
W 1747 arcybiskup Mikołaj Ignacy Wyżycki przekazał kościół wraz z klasztorem sprowadzonym do Lwowa księżom lazarystom, zwanym również misjonarzami. 
W 1772, w chwili pierwszego rozbioru Polski w klasztorze mieszkało tylko 2 księży.
Do kasaty zakonu w 1784 księża misjonarze prowadzili przy kościele niższe seminarium duchowne. Później kompleks kościelno-klasztorny został zamieniony na magazyny i składy wojskowe.
W 1906 kościołowi przywrócono funkcje sakralne. Po wcieleniu w 1945 Lwowa do Ukraińskiej SRR w składzie ZSRR i zamknięciu w 1946 przez władze sowieckie wszystkich (z wyjątkiem 2) świątyń rzymskokatolickich w mieście, kościół i klasztor zamieniono na magazyny.
Po uzyskaniu w 1991 niepodległości przez Ukrainę od 1996 kościół pełni funkcję cerkwi obrządku bizantyjsko-ukraińskiego pw. św. Męczennika Jozafata.

</doc>
<doc id="1812123" url="https://pl.wikipedia.org/wiki?curid=1812123" title="Ange Rajaonah">
Ange Rajaonah

Ange Rajaonah (ur. 11 stycznia 1973) - madagaskarska lekkoatletka specjalizująca się w skoku o tyczce.

</doc>
<doc id="1812124" url="https://pl.wikipedia.org/wiki?curid=1812124" title="Wojny Szwedzko-Nowogrodzkie">
Wojny Szwedzko-Nowogrodzkie



</doc>
<doc id="1812127" url="https://pl.wikipedia.org/wiki?curid=1812127" title="Ingegerda Szwedzka">
Ingegerda Szwedzka



</doc>
<doc id="1812129" url="https://pl.wikipedia.org/wiki?curid=1812129" title="Friedrich Koncilia">
Friedrich Koncilia

Friedrich Koncilia (ur. 25 lutego 1948 w Klagenfurt am Wörthersee) – piłkarz austriacki grający na pozycji bramkarza.
Kariera klubowa.
Karierę piłkarską Koncilia rozpoczął w rodzinnym Klagenfurt am Wörthersee, w tamtejszym klubie Austria Klagenfurt. W sezonie 1965/1966 zadebiutował w jego barwach w austriackiej Bundeslidze. W chwili debiutu liczył sobie 17 lat. Przez cztery sezony był podstawowym bramkarzem zespołu i w 1969 roku odszedł do SV Wattens. Tam z kolei grał przez dwa lata.
W 1971 roku Koncilia został zawodnikiem FC Wacker Innsbruck. Już w 1972 roku osiągnął z nim swój pierwszy sukces, gdy wywalczył mistrzostwo Austrii. W 1973 roku sięgnął z FC Wacker po dublet - mistrzostwo i Puchar Austrii. Będąc zawodnikiem Wackeru jeszcze dwukrotnie zostawał mistrzem kraju (1975, 1977), dwukrotnie wicemistrzem (1974, 1976) i trzykrotnie zdobywcą pucharu (1975, 1978, 1979).
Latem 1979 roku Koncilia przeszedł do Anderlechtu, gdzie rywalizował o miejsce w składzie z Jackim Munaronem. Po pół roku gry w Anderlechcie wrócił do ojczyzny i został piłkarzem Austrii Wiedeń. W latach 1981, 1984 i 1985 wywalczył mistrzostwo kraju, a w 1982 roku Puchar Austrii. W 1985 roku zakończył karierę piłkarską w wieku 37 lat.
Kariera reprezentacyjna.
W reprezentacji Austrii Koncilia zadebiutował 27 września 1970 roku w zremisowanym 1:1 towarzyskim spotkaniu z Węgrami. W 1978 roku został powołany przez selekcjonera Helmuta Senekowitscha do kadry na Mistrzostwa Świata w Argentynie. Na tym turnieju rozegrał 6 spotkań: z Hiszpanią (2:1), ze Szwecją (1:0), z Brazylią (0:1), z Holandią (1:5), z Włochami (0:1) i z RFN (3:2). Z kolei w 1982 roku był podstawowym bramkarzem Austrii na Mundialu w Hiszpanii. Tam zagrał w 5 meczach: z Chile (1:0), z Algierią (2:0), z RFN (0:1), z Francją (0:1) i z Irlandią Północną (2:2). Od 1970 do 1985 roku rozegrał w kadrze narodowej 84 mecze.

</doc>
<doc id="1812132" url="https://pl.wikipedia.org/wiki?curid=1812132" title="Grand Prix Finał na żużlu">
Grand Prix Finał na żużlu

Finał Grand Prix w sporcie żużlowym to zawody z cyklu żużlowego Grand Prix.
Finałowe Grand Prix po raz pierwszy odbyło się 18 października 2008 roku w Bydgoszczy. Zawody te zastąpiły Grand Prix Niemiec, które to miało być ostatnią eliminacją w sezonie, jednak ze względu na złe przygotowanie sztucznej nawierzchni na stadionie Veltins-Arena, Grand Prix z Gelsenkirchen przeniesiono do Bydgoszczy. Nazwę z Grand Prix Niemiec zmieniono na Finał Grand Prix właśnie.
W roku 2010 w Polsce miały miejsce trzy turnieje GP: w Lesznie (Grand Prix Europy), w Toruniu i w Bydgoszczy. Bydgoski turniej był ostatnią eliminacją cyklu, jednakże nie zdecydowano się nazwać go Finałem Grand Prix – zarówno zawody w Toruniu jak i w Bydgoszczy odbywały się jako Grand Prix Polski. Różniły się jednak nazwą: turniej toruński odbył się jako FIM Toruń Speedway Grand Prix of Poland, zaś bydgoski – FIM Bydgoszcz Speedway Grand Prix of Poland.
Gdy w roku 2011 organizację ostatniego turnieju przejął Gorzów Wielkopolski, nazwano go podobnie – FIM Gorzów Speedway Grand Prix of Poland.

</doc>
<doc id="1812136" url="https://pl.wikipedia.org/wiki?curid=1812136" title="Airbase">
Airbase

Airbase, właśc. Jezper Söderlund (ur. 27 sierpnia 1980) – szwedzki producent muzyki elektronicznej, występujący głównie pod aliasem Airbase. Początki jego kariery sięgają roku 1994, kiedy zaczął tworzyć swoje pierwsze produkcje w programie Scream Tracker.
Życiorys.
Produkcje i remiksy Airbase zaczęły być coraz bardziej popularne od roku 2000, kiedy podpisał swój pierwszy kontrakt. Choć częstym jest używanie kilku aliasów przez producentów muzyki elektronicznej, Jezper jest szczególnie osławiony przez używanie ponad tuzina (Scarab, First &amp; Andre (razem z jego bratem), Ozone, Moon, Inner State, J., J.E.Z.P., J.L.N.D., JZ, Loken, Mono, Narthex, One Man Army, Parc, Rah, oraz Mika J).
Jego wpływy na scenie Trance rosną, zarówno dzięki jemu, jak i innym artystom. W kwietniu 2007 Tiësto wydał swój piąty solowy album, Elements of Life. Podczas koncertu z okazji jego premiery zagrał jeden z jego popisowych numerów Jezpera – Medusa. Niedługo potem Airbase zremiksował jego utwór „Break My Fall”.
Jezper jest także współzałożycielem i autorem pierwszego layoutu strony trance.nu. Jest także prowadzącym comiesięcznej audycji „Re-Mix” w internetowym radiu Afterhours.fm.
Życie osobiste.
Jezper wydał 1 października oświadczenie na swojej stronie mówiące o tym, że 27 września zaręczył się z Jessicą Ramboldt, autorką słów do singla Airbase „Denial” (jako Flora Ambra).

</doc>
<doc id="1812137" url="https://pl.wikipedia.org/wiki?curid=1812137" title="Alan D’Arcangelo">
Alan D’Arcangelo

Alan D’Arcangelo (ur. 16 czerwca 1930 w Buffalo w stanie Nowy Jork, zm. 17 grudnia 1998 w Nowym Jorku) – amerykański malarz i grafik; przedstawiciel pop-artu.
Twórczość.
Początkowo malował obrazy o tematyce politycznej. Od 1962 tworzył w stylu pop-artu, dzięki któremu odnalazł środki do wyrażania jałowości amerykańskiego życia. Głównym motywem jego obrazów stała się wówczas autostrada, malowana płasko kładzionymi plamami akrylu. W swojej twórczości starał się oddać dehumanizację współczesnego świata.
Jego obrazy znajdują się w kolekcji Tate Gallery w Londynie, Whitney Museum of American Art w Nowym Jorku, Muzeum Sztuki w Denver, Walker Art Center w Minneapolis, Butler Institute of American Art w Youngstown w stanie Ohio oraz wielu innych kolekcjach publicznych i prywatnych na całym świecie.

</doc>
<doc id="1812141" url="https://pl.wikipedia.org/wiki?curid=1812141" title="Gëzim Rudi">
Gëzim Rudi

Gëzim Rudi (ur. 28 marca 1961 w Tiranie) – albański aktor teatralny i filmowy.
Życiorys.
W 1985 ukończył studia aktorskie w Instytucie Sztuk w Tiranie. Po ukończeniu studiów pracował w Teatrze Ludowym (alb. Teatri Popullor).
Na dużym ekranie zadebiutował w 1984 epizodyczną rolą w filmie "I paharruari". Zagrał w 10 filmach fabularnych.

</doc>
<doc id="1812142" url="https://pl.wikipedia.org/wiki?curid=1812142" title="Viktoriya Akhilova">
Viktoriya Akhilova

Viktoriya Akhilova (ur. 1986) – uzbecka lekkoatletka specjalizująca się w skoku o tyczce.

</doc>
<doc id="1812143" url="https://pl.wikipedia.org/wiki?curid=1812143" title="Viktoriya Okhilova">
Viktoriya Okhilova



</doc>
<doc id="1812144" url="https://pl.wikipedia.org/wiki?curid=1812144" title="Carlos Felipe Ximenes Belo">
Carlos Felipe Ximenes Belo



</doc>
<doc id="1812146" url="https://pl.wikipedia.org/wiki?curid=1812146" title="Obręb Ochronny Hwoźna">
Obręb Ochronny Hwoźna

Obręb Ochronny Hwoźna – jeden z dwóch obrębów Białowieskiego Parku Narodowego. Obejmuje jego najnowszą część i został utworzony w 1996 roku na bazie terenów przejętych od Lasów Państwowych. Zajmuje 5158,21 ha powierzchni. Swoją nazwę bierze od ograniczającej go od południa rzeczki Hwoźnej, oddzielającej go od najstarszej części Białowieskiego Parku Narodowego – Obrębu Ochronnego Orłówka.
Teren obrębu jest w większości porośnięty lasami. Przeważają drzewostany sosnowe (31% powierzchni), świerkowe (prawie 19%) i z dębem jako gatunkiem panującym (11%).
W przeciwieństwie do Obrębu Ochronnego Orłówka, którego zwiedzanie podlega ścisłym ograniczeniom, Obręb Ochronny Hwoźna jest w większej części dostępny dla turystów, którzy mogą się po nim poruszać bez przewodnika. Na terenie obrębu istnieje 20 km szlaków pieszych i 14 km szlaków rowerowych.
Obręb Ochronny Hwoźna dzieli się na 4 Obwody Ochronne (odpowiednik leśnictw w lasach zagospodarowanych) o łącznej powierzchni 5.158,21 ha:
Każdy obwód ochronny dzieli się na dwa obchody ochronne (za które odpowiadają konserwatorzy obchodów).
Siedziba administracji Obrębu Ochronnego Hwoźna znajduje się w osadzie Zamosze, w południowej części Polany Masiewskiej.
Linki zewnętrzne.
Białowieski Park Narodowy

</doc>
<doc id="1812151" url="https://pl.wikipedia.org/wiki?curid=1812151" title="Liga Niezwykłych Dżentelmenów cz.1">
Liga Niezwykłych Dżentelmenów cz.1

Liga Niezwykłych Dżentelmenów cz. 1 (ang. "The League of Extraordinary Gentlemen Volume I") – to komiks autorstwa Alana Moore’a (scenariusz) i Kevina O’Neilla (rysunki), wydany przez America's Best Comics (oddział DC Comics) w okresie: marzec 1999 – wrzesień 2000. Jest pierwszym albumem serii.
Fabuła.
Akcja albumu rozgrywa się w 1898 roku w wiktoriańskiej Anglii. Campion Bond, pracownik brytyjskich służb specjalnych, poleca Minie Muray zebranie grupy wybitnych osobowości, które zadbają o ochronę interesów imperium brytyjskiego. W jej skład wchodzą kapitan Nemo, Allan Quatermain, Dr. Jekyll oraz Hawley Griffin (The Invisible Man). Spotkanie z profesorem Cavor ujawnia, że przeciwnikiem Ligi jest dr Fu Manchu, geniusz zbrodni londyńskiego East Endu. W jego posiadaniu znalazł się jedyny egzemplarz cavoritu (substancji anty-grawitacyjnej), który zamierza użyć go przy budowie bojowego statku powietrznego.
Liga wyrusza do kwatery doktora w Limehouse, odzyskuje cavorit i przekazuje go w ręce Campiona Bonda. Nie wiedzą jednak, że pracuje on dla profesora Moriartego, szefa brytyjskiego wywiadu i równocześnie przywódcy świata przestępczego londyńskiego West Endu. Zamierza on wykorzystać cavorit przy budowie własnego statku powietrznego i ostatecznego rozprawienia się ze swoim głównym przeciwnikiem.
Interwencja Ligi podczas wojny powietrznej nad Londynem zapobiega całkowitemu zniszczeniu miasta. W uznaniu zasług następca Moriartego, Mycroft Holmes, proponuje członkom Ligi kontynuowanie współpracy.
Rozdziały.
Lista rozdziałów:
Dodatki.
Cz. 1 zawiera prequel o nazwie "Allan and the Sundered Veil", okładki rozdziałów oraz kilka obrazów sygnowanych podpisem Basila Hallwarda (malarza odpowiedzialnego za "Portret Doriana Greya").

</doc>
<doc id="1812152" url="https://pl.wikipedia.org/wiki?curid=1812152" title="Marius Müller-Westernhagen">
Marius Müller-Westernhagen

Marius Müller-Westernhagen (ur. 6 grudnia 1948 w Düsseldorfie w Nadrenii Północnej-Westfalii, Niemcy) – niemiecki piosenkarz, kompozytor, gitarzysta popowy oraz aktor. Dotychczas wydał 18 albumów studyjnych, 3 albumy koncertowe i 3 kompilacje.

</doc>
<doc id="1812155" url="https://pl.wikipedia.org/wiki?curid=1812155" title="Stefan Barszczewski">
Stefan Barszczewski

Stefan Barszczewski (ur. 21 czerwca 1861, 1862 albo 1863 w Warszawie, zm. 11 września 1937 tamże) – polski pisarz, tłumacz, podróżnik, działacz polonijny i redaktor.
Życiorys.
Ukończywszy szkołę średnią wyjechał na studia do Petersburga. Po studiach wyjechał do Wiednia (1885), a następnie Paryża i Londynu. Podróżował po Ameryce Południowej, zwiedzając Argentynę i Brazylię, a od 1892 roku zamieszkał w Chicago. Tam między innymi redagował polską prasę. Był działaczem polonijnym, angażując się w pracach stowarzyszeń i lokalnych polskich wydawnictw. W tym czasie jego publikacje w formie sprawozdań z podróży publikowane były na łamach „Kuriera Warszawskiego”. Od 1892, po zjeździe w Filadelfii, pełnił obowiązki przedstawiciela Związku Stowarzyszeń Polskich w Ameryce Północnej i redaktora czasopisma "Zgoda". Po powrocie do kraju (1901) pracował jako członek redakcji "Kuriera Warszawskiego". Pochowano go na cmentarzu Powązkowskim w Warszawie (kwatera D-3-22,23).
Twórczość.
Pisał utwory o tematyce podróżniczo-przygodowej i fantastyczno naukowej. Wydał też tłumaczenia m.in. „Wojna dwóch światów” (1907) – "The War of the Worlds" Wellsa czy "Wojna w przestworzu" (1910) – "The War in the Air". Należy zauważyć, że powieść Barszczewskiego "Czandu" (1925) także bazuje na motywach wziętych z "Wojny w przestworzu" Wellsa – występują w niej podobne "cudowne wynalazki", te same bitwy itp., ale jest w niej dodany popularny w owym czasie motyw Polski broniącej się przed najazdem Azjatów.
W 1951 jego prace "Czandu: powieść z XXII wieku" oraz "Czerwony mesyasz: (ze wspomnień włóczęgi)" zostały wycofane z polskich bibliotek oraz objęte cenzurą.

</doc>
<doc id="1812156" url="https://pl.wikipedia.org/wiki?curid=1812156" title="Témime Lahzami">
Témime Lahzami

Témime Lahzami (arab. تميم الحزامي) (ur. 1 stycznia 1949 w Hammam-Lif) – tunezyjski piłkarz, występujący na pozycji napastnika. Uczestnik Mistrzostw Świata 1978.
Kariera klubowa.
Témime Lahzami piłkarską karierę rozpoczął w 1962 roku w klubie CS Hammam-Lif. W 1970 przeszedł do Espérance Tunis, w którym grał do 1977 roku. Podczas tego okresu zdobył Mistrzostwo Tunezji w 1975 i 1976 roku. W 1977 przeszedł do saudyjskiego Ittihad FC. 
W sezonie 1979-80 występował krótko w Olympique Marsylia, skąd powrócił do Espérance Tunis. Z Esperance zdobył Puchar Tunezji w 1980 roku.
Ostatnie dwa lata kariery (1981-1983) Témime Lahzami spędził w macierzystym CS Hammam-Lif.
Kariera reprezentacyjna.
W reprezentacji Tunezji zadebiutował w 1977 roku. Uczestniczył w zakończonych sukcesem eliminacjach Mistrzostw Świata 1978. W finałach, pełniąc rolę kapitana zagrał we wszystkich trzech meczach z: reprezentacją RFN, reprezentacją Polski oraz reprezentacją Meksyku. Uczestniczył w przegranych eliminacjach Mistrzostw Świata 1982. Łącznie w latach 1977-1981 rozegrał w reprezentacji 69 spotkań i strzelił 12 bramek.

</doc>
<doc id="1812158" url="https://pl.wikipedia.org/wiki?curid=1812158" title="Ridha El Louze">
Ridha El Louze

Ridha El Louze (ur. 27 kwietnia 1953 w Safakisie) - tunezyjski piłkarz występujący na pozycji obrońcy. Uczestnik Mistrzostw Świata 1978.
Kariera klubowa.
Podczas Mistrzostw Świata 1978 reprezentował barwy klubu Sfax Railways Sports.
Kariera reprezentacyjna.
Z reprezentacją Tunezji uczestniczył w Mistrzostwach Świata 1978. Na Mundialu był rezerwowym i nie wystąpił w żadnym meczu.

</doc>
<doc id="1812161" url="https://pl.wikipedia.org/wiki?curid=1812161" title="Mokhtar Hasni">
Mokhtar Hasni

Mokhtar Hasni (ur. 19 marca 1952 w Siljanie) - tunezyjski piłkarz występujący na pozycji napastnika. Uczestnik Mistrzostw Świata 1978.
Kariera klubowa.
Podczas Mistrzostw Świata 1978 reprezentował barwy belgijskiego klubu RAA Louviéroise. Grał też w klubach takich jak: ÉS Aounienne, El Makarem de Mahdia i UBS Auvelais.
Kariera reprezentacyjna.
Z reprezentacją Tunezji uczestniczył w Mistrzostwach Świata 1978. Na Mundialu był rezerwowym i nie wystąpił w żadnym meczu.

</doc>
<doc id="1812162" url="https://pl.wikipedia.org/wiki?curid=1812162" title="Błażej Krupa">
Błażej Krupa

Błażej Krupa (ur. 3 lutego 1946 w Warszawie) – absolwent SGH, polski kierowca rajdowy, mistrz Polski w rajdach samochodowych w latach 1974 i 1979.
Kariera sportowa.
Starty za kierownicą samochodu rozpoczął w 1965 roku. W rajdach zaczął startować w roku 1968, a w roku 1969 zajął drugie miejsce w mistrzostwach Polski w klasie 5 prowadząc samochód Fiat 124 Sport. Następnie w latach 1970-1973, ze względu na wysokie koszty startów, a aby nie tracić styczności z rajdami został pilotem rajdowych takich kierowców jak Krzysztof Komornicki i Robert Mucha. Za kierownicę auta rajdowego wrócił w roku 1974, dzięki pomocy firmy Renault (zawarto umowę, że w zamian za wypożyczenie samochodu Renault, Krupa wykaże się zdobyciem mistrzostwa Polski). Pierwsze swoje zwycięstwo jako kierowca odniósł w wyścigach (w rundzie wyścigowych mistrzostw Polski w Toruniu w roku 1974}. W tym samym roku wygrał swój pierwszy rajd w mistrzostwach Polski - Rajd Dolnośląski 1974 samochodem Renault 12 Gordnini. Na koniec sezonu 1974 wraz z Jerzym Landsbergiem, który był jego pilotem zdobył tytuł mistrza Polski w klasie klasa II/8 (drugi tytuł mistrza Polski zdobył w tym samym roku w wyścigach). W sezonie 1975 podczas Rajdu Polski udaje mu się wyjść cało z bardzo groźnie wyglądającego wypadku, w którym całkowitemu zniszczeniu ulega samochód, który prowadził - Renault 11 Gordini. W roku 1978 wystartował jako pilot u boku Sobiesława Zasady w Rajdzie Safari zajmując szósta pozycję. W sezonie 1979 zdobywa ponownie tytuł mistrza Polski, wygrywając trzy z pięciu eliminacji (Rajd Krakowski "Krokusy", Rajd Elmot i Rajd Wisły).
Pierwszy sukces międzynarodowy to wygrany Rajd Wartburga w roku 1975 (Renault 17 Gordini).
Pierwszy i jedyny wygrany rajd w mistrzostwach Europy to jugosłowiański 15. YU Rally w roku 1981 (Renault 17 Gordini).
Był dwukrotnym mistrzem krajów demokracji ludowej w roku 1975 i 1976 (Renault 5 Turbo). 
W 41. Rajdzie Polski, w roku 1984, za pomoc okazaną szwedzkiemu zawodnikowi Ingvar Carlsson, który m.in. dzięki temu wygrał ten rajd, Krupa został uhonorowany dyplomem fair play przez MKOL i UNESCO.
Życie osobiste.
Jego hobby to muzyka i nauka języków obcych, biegle włada językiem angielskim, niemieckim i szwedzkim. 

</doc>
<doc id="1812165" url="https://pl.wikipedia.org/wiki?curid=1812165" title="Harvard Business Review">
Harvard Business Review

Harvard Business Review – amerykański dwumiesięcznik wydawany przez Harvard Business School Publishing należące do Harvard Business School. 
Opis.
Pierwszy numer czasopisma ukazał się w 1922 roku. Jest ono uznawane za jedno z najbardziej opiniotwórczych na świecie w obszarze zarządzania strategicznego i praktyki zarządzania. 
Na łamach pisma, swoje artykuły zamieszczali m.in. Michael E. Porter, Philip Kotler, Robert S. Kaplan i Peter F. Drucker. W „Harvard Business Review“ publikowane były pierwsze koncepcje związane z takimi pojęciami biznesowymi jak balanced scorecard, reengineering, globalizacja i marketing myopia.
Magazyn posiada kilka edycji krajowych. Do czerwca 2020 roku posiadał też edycję polską („Harvard Business Review Polska“).

</doc>
<doc id="1812167" url="https://pl.wikipedia.org/wiki?curid=1812167" title="Kowboje">
Kowboje

Kowboje – amerykański western z 1972 roku na podstawie powieści Williama D. Jenningsa.
Fabuła.
Wil Anderson jest starzejącym się właścicielem bydła. By utrzymać się i nie stracić majątku, musi sprzedać swoje bydło. Ale pomocnicy zostawiają go i postanawiają szukać złota. Kiedy zbliża się czas spędzenia bydła, Wil wynajmuje 11 młodych chłopaków do pomocy. Pod jego okiem chłopcy, przeżywają szkołę życia. Ale żaden z nich, nawet Anderson, nie wie, że są pod okiem złodziei bydła...

</doc>
<doc id="1812168" url="https://pl.wikipedia.org/wiki?curid=1812168" title="Udo Lindenberg">
Udo Lindenberg

Udo Lindenberg (ur. 17 maja 1946, w Gronau (Westf.) w Nadrenii Północnej-Westfalii, Niemcy) – niemiecki piosenkarz, autor tekstów, perkusista i kompozytor rockowy, a także malarz. Od 1971 roku nagrał ponad 40 albumów studyjnych i koncertowych.

</doc>
<doc id="1812169" url="https://pl.wikipedia.org/wiki?curid=1812169" title="Cesarstwo Rzymskie">
Cesarstwo Rzymskie

Cesarstwo Rzymskie () – starożytne państwo obejmujące obszary basenu Morza Śródziemnego, powstałe z przekształcenia republiki rzymskiej w system monarchiczny. Przyjmuje się, że początkiem cesarstwa był rok 27 p.n.e., kiedy Gajusz Oktawiusz otrzymał od senatu tytuł "augusta" (wywyższony przez bogów). Potwierdzało to pozycję Oktawiana jako najważniejszej osoby w państwie i przyniosło definitywny koniec republice rzymskiej.
Początkowo formą rządów w cesarstwie był pryncypat: formalnie zachowano poprzedni ustrój, a cesarz utrzymywał najwyższą władzę w państwie, sprawując wszystkie najważniejsze urzędy republiki i kontrolując armię. W wyniku reform Dioklecjana i Konstantyna nastała era dominatu ze znacznie mocniejszą pozycją cesarską.
W 395 roku cesarstwo definitywnie rozpadło się na część zachodnią i wschodnią. Cesarstwo zachodniorzymskie, po dwukrotnym zdobyciu Rzymu przez barbarzyńców, upadło w 476 roku w wyniku problemów wewnętrznych i wędrówki ludów.
Dzieje.
Oktawian August.
Panowanie Oktawiana Augusta (27 p.n.e. – 14 n.e.) cechowało przywrócenie stabilności politycznej i społecznej. Ustrój republikański nie został formalnie zniesiony, a władza cesarza wywodziła się z połączenia kompetencji urzędów cywilnych oraz wojskowych, w szczególności władzy konsula (najwyższego urzędnika i dowódcy wojskowego), trybuna ludowego (protektora ludu z prawem weta i inicjatywą prawodawczą) i najwyższego kapłana ("Pontifex Maximus"). Cezara określano również jako zwycięskiego wodza ("Imperator") oraz ojca ojczyzny ("pater patriae"). August zachował przywileje senatorów, podkreślając, że jest pierwszym wśród równych ("princeps"). Dlatego ten system rządzenia nazwano pryncypatem.
August wprowadził szereg reform usprawniających administrację rzymską. Zastąpił skorumpowanych i ambitnych patrycjuszy sprawnymi administratorami ze stanu ekwitów (należał do nich m.in. Poncjusz Piłat), dając im kluczowe stanowiska w państwie, np. prefekta Egiptu (ważne źródło zaopatrzenia w zboże) czy prefekta pretorii (gwardia cesarska w Rzymie). Zastąpił także skorumpowanych przedsiębiorców, dzierżawiących podatki, urzędnikami państwowymi. Rozsądne podatki i stabilna moneta spowodowały rozwój handlu i wzrost gospodarczy. 
August zajął się także reformą religii i uzdrowieniem obyczajów. Ustanowił prawa zachęcające do małżeństwa i posiadania dzieci (opodatkowano kawalerów i bezdzietnych), wprowadził kary za przestępstwa seksualne. Promował kulturę opiewającą proste, wiejskie i rodzinne wartości oraz pobożność. Odbudował 53 świątynie w Rzymie, odnawiając zaniedbane ceremonie religijne.
Oktawian kontynuował ekspansję rzymską w Europie, choć nie udały się jego plany podboju terenów dzisiejszych Niemiec. W bitwie w Lesie Teutoburskim jesienią 9 r. n.e. Rzymianie utracili 3 legiony i po tej porażce granice rzymskie na północy stopniowo oparły się o naturalne bariery – rzeki Ren i Dunaj, a polityka ich fortyfikowania była kontynuowana w kolejnych wiekach.
Dynastia julijsko-klaudyjska.
Jedną ze słabości cesarstwa był brak ustalonych zasad sukcesji. Podtrzymywanie fikcji trwania republiki uniemożliwiało ustalenie wprost zasady dziedziczenia, chociaż najczęściej to krewni zmarłego cesarza sięgali po władzę na podstawie testamentu poprzednika. Następcą Augusta został jego pasierb – Tyberiusz (14–37). Już współcześni podejrzewali, czy jego wejścia na „tron cesarski” nie ułatwiła jego matka, Liwia Druzylla. Podejrzewano ją o spowodowanie zabójstwa mężów jedynej córki cesarza Julii Starszej – Marka Marcellusa i Marka Agrypy oraz jej synów, a wnuków Augusta – Gajusza Cezara i Lucjusza Cezara. Tyberiusz był skutecznym dowódcą i administratorem, choć za swego panowania nie opuszczał już Italii. Pod koniec rządów wycofał się do willi na Capri, pozostawiając rządy w ręku prefekta pretorii Lucjusza Aeliusza Sejanusa. Jego dwór na Capri cieszył się złą sławą ze względu na krążące opowieści o odbywających się tam orgiach i zbrodniach.
Jego sukcesorem był młody Gajus zwany Kaligulą (37–41), jeden z wnuków Druzusa, zmarłego wiele lat wcześniej młodszego brata Tyberiusza. Kaligula zdobył początkowo popularność, znosząc podatek od sprzedaży oraz sponsorując igrzyska sportowe i przedstawienia, ale szybko stał się tyranem. Mordował senatorów, aby posiąść ich żony i majątki, na gubernatorów mianował przyjaciół z dzieciństwa, żądał oddawania sobie czci jako Jowiszowi i – według Swetoniusza – planował powierzenie urzędu konsula swojemu koniowi, Incitatusowi. W końcu sam został zamordowany przez spiskowców.
Po śmierci Kaliguli rozważano przywrócenie republiki, ale pretorianie wymusili na senacie uznanie nowego cesarza. Został nim Klaudiusz (41–54), stryj zamordowanego Kaliguli, który dotychczas żył na uboczu. Znienawidzony przez senatorów Klaudiusz otaczał się głównie wyzwoleńcami, którzy zdobyli duży wpływ na rządy. Odznaczył się on rozsądnymi decyzjami politycznymi oraz wprowadzeniem humanitarnych praw dotyczących dłużników i niewolników. Klaudiusz rozbudował również port w Ostii oraz wybudował nowy akwedukt zaopatrujący Rzym w wodę. Został otruty przez swoją czwartą żonę Agrypinę, która w ten sposób zdobyła tron dla swojego syna Nerona (54–68), ożenionego z córką Klaudiusza – Oktawią. Wkrótce po objęciu rządów Neron kazał zabić młodszego brata Oktawii, Brytanika, syna i jedynego spadkobiercę Klaudiusza. Zamordował też własną matkę, a później na polecenie swej kochanki i przyszłej żony Poppei wygnał i kazał zabić także Oktawię. Neron zapoczątkował także prześladowania chrześcijan, wykorzystując do tego pożar Rzymu w 64 roku. Władał nieudolnie i wybuchły przeciwko niemu bunty. Popełnił samobójstwo podczas ucieczki z opanowanego przez swoich wrogów Rzymu.
Śmierć Nerona spowodowała wygaśnięcie dynastii julijsko-klaudyjskiej i zapoczątkowała wojnę domową, podczas której rzymscy żołnierze powołali po kolei czterech cesarzy: Galbę, Othona, Witeliusza i Wespazjana. Dlatego rok 69 nazywany jest rokiem czterech cesarzy. Obnażyło to fikcję republikańskich tradycji – władza cesarzy opierała się w istocie na armii.
Dynastie Flawiuszów i Antoninów.
Z walk o władzę zwycięsko wyszedł Wespazjan (69–79), dowódca armii na wschodzie. Wybór na cesarza zastał go podczas tłumienia powstania żydowskiego w Palestynie. Powołując nowych senatorów spoza Italii oraz lojalnych dowódców zbudował poparcie dla nowej dynastii – Flawiuszy. Uzdrowił finanse państwa. Po nim władzę przejął syn cesarza Tytus Flawiusz. Jego krótkotrwałe rządy (79–81) dobrze zapisały się w pamięci Rzymian, podczas gdy jego brat i następca Domicjan (81–96) uważany był za tyrana, a złej opinii nie poprawiły nawet jego liczne sukcesy wojskowe. Domicjan zbudował system fortyfikacji między Renem i Dunajem. Nie ufając senatorom rozbudował system szpiegostwa i terroru. Zginął w wyniku spisku pałacowego.
Senat przyznał wówczas tytuł cesarza Nerwie (96–98), uprzedzając tym samym akcję wojska i unikając kolejnej wojny domowej, jak to się wydarzyło po upadku Nerona. Nerwa adoptował szanowanego gubernatora Germanii – Trajana (98–117), zapoczątkowując w ten sposób dynastię Antoninów. Trajan był pierwszym cesarzem urodzonym poza Rzymem (w Hiszpanii) i wybitnym żołnierzem, który podbił kilka nowych prowincji: Dację, Armenię, Arabię, Mezopotamię. Ze względu na zdolności administracyjne i rozsądną politykę uważany jest za jednego z najlepszych cesarzy. Zainicjował program budowy wielu obiektów w całym imperium. Był autorem programu świadczeń społecznych, m.in. rozdawnictwa żywności dla biednych dzieci. Wzbudzał podziw senatorów i podwładnych bezpośrednim i sprawiedliwym traktowaniem oraz otwartym umysłem. Za jego panowania imperium obejmowało tereny od wybrzeży Zatoki Perskiej, Morza Kaspijskiego i Egiptu po środkową Szkocję i północne Maroko w 117 roku oraz Dację i jako protektorat Królestwo Bosporańskie.
Kuzyn i sukcesor Trajana, Hadrian (117–138), był niezmordowanym podróżnikiem i miłośnikiem kultury greckiej. Rozpoczął rządy od wycofania wojsk z Armenii i Mezopotamii, których utrzymanie było zbyt kosztowne. Zreformował administrację, kontynuował budowę fortyfikacji limes (np. 117-kilometrowy Wał Hadriana w Brytanii) oraz dróg. Po nim tron odziedziczył Antoninus Pius (138–161). Jego pokojowe panowanie uznaje się za najlepszy okres w historii Rzymu. Jego następca Marek Aureliusz (161–180) był już zmuszony poświęcić wiele czasu walkom z najazdami Germanów. Był filozofem na tronie, a jego "Rozmyślania" należą do klasyki filozofii stoickiej.
Historycy nazywali pięciu cesarzy z dynastii Antoninów (Nerwę, Trajana, Hadriana, Antoninusa Piusa i Marka Aureliusza) „dobrymi cesarzami”. Nie zalicza się do nich syna i dziedzica Marka Aureliusza, Kommodusa (180–192), który interesował się głównie walkami gladiatorów, w których chętnie sam brał udział. Kiedy Kommodus zmarł (najprawdopodobniej zamordowany), zdemoralizowani pretorianie przeprowadzili aukcję, której stawką był tron cesarski. Wkrótce do gry dołączyły także legiony i zaczęła się wojna domowa, która spustoszyła imperium.
Cesarze-żołnierze.
Wojna domowa wyniosła na cesarski tron Septymiusza Sewera (193–211), dowódcę armii Dunaju. Po pokonaniu rywali był zmuszony poświęcić większość panowania na gaszenie płonących granic imperium. Nie ufał senatowi i pozbawił senatorów stanowisk dowódczych w armii. Nie ufał także gwardii pretoriańskiej, którą rozwiązał. Lojalność armii zapewnił sobie, ustalając stały żołd oraz rozluźniając dyscyplinę: zezwolił żołnierzom na małżeństwo, posiadanie własnej ziemi oraz zamieszkiwanie w miastach poza obozami. Żołnierzom powierzył także szereg obowiązków administracyjnych, m.in. zbieranie podatków. Reformy te jednak raczej osłabiły niż umocniły państwo, a jego pięciu następców (w tym dwóch synów) zostało zamordowanych mimo stałej polityki przekupywania wojsk. Ważnym posunięciem następcy Septymiusza, Karakalli, było rozciągnięcie praw obywateli rzymskich na wszystkich wolnych mieszkańców imperium w 212. Panowanie dynastii Sewerów zakończyło się w 235 zabójstwem cesarza Aleksandra Sewera.
Armia poczęła się uważać za reprezentanta ludu rzymskiego i źródło wszelkiej władzy. Między 235 a 284 wojsko powołało około 20 cesarzy, którym udało się zająć Rzym, a także 30, którym to się nie udało. Tylko jeden z tych cesarzy zmarł śmiercią naturalną. 
Upadek władzy spowodował załamanie się gospodarki: poborcy podatkowi żądali olbrzymich podatków dla walczących ze sobą armii, a zbankrutowani rolnicy stawali się poddanymi latyfundystów lub zajmowali się rabunkiem. Porzucone ziemie zdobywały w tym czasie plemiona germańskie przybyłe zza Renu i Dunaju. Na wschodzie w granice imperium wdarły się wojska Sasanidów, a następnie własne państwo stworzyła tam Palmyra. Anarchia oraz zaniedbanie dróg i mostów doprowadziły do sparaliżowania handlu, co wywołało autarkiczną gospodarkę na wsi i upadek miast. Pieniądz stracił wartość (monety bite w 270 zawierały tylko 1% srebra), co spowodowało przejście z gospodarki pieniężnej na wymianę barterową. Również podatki pieniężne zostały zastąpione przez podatki naturalne pobierane u producentów np. w żywności, broni i odzieży. Zubożenie sponsorów uderzyło także w szkolnictwo, kulturę, igrzyska i festiwale religijne. Ubocznym skutkiem był wzrost senatorskich latyfundiów i zastępowania w nich niewolników (jako zbyt drogich) przez ubogich dzierżawców. Za panowania Aureliana (271–275) Rzym, który dawno wykroczył poza mury postawione w IV w. p.n.e., został otoczony nowymi murami. Był to widomy znak słabości cesarstwa.
Reformy Dioklecjana i Konstantyna.
Sytuacja gospodarcza i militarna zaczęła poprawiać się w latach 80. III w. Stabilizację polityczną przywrócił Dioklecjan, który został cesarzem w 284. Po dłuższych przemyśleniach uznał, że sam nie podoła obowiązkom, dobrał sobie jako współrządcę Maksymiana, któremu powierzył zarząd prowincji zachodnich. Wkrótce potem obaj cesarze ("auguści") wybrali pomocników ("cezarów"). System sprawowania władzy przez czterech cesarzy ("tetrarchia") został stworzony przez Dioklecjana jako stała instytucja. W 305 Dioklecjan abdykował i przekazał władzę swojemu cezarowi. Pokojowe przekazanie władzy jednak się nie powiodło. Wybuchła wojna domowa, z której zwycięsko wyszedł Konstantyn, który w 312 opanował zachodnią, a w 324 wschodnią część cesarstwa.
Podczas rządów Maksencjusza i Konstantyna cesarstwo zostało zreorganizowane. Określa się ten okres historii cesarstwa mianem Nowej Republiki. Armię rozbudowano i podzielono na broniących granic "limitanei" i ruchomą armię polową "comitatenses". Prowincje zostały podzielone na mniejsze jednostki, aby ułatwić zarządzanie nimi. Przywróciło to ład społeczny, ale powstała rozbudowana warstwa administracji, która szybko okazała się nieudolna i skorumpowana. Wzrosły podatki. Ludność ubożała, chłopi stopniowo spadali do rangi niewolników.
Konstantyn wydał w 313 edykt mediolański, zezwalający na legalne wyznawanie chrześcijaństwa. Dostrzegł w nim siłę, która mogła stanowić element spajający nowy porządek. Wcześniej siłę tę stanowił kult religijny oddawany osobie cesarza. Konstantyński edykt wolności religijnej sprawił, że chrześcijaństwo miało wspierać państwo w radykalnie odmienny sposób. Odtąd praktykowanie jakiejkolwiek religii miało być sprawą osobistego wyboru obywateli. Wraz z chrześcijaństwem weszło w życie polityczne pojęcie wolności religijnej. Jednym z ideologów Nowej Republiki był Laktancjusz, wychowawca cesarskiego syna Kryspusa. Cel jego dzieła "Divinae Institutiones" ("Boże rozporządzenia") był ten sam, co wcześniej "De oficiis" Cycerona. Dwadzieścia cztery lata później, będąc na łożu śmierci, Konstantyn sam przyjął chrzest. Wszyscy kolejni cesarze byli chrześcijanami. Wyjątkiem okazał się panujący w latach 361–363 Julian, który podjął ostatnią – nieudaną – próbę ożywienia religii starorzymskiej. W 392 cesarz Teodozjusz Wielki wprowadził chrześcijaństwo jako religię państwową. Wszelkie inne były odtąd nielegalne.
Podział Cesarstwa Rzymskiego na wschodnie i zachodnie.
W III wieku podupadł autorytet cesarzy, wynoszonych na tron i obalanych przez armię (większość władców tego okresu została zamordowana). Napotkali oni coraz większe trudności w rządach nad rozległym Imperium. Dlatego pod koniec III wieku cesarz Dioklecjan wprowadził współrządy czterech cesarzy, jednak system ten przetrwał zaledwie do początków IV stulecia. Trwały – jak się później okazało – podział cesarstwa nastąpił w 395 roku. Odtąd rządziło dwóch cesarzy: jeden panował w zachodniej, a drugi we wschodniej części państwa. Cesarstwo zachodniorzymskie przeżywało stopniowy rozkład, osłabiane Wielką wędrówką ludów i najazdami Hunów oraz Wandalów, aż w końcu przestało istnieć, kiedy w roku 476 barbarzyński wódz Odoaker obalił cesarza Romulusa Augustulusa. Wschodnie cesarstwo natomiast istniało jeszcze długo. Najbardziej rozkwitło za panowania Justyniana Wielkiego, tracąc jednak w VII wieku naszej ery prowincje lewantu i Afrykę. Sześć wieków później uległo inwazji krzyżowców w 1204 roku, przez co straciło pozostałe prowincje na Bałkanach i w Azji Mniejszej, niezbędne do przeżycia i powstrzymywania kolejnych inwazji muzułmańskich Turków – Seldżuków i Osmanów. Odrodzone niemal 60 lat później, upadło w karłowatej postaci, w 1453 roku, po zdobyciu Konstantynopola przez Imperium Osmańskie.
Ustrój.
Pryncypat.
Władza cesarza.
Wprowadzony po 27 roku p.n.e. przez Oktawiana Augusta ustrój opierał się władzy jednostki, jaką był cesarz przy zachowaniu pozorów instytucji republikańskich.
Cesarz był princepsem, „pierwszym obywatelem republiki”, piastującym jednocześnie funkcje imperatora, przywódcy senatu, prokonsula zarządzającego 18 prowincjami, najwyższego kapłana, trybuna ludowego i cenzora ustalającego listy senatorów. Pryncypat nie był dziedziczny, ale władca miał możliwość wyznaczenia swego następcy. Pryncypat trwał w Rzymie aż do rządów Dioklecjana.
Administracja w pierwszych wiekach cesarstwa.
Cesarstwo Rzymskie obejmowało wówczas terytorium, na którym obecnie znajduje się ponad 30 państw. Zamieszkiwało je około 50 mln ludzi. Mimo to posiadało ono szczątkową administrację centralną. Wpływ państwa na codzienne życie znakomitej większości obywateli był znikomy. Cesarz, wsparty niewielkim zespołem sekretarzy, złożonym najczęściej z jego własnych niewolników oraz wyzwoleńców, nie był w stanie zarządzać zbyt wieloma sprawami i znaczną część władzy musiał oddawać zarządcom prowincji i prokuratorom, których aparat administracyjny też nie był znaczący. Całe imperium tworzyła mozaika samorządnych miast, którymi, wraz z przyległymi do nich terenami, rządziła miejscowa elita. Odpowiadała ona za prowadzenie bieżącej administracji, realizację wielu ustaw i ściąganie podatków. Miasta te były przeważnie kopiami stolicy imperium – miały własny senat i urzędników wybieranych corocznie spośród lokalnych wielmożów.
Dominat.
Charakter władzy cesarza zmienił się w czasie rządów Dioklecjana. Cesarz sprawował odtąd niekwestionowaną, absolutną władzę, używając tytułu "dominus et deus" (pan i bóg). Zerwano całkowicie z pozorami republiki, a władzę senatu ograniczono do roli doradczej.
Dioklecjan wprowadził także rządy, nazwane tetrarchią (rządy czterech, czwórwładza), polegające na tym, że imperium rządzi dwóch augustów, którzy mianują swoich zastępców zwanych cezarami; teoretycznie po 20 latach sprawowania władzy mieli oni zrzec się tytułu augusta na rzecz swego zastępcy, który po kolejnych 20 latach powinien zrzec się władzy na rzecz swego cezara itd. System tetrarchii nie utrzymał się, a jego ostateczny koniec stanowiło przejęcie władzy przez Konstantyna Wielkiego.
Podział terytorialny.
Podział terytorialny pod koniec IV w. n.e..
Cesarstwo Rzymskie obejmowało wówczas wszystkie ziemie okalające Morze Śródziemne oraz Morze Czarne
Formalna ciągłość idei Cesarstwa do 1806 i tytułu cesarskiego do 1922.
Tak zwany podział Cesarstwa Rzymskiego w 395 nie był podziałem imperium na dwa państwa. Państwo miało być jednolite i rządzone wspólnie przez dwóch równych sobie cesarzy rzymskich (imperatorów augustów). W przypadkach, kiedy jednego z cesarzy by zabrakło, drugi stawał się jedynowładcą całego imperium. W 476 dowódca rzymski Odoaker, który został przez swoje wojska obwołany królem Italii, zdetronizował cesarza zachodniorzymskiego Romulusa Augustulusa. Cztery lata później zabiegał o namiestnictwo italskie i zwierzchność Zenona Izauryjczyka. Jednak w 493 król ostrogocki Teodoryk Wielki obalił rządy Odoakra, a w 497 uznał Anastazjusza I za jedynego cesarza rzymskiego i przyjął od niego godność namiestnika Italii.
Cesarstwo Rzymskie pod władzą jednego imperatora augustusa rezydującego w Konstantynopolu istniało do 800, kiedy to Karol Wielki został ukoronowany w Rzymie na cesarza przez papieża Leona III. Imperator wschodniorzymski uznał tytuł cesarski Karola w 812, przez co powstała formalna dwuwładza w Imperium Romanum, będącym wtedy jedynie ideą państwa, a w rzeczywistości dwoma odrębnymi i niezależnymi od siebie państwami – bizantyńskim i frankijskim. Zachodnia władza cesarska przeszła następnie w 814 na syna Ludwika I Pobożnego, a po jego śmierci Cesarstwo Karolińskie rozpadło się i w ramach traktatu w Verdun zostało podzielone na trzy części: zachodnie, środkowe tudzież wschodnie. Mimo to godność cesarza nadal istniała, lecz funkcja ta zaczęła tracić na znaczeniu. Po detronizacji Karola III Grubego dynastia Karolingów utraciła tytuł cesarski, który następnie był w rękach innych rodów i przetrwał do 924. Dopiero w 962 królowi niemieckiemu Ottonowi I Wielkiemu z dynastii Ludolfingów udało się ponownie utworzyć Imperium Rzymskie na zachodzie. Następnie po uregulowaniu stosunków z Bizancjum Otton I uzyskał uznanie swojej godności cesarskiej przez rzymski wschód. Święte Cesarstwo Rzymskie zostało rozwiązane w 1806 przez Napoleona I, a na jego miejsce powstał Związek Reński.
Cesarstwo Bizantyńskie upadło wraz ze zdobyciem Konstantynopola przez Osmanów w 1453 roku. Godność cesarza wschodniorzymskiego stała się jednym z tytułów władcy państwa Turków Osmańskich. Tytuł cesarski przepadł wraz z rozpadem Imperium Osmańskiego i abdykacją ostatniego sułtana Mehmeda VI w 1922. Wśród państw muzułmańskich istniał też Sułtanat Rumu, którego nazwa odwoływała się do dziedzictwa rzymskiego.
Po śmierci ostatniego cesarza bizantyńskiego, Konstantyna XI Paleologa, rolę patrona prawosławia przejął wielki książę moskiewski Iwan III Srogi. Poślubił on córkę Tomasza Paleologa, Zofię. Jej wnuk, Iwan IV Groźny, zaczął tytułować się carem Wszechrusi ("car" jest słowiańskim odpowiednikiem słowa "cesarz"). Natomiast jego następcy wspierali ideę, że Carstwo Rosyjskie było jedynym i właściwym dziedzicem Rzymu i Konstantynopola, dlatego Moskwa była nazywana Trzecim Rzymem. Koncepcja ta była podtrzymywana aż do obalenia Imperium Rosyjskiego przez rewolucję lutową w 1917.

</doc>
<doc id="1812172" url="https://pl.wikipedia.org/wiki?curid=1812172" title="Nowe Czarnowo (przystanek kolejowy)">
Nowe Czarnowo (przystanek kolejowy)

Nowe Czarnowo – zlikwidowany przystanek kolejowy w Nowym Czarnowie w Polsce, w województwie zachodniopomorskim, w powiecie gryfińskim, w gminie Gryfino.
Przystanek został zlikwidowany z chwilą oddania do użytku stacji Dolna Odra.

</doc>
<doc id="1812174" url="https://pl.wikipedia.org/wiki?curid=1812174" title="Mahieddine Khalef">
Mahieddine Khalef

Muhjialdijn Chalaf (arab. محيي الدين خالف, 17 stycznia 1944 w Mechrze, Maroko) – algierski trener piłkarski.
Kariera.
Czterokrotnie podczas swojej kariery trenerskiej pełnił funkcję selekcjonera reprezentacji Algierii. Po raz pierwszy w 1979 roku. Drugi raz w latach 1979–1980, gdy prowadził reprezentację wspólnie z Serbem Zdravko Rajkovem. 
Trzeci raz Chalaf był trenerem Algierii podczas Mistrzostw Świata 1982 w Hiszpanii, kiedy to prowadził reprezentację wspólnie z Rachidem Mekloufim.
Na Mundialu reprezentacja Algierii pokonała sensacyjnie w pierwszym meczu reprezentację RFN 2–1. W drugim spotkaniu przegrała z reprezentacją Austrii 0–2 oraz wygrała w trzecim spotkaniu z reprezentacją Chile 3–2 i mimo zdobytych 4 punktów odpadła z turnieju.
Ostatni raz reprezentację Algierii Chalaf prowadził w 1983 roku.

</doc>
<doc id="1812181" url="https://pl.wikipedia.org/wiki?curid=1812181" title="Be Yourself Tonight">
Be Yourself Tonight

Be Yourself Tonight – album brytyjskiego zespołu Eurythmics, wydany w 1985 roku.
Ogólne informacje.
Płyta "Be Yourself Tonight" była zerwaniem z dotychczasowym brzmieniem Eurythmics i zwrotem ku muzyce pop-rockowej. Znalazły się na niej także elementy R&amp;B.
Album zdobył pozytywne recenzje ze strony krytyków i stał się także komercyjnym sukcesem. W większości krajów dotarł do pierwszej dziesiątki listy najlepiej sprzedających się płyt.
14 listopada 2005 wytwórnia Sony BMG wydała ekskluzywne reedycje ośmiu studyjnych albumów Eurythmics wzbogacone o dodatkowe utwory, w tym także "Be Yourself Tonight" z nagraniami ze stron B singli, remiksami oraz niepublikowanym wcześniej utworem.
Lista utworów.
Dodatkowy materiał (reedycja z 2005 roku)
Twórcy.
Eurythmics
Muzycy towarzyszący

</doc>
<doc id="1812184" url="https://pl.wikipedia.org/wiki?curid=1812184" title="Linia kolejowa nr 102">
Linia kolejowa nr 102

Linia kolejowa nr 102 – drugorzędna, w większości jednotorowa i niezelektryfikowana linia kolejowa łącząca stację Przemyśl Główny z nieczynnym od 1994 r. przejściem granicznym Hermanowice – Chyrów.
Linia jest obecnie wykorzystywana do odprowadzania wagonów i lokomotyw na tory odstawcze znajdujące się na stacji Przemyśl Bakończyce.
Historia.
Linia zbudowana została w 1872 jako część Pierwszej Węgiersko-Galicyjskiej Kolei Żelaznej, łączącej Przemyśl i, poprzez Kolej galicyjską im. Karola Ludwika, Lwów z Sátoraljaújhely na Węgrzech i Budapesztem.
W okresie PRL zachowany po stronie radzieckiej tor rozstawu normalnego pozwalał na przejazd z Krościenka przez Starzawę, Chyrów i Niżankowice do Malhowic, którędy kursowały dalekobieżne pociągi tranzytowe do Bieszczadów. Pociągi te były niedostępne dla mieszkańców Związku Radzieckiego, a funkcjonowanie połączeń regulowała umowa z 22 kwietnia 1963 r. między rządami PRL i ZSRR. Obsługę pociągów stanowili kolejarze z PRL zobowiązani do przestrzegania regulacji obowiązujących w ZSRR, ale odpowiedzialni dyscyplinarnie w Polsce. Przejazd przez radzieckie terytorium nie wymagał posiadania paszportów od kolejarzy i pasażerów, w pociągach nie prowadzono odprawy granicznej ani celnej. Wagony mogły być konwojowane przez służby ZSRR, które mogły przeprowadzić w pociągu kontrolę. W latach 80. przeprowadzono elektryfikację linii z Przemyśla do Pikulic, a w 1994 roku zawieszono ruch pasażerski.
W czerwcu 2022 roku rozpoczęto remont linii po polskiej stronie, polegający na wymianie torowiska oraz odbudowie infrastruktury pasażerskiej. Prace zostały przeprowadzone przez Przedsiębiorstwo Napraw i Utrzymania Infrastruktury Kolejowej w Krakowie i zostały zakończone 30 września 2022 roku.
Charakterystyka techniczna.
Linia na użytkowanych odcinkach jest klasy C3, maksymalny nacisk osi wynosi 216 kN dla lokomotyw oraz 196 kN dla wagonów, a maksymalny nacisk liniowy wynosi 71 kN (na 1 metr bieżący toru). Sieć trakcyjna jest typu C120-2C oraz jest przystosowana w zależności od odcinka do maksymalnej prędkości do 110 km/h, obciążalność prądowa wynosi 1725 A, a minimalna odległość między odbierakami prądu wynosi 20 m. Linia wyposażona jest w elektromagnesy samoczynnego hamowania pociągów.
Na linii zostały wprowadzone ograniczenia w związku z niezachowaną skrajnią budowli linii kolejowej – nieodpowiednia odległość słupów trakcyjnych oraz słupa oświetleniowego od osi toru.
Linia dostosowana jest w zależności od odcinka do prędkości do 40 km/h, a jej prędkość konstrukcyjna wynosi 60 km/h. Obowiązują następujące prędkości maksymalne dla pociągów:

</doc>
<doc id="1812185" url="https://pl.wikipedia.org/wiki?curid=1812185" title="Ludwig Silbermann">
Ludwig Silbermann

Ludwig Silbermann (ur. 1899, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Unterscharführer.
Członek NSDAP (od 1935) i Waffen-SS (od 30 czerwca 1944, wcześniej służył w Wehrmachcie). 30 czerwca 1944 został przydzielony do obozu głównego w Dachau, a od połowy lipca tego roku do podobozu "Mühldorf". Od października 1944 był wartownikiem w komandzie "Mühldorf" w Mettenheim (M-1).
W procesie członków załogi Dachau (US vs. Ludwig Silbermann i inni), który miał miejsce w dniach 23–24 lipca 1947 przed amerykańskim Trybunałem Wojskowym w Dachau skazany został na 6 lat pozbawienia wolności za bicie więźniów kolbą karabinu, kopanie ich i rzucanie w nich kamieniami.

</doc>
<doc id="1812186" url="https://pl.wikipedia.org/wiki?curid=1812186" title="Iwan Denesowycz">
Iwan Denesowycz

Iwan Denesowycz (ur. 1921, zm. ?) – zbrodniarz nazistowski, członek załogi niemieckiego obozu koncentracyjnego Dachau, SS-Mann.
Obywatel polski, który został wcielony do SS w 1943. Przydzielono go do kompleksu obozowego w Dachau. Po czterotygodniowym szkoleniu skierowano go do służby wartowniczej w podobozie "Augsburg" i fabryce Messerschmitta. Konwojował między innymi drużyny robocze.
W procesie członków załogi Dachau (US vs. Johannes Berscheid i inni), który odbył się w dniach 12–25 sierpnia 1947 przed amerykańskim Trybunałem Wojskowym w Dachau skazany został na 5 lat pozbawienia wolności za skatowanie więźnia, oficera francuskiej armii.

</doc>
<doc id="1812189" url="https://pl.wikipedia.org/wiki?curid=1812189" title="Kamienna (gmina w województwie kieleckim)">
Kamienna (gmina w województwie kieleckim)

Kamienna – dawna gmina wiejska istniejąca w latach 1905-1922 w guberni radomskiej i woj. kieleckim. Siedzibą władz gminy była osada Kamienna, będąca jedyną miejscowością gminy.
Gmina Kamienna powstała 14 października 1905 roku z części obszaru gminy Bliżyn w powiecie koneckim w guberni radomskiej w Kraju Nadwiślańskim, w związku z nadaniem Kamiennej statusu osady miejskiej.
W okresie międzywojennym gmina Kamienna należała do powiatu koneckiego w woj. kieleckim. Jako gmina wiejska jednostka przestała funkcjonować z dniem 1 stycznia 1923 roku w związku z nadaniem Kamiennej praw miejskich i przekształceniu jej w gminę miejską; równocześnie do nowego miasta przyłączono grunty rządowe Milica-Pastwisko z sąsiedniej gminy Bliżyn.
17 kwietnia 1928 roku nazwę miasta Kamienna zmieniono na Skarżysko-Kamienna.

</doc>
<doc id="1812190" url="https://pl.wikipedia.org/wiki?curid=1812190" title="Emil Euchner">
Emil Euchner

Emil Euchner (ur. 1913, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Rottenführer.
Z zawodu hydraulik. W sierpniu 1939 zgłosił się na ochotnika do Luftwaffe. Członek NSDAP od 1934 i Waffen-SS (od 1 września 1944). Od jesieni 1943 do kwietnia 1945 pełnił służbę w podobozie KL Dachau - "Augsburg". 
W procesie członków załogi Dachau (US vs. Johannes Berscheid i inni), który miał miejsce w dniach 12–25 sierpnia 1947 przed amerykańskim Trybunałem Wojskowym w Dachau skazany został na 5 lat pozbawienia wolności za pobicie kijem i skopanie kilku więźniów w kwietniu 1944.

</doc>
<doc id="1812192" url="https://pl.wikipedia.org/wiki?curid=1812192" title="Mourad Amara">
Mourad Amara

Mourad Amara (ur. 19 lutego 1959 w Tizi Wuzu) – algierski piłkarz występujący na pozycji bramkarza. Uczestnik Mistrzostw Świata 1982 i Mistrzostw Świata 1986.
Kariera klubowa.
Całą swoją karierę piłkarską Amara spędził w klubie JS Kabylie.
Kariera reprezentacyjna.
W 1980 roku Mourad Amara uczestniczył w Igrzyskach Olimpijskich w Moskwie. W turnieju piłkarskim wystąpił we wszystkich meczach grupowych oraz przegranym 0-3 spotkaniu ćwierćfinałowym z reprezentacją Jugosławii.
Z reprezentacją Algierii uczestniczył w Mistrzostw Świata 1982 i Mistrzostw Świata 1986. Na Mundialach był rezerwowym i nie wystąpił w żadnym meczu.

</doc>
<doc id="1812195" url="https://pl.wikipedia.org/wiki?curid=1812195" title="Yacine Bentaala">
Yacine Bentaala

Yacine Bentaala (ur. 24 września 1955) - algierski piłkarz występujący na pozycji bramkarza. Uczestnik Mistrzostw Świata 1982.
Kariera klubowa.
Podczas Mistrzostw Świata 1982 reprezentował barwy klubu NA Hussein Dey. Grał również w takich klubach jak: UPC Salembier, RS Kouba, USM Algier i Al-Wasl Dubaj.
Kariera reprezentacyjna.
Z reprezentacją Algierii uczestniczył w zwycięskich eliminacjach do Mistrzostw Świata 1982. Na Mundialu był rezerwowym i nie wystąpił w żadnym meczu.

</doc>
<doc id="1812198" url="https://pl.wikipedia.org/wiki?curid=1812198" title="Najdłuższy dzień">
Najdłuższy dzień

Najdłuższy dzień (ang. "The Longest Day") – amerykański czarno-biały film wojenny z 1962 na podstawie książki Corneliusa Ryana pod tym samym tytułem. Filmowa rekonstrukcja przygotowań i przebiegu lądowania w Normandii 6 czerwca 1944 z perspektywy aliantów i Niemców.
Nagrody i nominacje.
Oscary za rok 1962
Złote Globy 1962

</doc>
<doc id="1812200" url="https://pl.wikipedia.org/wiki?curid=1812200" title="Mehdi Cerbah">
Mehdi Cerbah

Mehdi Cerbah (ur. 3 stycznia 1953 w Algierze, zm. 29 października 2021) – algierski piłkarz występujący na pozycji bramkarza. Uczestnik mistrzostw świata 1982.
Występował w reprezentacji Algierii w latach siedemdziesiątych i osiemdziesiątych. Z reprezentacją Algierii uczestniczył eliminacjach do mistrzostw świata 1978. Później uczestniczył w zwycięskich eliminacjach do mistrzostw świata 1982.
W 1980 roku Cerbah zdobył z reprezentacją wicemistrzostwo Afryki, przegrywając jedynie w finale z reprezentacją Nigerii.
Podczas gry na mistrzostwach świata 1982 reprezentował barwy klubu RC Kouba. Grał też w USM Algier, JE Tizi-Ouzou i Montréal Manic. Na mundialu był pierwszym bramkarzem i wystąpił we wszystkich trzech meczach grupowych z: reprezentację RFN 2-1, reprezentacją Austrii 0-2 oraz z reprezentacją Chile 3-2.

</doc>
<doc id="1812202" url="https://pl.wikipedia.org/wiki?curid=1812202" title="Nasser Edine Drid">
Nasser Edine Drid

Nasser Edine Drid (ur. 22 stycznia 1957 w Tibissie) - algierski piłkarz występujący na pozycji bramkarza. Uczestnik Mistrzostw Świata 1986.
Kariera klubowa.
Podczas Mistrzostw Świata 1986 reprezentował barwy klubu MC Oran. Grał również w takich klubach jak: JSM Tébessa, USM El Harrach, ESM Bel Abbès i Raja Casablanca.
Kariera reprezentacyjna.
Nasser Drid występował reprezentacji Algierii w latach osiemdziesiątych. Z reprezentacją Algierii uczestniczył zwycięskich eliminacjach do Mistrzostw Świata 1986.
Na Mundialu był pierwszym bramkarzem i wystąpił w dwóch meczach grupowych z: reprezentację Hiszpanii 0-3 oraz reprezentacją Brazylii 0-1.

</doc>
<doc id="1812203" url="https://pl.wikipedia.org/wiki?curid=1812203" title="Larbi El Hadi">
Larbi El Hadi

Larbi El Hadi (ur. 27 maja 1961 w Algierze) - algierski piłkarz występujący na pozycji bramkarza. Uczestnik Mistrzostw Świata 1986.
Kariera klubowa.
Podczas Mistrzostw Świata 1986 reprezentował barwy klubu WA Boufarik. W swojej karierze grał również w: IR Santé, MA Hussein Dey, JS Kabylie, Espérance Zarzis i JS El Biar.
Kariera reprezentacyjna.
Larbi El Hadi występował reprezentacji Algierii w latach osiemdziesiątych. Z reprezentacją Algierii uczestniczył w Mistrzostw Świata 1986.
Na Mundialu był drugim bramkarzem. Mimo tego wystąpił w dwóch meczach grupowych z: reprezentację Hiszpanii 0-3 oraz reprezentacją Irlandii Północnej 1-1.
Uczestniczył przegranych eliminacjach do Mistrzostw Świata 1990.

</doc>
<doc id="1812205" url="https://pl.wikipedia.org/wiki?curid=1812205" title="Adam Bełcikowski">
Adam Bełcikowski

Adam Bełcikowski (ur. 24 grudnia 1839 w Krakowie, zm. 13 stycznia 1909 tamże) – polski historyk literatury, dramatopisarz i poeta.
Życiorys.
Ukończył studia na wydziale filozoficznym Uniwersytetu Jagiellońskiego. W 1865 uzyskał doktorat, a habilitację – w 1870. Pracował jako docent w katedrze historii literatury polskiej w Szkole Głównej w Warszawie (1866-1867) i na Uniwersytecie Jagiellońskim oraz w Bibliotece Jagiellońskiej. W Krakowie wykładał także historię literatury na kursach Branieckiego i prowadził wykłady w Muzeum Techniczno-Przemysłowym. Był członkiem Akademii Umiejętności (od 1872), sekretarzem Komisji Bibliograficznej (1873-1877) i Komisji Językowej (1873-1877).
Debiutował w 1860 w krakowskim tygodniku „Niewiasta”. W późniejszych latach publikował m.in. w lwowskim „Dzienniku Literackim”. W 1875 otrzymał nagrodę w krakowskim konkursie dramatycznym za sztukę „Król Mieczysław II”, zaś w 1891 - za dramat „U kolebki narodu” w konkursie Wydziału Krajowego we Lwowie. Ceniony był jako autor dramatów historycznych i rozpraw. Pochowany na Cmentarzu Rakowickim w Krakowie.
Linki zewnętrzne.
Dzieła Adama Bełcikowskiego - wersja cyfrowa na Polona.pl

</doc>
<doc id="1812206" url="https://pl.wikipedia.org/wiki?curid=1812206" title="Felis sylvestris">
Felis sylvestris



</doc>
<doc id="1812207" url="https://pl.wikipedia.org/wiki?curid=1812207" title="Manon u źródeł">
Manon u źródeł

Manon u źródeł – włosko-szwajcarsko-francuski melodramat z 1986 roku na podstawie powieści Marcela Pagnola.
Fabuła.
Manon Cadoret dorastała jako dziecko w sielskiej Prowansji. Kiedy stała się kobietą, uświadamia sobie przyczyny śmierci ojca, którymi były nimi złość i chciwość sąsiadów – rodziny Soubeyran. Manon postanawia się zemścić, przygotowała okrutny plan.
Nagrody i nominacje.
Cezary 1987
Nagrody BAFTA 1987

</doc>
<doc id="1812212" url="https://pl.wikipedia.org/wiki?curid=1812212" title="Stoper (czasomierz)">
Stoper (czasomierz)



</doc>
<doc id="1812213" url="https://pl.wikipedia.org/wiki?curid=1812213" title="Erich Obermayer">
Erich Obermayer

Erich Obermayer (ur. 23 stycznia 1953 w Wiedniu) – austriacki piłkarz grający na pozycji środkowego obrońcy.
Kariera klubowa.
Pierwszym klubem Obermayera w karierze był FC Wiedeń. Następnie rozpoczął treningi w Austrii Wiedeń, a w 1971 roku awansował do kadry pierwszego zespołu, prowadzonego wówczas przez Heinricha Müllera. W sezonie 1971/1972 zadebiutował w austriackiej Bundeslidze, a od sezonu 1973/1974 był podstawowym zawodnikiem Austrii. W 1972 roku został z Austrią wicemistrzem kraju, a w 1974 roku zdobył pierwszy w karierze Puchar Austrii. Swój pierwszy tytuł mistrza kraju wywalczył w 1976 roku, a w swojej karierze zdobywał go jeszcze siedmiokrotnie w latach 1978, 1979, 1980, 1981, 1984, 1985 i 1986. Czterokrotnie wygrywał puchar kraju w latach 1977, 1980, 1982 i 1986 i tyle samo razy wywalczył wicemistrzostwo Austrii (1982, 1983, 1987, 1988). W 1978 roku wystąpił z Austrią w przegranym 0:4 finale Pucharu Zdobywców Pucharów z Anderlechtem. Karierę piłkarską zakończył w 1989 roku w wieku 36 lat. W zespole Austrii rozegrał 544 ligowe spotkania i zdobył 15 goli.
Kariera reprezentacyjna.
W reprezentacji Austrii Obermayer zadebiutował 2 kwietnia 1975 w zremisowanym 0:0 spotkaniu eliminacji do Euro 76 z Węgrami. W 1978 roku został powołany przez selekcjonera Helmuta Senekowitscha do kadry na Mistrzostwa Świata w Argentynie. Na tym turnieju rozegrał 6 spotkań: z Hiszpanią (2:1), ze Szwecją (1:0), z Brazylią (0:1), z Holandią (1:5 i gol w 80. minucie), z Włochami (0:1) i z RFN (3:2). Z kolei w 1982 roku był w kadrze Austrii na Mundialu w Hiszpanii. Na tym turnieju był kapitanem zespołu i zagrał w 5 meczach: z Chile (1:0), z Algierią (2:0), z RFN (0:1), z Francją (0:1) i z Irlandią Północną (2:2). Od 1975 do 1985 roku rozegrał w kadrze narodowej 50 meczów i strzelił jednego gola.

</doc>
<doc id="1812214" url="https://pl.wikipedia.org/wiki?curid=1812214" title="Heinrich Lechner">
Heinrich Lechner

Heinrich Lechner (ur. 1901, zm. ?) – zbrodniarz nazistowski, pracownik cywilny w niemieckim obozie koncentracyjnym Dachau.
Z zawodu mechanik samochodowy. W 1926 wyemigrował do Stanów Zjednoczonych, gdzie pracował w fabrykach lotniczych. W 1933 otrzymał amerykańskie obywatelstwo. W grudniu 1938 powrócił do Niemiec, a w 1940 ponownie stał się obywatelem niemieckim. Członek NSDAP od 1942. Od stycznia 1939 do kwietnia 1945 był zatrudniony w fabryce Messerschmitta, w której od 1942 pracowali więźniowie KL Dachau. Lechner kierował zakładem 4A fabryki.
W procesie członków załogi Dachau (US vs. Johannes Berscheid i inni), który miał miejsce w dniach 12–25 sierpnia 1947 przed amerykańskim Trybunałem Wojskowym w Dachau skazany został na 5 lat pozbawienia wolności za bicie więźniów gumowym kablem, pozbawianie ich żywności z paczek, które otrzymywali spoza obozu oraz składanie na nich karnych raportów.

</doc>
<doc id="1812215" url="https://pl.wikipedia.org/wiki?curid=1812215" title="Ekipa wyrzutków">
Ekipa wyrzutków

Ekipa wyrzutków – amerykański thriller z 1999 roku oparty na serialu telewizyjnym z lat 1968-73.
Fabuła.
Julie Barnes, Pete Cochran i Lincoln Hayes siedzą w więzieniu za drobne wykroczenia. Szanse na przedterminowe zwolnienie są żadne. Aż pojawia się kapitan Greer i składa im propozycję i to z grupy: nie do odrzucenia. Zostaną wypuszczeni pod warunkiem, że podejmą z nim współpracę jako tajniacy. Cała trójka zgadza się na ofertę. Ich zadanie polega na obserwacji pewnego klubu w Los Angeles, gdzie jest podejrzenie o handel narkotykami. Proponują pomoc dwójce doświadczonych policjantów, ale ci odrzucają ofertę. Prowadzą działania na własną rękę. Wszystko przebiega dobrze do momentu, gdy zdobyte narkotyki zostają skradzione, a kapitan Greer zostaje zamordowany. Wyrzutki muszą wyjaśnić sprawę i oczyścić swoje imię...
Nagrody i nominacje.
Złota Malina 1999

</doc>
<doc id="1812216" url="https://pl.wikipedia.org/wiki?curid=1812216" title="Ernst Hermann Paulus">
Ernst Hermann Paulus

Ernst Hermann Paulus (ur. 1894, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Scharführer.
Przed wybuchem wojny pracował w fabryce instrumentów muzycznych. Członek Waffen-SS od 1940. Od lutego 1943 do kwietnia 1945 pełnił służbę w podobozie KL Dachau – "Allach" jako kierownik komanda więźniarskiego.
W procesie członków załogi Dachau (US vs. Johann König i inni), który miał miejsce w dniach 29 września – 7 października 1947 przed amerykańskim Trybunałem Wojskowym w Dachau skazany został na 5 lat pozbawienia wolności za bicie więźniów i składanie na nich karnych raportów.

</doc>
<doc id="1812219" url="https://pl.wikipedia.org/wiki?curid=1812219" title="Johannes Schairer">
Johannes Schairer

Johannes Schairer (ur. 1911, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Oberscharführer.
11 listopada 1935 wstąpił do niemieckiej armii. 14 lipca 1944 przeniesiony został do Dywizji "SS-Totenkopf" i skierowany do obozu głównego Dachau. Po krótkim czasie przeniesiono go do podobozu Kaufering, gdzie pełnił służbę jako strażnik i kierownik komanda więźniarskiego.
W procesie US vs. Johannes Schairer, który miał miejsce 20 czerwca 1947 przed amerykańskim Trybunałem Wojskowym w Dachau, skazany został na 5 lat pozbawienia wolności za wielokrotne maltretowanie więźniów i zachęcanie do podobnego zachowania podległych mu esesmanów.

</doc>
<doc id="1812220" url="https://pl.wikipedia.org/wiki?curid=1812220" title="Friedl Koncilia">
Friedl Koncilia



</doc>
<doc id="1812221" url="https://pl.wikipedia.org/wiki?curid=1812221" title="James Hume Cook">
James Hume Cook

James Hume Cook (ur. 23 września 1866 w Kihikihi, zm. 8 sierpnia 1942 w Melbourne) – australijski polityk, członek trzeciego gabinetu Alfreda Deakina. 
Życiorys.
Pochodził z Nowej Zelandii, jednak jako piętnastolatek przeniósł się wraz z rodziną do Melbourne. Przed rozpoczęciem kariery politycznej pracował jako pośrednik w handlu nieruchomościami. W 1893 został wybrany do rady City of Brunswick, jednej z ówczesnych dzielnic Melbourne. Trzy lata później został jej burmistrzem. Równocześnie od 1894 zasiadał w Zgromadzeniu Ustawodawczym Wiktorii. 
W 1900 stracił swój mandat w parlamencie kolonii. Kiedy w 1901 powstał Związek Australijski, wziął udział w pierwszych wyborach federalnych i znalazł się w Izbie Reprezentantów, gdzie zasiadł w ławach Partii Protekcjonistycznej. W 1908 był krótko ministrem bez teki w gabinecie premiera Deakina. W 1910 nie zdołał obronić swojego mandatu. Nie udało mu się go odzyskać również w kolejnych wyborach w 1913. 
Pozostał zaangażowany w politykę, ale nigdy więcej nie zasiadał już w parlamencie. W 1932 był członkiem australijskiej delegacji na Konferencję Ekonomiczną Imperium Brytyjskiego w Ottawie. W 1941 został odznaczony Orderem św. Michała i św. Jerzego. Zmarł w 1942 w wieku 75 lat. 

</doc>
<doc id="1812222" url="https://pl.wikipedia.org/wiki?curid=1812222" title="Modern Warfare 2">
Modern Warfare 2



</doc>
<doc id="1812223" url="https://pl.wikipedia.org/wiki?curid=1812223" title="Georg Arz">
Georg Arz

Georg Arz (ur. 1924, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Schütze.
Obywatel rumuński narodowości niemieckiej. Z zawodu rolnik. Członek Waffen-SS od 21 lipca 1943. Przez następne trzy miesiące przechodził szkolenie w obozie głównym Dachau, po czym skierowano go do służby wartowniczej w podobozie "Pfersee" i fabryce Messerschmitta. 
W procesie US vs. Georg Arz, który odbył się 23 czerwca 1947 przed amerykańskim Trybunałem Wojskowym w Dachau skazany został na 5 lat pozbawienia wolności za znęcanie się nad więźniami poprzez bicie kolbą karabinu i brutalne kopanie.

</doc>
<doc id="1812225" url="https://pl.wikipedia.org/wiki?curid=1812225" title="Heinz Thorenz">
Heinz Thorenz

Heinz Thorenz (ur. 1923, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Rottenführer.
Z zawodu stolarz. Od października 1942 do 29 kwietnia 1945 pełnił służbę w kompleksie obozowym Dachau. Przez zdecydowaną część czasu przebywał w obozie głównym. Oprócz tego przez cztery miesiące pełnił służbę w podobozie "Kempten" (od końca października 1944) oraz cztery tygodnie w podobozach "Allach" i "Friedrichshofen". W "Kempten" był wartownikiem i odpowiadał za psy strażnicze.
W procesie US vs. Heinz Thorenz, który miał miejsce w dniach 11–12 września 1947 przed amerykańskim Trybunałem Wojskowym w Dachau skazany został na 5 lat pozbawienia wolności za wielokrotne maltretowanie więźniów i szczucie ich psem.

</doc>
<doc id="1812226" url="https://pl.wikipedia.org/wiki?curid=1812226" title="Mustafa Kouici">
Mustafa Kouici

Mustafa Kouici (ur. 16 kwietnia 1954) – algierski piłkarz występujący na pozycji obrońcy. Uczestnik Mistrzostw Świata 1982.
Kariera klubowa.
Podczas Mistrzostw Świata 1982 reprezentował barwy klubu CM Belcourt.
Kariera reprezentacyjna.
Mustafa Kouici występował w reprezentacji Algierii w latach osiemdziesiątych.
W 1980 roku Mustafa Kouici zdobył z reprezentacją wicemistrzostwo Afryki, przegrywając jedynie w finale z reprezentacją Nigerii.
Z reprezentacją Algierii uczestniczył w zwycięskich eliminacjach do Mistrzostw Świata 1982.
Na Mundialu był rezerwowym i nie wystąpił w żadnym spotkaniu.

</doc>
<doc id="1812227" url="https://pl.wikipedia.org/wiki?curid=1812227" title="Gottlob Frisch">
Gottlob Frisch

Gottlob Frisch (ur. 1891, data śmierci nieznana) – zbrodniarz nazistowski, członek załogi niemieckiego obozu koncentracyjnego Mauthausen-Gusen. SS-Oberscharführer.
W czasie II wojny światowej pełnił służbę jako dowódca oddziałów wartowniczych w "St. Lambrecht" - podobozie KL Mauthausen-Gusen. W procesie załogi Dachau (US vs. Gottlob Frisch), który miał miejsce w dniu 26 czerwca 1947 przed Amerykańskim Trybunałem Wojskowym w Dachau skazany został początkowo na 5 lat pozbawienia wolności za bicie więźniów. Wyrok unieważniono 19 stycznia 1948, uznając, iż sprawa nie należała do właściwości Trybunału, gdyż "St. Lambrecht" był podobozem KL Mauthausen, a nie KL Dachau.

</doc>
<doc id="1812228" url="https://pl.wikipedia.org/wiki?curid=1812228" title="Power Dynamos Kitwe">
Power Dynamos Kitwe



</doc>
<doc id="1812232" url="https://pl.wikipedia.org/wiki?curid=1812232" title="Halfas">
Halfas

Halfas – w tradycji okultystycznej, trzydziesty ósmy duch "Goecji". Znany również pod imionami Halphas, Malthus i Malthas. By go przywołać i podporządkować, potrzebna jest jego pieczęć, która według "Goecji" powinna być zrobiona ze srebra i miedzi zmieszanych w równych proporcjach.
Jest wielkim hrabią, a w "Dictionnaire Infernal" księciem piekła. Rozporządza 26 legionami duchów. Niektórzy utożsamiają go z Malfasem.
Buduje miasta i wieże obronne oraz wyposaża je w broń i amunicję. Wypowiada wojny i wysyła wojowników na miejsce bitwy.
Wezwany, ukazuje się pod postacią bociana, porozumiewa się doniosłym i ochrypłym głosem.

</doc>
<doc id="1812233" url="https://pl.wikipedia.org/wiki?curid=1812233" title="Bruno Pezzey">
Bruno Pezzey

Bruno Pezzey (ur. 3 lutego 1955 w Lauterach, zm. 31 grudnia 1994 w Innsbrucku) – piłkarz austriacki grający na pozycji środkowego obrońcy.
Kariera klubowa.
Karierę piłkarską Pezzey rozpoczął w amatorskim FC Lauterach. Następnie został zawodnikiem FC Vorarlberg i po roku gry w tym klubie odszedł do FC Wacker Innsbruck. W sezonie 1974/1975 zadebiutował w austriackiej Bundeslidze i od czasu debiutu był podstawowym zawodnikiem Wackeru. W 1975 roku wywalczył swoje pierwsze mistrzostwo Austrii, a także zdobył pierwszy Puchar Austrii. W 1976 roku został wicemistrzem kraju, a w 1977 ponownie mistrzem. W 1978 roku zdobył swój drugi krajowy puchar.
Latem 1978 roku Pezzey odszedł do Eintrachtu Frankfurt. W Bundeslidze zadebiutował 19 sierpnia 1978 roku w wygranym 3:1 domowym meczu z Eintrachtem Brunszwik. W 1980 roku wystąpił w obu finałowych spotkaniach Pucharu UEFA z Borussią Mönchengladbach (2:3, 1:0). W 1981 roku zdobył z Eintrachtem Puchar RFN.
W 1983 roku Pezzey został piłkarzem Werderu Brema. Swoje pierwsze spotkanie ligowe w tym klubie rozegrał 13 sierpnia 1983 roku przeciwko SV Waldhof Mannheim (0:2). W latach 1985 i 1986 został z Werderem wicemistrzem RFN.
W 1987 roku Pezzey wrócił do Austrii i grał w Swarovskim Tirolu z Innsbrucka. W 1989 roku wywalczył z nim dublet – mistrzostwo i puchar kraju, a w 1990 roku został mistrzem Austrii. Latem tamtego roku zakończył karierę.
31 grudnia 1994 roku Pezzey zmarł na zawał serca w szpitalu w Innsbrucku.
Kariera reprezentacyjna.
W reprezentacji Austrii Pezzey zadebiutował 7 czerwca 1975 roku w zremisowanym 0:0 towarzyskim spotkaniu z Czechosłowacją. W 1978 roku został powołany przez selekcjonera Helmuta Senekowitscha do kadry na Mistrzostwa Świata w Argentynie. Na tym turnieju rozegrał 6 spotkań: z Hiszpanią (2:1), ze Szwecją (1:0), z Brazylią (0:1), z Holandią (1:5), z Włochami (0:1) i z RFN (3:2). Z kolei w 1982 roku był w kadrze Austrii na Mundialu w Hiszpanii. Na tym turnieju zagrał w 5 meczach: z Chile (1:0), z Algierią (2:0), z RFN (0:1), z Francją (0:1) i z Irlandią Północną (2:2 i gol w 50. minucie). Od 1975 do 1990 roku rozegrał w kadrze narodowej 84 mecze i strzelił 9 goli.

</doc>
<doc id="1812234" url="https://pl.wikipedia.org/wiki?curid=1812234" title="Halphas">
Halphas



</doc>
<doc id="1812235" url="https://pl.wikipedia.org/wiki?curid=1812235" title="Malthas">
Malthas



</doc>
<doc id="1812236" url="https://pl.wikipedia.org/wiki?curid=1812236" title="Nourredine Kourichi">
Nourredine Kourichi

Nourredine Kourichi (ur. 12 kwietnia 1954 w Ostricourt, Francja) – algierski piłkarz występujący na pozycji obrońcy. Uczestnik Mistrzostw Świata 1982 i Mistrzostw Świata 1986.
Kariera klubowa.
Nourredine Kourichi cała piłkarską karierę spędził we Francji. Karierę zaczął w 1974 roku w klubie AS Poissy. W 1976 przeszedł do pierwszoligowego Valenciennes FC i grał w nim przez pięć lat. W latach 1979-1982 trenerem Valenciennes był były polski piłkarz Erwin Wilczek.
W latach 1981-1982 był zawodnikiem Girondins Bordeaux, z którego przeszedł do Lille OSC, w którym grał cztery lata. Ostatnie lata kariery spędził w FC Martigny i AC Bayeux, w którym zakończył karierę w 1989 roku.
Kariera reprezentacyjna.
Nourredine Kourichi występował w reprezentacji Algierii w latach osiemdziesiątych. Z reprezentacją Algierii uczestniczył w zwycięskich eliminacjach do Mistrzostw Świata 1982.
Na Mundialu był wystąpił we wszystkich trzech meczach grupowych z: reprezentację RFN 2-1, reprezentacją Austrii 0-2 oraz z reprezentacją Chile 3-2.
Później uczestniczył w zwycięskich eliminacjach Mistrzostw Świata 1986. 
Na Mundialu wystąpił w dwóch meczach grupowych z: reprezentacją Hiszpanii 0-3 oraz reprezentacją Irlandii Północnej 1-1.

</doc>
<doc id="1812242" url="https://pl.wikipedia.org/wiki?curid=1812242" title="Powiat radomskowski">
Powiat radomskowski



</doc>
<doc id="1812243" url="https://pl.wikipedia.org/wiki?curid=1812243" title="Polska Organizacja Pracodawców Osób Niepełnosprawnych">
Polska Organizacja Pracodawców Osób Niepełnosprawnych

Polska Organizacja Pracodawców Osób Niepełnosprawnych (POPON) – polska organizacja pozarządowa zrzeszająca przedsiębiorców zatrudniających osoby niepełnosprawne. Prowadzi swoją działalność od 30 listopada 1995 roku. Skupia blisko 600 firm i instytucji, które zatrudniają łącznie około 65 tys. pracowników, w tym ponad 35 tys. osób niepełnosprawnych. Prowadzi swoje biura w dziewięciu miastach Polski (Bydgoszcz, Gdańsk, Łódź, Katowice, Kraków, Poznań, Warszawa, Wrocław, Rzeszów). 
Prezesem Zarządu Krajowego POPON jest Jan Zając.
POPON podejmuje działania:
Polska Organizacja Pracodawców Osób Niepełnosprawnych dąży do stworzenia przejrzystego i stabilnego systemu prawnego, który zachęcałby do zatrudniania osób niepełnosprawnych. Podejmuje interwencje w organach centralnych i samorządach lokalnych oraz uzyskuje oficjalne stanowiska w kwestiach prawnych, budzących wątpliwości interpretacyjne. Eksperci POPON, występując w interesie pracodawców, zapraszani są do udziału w pracach komisji parlamentarnych. Biorą także udział w konsultacjach, dotyczących nowych rozwiązań prawnych. Wchodzą w skład zespołów eksperckich powoływanych przez Pełnomocnika Rządu ds. Osób Niepełnosprawnych oraz Państwowy Funduszu Rehabilitacji Osób Niepełnosprawnych.
POPON prowadzi również działalność informacyjno–szkoleniową, między innymi:
POPON organizuje: "Konkurs dla Pracodawców Wrażliwych Społecznie „Lodołamacze”". Statuetka "Lodołamacza" jest wyróżnieniem dla tych, którzy decydując się na zatrudnienie osób niepełnosprawnych, jednocześnie prowadzą wobec nich przyjazną politykę personalną, przełamują bariery, walczą z niechęcią i obojętnością społeczną. Pierwsza edycja konkursu odbyła się w 2006 roku. Konkurs odbywa się pod honorowym patronatem Małżonki Prezydenta RP.

</doc>
<doc id="1812245" url="https://pl.wikipedia.org/wiki?curid=1812245" title="Parafia Zwiastowania Najświętszej Maryi Panny w Strzyżewie Kościelnym">
Parafia Zwiastowania Najświętszej Maryi Panny w Strzyżewie Kościelnym

Parafia Zwiastowania Najświętszej Maryi Panny w Strzyżewie Kościelnym jest jedną z 8 parafii leżącą w granicach dekanatu gnieźnieńskiego II. Erygowana w XV wieku. Kościół parafialny został wybudowany w 1848 roku.
Dokumenty.
Księgi metrykalne: 

</doc>
<doc id="1812247" url="https://pl.wikipedia.org/wiki?curid=1812247" title="Chaâbane Merzekane">
Chaâbane Merzekane

Chaâbane Merzekane (ur. 8 marca 1959 w Hussein Dey) – algierski piłkarz występujący na pozycji obrońcy. Uczestnik Mistrzostw Świata 1982.
Kariera klubowa.
Podczas Mistrzostw Świata 1982 reprezentował barwy klubu NA Hussein Dey. Później występował również w MC Algier.
Kariera reprezentacyjna.
Chaabane Merzekane występował w reprezentacji Algierii w latach osiemdziesiątych.
W 1980 roku Chaabane Merzekane uczestniczył w Igrzyskach Olimpijskich w Moskwie. W turnieju piłkarskim wystąpił we wszystkich meczach grupowych oraz przegranym 0-3 spotkaniu ćwierćfinałowym z reprezentacją Jugosławii.
W tym samym roku Merzekane zdobył z reprezentacją wicemistrzostwo Afryki, przegrywając jedynie w finale z reprezentacją Nigerii.
Z reprezentacją Algierii uczestniczył w zwycięskich eliminacjach do Mistrzostw Świata 1982.
Na Mundialu był wystąpił we wszystkich trzech meczach grupowych z: reprezentację RFN 2-1, reprezentacją Austrii 0-2 oraz z reprezentacją Chile 3-2.
Później uczestniczył w zwycięskich eliminacjach Mistrzostw Świata 1986, 
na Mundial jednak nie pojechał.

</doc>
<doc id="1812249" url="https://pl.wikipedia.org/wiki?curid=1812249" title="Parafia św. Apostołów Szymona i Judy Tadeusza w Jankowie Dolnym">
Parafia św. Apostołów Szymona i Judy Tadeusza w Jankowie Dolnym

Parafia Świętych Apostołów Szymona i Judy Tadeusza w Jankowie Dolnym jest jedną z 8 parafii leżącą w granicach dekanatu gnieźnieńskiego II. Erygowana w 1988. Kościół parafialny został wybudowany w latach 1995–2000.
Dokumenty.
Księgi metrykalne: 

</doc>
<doc id="1812258" url="https://pl.wikipedia.org/wiki?curid=1812258" title="Kościół Wszystkich Świętych i klasztor Benedyktynek we Lwowie">
Kościół Wszystkich Świętych i klasztor Benedyktynek we Lwowie

Kościół Wszystkich Świętych i klasztor Benedyktynek we Lwowie – jest położony przy pl. Wiczewa 2 (przed 1945 – plac Benedyktyński). Był to najstarszy katolicki klasztor żeński na ziemiach ruskich Korony Polskiej.
Historia kościoła i klasztoru.
Zespół klasztorny sióstr benedyktynek obrządku łacińskiego powstał po 1593 roku, gdy Katarzyna Szaporowska przekonała swojego ojca Adama Szaporowskiego herbu Junosza, żeby przekazał na utworzenie klasztoru jej posag oraz jej sióstr Anny i Krystyny (wszystkie trzy wstąpiły do klasztoru). W tym samym roku Katarzyna kupiła za 1200 zł dwór Herburtów i wybudowano drewniany kościół, po spaleniu którego w 1597 roku położono fundament pod kolejny drewniany kościół. Uposażenie klasztoru stanowiły cztery wsie: Chlebiczyn, Michałów (obecnie Michałków), Kluczów i Szaporowce koło Kołomyi, w okresie późniejszym doszły Dąbrowice i Lesienice. Najstarszą częścią klasztoru jest skrzydło południowe będące przekształconym dawnym dworem Herburtów z 2. połowy XVI wieku. W 1595 roku powstanie klasztoru zatwierdził arcybiskup Jan Dymitr Solikowski. Fundacji w 1596 roku pobłogosławił papież Klemens VIII i w tym samym roku zatwierdził król Zygmunt III Waza. W 1597 roku odbyły się uroczyste obłóczyny pierwszych sześciu zakonnic, w tym Katarzyny Szaporowskiej. W kolejnych latach przybyły kolejne zakonnice z Chełmna, gdzie mieściła się siedziba odnowionej polskiej gałęzi benedyktynek. Przysłała je stamtąd ksieni i reformatorka zakonu benedyktynek Magdalena Mortęska. W 1610 roku klasztor otoczono murem, który jednak nie stanowił dostatecznej ochrony, ponieważ zakonnice w 1615 roku były ewakuowane z klasztoru z powodu najazdu Tatarów. W 1618 roku w testamencie murator Paweł Rzymianin napisał, że pracował dla klasztoru i że niewiele zostało do zakończenia budowy. Do 1624 roku z inicjatywy ksieni Anny Szaporowskiej zakończono budowę murowanego kościoła (data z łuku tęczy), który w 1627 roku został konsekrowany przez arcybiskupa Jana Andrzeja Próchnickiego.
Zespół kościelno-klasztorny został wzniesiony u stóp Wysokiego Zamku na terenie Przedmieścia Krakowskiego (zwanego też Żółkiewskim). Ponieważ położony był na skraju ówczesnego Lwowa, otrzymał – podobnie jak klasztor bernardynów – obronny charakter. Obronny charakter założenia podkreślały wysokie i grube mury obronne z przyporami i oknami-strzelnicami oraz masywna, surowa bryła jednonawowego kościoła pozbawionego fasady. We wnętrzu kościoła zbudowano chór muzyczny. Dobudowano też trzykondygnacyjną wieżę w kształcie baszty obronnej, która zachowała się w niezmienionej postaci. Dolna kondygnacja wieży posiada niszę z posągiem Anioła Stróża, natomiast jej górną część zdobi gzyms i fryz, a zwieńczenie stanowi charakterystyczna attyka bogato dekorowana w stylu manieryzmu niderlandzkiego. Jedna z sal na pierwszym piętrze klasztoru miała sklepienie sieciowe, wsparte na jednym filarze, co było jedynym tego rodzaju rozwiązaniem architektonicznym we Lwowie.
Nad portalem w wykuszu umieszczono rzeźbę; rzeźby umieszczono też pośrodku każdej ze ścian. W 1640 roku ksienią została Dorota Daniłowiczówna, ciotka późniejszego króla Jana III Sobieskiego, który po koronacji uposażył dodatkowo klasztor. W 1670 roku król Michał Korybut Wiśniowiecki nadał klasztorowi prawo warzenia piwa i trzy browary. W 1676 król Jan III Sobieski, który szczególną opieką otaczał klasztor benedyktynek we Lwowie, zezwolił im na założenie własnej jurydyki, opartej na prawie magdeburskim.
W pierwszym stuleciu swego istnienia zakon dynamicznie się rozwijał i liczył około 60 sióstr. W 1717 roku wykonano remont kościoła. W XVIII wieku przy wejściu na dziedziniec klasztorny wybudowano okazałą, barokową bramę, ozdobioną malowidłami i rzeźbami. Wejście do klasztoru stanowiła wsparta na trzech kolumnach trójarkadowa loggia. Przy okazji przebudowy zmieniono też dekoracje fasad budynków.
W 1772, w chwili I rozbioru Polski, w klasztorze mieszkało 25 zakonnic. Prowadzona przez nie szkoła uratowała klasztor przed austriacką kasatą.
W 1868 powstał zrealizowany projekt zmiany nachylenia dachu i zmiany wieżyczki na sygnaturkę. W 1889 roku klasztor powiększono o nowe skrzydło zachodnie.
W 1933 roku benedyktynki weszły w skład odrodzonej polskiej prowincji pw. Niepokalanego Poczęcia Najświętszej Maryi Panny. W tym też okresie rozbudowały szkołę, dobudowując od strony południowej nowe skrzydło.
Ostatnia msza w kościele benedyktynek została odprawiona 14 maja 1946 roku, a następnie klasztor i kościół zostały zamknięte przez władze sowieckie. Siostry benedyktynki zmuszone były w maju 1946 roku wyjechać do pocysterskiego klasztoru w Krzeszowie na Dolnym Śląsku. W opuszczonym klasztorze umieszczono urząd inwentaryzacji budowlanej, a w kościele rozebrano ołtarze.
Po uzyskaniu przez Ukrainę niepodległości w 1990 zespół kościelno-klasztorny był początkowo nieczynny, po czym przekazano go greckokatolickim siostrom studytkom. Nosi on obecnie nazwę – świątynia Wszystkich Świętych (ukr. храм Всіх Святих) i klasztor Pokrowski sióstr studytek (ukr. монастир Святої Покрови Сестер Студиток).

</doc>
<doc id="1812259" url="https://pl.wikipedia.org/wiki?curid=1812259" title="Abdellah Liegeon">
Abdellah Liegeon

Abdellah Medjadi Liegeon (ur. 1 grudnia 1957 w Oranie) – algierski piłkarz występujący na pozycji obrońcy. Uczestnik Mistrzostw Świata 1986.
Kariera klubowa.
Abdellah Liegeon cała piłkarską karierę spędził we Francji. Karierę zaczął w 1976 roku w klubie Besançon RC i grał w nim przez pięć lat. W latach 1981-1987 był zawodnikiem AS Monaco, z którym zdobył mistrzostwo Francji 1982. W 1987 roku przeszedł do RC Strasbourg, w którym zakończył karierę w 1989 roku.
Kariera reprezentacyjna.
Abdellah Liegeon występował w reprezentacji Algierii w latach osiemdziesiątych.
Z reprezentacją Algierii wystąpił na Mistrzostwach Świata 1986. 
Na Mundialu wystąpił w dwóch meczach grupowych z: reprezentacją Brazylii 0-1 oraz reprezentacją Irlandii Północnej 1-1.

</doc>
<doc id="1812262" url="https://pl.wikipedia.org/wiki?curid=1812262" title="Piraci Mrocznych Wód">
Piraci Mrocznych Wód

Piraci Mrocznych Wód (ang. "The Pirates of Dark Water") – amerykański serial animowany wyprodukowany przez Hanna-Barbera i Turner Entertainment.
Serial cieszył się dużą popularnością w latach 90. Na jego podstawie powstał 90 minutowy pełnometrażowy film animowany oraz został wydany komiks (Marvel Comics), stworzono także grę na konsole firm SEGA i Nintendo oraz serię figurek przedstawiających postacie serialu.
Fabuła.
Serial opisuje przygody grupy żeglarzy, którzy chcą odnaleźć 13 legendarnych Klejnotów Władzy i powstrzymać tajemniczą Mroczną Wodę, zanim zniszczy ich świat - Mer.
Ze względu na wysokie koszty produkcji i inne czynniki serial nie został dokończony. Fabuła urywa się po 21 odcinku, tj. odnalezieniu 8 z 13 klejnotów.
Wersja polska.
Wersja z polskim lektorem i angielskim dubbingiem wydana na VHS

</doc>
<doc id="1812265" url="https://pl.wikipedia.org/wiki?curid=1812265" title="Fodil Megharia">
Fodil Megharia

Fodil Megharia (ur. 23 maja 1961 w Szalifie) – algierski piłkarz występujący na pozycji obrońcy. Uczestnik Mistrzostw Świata 1986.
Życiorys.
Kariera klubowa.
Podczas Mistrzostw Świata 1986 reprezentował barwy klubu ASO Chlef.
Kariera reprezentacyjna.
Fodil Megharia występował reprezentacji Algierii w latach 1984–1992.
Z reprezentacją Algierii uczestniczył w eliminacjach Mistrzostw Świata 1986.
Na Mundialu wystąpił w dwóch meczach grupowych z: reprezentacją Hiszpanii 0-3 oraz reprezentacją Brazylii 0-1.
Uczestniczył przegranych eliminacjach do Mistrzostw Świata 1990.

</doc>
<doc id="1812266" url="https://pl.wikipedia.org/wiki?curid=1812266" title="Parafia Wniebowzięcia Najświętszej Maryi Panny w Łowiczu">
Parafia Wniebowzięcia Najświętszej Maryi Panny w Łowiczu

Parafia Wniebowzięcia Najświętszej Maryi Panny w Łowiczu – rzymskokatolicka parafia należąca do dekanatu Łowicz-Katedra w diecezji łowickiej.
Powstała w XII wieku i jest najstarszą w mieście. Obecna barokowa świątynia pochodzi z XVII wieku, konsekrowana 14 października 1668. Od 25 września 1433 kościół parafialny był kolegiatą. 25 marca 1992 roku bullą "Totus Tuus Poloniae Populus" kolegiata została podniesiona do godności katedry. Podczas VII pielgrzymki do ojczyzny odwiedzając Łowicz, papież Jan Paweł II, 14 czerwca 1999 roku, nadał jej tytuł bazyliki mniejszej. Świątynia mieści się w centrum miasta przy Starym Rynku.
Do parafii, oprócz wiernych mieszkających w środkowej i wschodniej części Łowicza, należą także wierni z miejscowości: Goleńsko, Klewków, Małszyce, Marianka, Niedźwiada, Popów, Strzelcew, Świeryż Pierwszy, Świeryż Drugi, Zabostów Mały i Zielkowice.

</doc>
<doc id="1812267" url="https://pl.wikipedia.org/wiki?curid=1812267" title="Mohamed Chaïb">
Mohamed Chaïb

Mohamed Chaïb (ur. 20 maja 1958 w Koubie) - były algierski piłkarz występujący na pozycji obrońcy. Uczestnik Mistrzostw Świata 1986.
Kariera klubowa.
Podczas Mistrzostw Świata 1986 reprezentował barwy klubu RC Kouba, w którym spędził niemal całą karierę. W 1985 roku przez pół sezonu był piłkarzem klubu USM Annaba
Kariera reprezentacyjna.
Mohamed Chaïb występował reprezentacji Algierii w latach osiemdziesiątych.
Z reprezentacją Algierii uczestniczył Mistrzostwach Świata 1986. 
Na Mundialu był rezerwowym i nie wystąpił w żadnym spotkaniu.

</doc>
<doc id="1812269" url="https://pl.wikipedia.org/wiki?curid=1812269" title="Abdelhamid Sadmi">
Abdelhamid Sadmi

Abdelhamid Sadmi (ur. 1 stycznia 1961 w Azazdze) - algierski piłkarz występujący na pozycji obrońcy. Uczestnik Mistrzostw Świata 1986.
Kariera klubowa.
Całą swoją karierę piłkarską Sadmi spędził w klubie JS Kabylie.
Kariera reprezentacyjna.
Abdelhamid Sadmi występował reprezentacji Algierii w latach osiemdziesiątych.
Z reprezentacją Algierii uczestniczył w zwycięskich eliminacjach do Mistrzostw Świata 1986. 
Na Mundialu był rezerwowym i nie wystąpił w żadnym spotkaniu.

</doc>
<doc id="1812270" url="https://pl.wikipedia.org/wiki?curid=1812270" title="Zwinnik Costello">
Zwinnik Costello

Zwinnik Costello, zwinnik zielony, neon zielony ("Hemigrammus hyanuary") – gatunek słodkowodnej ryby z rodziny kąsaczowatych (Characidae). Hodowana w akwariach.
Występowanie.
Ameryka Południowa: dorzecze Amazonki.
Opis.
Wydłużony, mocno bocznie spłaszczone ciało, osiągają długość do 4 cm. Oliwkowozielone ubarwienie, brzuch srebrzysty. Przez górną część ciała przebiega niebieskawozielony pas. Na trzonie ogona znajduje się złotawa plamka. Płetwy przeźroczyste. Samce mniejsze, smuklejsze. 
Hodowla.
Zwinnik zielony jest rybą ławicową. Powinien być trzymany w grupie co najmniej 6–8 osobników.

</doc>
<doc id="1812271" url="https://pl.wikipedia.org/wiki?curid=1812271" title="Jądra komórkowe">
Jądra komórkowe



</doc>
<doc id="1812273" url="https://pl.wikipedia.org/wiki?curid=1812273" title="Białka histonopodobne">
Białka histonopodobne



</doc>
<doc id="1812275" url="https://pl.wikipedia.org/wiki?curid=1812275" title="Djamel Tlemçan">
Djamel Tlemçan



</doc>
<doc id="1812277" url="https://pl.wikipedia.org/wiki?curid=1812277" title="NNN">
NNN



</doc>
<doc id="1812282" url="https://pl.wikipedia.org/wiki?curid=1812282" title="Kapitan Bucky O’Hare">
Kapitan Bucky O’Hare

Kapitan Bucky O’Hare / Kapitan O’Hare / Królik O’Hare (ang. "Bucky O’Hare and the Toad Menace", 1991) – francusko-kanadyjsko-amerykański serial animowany bazujący na komiksie pt. "Bucky O’Hare". Na fali sukcesu serialu Konami wydało grę na Nintendo Entertainment System oraz na automaty.
Fabuła.
Serial opowiada o przygodach zielonego zająca zwanego Bucky i jego przyjaciołach, którzy walczą ze złem.

</doc>
<doc id="1812289" url="https://pl.wikipedia.org/wiki?curid=1812289" title="We Don’t Have to Be Over 21 (To Fall in Love)">
We Don’t Have to Be Over 21 (To Fall in Love)

We Don't Have to Be Over 21 (To Fall in Love) – drugi singel The Jackson 5 wydany w miejscowej wytwórni Steeltown.

</doc>
<doc id="1812292" url="https://pl.wikipedia.org/wiki?curid=1812292" title="Zygmunt Wejchan">
Zygmunt Wejchan

Zygmunt Wejchan (ur. 4 kwietnia 1893 w Kołdrąbiu, zm. 1 sierpnia 1937 w Świeciu) – powstaniec wielkopolski. 
Życiorys.
W 1914 wcielony do armii niemieckiej, służył w 6 Pułku Grenadierów. Był tłumaczem w sztabie wojsk niemieckich na Bałkanach. Po demobilizacji w listopadzie 1918 przybył do Poznania. Gdy wybuchło powstanie wielkopolskie współdziałał z kapitanem J. Tomaszewskim. Uczestniczył w zajęciu stacji lotniczej w Poznaniu na Ławicy, a także jako adiutant kapitana Tomaszewskiego w walkach pod Szubinem. W kwietniu 1919 wyjechał na front litewsko-białoruski z Poznańskim Ochotniczym Batalionem Śmierci. W 1920 został oddelegowany do Bukaresztu, gdzie pełnił funkcję zastępcy attaché wojskowego do 1923. Później osiedlił się w miejscowości Kałdus koło Chełmna, działał w organizacjach społecznych, pełnił funkcję wójta w Starogrodzie. Był założycielem i prezesem Kasy Stefczyka w Starogródzie. Zmarł 1 sierpnia 1937 w Świeciu. Spoczywa na cmentarzu w Starogrodzie.

</doc>
<doc id="1812294" url="https://pl.wikipedia.org/wiki?curid=1812294" title="Parafia Chrystusa Dobrego Pasterza w Łowiczu">
Parafia Chrystusa Dobrego Pasterza w Łowiczu

Parafia Chrystusa Dobrego Pasterza w Łowiczu – rzymskokatolicka parafia należąca do dekanatu Łowicz-Św. Ducha w diecezji łowickiej.
Utworzona 15 grudnia 1990 przez arcybiskupa warszawskiego Józefa Glempa.
Parafia swym zasięgiem obejmuje południową część Łowicza oraz miejscowości: Jamno, Jastrzębia (część), Nowe Grudze (część), Seroki, Urbańszczyzna, Wygoda i Zawady.
Kościół został zbudowany w latach 1991–1995, konsekrowany w 2001.

</doc>
<doc id="1812297" url="https://pl.wikipedia.org/wiki?curid=1812297" title="Big Boy (singel)">
Big Boy (singel)

Big Boy – pierwszy w karierze singel The Jackson 5 wydany w miejscowej wytwórni Steeltown.

</doc>
<doc id="1812298" url="https://pl.wikipedia.org/wiki?curid=1812298" title="Dolina pod Koszary">
Dolina pod Koszary

Dolina pod Koszary (, , ) – dolina na północnych stokach Tatr Bielskich. Ma 4,5 km długości i jest największą doliną wschodniej części tych Tatr.
W miejscowości Zdziar na wysokości ok. 960 m, tuż poniżej wylotu Doliny Bielskiego Potoku odgałęzia się od Doliny Zdziarskiej i biegnie w południowym kierunku, w połowie swojej długości nieco zakręca w południowo-zachodnim kierunku. Jej ograniczenie tworzą:
Odchodząca od Bujaczego Wierchu na północ Jagnięca Grań z Rakuską Turnią dzieli górną część doliny na dwa ramiona: Dolinę Jagnięcą i Mały Koszar. Główny ciąg doliny biegnie dalej w południowo-zachodnim kierunku i powyżej Rakuskiej Turni rozgałęzia się na dwie odnogi: Mały Koszar i Wielki Koszar. Odnogi te podchodzą pod szczyty Bielskich Jatek. Jagnięca Grań rozgałęzia się na dwa ramiona; orograficznie lewe to Skrajny Diabli Grzbiet. Między nim a głównym ciągiem Jagnięcego Grzbietu jest Diable Koryto.
Nazwa doliny pochodzi od Małego i Wielkiego Koszaru. Dawniej nazywana była również Doliną Tokarską lub Kobylarską. Była własnością miasta Biała Spiska. W jej dolnej części znajdował się szałas. Dolina była wypasana, pasiono tutaj głównie owce i krowy, do 1928 co roku, później tylko czasami. Do 1914 r. w górnej części doliny wypasali mieszkańcy Frankowej, którzy dzierżawili ten teren od Białej Spiskiej. Obecnie cała dolina znajduje się na obszarze Tatrzańskiego Parku Narodowego, a jej górna część jest obszarem ochrony ścisłej. Po utworzeniu parku narodowego wypas zniesiono zupełnie. Dolina jest zamknięta dla turystów i taterników, jednakże jak pisze Władysław Cywiński na dużą skalę odbywa się w niej wyrąb lasu, drogi są rozjeżdżone przez traktory, a na polanach stoją myśliwskie ambony.
Dolna część doliny to typowa dolina rzeczna o V–kształtnym przekroju poprzecznym, wąskim dnie i stromych zboczach. Najwyższe jej części (Mały Koszar i Wielki Koszar) to kotły lodowcowe. Od góry i zboków zamknięte są stromymi ścianami, co pasterzom przypominało koszar – stąd nazwa tych kotłów i doliny. Z kolei "diabelskie nazewnictwo" pochodzi od pierwotnej nazwy Wielkiego Koszaru – "Diabli Koszar".
Dno Wielkiego Koszaru i próg Małego Koszaru mają podobną stromiznę – około 40°. Ich wilgotne i pokryte cienką warstwą gleby dno porastają mchy, rośliny zielne, kosodrzewina, brzozy, jarzębiny i świerki. Schodzące zimą lawiny powodują, że są one karłowate i powyginane. Dnem spływają wąskie strumyczki, w dolnej części doliny tworzące Tokarski Potok.
Dolną część doliny porastają intensywnie eksploatowane lasy, a drogi leśne są rozjeżdżone przez traktory i przeważnie błotniste. W środkowej części występują lasy mające częściowo charakter lasu pierwotnego. Prawdziwymi matecznikami leśnymi są progi Małego i Wielkiego Koszaru, zbocza Tokarni z dorodnymi bukami i Piękny Las ("Pekný les") w dolnej części Doliny Jagnięcej. Jest też kilka dawnych polan, które po zaprzestaniu użytkowania stopniowo zarastają lasem. Oprócz najniżej położonej, którą zamieniono na skład drzewa, są to: Solnisko, Niżnia Kobylarka i Wyżnia Kobylarka.

</doc>
<doc id="1812301" url="https://pl.wikipedia.org/wiki?curid=1812301" title="Parafia Matki Bożej Nieustającej Pomocy w Łowiczu">
Parafia Matki Bożej Nieustającej Pomocy w Łowiczu

Parafia Matki Bożej Nieustającej Pomocy w Łowiczu – rzymskokatolicka parafia należąca do dekanatu Łowicz-Katedra w diecezji łowickiej.
Erygowana 2 czerwca 2000 r. przez biskupa łowickiego Alojzego Orszulika.
Parafia swym zasięgiem obejmuje północną część Łowicza – Korabkę oraz Chąśno, Chąśno Drugie, Goleńsko oraz Parcelę.

</doc>
<doc id="1812303" url="https://pl.wikipedia.org/wiki?curid=1812303" title="Mój przyjaciel Monster">
Mój przyjaciel Monster

Mój przyjaciel Monster (ang. "My Pet Monster") – amerykański serial animowany z 1987 roku.
Opis fabuły.
Serial opowiada o przygodach Monstera, który żyje wraz z małym chłopcem imieniem Max.
Wersja polska.
W Polsce serial został wydany na VHS z angielskim dubbingiem i polskim lektorem, którym był Janusz Kozioł. Dystrybucja: EUROKADR HOME VIDEO.

</doc>
<doc id="1812304" url="https://pl.wikipedia.org/wiki?curid=1812304" title="ABC (singel)">
ABC (singel)

ABC – pierwszy singel The Jackson 5 z albumu ABC. Utwór dotarł do 1 miejsca na liście Billboard Hot 100 i utrzymał się na nim przez 4 tygodnie.

</doc>
<doc id="1812305" url="https://pl.wikipedia.org/wiki?curid=1812305" title="Peenestrom">
Peenestrom



</doc>
<doc id="1812308" url="https://pl.wikipedia.org/wiki?curid=1812308" title="Parafia Świętego Ducha w Łowiczu">
Parafia Świętego Ducha w Łowiczu

Parafia Świętego Ducha w Łowiczu – rzymskokatolicka parafia należąca do dekanatu Łowicz-Św. Ducha w diecezji łowickiej.
Erygowana w 1404.
Kościół zbudowany w 1404 roku staraniem arcybiskupa Mikołaja Kurowskiego, gotycki, orientowany, jednonawowy z węższym trójbocznie zamkniętym prezbiterium.
Do parafii należy zachodnia część Łowicza oraz: Jastrzębia (część), Dąbkowice Dolne, Dąbkowice Górne, Ostrów, Otolice, Pilaszków i Szczudłów.

</doc>
<doc id="1812314" url="https://pl.wikipedia.org/wiki?curid=1812314" title="Hugh Mahon">
Hugh Mahon

Hugh Mahon (ur. 6 stycznia 1857 w Killurin, zm. 28 sierpnia 1931 w Melbourne) – australijski polityk irlandzkiego pochodzenia, w latach 1914-16 minister spraw zagranicznych Australii. Był jedynym w historii australijskiego parlamentu federalnego deputowanym, który decyzją samej izby został pozbawiony mandatu.
Życiorys.
Działalność społeczna i zawodowa.
Urodził się w Irlandii, ale już jako dziesięciolatek wyemigrował z rodziną do Stanów Zjednoczonych. Mając 23 lata powrócił do Irlandii, gdzie wkrótce trafił do więzienia za agitację na rzecz walczącej z wielkimi posiadaczami ziemskimi organizacji pod nazwą Irlandzka Narodowa Liga Ziemska. Szybko została zwolniony z powodu słabego zdrowia. Obawiał się jednak ponownego aresztowania, dlatego w 1882 przeniósł się do Australii. Początkowo pracował tam jako dziennikarz prasowy, później stał się wydawcą prasy. Mieszkał najpierw w kolonii Nowa Południowa Walia, następnie w Melbourne, aż w 1895 osiadł w Australii Zachodniej. 
Kariera polityczna.
W 1897 bez powodzenia próbował dostać się do parlamentu kolonialnego. Po powstaniu Związku Australijskiego w 1901 został wybrany w skład pierwszej kadencji federalnej Izby Reprezentantów, gdzie zasiadł w ławach Australijskiej Partii Pracy (ALP). Był ministrem poczty w gabinecie Watsona (1904), a następnie ministrem spraw wewnętrznych w pierwszym gabinecie Fishera. W 1913 utracił na krótko mandat parlamentarny z powodu likwidacji swego okręgu wyborczego, lecz jeszcze w tym samym roku został ponownie wybrany do Izby z innego okręgu. 
W latach 1914-16 był ministrem spraw zagranicznych. Gdy w 1916 w ALP doszło do rozłamu, wbrew stanowisku premiera Hughesa pozostał w partii, co kosztowało go utratę stanowiska w rządzie. W latach 1917-19 pozostawał poza parlamentem. Kiedy w 1920 zmarł irlandzki działacz niepodległościowy Terence MacSwiney, który wcześniej przez 74 dni prowadził strajk głodowy w brytyjskim więzieniu, Mahon zareagował niezwykle ostrym atakiem na Wielką Brytanię w australijskim parlamencie. Oskarżył Londyn m.in. o "krwawy despotyzm". Australia była wówczas dominium brytyjskim, a w społeczeństwie zdecydowanie dominowały silne nastroje probrytyjskie, dlatego jego wystąpienie wywołało powszechne oburzenie. Premier Hughes złożył wniosek o wykluczenie go ze składu parlamentu za "publiczną nielojalność" i złamanie przysięgi deputowanego (ówczesne prawo dopuszczało takie wykluczenie). 12 listopada 1920 Izba Reprezentantów przychyliła się do wniosku i Mahon utracił swój mandat, jako jedyna w dziejach Australii osoba pozbawiona go w tego rodzaju procedurze.
Późniejsze życie.
Mahon starał się odzyskać miejsce w parlamencie w rozpisanych następnie wyborach uzupełniających w jego okręgu, ale poparcie dla niego spadło i przegrał. Tym samym znalazł się na politycznej emeryturze, na której przeżył jeszcze niespełna 11 lat. Zmarł w 1931 w wieku 74 lat. 

</doc>
<doc id="1812317" url="https://pl.wikipedia.org/wiki?curid=1812317" title="Bojówki">
Bojówki

Bojówki – popularna nazwa wojskowego stylu spodni, odznaczających się bardzo dużą trwałością i naciskiem na praktyczność. Bojówki mają charakterystyczny krój, z szerokimi nogawkami zwężającymi się przy kostce, przewidzianymi do wkładania w cholewę buta. Taka budowa pozwala na swobodne zginanie nogi w kolanie bez potrzeby naciągania materiału, a jednocześnie zapewnia bardzo dobrą izolację cieplną dzięki utrzymywaniu poduszki powietrznej między skórą a tkaniną. Drugim nieodzownym elementem są pojemne, łatwo dostępne kieszenie umocowane na udach.
Bojówki są spodniami przede wszystkim praktycznymi, odpowiednimi do trudnych warunków fizycznych żołnierzy, myśliwych itp. Jednakże od ok. drugiej połowy lat '90, bojówki, wraz z glanami, stały się popularnym elementem mody miejskiej, szczególnie wśród subkultury metalowej, punkowej, oraz skinowskiej.

</doc>
<doc id="1812319" url="https://pl.wikipedia.org/wiki?curid=1812319" title="Tedj Bensaoula">
Tedj Bensaoula

Tedj Bensaoula (arab. تدج بنسؤولة; ur. 1 grudnia 1954 w Hammam Bu Hadżar) – algierski piłkarz występujący na pozycji napastnika. Uczestnik Mistrzostw Świata 1982 i Mistrzostw Świata 1986.
Kariera klubowa.
Tedj Bensaoula piłkarską karierę rozpoczął w klubie IR Hammam Bouhadjar. W 1977 przeszedł do MP Oran. W 1983 przeszedł do francuskiego Le Havre AC i grał w nim przez trzy lata. W latach 1986-1987 był zawodnikiem USL Dunkerque, w którym zakończył karierę w 1987 roku.
Kariera reprezentacyjna.
Tedj Bensaoula występował w reprezentacji Algierii w latach osiemdziesiątych.
W 1980 roku Tedj Bensaoula zdobył z reprezentacją wicemistrzostwo Afryki, przegrywając jedynie w finale z reprezentacją Nigerii.
W tym samym roku Tedj Bensaoula uczestniczył w Igrzyskach Olimpijskich w Moskwie. W turnieju piłkarskim wystąpił we wszystkich meczach grupowych oraz przegranym 0-3 spotkaniu ćwierćfinałowym z reprezentacją Jugosławii.
Z reprezentacją Algierii uczestniczył w zwycięskich eliminacjach do Mistrzostw Świata 1982.
Na Mundialu był wystąpił we wszystkich trzech meczach grupowych z: reprezentację RFN 2-1, reprezentacją Austrii 0-2 oraz z reprezentacją Chile 3-2.
Później uczestniczył w zwycięskich eliminacjach Mistrzostw Świata 1986. 
Na Mundialu wystąpił w meczu grupowym z reprezentacją Brazylii 0-1.

</doc>
<doc id="1812327" url="https://pl.wikipedia.org/wiki?curid=1812327" title="Parafia Matki Bożej Pocieszenia w Żyrardowie">
Parafia Matki Bożej Pocieszenia w Żyrardowie

Parafia Matki Bożej Pocieszenia w Żyrardowie – parafia znajduje się na terenie dekanatu Żyrardów w diecezji łowickiej. Powstała 22 maja 1898 roku. Kościół został zbudowany w latach 1900–1903, w stylu neogotyckim według projektu Józefa Piusa Dziekońskiego, konsekrowany w 1903. Mieści się przy ulicy Narutowicza.

</doc>
<doc id="1812330" url="https://pl.wikipedia.org/wiki?curid=1812330" title="Ali Bencheikh">
Ali Bencheikh

Ali Bencheikh (ur. 9 stycznia 1955 w Bordj Bou Arreridj) – algierski piłkarz występujący na pozycji pomocnika. Uczestnik Mistrzostw Świata 1982.
Kariera klubowa.
Przez większą część kariery piłkarskiej reprezentował barwy klubu MC Algier. Z klubem z Algieru wygrał w 1976 roku Afrykańską Ligę Mistrzów. Ponadto pięciokrotnie zdobył Mistrzostwo Algierii w 1975, 1976, 1978, 1979, oraz trzykrotnie Puchar Algierii 1973, 1976, 1983 roku. Grał też króko w DNC Algier i JSM Chéraga.
Kariera reprezentacyjna.
Ali Bencheikh występował w reprezentacji Algierii w latach siedemdziesiątych i osiemdziesiątych.
Z reprezentacją Algierii uczestniczył w eliminacjach do Mistrzostw Świata 1978.
W 1982 uczestniczył w Mistrzostwach Świata. Na Mundialu był rezerwowym i nie wystąpił w żadnym spotkaniu.

</doc>
<doc id="1812332" url="https://pl.wikipedia.org/wiki?curid=1812332" title="Parafia św. Karola Boromeusza w Żyrardowie">
Parafia św. Karola Boromeusza w Żyrardowie

Parafia św. Karola Boromeusza w Żyrardowie – parafia rzymskokatolicka w dekanacie Żyrardów w diecezji łowickiej. Powstała w 1977. Kościół został zbudowany w latach 1890-1892, w stylu neogotyckim według projektu nieznanego architekta, konsekrowany w 1892. Siedziba parafii znajduje się przy ulicy Kościelnej.

</doc>
<doc id="1812334" url="https://pl.wikipedia.org/wiki?curid=1812334" title="Mark Greene">
Mark Greene

Dr Mark Greene – jeden z bohaterów serialu Ostry dyżur, grany przez Anthony’ego Edwardsa znanego z roli w filmie "Top Gun". Przez pierwszych osiem sezonów był jednym z głównych bohaterów i poświęcono mu najwięcej czasu w serialu.
Młodość.
Mark Greene od dziecka wychowywany przez matkę, Ruth, i ojca, Davida, służącego przez wiele lat w United States Navy. Rodzina Greenów bardzo często się przeprowadzała. Mark miał bardzo trudny kontakt z ojcem, i był stanowczo bliżej matki. Starał się często przeciwstawiać woli ojca i zazwyczaj robił dokładnie co innego niż chciał David. Mark uważał, że kariera jego ojca w marynarce była porażką dlatego, że nigdy nie doczekał się awansu. Ojciec mógł wprawdzie zostać admirałem, jednak odrzucił propozycje ze względu na rodzinę. Najwięcej wspomnień Marka z czasów dzieciństwa pochodzi z Hawajów, z tego względu Mark spędza tam ostatnie tygodnie swojego życia razem z córką Rachel.
Mark ukończył studia medyczne i poślubił Jennifer (Jenn), z którą miał córkę Rachel. Mark ukończył praktyki i staż na urazówce w County General Hospital w Chicago
1994-2002.
W pilotażowym odcinku, dziejącym się podczas dnia Świętego Patryka w 1994, Dr Greene był szefem stażystów na urazówce w szpitalu County General. Mark zostaje obudzony, żeby pomóc wytrzeźwieć swojemu staremu przyjacielowi Dougowi Rossowi, pediatrze pracującemu w tym samym szpitalu, który często przychodzi trzeźwieć na nocnym dyżurze Marka. W tym samym epizodzie Jennifer „Jen” Greene namawia Marka do wizyty w prywatnej klinice, aby ten umówił się na rozmowę kwalifikacyjną, i by porzucił County General, dzięki czemu zyska lepsze godziny pracy i będzie miał więcej czasu dla rodziny. Mark dochodzi jednak do wniosku, że „czysta” wersja medycyny, jaką oferuje mu prywatna praktyka, nie jest tym, co w swojej pracy kocha najbardziej. Wraca na „ostry dyżur”.
Podczas pierwszego sezonu małżeństwo Greenów przeżywało wiele wstrząsów. Gdy ówczesny szef urazówki David Morgenstern zaproponował Markowi posadę etatowego lekarza ten zgodził się bez namysłu na nowe stanowisko pomimo rozgoryczenia Jen która była przeciwna dalszej pracy męża w County General. Jako świeżo upieczony prawnik Jen przyjęła urzędniczą posadę w Milwaukee. Początkowo mieszkali razem jednak Markowi ciężko było dojeżdżać do pracy i w końcu zamieszkali osobno. Małżonkowie stopniowo oddalali się od siebie co doprowadziło w końcu do rozpadu małżeństwa. Jen i Rachel zamieszkały na stałe najpierw w Milwaukee, później w St. Louis.
Kariera Marka była bardzo trudna, dlatego że wymagała od niego podejmowania trudnych decyzji. Właśnie przez swoje decyzje odsunął się od przyjaciół, najpierw wybierając Dr. Kerry Weaver spośród innych kandydatów na szefa stażystów, czym zezłościł Susan Lewis, która również ubiegała się o to stanowisko, a była dobrą przyjaciółka Marka, później w konflikcie z Susan Mark staje po stronie Kerry i popiera jej szorstki styl zarządzania oddziałem. Przyjaźń z Dr. Rossem staje się napięta gdy zadania administracyjne Marka kolidowały ze specyficznym stylem pracy Douga dodatkowo Mark oburzony był osobistymi problemami przyjaciela przeszkadzającymi Dougowi w pracy lekarza, jednak ostatecznie obaj pozostali przyjaciółmi. Jego stosunki z Dr. Lewis były bardziej skomplikowane, Mark zdał sobie sprawę ze swoich uczuć do Susan, dopiero gdy ta wyjeżdżała do Phoenix, Mark co prawda wyznał jej miłość jednak było już za późno żeby można było coś z tym zrobić. Mark przeżył ogromny wstrząs po tym jak został zaatakowany w męskiej toalecie na urazówce (epizod „Random Acts”), został tam dotkliwie pobity i nie mógł sobie poradzić ze stresem przez bardzo długi czas. Początkowo Mark sądził, że jest to odwet za śmierć jednego z pacjentów zmarłego na skutek rzekomego zaniedbania, później doszedł jednak do wniosku że padł ofiarą napastnika atakującego różnych lekarzy w różnych szpitalach. Mark kupił broń i później użył jej do nastraszenia grupki chuliganów w pociągu, po tym wydarzeniu zdecydował się wyrzucić broń do rzeki. Mark walczył ze swoimi słabościami przez większą część sezonu 4 aby w piątym sezonie pomóc pewnemu Nigeryjczykowi Mobolaji odzyskać wspomnienia dotyczące jego pobytu w Nigerii, tortur i ataków na rodzinną wioskę Mobolaji’a dzięki czemu Nigeryjczyk mógł dostać azyl i uniknąć deportacji.
Wraz z odejściem ojca Douga pojawiają się rodzice Marka, on i Doug wyjechali do Kalifornii żeby załatwić sprawy związane z pogrzebem (ojciec Douga zginął wraz ze swoją nową żoną w wypadku samochodowym). Przy okazji postanawiają odwiedzić rodziców Marka, którzy żyją niedaleko. Stosunki Marka i jego ojca Davida są ciągle trudne, jego matka natomiast z powodu starzenia się zaczyna chorować. Mark dodatkowo dowiaduje się, że matka uważała jego narodziny za błąd, dlatego że nie znała dobrze Davida i musiała szybko wyjść za mąż tylko dlatego, że była w ciąży. Nieufność Marka do marynarki powoduje liczne nieporozumienia z ojcem, między innymi gdy matka (Ruth) trafia do szpitala, ojciec z synem kłócą się czy ma być leczona w wojskowym szpitalu czy w placówce cywilnej. Ruth ostatecznie umiera Mark udaje się na jej pogrzeb pozostawiając oddział w trudnej sytuacji, co w połączeniu z konfliktem z Kerry Weaver otworzyło Robertowi Romano drogę do objęcia stanowiska szefa działu kadr.
Życie osobiste Marka po rozwodzie było burzliwe. Stał się podobny do Douga. Miał kilka romansów między innymi z pielęgniarką Chuny Marquez, zdarzyło się tak że umówił się na trzy randki jednego dnia. Miał krótki romans z Cynthią Hooper (Mariska Hargitay). Hooper zostawiła go po tym jak odkryła, że Mark naprawdę jej nie kocha. Mark ostatecznie spotkał brytyjska panią chirurg, Elizabeth Corday. Corday znalazła się w Chicago w ramach programu wymiany, z polecenia Dr. Romano. Zabiegi Romano względem Corday nie odnosiły efektów bo Elizabeth była związana z Peterem Bentonem. Ostatecznie Mark i Elizabeth umawiają się na randkę. Mark odkrywa że jego ojciec cierpi na zaawansowany nowotwór płuc choroba jest już na tyle poważna ze David nie może sam sobie poradzić i jest zmuszony przenieść się do Chicago i zamieszkać z Markiem, który się nim zajmie. Bliskość uleczyła ich stosunki i dzięki niej ojciec z synem się pogodzili. Później David umiera.
Związek Marka i Elizabeth układał się pomyślnie i w końcu zamieszkali razem. Mark późnej kupił dom i ożenił się z Dr. Corday. Po pewnym czasie rodzi się im córka Ella. Ich szczęście jest zagrożone gdy oburzony ojciec pacjenta (odebranego mu przez pracowników socjalnych) zamierza zemścić się na doktorze i jego rodzinie, zabija i rani kilka osób, oraz zamierzał zabić Elizabeth i Elle. Po postrzale przez policjantów morderca trafia na urazówkę County General, podczas leczenia był transportowany przez Marka na salę operacyjną, a później miał trafić do aresztu. Gdy znaleźli się sami w windzie Mark zdecydowa łsię wstrzymać reanimację i pozwolić mu umrzeć. Później Mark sfałszował nagranie żeby pokazać, że próbował go uratować. Elizabeth podejrzewała, że Mark przyczynił się do śmierci tego człowieka, jednak Mark ucinał wszelka dyskusję. Późnej w Chicago zjawia się Rachel, i przeprowadza się do ojca i niechętnej temu Elizabeth. Elizabeth odkrywa że Rachel wymyka się wieczorami z domu i zażywa narkotyki, co utrudnia jej stosunki z Elizabeth.
Śmierć.
Mark miał poważne problemy zdrowotne i ostatecznie zdiagnozowano u niego nieoperacyjny nowotwór mózgu. Mając nieco czasu Mark zasięgnął opinii neurochirurga z Nowego Yorku, Dr. Burka, która była bardziej pocieszająca. Operacja Marka, przygotowana przez Burka udała się, jednak rekonwalescencja pozwalająca Markowi dojść do stanu sprzed operacji była bardzo trudna. Rok później nastąpiła wznowa i nowotwór był już jednoznacznie nieoperacyjny.
Uzależnienie Rachel od narkotyków staje się problemem kiedy przez przypadek Ella zażywa nieco ekstasy z plecaka Rachel i o mało nie umiera (epizod „Damage is Done”). Gdy Mark odmawia wyrzucenia Rachel z domu Elizabeth mówi, że nie wróci do domu dopóki Rachel tam mieszka. Elizabebeth opuszcza Marka i przeprowadza się do hotelu. Późnej Mark nie chce powiedzieć Elizabeth o wznowie i o swoim stanie. Jedyną osobą która o wszystkim wie jest Susan Lewis, która się opiekuje Markiem po chemioterapii i radioterapii. Elizabeth później odkrywa prawdę i chce wrócić do domu, Mark mówi że nie powinna być jego żoną tylko dlatego, że jest chory, ostatecznie Elizabeth wraca aby pomóc Markowi w terminalnym stadium choroby.
Ostatecznie Mark rezygnuje z leczenia aby uniknąć powolnego umierania i bólu. Podczas swojego ostatniego dnia w County General spotyka tę sama kobietę co w pierwszym epizodzie Ostrego Dyżuru. Ma znowu wrośnięty paznokieć i wyjaśnia jak bardzo jest to bolesne. Mark mówi jej że ma nieoperacyjny nowotwór, i mówi żeby inny doktor się nią zajął. Opuszcza Ostry Dyżur, przerywa leczenie, mówi do Johna Cartera: „to ty nadajesz ton” i zabiera Rachel na ostatnią wspólną wycieczkę na Hawaje.
Po kilku przeprowadzkach po wyspie i kilku konfliktach z córką zaczyna cierpieć z postępujących dolegliwości i prosi Rachel aby ta zadzwoniła do Elizabeth i sprowadziła ją i Ellę na Hawaje. Jednej nocy Rachel przychodzi do pokoju Marka gdy ten śpi. Mark budzi się i uśmiecha do córki oraz mówi jej że śnił o niej i o tym jak w dzieciństwie lubiła się bawić kolorowymi balonami. Stara się powiedzieć jej część tej rady jaka każdy ojciec powinien dowidzieć swojej córce. Tłumaczy jej również żeby była hojna w obdarowywaniu innych swoim czasem, swoją miłością i całym swoim życiem. Rachel mówi ojcu że pamięta kołysankę którą jej śpiewał w dzieciństwie, później zakłada Markowi słuchawki i puszcza „Somewhere Over The Rainbow”, Mark się uśmiecha i zasypia. Podczas trwania utworu Mark chodzi we śnie po pustym oddziale, Następnego ranka Elizabeth odkrywa że Mark zmarł. 9 maja 2002 odcinek ER miał największa oglądalność.
Epilog.
Dr Mark Greene został usunięty z serii ponieważ aktor Anthony Edwards postanowił, że chce spróbować innych propozycji ról. Dr Greene pojawił się na zdjęciach włączonych w pokaz slajdów pokazany przez dr Cartera w sezonie 11 w odcinku „The Show Must Go On”. Greene był słyszany również w głosie lektora mówiącym Carterowi, że musi „nadawać ton” w ER. W sezonie 12 w odcinku „Body and Soul” wspomina się o nim podczas powrotu do 2002, kiedy dr Pratt mówi swojemu pacjentowi, Nate Lennoxowi (James Woods), że personelu na ER było tak mało ze względu na pogrzeb Greena, na który większość poszła.
Powrót do serialu.
W 2008 roku, producenci ER ogłosili, że Edwards powtórzy swoją rolę w ostatnim sezonie serialu jako dr Greene pojawiający się w retrospekcjach w odcinku „Heal Thyself” rzucając światło na przeszłość Dr Catherine Banfield (zagrany przez Angelę Bassett). 13 listopada 2008, po 6 latach od jego odejścia z serialu, Anthony Edwards wrócił jako dr Mark Greene. Wydarzenie retrospekcji miało miejsce w 2002 roku, w ostatnich miesiącach życia Greene’a i pokazano jego spotkanie, z Catherine Banfield, która przed 6 laty zaczęła pracować w tym samym oddziale pomocy doraźnej. Wówczas leczył jej syna, Darryla, który ciężko chorował, a która okazała się być białaczką. Historia miała miejsce w sezonie 8, gdy Mark i Elizabeth się pogodzili. Później dowiedziała się, że jego guz powrócił. Mark zabrał ze sobą tajemnicę tego spotkania, którą widzowie poznają pięć lat później.
Ścigał się z Kerry Weaver i Robertem Romano o podjęcie tego przypadku pomimo swojej chemioterapii. Darryl umarł, ale to były bohaterskie czyny Marka, które wywołały Catherine za obecny dzień do pomocy oprócz panny z utonięcia, i by zainspirować ją do chęci pracy na pełnym etacie w County General Hospital.
Podczas 15, ostatniego sezonu ER, pielęgniarka z długim stażem Haleh Adams w odcinku “The Book of Abby” pokazuje lekarce Abby Lockhart szafkę z metkami lekarzy i innych byłych pracowników szpitala. Wśród nich można zobaczyć metkę Greena.
Jego córka, Rachel pojawia się w tym sezonie jako studentka medycyny.

</doc>
<doc id="1812335" url="https://pl.wikipedia.org/wiki?curid=1812335" title="Mary Scheer">
Mary Scheer

Mary Scheer (ur. 19 marca 1963 w Detroit) – amerykańska aktorka komediowa i głosowa.
Występowała w roli Marissy Benson z serialu "iCarly".
Filmografia.
Filmy
Telewizja
Dubbing

</doc>
<doc id="1812342" url="https://pl.wikipedia.org/wiki?curid=1812342" title="Salah Larbes">
Salah Larbes

Salah Larbes (ur. 16 września 1952 w Bir Mourad Raïs) - algierski piłkarz występujący na pozycji napastnika. Uczestnik Mistrzostw Świata 1982.
Kariera klubowa.
W czasie swojej kariery piłkarskiej Larbes grał w klubach: CS Douanes Algier, NR Travaux Publics Algier i JE Tizi-Ouzou.
Kariera reprezentacyjna.
Salah Larbes występował w reprezentacji Algierii w latach osiemdziesiątych.
W tym samym roku Salah Larbes uczestniczył w Igrzyskach Olimpijskich w Moskwie. W turnieju piłkarskim wystąpił we wszystkich meczach grupowych oraz przegranym 0-3 spotkaniu ćwierćfinałowym z reprezentacją Jugosławii.
Z reprezentacją Algierii uczestniczył w zwycięskich eliminacjach do Mistrzostw Świata 1982.
Na Mundialu wystąpił w dwóch meczach grupowych z: reprezentację RFN 1-2 oraz z reprezentacją Chile 2-3.

</doc>
<doc id="1812344" url="https://pl.wikipedia.org/wiki?curid=1812344" title="Parafia Wniebowstąpienia Pańskiego w Żyrardowie">
Parafia Wniebowstąpienia Pańskiego w Żyrardowie

Parafia Wniebowstąpienia Pańskiego w Żyrardowie – parafia znajduje się na terenie dekanatu Żyrardów w diecezji łowickiej. Powstała 2 kwietnia 1977. Kościół poewangelicki został zbudowany w latach 1896-1906, w stylu neogotyckim według projektu Pawła Hosera, konsekrowany w 1976. Mieści się przy ulicy Żeromskiego.

</doc>
<doc id="1812348" url="https://pl.wikipedia.org/wiki?curid=1812348" title="Pierwszy gabinet Andrew Fishera">
Pierwszy gabinet Andrew Fishera

Pierwszy gabinet Andrew Fishera – siódmy w historii gabinet federalny Australii, urzędujący od 13 listopada 1908 do 2 czerwca 1909 roku. Był tworzony przez Australijską Partię Pracy (ALP), zaś na jego czele stał lider tej partii, Andrew Fisher. 
Gabinet powstał po tym, jak ALP wycofała swojej poparcie dla tworzonego przez Partię Protekcjonistyczną, mniejszościowego trzeciego gabinetu Deakina. Wcześniej oba ugrupowania prowadziły negocjacje w sprawie zawarcia koalicji, lecz wobec ich niepowodzenia, ALP postanowiła samodzielnie przejąc władzę. Sama również nie posiadała jednak większości, gdyż po wyborach z 1906 parlament pozostawał podzielony pomiędzy labourzystów, protekcjonistów i antysocjalistów. Dlatego także gabinet Fishera przez cały okres swojego istnienia miał charakter mniejszościowy.
W 1909 obie główne partie opozycyjne połączyły się, tworząc Związkową Partię Liberalną (CLP). Nowe ugrupowanie miało dość głosów w Izbie Reprezentantów, aby obalić gabinet Fishera i zastąpić go własnym, większościowym czwartym gabinetem Deakina.

</doc>
<doc id="1812349" url="https://pl.wikipedia.org/wiki?curid=1812349" title="Hocine Yahi">
Hocine Yahi

Hocine Yahi (ur. 25 kwietnia 1960) - algierski piłkarz występujący na pozycji napastnika. Uczestnik Mistrzostw Świata 1982.
Kariera klubowa.
Podczas Mistrzostw Świata 1982 Hocine Yahi reprezentował klub CM Belcourt. Grał też w Linfield.
Kariera reprezentacyjna.
Hocine Yahi występował w reprezentacji Algierii w latach osiemdziesiątych.
W 1979 roku Hocine Yahi uczestniczył w młodzieżowych Mistrzostwach Świata w Japonii. W turnieju wystąpił we wszystkich meczach grupowych oraz przegranym 0-5 spotkaniu ćwierćfinałowym z reprezentacją Argentyny.
Z reprezentacją Algierii uczestniczył w Mistrzostwach Świata 1982.
Na Mundialu wystąpił w meczu grupowym z reprezentacją Chile, wygrany 3-2.
Później uczestniczył w zwycięskich eliminacjach do Mistrzostw Świata 1986, jednakże na turniej finałowy już nie pojechał.

</doc>
<doc id="1812350" url="https://pl.wikipedia.org/wiki?curid=1812350" title="Parafia Świętych Cyryla i Metodego w Żyrardowie">
Parafia Świętych Cyryla i Metodego w Żyrardowie

Parafia Świętych Cyryla i Metodego w Żyrardowie – parafia rzymskokatolicka na terenie dekanatu Żyrardów w diecezji łowickiej. Powstała 15 października 1989 roku. Jest najmłodszą parafią w mieście i prowadzą ją salezjanie. 
Kościół parafialny mieści się przy ulicy Salezjańskiej 7. Został zbudowany w formie prostokąta i przykryty jest gwiaździstym, żelbetowym sklepieniem. 4 września 1990 roku został poświęcony przez kard. Józefa Glempa, a w 1995 roku miała miejsce jego rozbudowa. 

</doc>
<doc id="1812356" url="https://pl.wikipedia.org/wiki?curid=1812356" title="Metal gotycki">
Metal gotycki



</doc>
<doc id="1812357" url="https://pl.wikipedia.org/wiki?curid=1812357" title="Obserwatorium Astronomiczne Solaris">
Obserwatorium Astronomiczne Solaris

Obserwatorium Słoneczne Solaris – obserwatorium astronomiczne, znajdujące się w opolskim centrum handlowym Solaris Center (plac Kopernika 16), umożliwia bez żadnych opłat, w godzinach otwarcia obiektu prowadzenie ciągłych obserwacji tarczy Słońca oraz chromosfery w linii wodoru H-alfa, Księżyca, a w niedalekiej przyszłości również planet. Obserwatorium dostarcza treści multimedialne dotyczące Słońca, aktywności słonecznej, układu planetarnego oraz wszechświata. W ten sposób obiekt pełni funkcję popularyzatorską i edukacyjną.
Obserwatorium wyposażono w sprzęt umożliwiający ciągłą automatyczną pracę i prezentację obrazu z teleskopu na specjalnym dotykowym pulpicie sterowniczym umieszczonym w powszechnie dostępnym Pokoju Obserwacyjnym. Standardowo wyświetlany jest aktualny obraz Słońca w linii wodoru umożliwiający obserwację granulacji, pochodni i plam słonecznych.
Autorem projektu obserwatorium jest krakowska „Firma Reklamowa Kuc” natomiast kopułę obserwacyjną wyprodukował Zakład Optyki Instrumentalnej „Uniwersał” z Żywca.
Obserwatorium jest nieczynne od stycznia 2014.
Budowa i opis działania.
Kopuła obserwatorium została zlokalizowana na najwyższym poziomie dachu Solaris Center. Mieści specjalnie zaprojektowany podwójny teleskop, przeznaczony do obserwacji Słońca w linii H-alfa oraz do obserwacji innych obiektów: Księżyca, planet itd. Obraz za pomocą kamer podpiętych do teleskopów jest przesyłany do znajdującego się piętro niżej „Pokoju Obserwacyjnego” i wyświetlany na specjalnym monitorze w formie owalnego stołu o rozmiarze ok. 180 × 110 cm. Teleskopy prowadzone są przez montaż paralaktyczny Celestron CG5 GT z 16 kanałowym odbiornikiem GPS, który zapewnia wysoką precyzję śledzenia oraz pozycjonowania obiektów. Obydwa teleskopy zostały zaopatrzone w kamery, za pomocą których obrazy z teleskopów przekazywane są na żywo na dwa aktywne ekrany zainstalowane w specjalnie zaprojektowanym Pokoju Obserwacyjnym, znajdującym się na 4 poziomie Solaris Center. Funkcję pulpitu sterowniczego pełni reagujący na dotyk ekran o przekątnej 46", z którego w pełni obsługiwane są: kopuła o średnicy 3,2 m i umieszczony w niej teleskop. Na obydwu ekranach można obserwować aktualne obrazy Słońca i innych obiektów, ale także niezależnie korzystać z innych funkcji jak np. przeglądanie zarchiwizowanych zdjęć tarczy Słońca i chromosfery z protuberancjami, które wykonywane są automatycznie kilkanaście razy w ciągu dnia lub zapoznawać się z dostępnymi prezentacjami multimedialnymi opowiadającymi o Słońcu, Układzie Słonecznym i wszechświecie.
Pod kopułą zainstalowano zaprojektowany specjalnie na potrzeby projektu zestaw optyczny składający się z dwóch refraktorów. Pierwszy z nich, krótkoogniskowy z filtrem Coronado H-alfa i kamerą, służy do przekazywania na żywo obrazów Słońca, naprzemiennie: protuberancji i granulacji powierzchni. Drugi wykorzystywany jest do obserwacji w pełnym zakresie światła widzialnego, dzięki czemu przy pomocy specjalnego filtru mylarowego możliwa jest obserwacja plam słonecznych w ciągu dnia, a także po dezaktywowaniu go prowadzenie obserwacji nocnych.
Obserwatorium jest całkowicie zautomatyzowanym zespołem urządzeń. System komputerowy czuwa nad pracą teleskopów, montażu, kamer oraz kopuły. Czujniki na bieżąco kontrolują warunki pogodowe i w razie wystąpienia opadów lub długotrwałego zachmurzenia system automatycznie zamyka kopułę oraz wprowadza pozostałe urządzenia w stan czuwania. Weryfikacja stanu pogody następuje także przed zaprogramowaną godziną rozruchu wstrzymując rozruch do czasu ich poprawy. Pozycja teleskopów kontrolowana jest przez komputer i cały czas w godzinach pracy podąża za Słońcem. W tym samym czasie, dzięki automatycznej synchronizacji, szczelina obserwacyjna kopuły podąża za teleskopami dzięki czemu są one cały czas oświetlone a Słońce widoczne jest na pulpicie w pokoju obserwacyjnym aż do zachodu. Po zachodzie Słońca obserwatorium przechodzi w tryb obserwacji nocnych, w którym można obserwować Księżyc, a w niedalekiej przyszłości planety.
Edukacja.
Prowadzenie działalności edukacyjnej i popularyzatorskiej (związanej m.in.: z ważnymi wydarzeniami astronomicznymi takim jak: zaćmienia Słońca, przejścia planet, wzrosty aktywności słonecznej itp.) stanowi istotny fragmentem pracy Obserwatorium. Cyklicznie w Obserwatorium Słonecznym prowadzone są popularnonaukowe prelekcje w ramach Akademii Młodego Astronoma. W ich trakcie młodzi pasjonaci kosmosu poznają tajemnice wszechświata i pogłębiają wiedzę na temat pozaziemskich zjawisk.
W 2009 roku patronat honorowy nad obserwatorium objął prezydent Miasta Opole – Ryszard Zembaczyński, natomiast patronat naukowy – rektor Uniwersytetu Opolskiego – Krystyna Czaja.
Patronat honorowy nad Akademią Młodego Astronoma objął Instytut Fizyki Uniwersytetu Opolskiego, zaś patronat mediowy „Gazeta Wyborcza”.

</doc>
<doc id="1812362" url="https://pl.wikipedia.org/wiki?curid=1812362" title="Milan Vilotić">
Milan Vilotić

Milan Vilotić cyr. Милан Вилотић (ur. 21 października 1986 w Belgradzie) – serbski piłkarz występujący na pozycji obrońcy. Od 2017 zawodnik Grasshoppers Zurych.

</doc>
<doc id="1812367" url="https://pl.wikipedia.org/wiki?curid=1812367" title="Bitwa pod Spoletium">
Bitwa pod Spoletium

Bitwa pod Spoletium – starcie zbrojne, które miało miejsce w trakcie walk optymatów z popularami w roku 82 p.n.e. w tak zwanej I wojnie domowej w republikańskim Rzymie (83–82 p.n.e.).
Do bitwy doszło krótko po nierozstrzygniętym boju pod Kluzjum. W wyniku kolejnej bitwy rozegranej pod Spoletium wojska dowodzone przez Gajusza Karrynasa (zwolennika Gajusza Mariusza ze stonnictwa popularów) poniosły klęskę w starciu z siłami Gnejusza Pompejusza oraz Marka Krassusa. Straty wojsk Karrynasa wyniosły 3000 lub 5000 żołnierzy. Został zamknięty w okrążonym mieście. Po klęsce Karrynas pod osłoną nocy opuścił oblężone miasto i zbiegł do Rzymu.

</doc>
<doc id="1812369" url="https://pl.wikipedia.org/wiki?curid=1812369" title="Mustapha Dahleb">
Mustapha Dahleb

Mustapha Dahleb (arab. مصطفى دحلب) (ur. 8 lutego 1952 w Béjaïa, Algieria) – były algierski piłkarz występujący na pozycji pomocnika. Uczestnik Mistrzostw Świata 1982.
Kariera klubowa.
Mustapha Dahleb piłkarską karierę rozpoczął we francuskim klubie CS Sedan w 1969 roku. W 1971 do Algierii do klubu CR Belouizdad. W latach 1973–1974 ponownie grał w CS Sedan. Z Sedanu przeszedł do Paris SG i grał w nim przez kolejne dziesięć lat. Z klubem z Paryża zdobył dwukrotnie Puchar Francji w 1982 i 1983 roku. Przez 10 lat występów w Paris SG rozegrał w nim 306 meczów i strzelił 98 goli. Ostatni sezon w karierze spędził w OGC Nice, gdzie skończył karierę w 1985 roku.
Kariera reprezentacyjna.
Mustapha Dahleb uczestniczył w eliminacjach do Mistrzostw Świata 1974, Mistrzostw Świata 1978 i zwycięskich eliminacji do Mistrzostw Świata 1982.
Na Mundialu wystąpił we wszystkich trzech meczach grupowych z: reprezentację RFN 2-1, reprezentacją Austrii 0-2 oraz z reprezentacją Chile 3-2.

</doc>
<doc id="1812371" url="https://pl.wikipedia.org/wiki?curid=1812371" title="Broumów">
Broumów



</doc>
<doc id="1812373" url="https://pl.wikipedia.org/wiki?curid=1812373" title="Diecezja serecka">
Diecezja serecka

Diecezja serecka – diecezja Kościoła rzymskokatolickiego na terenie Mołdawii. Została założona ok. 1370 r. przez papieża Urbana V i była początkowo podporządkowana metropolii w Kalocsa a od 1412 metropolii lwowskiej. Diecezja zanikła w 1515. Jej kontynuacją była diecezja bakowska utworzona w 1591 r. Rezydencja ordynariusza znajdowała się w Serecie i Suczawie.

</doc>
<doc id="1812374" url="https://pl.wikipedia.org/wiki?curid=1812374" title="The Jimi Hendrix Experience (album)">
The Jimi Hendrix Experience (album)



</doc>
<doc id="1812375" url="https://pl.wikipedia.org/wiki?curid=1812375" title="Lampa Aladyna">
Lampa Aladyna

 – japoński film anime wyprodukowany w 1982 roku przez Toei Animation w reżyserii Hiroyuki Ikeda i Tadao Ōkubo. W Polsce nadawany był na kanałach ATV Smyk i Porion z japońskim dubbingiem i polskim lektorem. W 2009 roku Polsat po raz pierwszy wyemitował film z polskim dubbingiem przygotowanym przez GMC Studio. Film z polskim dubbingiem był emitowany także na kanale TV4 i Puls 2.
Fabuła.
Właściciel magicznej lampy, Aladyn musi stoczyć walkę z groźnym czarodziejem, który porwał mu ukochaną.
Wersja polska.
Lampa Aladyna – wersja z polskim lektorem
Czarodziejska lampa Alladyna – wersja z polskim dubbingiem
Wersja polska: GMC Studio
Reżyseria i udźwiękowienie: Krzysztof Nawrot
Dialogi: Anna Niedźwiecka
Wystąpili:
Źródło:
Wersja DVD.
Czarodziejska lampa Alladyna – wersja wydana na DVD w kolekcji "Bajeczki dla biblioteczki" (książka oraz płyta z bajką)

</doc>
<doc id="1812378" url="https://pl.wikipedia.org/wiki?curid=1812378" title="Marko Lomić">
Marko Lomić

Marko Lomić, cyr. Марко Ломић (ur. 13 września 1983 w Čačaku) – serbski piłkarz występujący na pozycji obrońcy. Występował w takich klubach jak: TuS Koblenz, Železniku Belgrad, FK Partizan, Dinamo Moskwa.
Kariera międzynarodowa.
Marko Lomić wystąpił w 2004 roku na Igrzyskach olimpijskich w Atenach.

</doc>
<doc id="1812386" url="https://pl.wikipedia.org/wiki?curid=1812386" title="Angel Dennis">
Angel Dennis



</doc>
<doc id="1812396" url="https://pl.wikipedia.org/wiki?curid=1812396" title="Filtr Rodzinny">
Filtr Rodzinny



</doc>
<doc id="1812400" url="https://pl.wikipedia.org/wiki?curid=1812400" title="Serbska Liga Hokejowa">
Serbska Liga Hokejowa



</doc>
<doc id="1812401" url="https://pl.wikipedia.org/wiki?curid=1812401" title="GPU (policja polityczna)">
GPU (policja polityczna)

GPU ( ("ГПУ") – Gosudarstwiennoje politiczeskoje uprawlenije – Państwowy Zarząd Polityczny) – sowiecka policja polityczna od 6 lutego 1922 do 2 grudnia 1923 roku 
Utworzona wskutek przekształcenia Czeki. Po utworzeniu w grudniu 1922 ZSRR, w listopadzie 1923 przekształcona w OGPU, którego oddziały republikańskie nosiły nazwę GPU.
Utworzenie GPU.
IX Wszechrosyjski Zjazd Rad 28 grudnia 1921 ogłosił postanowienie o rozwiązaniu "Nadzwyczajnej Komisji do Walki z Kontrrewolucją i Sabotażem" (Czeka).
6 lutego 1922 roku Wszechrosyjski Centralny Komitet Wykonawczy (WCIK) wydał postanowienie, na mocy którego powołany został Państwowy Zarząd Polityczny przy istniejącym od listopada 1917 Ludowym Komisariacie Spraw Wewnętrznych RFSRR (NKWD).
Administracja i zadania GPU.
Mimo iż GPU formalnie usytuowany był w strukturach NKWD RFSRR, to była to jedynie podległość organizacyjna, gdyż zachował on bardzo dużą samodzielność działania. Wynikało to z objęcia dwóch stanowisk kierowniczych przez jednego człowieka Feliksa Dzierżyńskiego. Dzierżyński był jednocześnie ludowym komisarzem spraw wewnętrznych i przewodniczącym GPU, przykładając więcej sił i uwagi na piony bezpieczeństwa państwowego, wywiadu i kontrwywiadu, czyli GPU, wywodzącego się z jego byłej organizacji Czeki, niż do reszty NKWD, spełniającego wówczas rolę resortu porządku i ładu publicznego i gospodarczo-administracyjnego.
Struktury GPU nie odbiegały od struktur rozwiązanej Czeka. W kwietniu 1922 utworzono Wydział Wschodni GPU, w maju 1922 Wydział Kontrwywiadowczy (KRO) GPU i w sierpniu 1922 – Wydział Prawny GPU.
GPU przy NKWD RFSRR, odpowiedzialny był za:
Centralne Organy kierownicze GPU (do – 2 listopada 1923).
Struktura Organizacyjna GPU NKWD RFSRR
Struktura organizacyjna Głównego Zarządu Politycznego przy NKWD RFSRR składała się w większości z pionów przejętych z nieistniejącej już Czeki, takich jak Oddział Kontrwywiadowczy (KontRrazwiedywatielnyj Otdieł" – "KRO") Zarząd Tajno-Operacyjny (Siekrietno-Opieratiwnoje Uprawlenije" – "SOU", z którego wywodzi się Oddział Specjalny (Osobyj Otdieł" – "OO" czyli kontrwywiad wojskowy a następnie sławny Smiersz oraz Oddział Tajno-Polityczny "SPO", który w następnych latach rozrósł się do głównego pionu policji politycznej GUGB. NKWD a po kojejnych zmianach strukturalnych w radzieckich organach bezpieczeństwa NKGB). Z Czeki przeszedł pod kontrole GPU NKWD RFSRR, jeszcze młody ale sprawnie działający Oddział Zagraniczny (INOstrannyj Otdieł" – "INO") czyli pion odpowiedzialny za wywiad zagraniczny, który w następnych latach odniósł sukcesy, za które należy uznać prowadzenie tzw. Pięciu Wspaniałych oraz penetrację amerykańskiego programu budowy bomby atomowej ps. Enormoz (Projekt Manhattan), a następnie powiększony do wielkości Zarządu, nazwę zmieniono na Inostrannoje Uprawlenije – "INU", czyli Zarząd Zagraniczny.
Struktura Organizacyjna GPU przedstawiała się następująco:
Skład Kolegium GPU (na koniec 1922 roku)
GPU w terenie i przekształcenie w OGPU.
W terenie GPU posiadało swoje przedstawicielstwa, które działały w "okręgach", republikach autonomicznych, guberniach i większych miastach Rosyjskiej Federacyjnej Socjalistycznej Republiki Radzieckiej.
Po utworzeniu ZSRR w listopadzie 1923 Państwowy Zarząd Polityczny wyodrębniono ze struktur NKWD i na jego bazie powołano Zjednoczony Państwowy Zarząd Polityczny (OGPU), podporządkowany Radzie Komisarzy Ludowych ZSRR. Po przekształceniu GPU w OGPU nazwę GPU nosiły oddziały OGPU w republikach ZSRR.

</doc>
<doc id="1812403" url="https://pl.wikipedia.org/wiki?curid=1812403" title="Chińska Akademia Nauk Społecznych">
Chińska Akademia Nauk Społecznych

Chińska Akademia Nauk Społecznych (chiń. upr. 中国社会科学院, chiń. trad. 中國社會科學院, pinyin "Zhōngguó Shèhuì Kēxuéyuàn") – największa i najważniejsza chińska instytucja naukowa oraz ośrodek badań naukowych w zakresie filozofii i nauk społecznych. Została utworzona w 1977 roku w wyniku wydzielenia i reorganizacji Oddziału Filozofii i Nauk Społecznych Chińskiej Akademii Nauk. 
Chińskiej Akademii Nauk Społecznych podlegają 32 instytuty badawcze. Posiada ona własne wydawnictwo (Wydawnictwo Nauk Społecznych, "Shehui Kexue Chubanshe") i wydaje periodyk "Zhongguo Kexue".

</doc>
<doc id="1812405" url="https://pl.wikipedia.org/wiki?curid=1812405" title="4Fun.tv">
4Fun.tv



</doc>
<doc id="1812408" url="https://pl.wikipedia.org/wiki?curid=1812408" title="WSXGA+">
WSXGA+

WSXGA+ () – standard panoramicznych rozdzielczości ekranu.
Rozdzielczość ekranu wynosi 1680 × 1050 pikseli.
Jest panoramiczną wersją SXGA+, bardzo popularną w 20- i 22-calowych monitorach LCD.
Sporadycznie spotykana w laptopach.

</doc>
<doc id="1812409" url="https://pl.wikipedia.org/wiki?curid=1812409" title="Matej Delač">
Matej Delač

Matej Delač (ur. 20 sierpnia 1992 w Gornji Vakuf-Uskoplje) – chorwacki piłkarz występujący na pozycji bramkarza. Od 2018 roku zawodnik AC Horsens.
Kariera klubowa.
Urodził się w Bośni i Hercegowinie. W 1996 roku, z powodu wojny toczącej się w tym kraju, przeprowadził się z rodziną do Chorwacji. Dwa lata później rozpoczął treningi piłkarskie w Interze Zaprešić. Wśród młodych zawodników wyróżniał się wzrostem, co przyczyniło się do tego, że został bramkarzem. 29 października 2008 roku zadebiutował w barwach swojego klubu w przegranym 0:2 meczu pucharu kraju z NK Zagrzeb.
22 lutego 2009 roku po raz pierwszy wystąpił w Prva HNL w meczu z NK Zagrzeb, w którym w 85. minucie obronił rzut karny wykonywany przez Davora Vugrineca, przyczyniając się do zwycięstwa 1:0. W sezonie 2008/2009 rozegrał łącznie 15 spotkań w chorwackiej ekstraklasie. We wrześniu 2009 został zawodnikiem Chelsea, jednak, z powodu zakazu transferowego nałożonego na angielski klub, pozostał w Interze na kolejny sezon. Był w nim podstawowym zawodnikiem swojej drużyny – wystąpił w 23 meczach.
W sezonie 2010/2011 przebywał na wypożyczeniu w holenderskim Vitesse, w którym pełnił funkcję rezerwowego, natomiast w latach 2011–2012 wypożyczony był do Dynama Czeskie Budziejowice. W barwach czeskiego klubu rozegrał jeden mecz w ekstraklasie – 26 marca 2012 roku wystąpił w przegranym 0:4 spotkaniu z Viktorią Pilzno. W lipcu 2012 został ponownie wypożyczony, tym razem do portugalskiej Vitórii. W następnych latach Chelsea wypożyczało go do: Interu Zaprešić, Vojvodiny, FK Sarajevo, Arles-Avignon, ponownie do FK Sarajevo i Mouscron. 
W 2018 roku został zawodnikiem AC Horsens. Zadebiutował 16 lipca 2018 w wygranym meczu 2:1 z FC København.
Kariera reprezentacyjna.
W wywiadzie udzielonym w czerwcu 2009 roku przyznał, że nie otrzymał propozycji występów w reprezentacji Bośni i Hercegowiny.
W latach 2007–2008 występował w reprezentacjach Chorwacji U-15, U-16 i U-17. 7 października 2008 roku zadebiutował w kadrze do lat 19 w wygranym 4:0 meczu z Kazachstanem. W sierpniu 2009 roku został powołany do seniorskiej reprezentacji na mecze eliminacji mistrzostw świata w RPA, stając się tym samym najmłodszym graczem powołanym kiedykolwiek do kadry Chorwacji.
W 2010 uczestniczył w mistrzostwach Europy U-19 we Francji. W turnieju tym był podstawowym bramkarzem swojej reprezentacji – zagrał w czterech spotkaniach (w dwóch zachował „czyste konto”), zaś Chorwaci dotarli do półfinału. W 2011 roku wraz z reprezentacją do lat 20 wziął udział w mistrzostwach świata w Kolumbii – zagrał we wszystkich trzech przegranych meczach grupowych, w których wpuścił osiem goli.

</doc>
<doc id="1812412" url="https://pl.wikipedia.org/wiki?curid=1812412" title="Ditiokarb">
Ditiokarb

Ditiokarb – organiczny związek chemiczny, sól sodowa dietyloditiokarbaminianu. Silny lek o działaniu przeciwutleniacza i działaniu chelatującym, stosowany w leczeniu niedoborów odpornościowych, np. AIDS. Wydaje się skuteczny w zmniejszaniu częstości zakażeń oportunistycznych i nowotworów u ludzi zarażonych wirusem HIV

</doc>
<doc id="1812413" url="https://pl.wikipedia.org/wiki?curid=1812413" title="Leszek Świgoń">
Leszek Świgoń

Leszek Jan Świgoń (ur. 7 sierpnia 1948 w Krakowie, zm. 27 września 2009 tamże) – polski aktor teatralny i filmowy.
Absolwent krakowskiej PWST. Aktor Teatru Ludowego w Krakowie (1970–1974) i Starego (od 1974 do śmierci). Wieloletni przewodniczący krakowskiego oddziału Związku Artystów Scen Polskich.

</doc>
<doc id="1812414" url="https://pl.wikipedia.org/wiki?curid=1812414" title="Matej Delac">
Matej Delac



</doc>
<doc id="1812415" url="https://pl.wikipedia.org/wiki?curid=1812415" title="Crockett’s Theme">
Crockett’s Theme

Crockett’s Theme – utwór instrumentalny autorstwa Jana Hammera, wchodzący w skład ścieżki dźwiękowej popularnego serialu z lat 80. – "Policjanci z Miami". Po raz pierwszy został zaprezentowany 19 października 1984 podczas emisji odcinka „Calderone’s Return: Part 1 – The Hit List”. Został wydany na albumie z muzyką z serialu – "Miami Vice II", a także na płycie Jana Hammera z 1987 – "Escape from Television".
Nie odniósł większego sukcesu w Stanach Zjednoczonych, był natomiast bardzo popularny w Europie. Na brytyjskich listach przebojów uplasował się na 2. miejscu, a w Holandii był singlem numer 1.
Utwór był wielokrotnie przerabiany przez różne zespoły, w tym: Children of Bodom, FPU, Manual czy Trance Atlantic Air Waves. 
W latach 1991–1994 był wykorzystywany w Wielkiej Brytanii w reklamach National Westminster Bank. Użyto go również jako podkład muzyczny do prologu przed 5. meczem finału NBA w 1991 pomiędzy Chicago Bulls a Los Angeles Lakers (narracja Boba Costasa). Do tej pory jest grany w Staples Center w trakcie meczów Lakersów. „Crockett’s Theme” był także grany przez fikcyjne radio "Emotion 98.3" w grze "".

</doc>
<doc id="1812420" url="https://pl.wikipedia.org/wiki?curid=1812420" title="Wakacje i prezenty">
Wakacje i prezenty

Wakacje i prezenty – szósty album studyjny polskiego zespołu Hurt. Wydawnictwo ukazało się 30 października 2009 roku nakładem wytwórni muzycznej My Music. Gościnnie na płycie zaśpiewali Jakub Kawalec (happysad), Czesław Mozil wraz z zespołem Czesław Śpiewa, Sidney Polak i Agrest (Los Pierdols).

</doc>
<doc id="1812424" url="https://pl.wikipedia.org/wiki?curid=1812424" title="The Very Best of The Jacksons">
The Very Best of The Jacksons

The Very Best of The Jacksons – kompilacja The Jacksons wydana w 2004 roku. Zawiera utwory zarówno z okresu Motown jak i Epic.

</doc>
<doc id="1812426" url="https://pl.wikipedia.org/wiki?curid=1812426" title="Glipizyd">
Glipizyd

Glipizyd (łac. "Glipizidum") – lek przeciwcukrzycowy, pochodna sulfonylomocznika. Lek stymuluje wydzielanie insuliny w wyspecjalizowanych komórkach trzustki, prowadząc tym samym do wzmożonego jej wydzielania.
Farmakokinetyka.
Glipizyd szybko wchłania się z przewodu pokarmowego. Maksymalne stężenie w osoczu krwi osiąga po ok. 1 godzinie. W 98% wiąże się z białkami osocza. Biologiczny okres półtrwania wynosi około 7 godzin.
Dawkowanie.
Doustnie. Dawkę oraz częstotliwość stosowania leku ustala lekarz w zależności od przebiegu choroby. Dawka dobowa wynosi 2,5–20 mg, najczęściej w jednej dawce przed śniadaniem.
Uwagi.
Lek nie powinien być stosowany u kobiet w ciąży oraz karmiących piersią.
Podczas leczenia należy kontrolować stężenie glukozy w krwi i w moczu.

</doc>
<doc id="1812428" url="https://pl.wikipedia.org/wiki?curid=1812428" title="The Essential Jacksons">
The Essential Jacksons

The Essential Jacksons – kompilacja The Jacksons wydana w 2004 roku.

</doc>
<doc id="1812432" url="https://pl.wikipedia.org/wiki?curid=1812432" title="Traktat narewski">
Traktat narewski

Traktat narewski – sojusz zaczepno-odporny zawarty 30 sierpnia 1704 roku pod Narwą pomiędzy królem Augustem II Mocnym i Rzecząpospolitą a Piotrem I. Upoważnienia do rokowań o sojuszu udzielił sejm 1703. W imieniu Augusta II traktat podpisał wojewoda chełmiński Tomasz Działyński. Ratyfikacji (z zastrzeżeniami późniejszego zatwierdzenia przez najbliższy Sejm, co nie nastąpiło) dokonała Walna Rada Warszawska 1710 roku (Volumina Legum t. 6 s. 73 i 82 - 84).
Postanowienia.
Rzeczpospolita formalnie wchodziła do III wojny północnej w sojuszu z Carstwem Rosyjskim. Sojusz obowiązywał tylko przeciwko Szwecji i miał trwać aż do zakończenia wojny. Obie strony zobowiązywały się do niezawierania porozumień pokojowych bez porozumienia stron. Car zobowiązywał się zmusić Semena Paleja do zwrotu Rzeczypospolitej zajmowanych przez niego ziem na Ukrainie. Rosja wesprzeć miała Augusta II 12-tysięcznym korpusem posiłkowym i 200 000 rubli rocznego subsydium. Ponadto Piotr I obiecał po zakończeniu wojny przekazać Rzeczypospolitej Inflanty, tak jak przewidywał traktat preobrażeński z 1699 (obietnica nie została spełniona).

</doc>
<doc id="1812433" url="https://pl.wikipedia.org/wiki?curid=1812433" title="Kod bezprefiksowy">
Kod bezprefiksowy



</doc>
<doc id="1812434" url="https://pl.wikipedia.org/wiki?curid=1812434" title="Cascoplecia">
Cascoplecia

Cascoplecia – rodzaj muchówki z grupy Bibionomorpha żyjącej we wczesnej kredzie na obecnych obszarach Azji. Jej skamieniałości odnaleziono w bursztynie na terenie Mjanmy. "Cascoplecia" osiągała niewielkie rozmiary – długość skrzydła wynosiła około 3,2 mm. Głowa owada była zredukowana, a trzy pary oczu usytuowane na przypominającym róg wyrostku. "Cascoplecia" miała też wydłużone odnóża, na górnych częściach goleni znajdowały się kolce. Pozostałości pyłku osadzone na śródstopiu muchówki sugerują, iż zapylała ona rośliny okrytonasienne. Skamieniałość "Cascoplecia insolitis" wykazuje kombinację cech prymitywnych i wyspecjalizowanych – zdaniem George'a Poinara, który ją opisał, jest ona na tyle odmienna od innych znanych wcześniej muchówek, że zdecydował się wyróżnić dla tego gatunku odrębną rodzinę Cascopleciidae. Według Thomasa Pape'a i współpracowników (2011) "Cascoplecia" jest jednak typowym przedstawicielem leniowatych (Bibionidae) z podrodziny Pleciinae z silnie zmodyfikowanym czułkiem.

</doc>
<doc id="1812435" url="https://pl.wikipedia.org/wiki?curid=1812435" title="Cascoplecia insolitis">
Cascoplecia insolitis



</doc>
<doc id="1812436" url="https://pl.wikipedia.org/wiki?curid=1812436" title="Cascopleciidae">
Cascopleciidae



</doc>
<doc id="1812438" url="https://pl.wikipedia.org/wiki?curid=1812438" title="Malfas">
Malfas

Malfas – w tradycji okultystycznej, trzydziesty dziewiąty duch "Goecji". Znany również pod imieniem Malphas. By go przywołać i podporządkować, potrzebna jest jego pieczęć, która według "Goecji" powinna być zrobiona z rtęci.
Jest potężnym przywódcą piekła. Rozporządza 40 legionami duchów. Niektórzy utożsamiają go z Halfasem.
Buduje domy, fortece i wieże obronne, niszczy szańce przeciwnika. Dostarcza wiedzy na temat myśli, zamiarów i posunięć wroga. Potrafi znaleźć dobrych robotników. Dostarcza duchów opiekuńczych. Bardzo lubi ofiary, jednakże gdy je dostaje, to bardzo często wprowadza swoich dobroczyńców w błąd.
Wezwany, ukazuje się pod postacią kruka, aczkolwiek na rozkaz przyzywającego przyjmuje ludzką postać. Porozumiewa się chrapliwym głosem.

</doc>
<doc id="1812440" url="https://pl.wikipedia.org/wiki?curid=1812440" title="Malphas">
Malphas



</doc>
<doc id="1812441" url="https://pl.wikipedia.org/wiki?curid=1812441" title="Garajowa Strażnica">
Garajowa Strażnica

Garajowa Strażnica (, , ) – ostatnie, najbardziej wysunięte na północny zachód wzniesienie w Grani Hrubego w słowackiej części Tatr Wysokich. Wysokość Garajowej Strażnicy wynosi 2233 m n.p.m., wcześniejsze pomiary określały jej wysokość na 2227 lub 2238 m. Od Skrajnej Garajowej Turni oddziela ją siodło Skrajnej Garajowej Ławki.
Garajowa Strażnica to wielki masyw wznoszący się nad trzema dolinami: Niewcyrka, główna część Doliny Koprowej i Dolina Hlińska (jej odnoga). W wierzchołku Garajowej Strażnicy kończy się właściwa Grań Hrubego. Do Niewcyrki opada z niej stok, częściowo trawiasty, częściowo porośnięty kosodrzewiną, niżej lasem. Zachodni, opadający do Doliny Koprowej stok jest bezleśny tylko w najwyższej części. Są w nim liczne turniczki. W zachodnich, północnych i północno-wschodnich stokach są liczne żebra (w tym cztery wybitne), oraz wcięte pomiędzy nie żleby. Po północnej stronie najwybitniejszą z turni jest Trójkątna Turnia, a najwybitniejszą ścianą podstawa północno-zachodniej grzędy. Na stoku opadającym do Niewcyrki dawniej wyróżniono turnię o nazwie Kwoka, nie wiadomo jednak o którą turnię chodzi, większych turni jest tutaj bowiem kilka. Władysław Cywiński, autor szczegółowej topografii Garajowej Strażnicy w jej masywie wyróżnił następujące formacje skalne (kolejność zgodna z ruchem wskazówek zegara):
Pierwszego wejścia turystycznego na wierzchołek Garajowej Strażnicy dokonali Józef Bajer, Stanisław Konarski i Ignacy Król, a miało to miejsce 4 sierpnia 1906 r. Wcześniej bywali na jej wierzchołku kartografowie, którzy obrali sobie ją jako dogodny punkt pomiarowy. Nazwa Garajowej Strażnicy – podobnie jak nazwy sąsiednich Garajowych Turni i Ławek – pochodzą od niedalekiej Dolinki Garajowej, a tej z kolei, jak i wielu innych obiektów w tym rejonie Tatr, od nazwiska niejakiego Garaja, wspólnika Juraja Jánošíka. Nazwy utworzył Witold Henryk Paryski w 8. tomie przewodnika wspinaczkowego.
Garajowa Strażnica jest dobrym punktem widokowym. Zimą najprostsze wejście prowadzi na nią z doliny Niewcyrki przez Przełęcz nad Kwoką.
Taternictwo.
Autorami pierwszego wejścia na siodło Skrajnej Garajowej Ławki byli Józef Bajer, Stanisław Konarski i Ignacy Król, którzy dokonali tego 4 sierpnia 1906 r. podczas przechodzenia Grani Hrubego na odcinku od Teriańskiej Przełęczy Niżniej do Garajowej Strażnicy. Obecnie dozwolone jest taternikom przejście granią i wspinaczka od strony Doliny Hlińskiej. Niewcyrka jest obszarem ochrony ścisłej TANAP-u z zakazem wstępu.

</doc>
<doc id="1812442" url="https://pl.wikipedia.org/wiki?curid=1812442" title="Adam Szkodny">
Adam Szkodny

Adam Szkodny (ur. 12 marca 1925 w Jadownikach, zm. 27 sierpnia 2019 w Katowicach) – lekarz, chirurg, urolog, prof. dr hab. nauk medycznych.
Życie prywatne.
Urodził się 12 marca 1925 roku w Jadownikach w rodzinie rolników Jana i Anieli z domu Japa. Żonaty jest od 1954 roku. Ze związku małżeńskiego ma dwóch synów – Grzegorza i Marcina. Zmarł 27 sierpnia 2019 roku w Katowicach. Związany ze Szczyrkiem.
Nauka.
W 1938 roku Szkodny ukończył szkołę powszechną w Jadownikach, po czym kontynuował naukę w gimnazjum w Brzesku. Edukacja została przerwana na skutek wybuchu drugiej wojny światowej, w okresie której Szkodny pracował w warsztacie ślusarskim. W 1943 roku, w czasie aresztowań członków Armii Krajowej, dwukrotnie został postrzelony przez gestapo. Po zakończeniu wojny wrócił do gimnazjum. W 1947 roku ukończył liceum.
W latach 1948-1953 studiował medycynę na Wydziale Lekarskim Akademii Medycznej w Krakowie. 24 listopada 1953 roku uzyskał dyplom lekarza.
Kariera zawodowa.
W listopadzie 1953 roku otrzymał posadę na Oddziale Chirurgicznym Instytutu Onkologii w Krakowie. W 1954 roku otrzymał stypendium z zakresu urologii i przeniósł się do Katowic, gdzie 1 maja 1954 roku zaczął pracę na Oddziale Urologicznym w Szpitalu Specjalistycznym nr 2. Pracował pod kierunkiem docentów Antoniego Szczerbo, Jana Falkowskiego i Jerzego Zielińskiego. W 1955 roku zrobił specjalizację pierwszego stopnia z chirurgii, w 1959 roku – specjalizację drugiego stopnia z urologii. Równocześnie w latach 1954-1959 Szkodny pracował jako lekarz zakładowy w Hucie Baildon, kierował Miejską Przychodnią Urologiczną w Katowicach do 1976 roku oraz w pracował w Przychodni PKP. Staż zaowocował napisaniem dysertacji "Ropomocz po wyłuszczeniu gruczolaka stercza", napisanej pod kierunkiem profesora Józefa Gasińskiego. Po jej obronie 17 lutego 1963 roku otrzymał tytuł doktora medycyny uchwałą Rady Wydziału Lekarskiego Śląskiej Akademii Medycznej.
W 1964 roku Oddział Urologiczny Szpitala Specjalistycznego nr 2 został przekształcony w Klinikę Urologiczną Śląskiej Akademii Medycznej. Szkodny otrzymał stanowisko starszego asystenta, następnie adiunkta.
W drugiej połowie lat sześćdziesiątych Szkodny przebywał na stażu w Instytucie Urologicznym w Londynie, w 1969 roku – na szkoleniu w klinikach urologicznych w Montrealu i Toronto.
W latach 1968-1984 Szkodny kierował Oddziałem Urologicznym w Specjalistycznym Szpitalu nr 2 w Katowicach. Prowadził także działalność naukowo-badawczą i dydaktyczną. W 1968 roku obronił rozprawę habilitacyjną "Badania doświadczalne nad zastosowaniem jelita grubego w plastyce moczowodu i pęcherza moczowego". Tytuł doktora habilitowanego nauk medycznych w zakresie urologii otrzymał 17 października 1968 roku. 1 maja 1971 roku został docentem Śląskiej Akademii Medycznej, a 1 lutego 1979 roku otrzymał tytuł profesora nadzwyczajnego.
Po przejściu na emeryturę 1 września 1984 roku Szkodny pełnił obowiązki kierownika I Katedry i Kliniki Urologicznej. 16 stycznia 1985 roku został mianowany na kierownika. 18 lutego 1988 roku otrzymał tytuł profesora zwyczajnego.
Dorobek naukowy.
W ciągu swojej kariery naukowej Szkodny zajmował się badaniami nad przerostem gruczolaka stercza, zwężaniem cewki moczowej, urazami i uszkodzeniami dróg moczowych. Przeprowadzał zabiegi endoskopowe guzów pęcherza moczowego, wdrażał nowe metody operacyjne. Jako pierwszy w Polsce zastosował metodę usuwania gruczolaka stercza za pomocą elektroresekcji przezcewkowej, która zaowocowała w powstanie kilku rozpraw doktorskich, napisanych pod kierunkiem Szkodnego, wygłoszenie na zjazdach urologicznych wielu referatów oraz napisanie opracowań naukowych na ten temat. Do osiągnięć naukowych Szkodnego należy także wdrożenie metody leczenia zwężeń cewki moczowej za pomocą uretrotomii wewnętrznej. W ciągu swojej pracy zawodowej Szkodny wykonał ten zabieg u kilkuset chorych. Ponadto opracował metodę przeszczepiania uszkodzonych moczowodów, polegającą na poprzecznym zszyciu podłużnej rany operacyjnej pęcherza moczowego. Metoda umożliwiła przeszczep obu moczowodów przy uszkodzeniu dolnych ich odcinków.
Jest autorem siedemdziesięciu i współautorem osiemdziesięciu czterech artykułów naukowych, które zostały opublikowane w czasopismach polskich. Ponadto jest autorem trzech i współautorem siedemnastu artykułów, wydanych w czasopismach zagranicznych. Jest jednym z autorów podręcznika "Urologia", wydanego pod redakcją Jerzego Zielińskiego. Współpracował także przy wydaniu skryptu dla studentów "Zarys urologii".
Praca dydaktyczno-wychowawcza.
W ramach pracy dydaktyczno-wychowawczej Szkodny prowadził ćwiczenia, seminaria i wykłady z zakresu urologii dla studentów piątego roku Wydziału Lekarskiego. Brał udział w szkoleniu podyplomowym organizowanym przez Wojewódzki Ośrodek Doskonalenia Kadr Medycznych, kursach dla lekarzy, zleconych przez Centrum Medyczne Kształcenia Podyplomowego. Szkodny wypromował szesnaście prac doktorskich, trzy prace habilitacyjnych, był recenzentem szesnastu prac doktorskich, czterech rozpraw habilitacyjnych i pięciu wniosków o tytuł profesora.
Od 1958 roku jest konsultantem Wojewódzkiego Szpitala Ministerstwa Spraw Wewnętrznych i Administracji w Katowicach. Od 1976 roku jest jednym ze specjalistów w zakresie urologii w byłych województwach katowickim, opolskim, częstochowskim i bielskim, gdzie nadzorował staże lekarskie z zakresu urologii.
Działalność społeczna.
Szkodny od 1972 roku jest członkiem Międzynarodowego Towarzystwa Urologicznego, od 1982 roku – Europejskiego Towarzystwa Urologicznego, od 1974 roku – członkiem Zarządu Głównego, a w latach 1968-1995 był przewodniczącym Polskiego Towarzystwa Urologicznego Oddziału Katowickiego. W latach 1983-1995 był członkiem Zarządu Głównego Polskiego Towarzystwa Lekarskiego.
Brał udział w wielu konferencjach, sympozjach i zjazdach naukowych w Polsce i za granicą. Wygłaszał wykłady w Austrii, byłej Czechosłowacji, Francji, Hiszpanii, Holandii, Japonii, Kanadzie, kilkakrotnie w Niemczech, Włoszech, Stanach Zjednoczonych, Australii.
W latach 1985-1991 Szkodny był członkiem Senatu Śląskiej Akademii Medycznej, w latach 1980-1992 – członkiem Komisji Dyscyplinarnej Śląskiej Akademii Medycznej, Polskiego Towarzystwa Przyjaźni Sztuk Pięknych w Krakowie, w latach 1954-1990. Zainicjował budowlę nowej siedziby I Katedry i Kliniki Urologicznej w Katowicach.
Odznaczenia.
Szkodny został odznaczony między innymi Krzyżami Oficerskim i Kawalerskim Orderu Odrodzenia Polski, Złotym Krzyżem Zasługi.

</doc>
<doc id="1812443" url="https://pl.wikipedia.org/wiki?curid=1812443" title="Roland Hattenberger">
Roland Hattenberger

Roland Hattenberger (ur. 7 grudnia 1948 w Jenbach) – austriacki piłkarz grający na pozycji pomocnika.
Kariera klubowa.
Karierę piłkarską Hattenberger rozpoczął w amatorskim SK Jenbach. Następnie trenował w SK Kufstein, a w 1968 roku został zawodnikiem WSG Wattens. W sezonie 1968/1969 zadebiutował w austriackiej Bundeslidze i od czasu debiutu był podstawowym zawodnikiem Wattens. W 1971 roku został piłkarzem klubu FC Wacker Innsbruck. W 1972 roku wywalczył z Wackerem swoje pierwsze w karierze mistrzostwo kraju. Z kolei w 1973 roku wygrał z Wackerem dublet – mistrzostwo i Puchar Austrii.
W 1974 roku Hattenberger przeszedł do Fortuny Köln. 25 sierpnia 1974 roku zadebiutował w nim w drugiej lidze niemieckiej w wygranym 2:1 wyjazdowym meczu z Rot-Weiß Oberhausen i w debiucie zdobył gola. W Fortunie grał przez trzy lata, ale nie awansował z nią do pierwszej ligi.
Latem 1977 roku Hattenberger odszedł z Fortuny do pierwszoligowego VfB Stuttgart. W nowym zespole po raz pierwszy wystąpił 6 sierpnia 1977 w meczu z Bayernem Monachium (3:3). W Stuttgarcie grał przez 4 lata. W 1979 roku wywalczył z nim wicemistrzostwo Niemiec, a w 1981 roku zajął 3. miejsce w Bundeslidze.
W 1981 roku Hattenberger wrócił do Austrii i ponownie został piłkarzem Wackeru Innsbruck. Grał w nim przez 3 lata, a w 1984 roku zakończył karierę piłkarską.
Kariera reprezentacyjna.
W reprezentacji Austrii Hattenberger zadebiutował 10 czerwca 1972 roku w wygranym 2:0 spotkaniu eliminacji do Mistrzostw Świata w RFN ze Szwecją. W 1978 roku został powołany przez selekcjonera Helmuta Senekowitscha do kadry na Mistrzostwa Świata w Argentynie. Na tym turnieju był rezerwowym i nie rozegrał żadnego spotkania. Z kolei w 1982 roku był w kadrze Austrii na Mundialu w Hiszpanii. Na tym turnieju zagrał w 4 meczach: z Chile (1:0), z Algierią (2:0), z RFN (0:1), z Francją (0:1). Od 1972 do 1982 roku rozegrał w kadrze narodowej 51 meczów i strzelił 3 gole.

</doc>
<doc id="1812445" url="https://pl.wikipedia.org/wiki?curid=1812445" title="Robert French">
Robert French

Robert French (ur. 19 marca 1947) – australijski prawnik, urzędujący prezes Sądu Najwyższego Australii.
Życiorys.
Pochodzi z Australii Zachodniej, uzyskał z licencjat z prawa i nauk ścisłych na University of Western Australia. W wieku 22 lat bez powodzenia próbował kariery politycznej, kandydując do Izby Reprezentantów z ramienia Liberalnej Partii Australii. 
W 1972 uzyskał prawo wykonywania zawodu adwokata i podjął praktykę. W 1986 został sędzią federalnym. W latach 2004-08 zasiadał w Sądzie Najwyższym Australijskiego Terytorium Stołecznego. Równolegle w latach 2003-08 był członkiem Sądu Najwyższego Fidżi (australijscy i nowozelandzcy prawnicy stosunkowo często pełnią tego rodzaju funkcje w małych państwach Oceanii). W lipcu 2008 premier Kevin Rudd ogłosił, iż wybrał go na następnego prezesa Sądu Najwyższego Australii. 1 września 2008 złożył przysięgę i objął urząd. 
Jest doktorem "honoris causa" Edith Cowan University.

</doc>
<doc id="1812446" url="https://pl.wikipedia.org/wiki?curid=1812446" title="Gyula Rákosi">
Gyula Rákosi

Gyula Rákosi (ur. 9 października 1938) – węgierski piłkarz, pomocnik i trener. Brązowy medalista ME 64 oraz brązowy medalista olimpijski z Rzymu.
Grał wyłącznie w barwach Ferencvárosu. W pierwszej drużynie występował w latach 1957–1972. Zdobył 63 bramki w 322 spotkaniach. Czterokrotnie zdobywał tytuł mistrza Węgier (1963, 1964, 1967, 1968). W 1965 triumfował w Pucharze Miast Targowych.
W reprezentacji Węgier zagrał 41 razy i zdobył 4 bramki. Debiutował w 1960, ostatni raz zagrał w 1968. Dwa razy wystąpił w turniejach finałowych mistrzostw świata (MŚ 62, MŚ 66) rozgrywając łącznie 7 spotkań.
Po zakończeniu kariery sportowej został trenerem. Pracował m.in. z Ferencvárosem.

</doc>
<doc id="1812447" url="https://pl.wikipedia.org/wiki?curid=1812447" title="Gyula Rakosi">
Gyula Rakosi



</doc>
<doc id="1812449" url="https://pl.wikipedia.org/wiki?curid=1812449" title="RDC">
RDC



</doc>
<doc id="1812451" url="https://pl.wikipedia.org/wiki?curid=1812451" title="Ograniczone prawa rzeczowe">
Ograniczone prawa rzeczowe



</doc>
<doc id="1812454" url="https://pl.wikipedia.org/wiki?curid=1812454" title="Bhaktapur (dystrykt)">
Bhaktapur (dystrykt)

Dystrykt Bhaktapur (nep. भक्तपुर) – jeden z siedemdziesięciu pięciu dystryktów Nepalu. Leży w strefie Bagmati. Dystrykt ten zajmuje powierzchnię 119 km², w 2001 r. zamieszkiwało go 225 461 ludzi. Stolicą jest Bhaktapur.

</doc>
<doc id="1812456" url="https://pl.wikipedia.org/wiki?curid=1812456" title="II Oddział Sztabu Generalnego WP">
II Oddział Sztabu Generalnego WP



</doc>
<doc id="1812457" url="https://pl.wikipedia.org/wiki?curid=1812457" title="Linia kolejowa nr 109">
Linia kolejowa nr 109

Linia kolejowa nr 109: Kraków Bieżanów – Wieliczka Rynek Kopalnia – drugorzędna, jednotorowa, zelektryfikowana linia kolejowa łącząca stację Kraków Bieżanów z przystankiem osobowym Wieliczka Rynek-Kopalnia. Dawniej linia bieg kończyła 240 m dalej, na przystanku osobowym Wieliczka Rynek.
Dawniej w Bieżanowie istniała łącznica umożliwiająca wyjazd od strony Wieliczki w kierunku Tarnowa bez konieczności zmiany czoła pociągu. Planowano również budowę drugiego toru mającego być własnością Kopalni Soli. Po zelektryfikowaniu linii w związku z jej charakterem (zakończenie bez infrastruktury umożliwiającej zmianę lokomotywy, duża częstotliwość kursów) była ona praktycznie zawsze obsługiwana z wykorzystaniem elektrycznych zespołów trakcyjnych, czasem szynobusów. Nieregularnie realizuje się tutaj przejazdy pociągów retro.
Modernizacja.
4 kwietnia 2011 roku PKP Polskie Linie Kolejowe podpisały z konsorcjum firm Eurovia Polska i Eurovia CS umowę na modernizację linii. Inwestycja objęła m.in. wymianę nawierzchni, sieci trakcyjnej, budowę nowych urządzeń sterowania ruchem, stworzenie systemu informacji pasażerskiej oraz przebudowę obiektów technicznych. W ramach modernizacji w rejonie ulicy Winnickiej w Wieliczce powstał nowy przystanek o nazwie Wieliczka Bogucice, dotychczasowy przystanek Wieliczka został przemianowany na Wieliczka Park, zaś przystanek Wieliczka Rynek został przeniesiony przed ul. Adama Mickiewicza i zmienił nazwę na Wieliczka Rynek-Kopalnia. Kolejną inwestycją w ramach tego samego projektu była budowa parkingu typu Park &amp; Ride w okolicy przystanku Wieliczka Park.
Po modernizacji linię kolejową przecinają cztery przejścia dla pieszych (w okolicach muru pobliskiego Klasztoru Ojców Franciszkanów i przy stacjach Wieliczka Park, Wieliczka Bogucice i Kraków Bieżanów), a także dwie drogi miejskie (przejazdy kategorii „B” przy stacji Kraków Bieżanów Drożdżownia i Kraków Bieżanów). Ponadto, szlak sześciokrotnie przecinają drogi prowadzone bezkolizyjnie, głównie pod linią, która na znacznym odcinku prowadzona jest na nasypie.
Charakterystyka techniczna.
Linia w całości jest klasy C3, maksymalny nacisk osi wynosi 221 kN dla lokomotyw oraz 196 kN dla wagonów, a maksymalny nacisk liniowy wynosi 71 kN (na metr bieżący toru). Linia wyposażona jest w sieć trakcyjną typu C120-2C i C95-C, która jest dostosowana do maksymalnej prędkości 110 km/h, obciążalność prądowa wynosi 1725 i 1150 A, a minimalna odległość między odbierakami prądu wynosi 20 m. Linia zaopatrzona jest w elektromagnesy samoczynnego hamowania pociągów. Linia podlega pod obszar konstrukcyjny ekspozytury Centrum Zarządzania Linii Kolejowych Kraków, a także pod Zakład Linii Kolejowych Kraków. Prędkość maksymalna poruszania się pociągów na linii wynosi 70 km/h, a jej prędkość konstrukcyjna wynosi 80 km/h. Obowiązują następujące maksymalne prędkości:
Na linii zostały wprowadzone ograniczenia w związku z niezachowaniem skrajni – nieodpowiednia odległość i wysokość niektórych słupów trakcyjnych od osi toru i poziomu główki szyny.
Ruch pociągów.
Od 14 grudnia 2014 roku linia jest wykorzystywana wyłącznie do realizacji połączeń pasażerskich z Wieliczki w kierunku Krakowa Głównego, a 10 grudnia 2017 roku trasa została wydłużona do lotniska w Balicach. Połączenia realizowane są poprzez linię S1 krakowskiej Szybkiej Kolei Aglomeracyjnej (34 połączenia na dobę). Dawniej kursowały tędy także pociągi towarowe z Kopalni soli Wieliczka transportujące sól; linia była również wykorzystywana do sprowadzania węgla kamiennego bądź też transportu produkowanych w Wieliczce cegieł.

</doc>
<doc id="1812459" url="https://pl.wikipedia.org/wiki?curid=1812459" title="Linia kolejowa nr 113">
Linia kolejowa nr 113

Linia kolejowa nr 113 – zlikwidowana, jednotorowa, dawniej zelektryfikowana linia kolejowa, łącząca stacje Podłęże i Niepołomice.
Linia została zbudowana w 1897 roku przez Cesarsko-Królewskie Uprzywilejowane Towarzystwo Kolei Galicyjskich im. księcia Karola Ludwika, natomiast jej uroczyste otwarcie miało miejsce 16 września 1858 roku. Ruch pociągów na linii został zawieszony w 2000 roku. Po fizycznej likwidacji linii w 2005 roku wykorzystano nasyp w celu budowy ul. Władysława Wimmera w Niepołomicach.

</doc>
<doc id="1812460" url="https://pl.wikipedia.org/wiki?curid=1812460" title="Ogólnopolski Festiwal Komedii Talia">
Ogólnopolski Festiwal Komedii Talia

Ogólnopolski Festiwal Komedii Talia – coroczny festiwal teatralny, odbywający się jesienią w Tarnowie. 
Organizatorem festiwalu Talia jest tarnowski Teatr im. Ludwika Solskiego, pomysłodawcą i inicjatorem powstania festiwalu był Andrzej Pacuła.
Nazwa festiwalu pochodzi od imienia greckiej muzy komedii – Talii. Impreza odbywa się cyklicznie począwszy od 1995 roku. W ramach festiwalu przeprowadzany jest konkurs na najlepszą komedię oraz imprezy towarzyszące: wystawy, koncerty, przeglądy kabaretowe i spektakle pozakonkursowe.
W 2009 roku zmieniono formę wyboru najlepszego przedstawienia, najlepszy spektakl wybiera publiczność w drodze głosowania. Wcześniej zwycięzcę wyłaniało jury festiwalu. W 2004 roku odbył się Międzynarodowy Festiwal Komedii Talia.

</doc>
<doc id="1812463" url="https://pl.wikipedia.org/wiki?curid=1812463" title="Linia kolejowa nr 114">
Linia kolejowa nr 114

Linia kolejowa nr 114 – jednotorowa, w większości zelektryfikowana linia kolejowa znaczenia miejscowego, łącząca stacje Trzebinia i Trzebinia Siersza.
Historia.
Linia powstała jako część 69-kilometrowej linii Siersza Wodna - Skawce wybudowanej przez Towarzystwo Akcyjne Kolei Lokalnej Trzebinia - Skawce jako jedna z kolei lokalnych powstałych z inicjatywy Sejmu Krajowego Galicji. Uruchomienie linii nastąpiło 15 sierpnia 1899. 29 grudnia 1981 linia została zelektryfikowana.
W 1922 linią kursowały zaledwie 2 pary pociągów osobowych do Suchej (obecna Sucha Beskidzka). Latem 1939 poza 2 parami pociągów do Suchej w dni robocze uruchamiano dodatkowo 3 pary pociągów Trzebinia - Siersza Wodna. Po wojnie, w rozkładzie jazdy ważnym na lato 1946, przewidziano kursowanie 4 par pociągów. Rozkład jazdy 1980/81 przewidywał kursowanie 6 pociągów do Bolęcina i 7 z powrotem. Rozkład 1990/1991 przewidywał 5 par pociągów, podobnie w ostatnim rozkładzie jazdy, ważnym w latach 1996/1997, przewidywano kursowanie - tylko w dni robocze - 4 pociągów osobowych (z powrotem 5). Rozkład jazdy pociągów obowiązujący od 1 czerwca 1997 nie przewidywał już kursowania pociągów osobowych na tej linii.
Charakterystyka techniczna.
Linia w całości jest klasy C3, maksymalny nacisk osi wynosi 221 kN dla lokomotyw oraz 201 kN dla wagonów, a maksymalny nacisk liniowy wynosi 71 kN (na metr bieżący toru). Linia wyposażona jest w sieć trakcyjną typu C120-2C, która jest dostosowana do maksymalnej prędkości 110 km/h, obciążalność prądowa wynosi 1725 A, a minimalna odległość między odbierakami prądu wynosi 20 m. Linia zaopatrzona jest w elektromagnesy samoczynnego hamowania pociągów. Linia podlega pod obszar konstrukcyjny ekspozytury Centrum Zarządzania Linii Kolejowych Kraków, a także pod Zakład Linii Kolejowych Kraków. Prędkość maksymalna poruszania się pociągów na linii wynosi 40 km/h, a jej prędkość konstrukcyjna wynosi 60 km/h.
Na linii zostały wprowadzone ograniczenia jej użytkowania - posterunki Trzebinia Siersza oraz Trzebionka są czynne od godziny 22:00 w niedziele do godziny 18:00 w soboty. Ponadto wprowadzono ograniczenia wynikające z niezachowania skrajni – nieodpowiednia odległość barierki od osi toru.

</doc>
<doc id="1812464" url="https://pl.wikipedia.org/wiki?curid=1812464" title="Retrospekcje">
Retrospekcje

Retrospekcje – piąty album studyjny polskiego rapera Fu. Wydawnictwo ukazało się 29 sierpnia 2009 roku nakładem wytwórni muzycznej Prosto w dystrybucji Fonografiki. Produkcji nagrań podjęli się Seba G, RuDy, Czarny HIFI, L-Pro, L.A., UrbanBeats, SebassBeats, Krys, Sherlock, MVP Pro oraz Yogoorth. Z kolei wśród gości na płycie znaleźli się m.in. WWO, Marysia Starosta, Wozzo, Toony i Lukasyno,
Nagrania dotarły do 31. miejsca zestawienia OLiS. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1812465" url="https://pl.wikipedia.org/wiki?curid=1812465" title="Dhading">
Dhading

Dystrykt Dhading (nep. धादिङ) – jeden z siedemdziesięciu pięciu dystryktów Nepalu. Leży w strefie Bagmati. Dystrykt ten zajmuje powierzchnię 1926 km², w 2001 r. zamieszkiwało go 338 658 ludzi. Stolicą jest Dhading Besi.

</doc>
<doc id="1812466" url="https://pl.wikipedia.org/wiki?curid=1812466" title="Linia kolejowa nr 117">
Linia kolejowa nr 117

Linia kolejowa nr 117 Kalwaria Zebrzydowska Lanckorona – Bielsko-Biała Główna – jednotorowa, zelektryfikowana, drugorzędna linia kolejowa położona w granicach dwóch województw: śląskiego i małopolskiego.
Linia została otwarta 1 czerwca 1888 roku jako część austriackiej Kolei Miast Śląskich i Galicyjskich. Po podziale Śląska Cieszyńskiego pomiędzy Polskę oraz Czechosłowację utworzono posterunek graniczny na moście kolejowym na Olzie w Cieszynie. Dawna austriacka kolej została podzielona na linie polskie i czechosłowackie; wówczas powstała linia kolejowa Kalwaria Zebrzydowska Lanckorona – Bielsko-Biała.
Rewitalizacja.
W lipcu 2018 r. PKP PLK ogłosiły przetarg na zaprojektowanie i wykonanie robót na odcinku długości 29,371 km pomiędzy Kalwarią Zebrzydowską i granicą województw małopolskiego i śląskiego. Postępowanie to zostało unieważnione w maju 2019 r. z powodu przekroczenia kosztorysu i braku możliwości zwiększenia kwoty dla tego zamówienia przez zamawiającego. W lipcu 2019 został ogłoszony nowy przetarg na rewitalizację odcinka Wadowice – Andrychów z budową mijanki w Barwałdzie Średnim. Postępowanie to zostało rozstrzygnięte dopiero w licytacji elektronicznej, ze względu na przekroczenie kosztorysu i konieczność zwiększenia puli środków na to zadanie. Za najkorzystniejszą ofertę uznano zgłoszenie konsorcjum polskiego i czeskiego oddziału firmy Skanska. Zakłada się, że w efekcie prac na tym odcinku prędkość maksymalna wzrośnie miejscami do 80 km/h. Planuje się też budowę łącznicy w Kalwarii Zebrzydowskiej między liniami nr 97 i 117. Przetarg dla tego zadania miał zostać ogłoszony w pierwszym półroczu 2021 r.
Istnieją zamierzenia dalszej rewitalizacji linii kolejowej nr 117. Wykonanie rewitalizacji odcinka Kalwaria Zebrzydowska Lanckorona – Wadowice oraz Andrychów – granica województwa, uzależnione od dostępności środków finansowych. Rozważa się sfinansowanie tego etapu zadania z Regionalnego Programu Operacyjnego Województwa Małopolskiego na lata 2021–2027. Analizuje się też możliwość rewitalizacji odcinka Bielsko-Biała – granica województwa w ramach Regionalnego Programu Operacyjnego Województwa Śląskiego na lata 2021–2027.
Charakterystyka techniczna.
Linia kolejowa na odcinku Kalwaria Zebrzydowska Lanckorona – Wadowice (od -0.188 do 17.950 km) oraz granica województwa – Bielsko-Biała (od 47.100 do 59.007 km) jest klasy C3, podczas gdy odcinek Wadowice – granica województwa jest niesklasyfikowany.
Ze względu na geometrię oraz stan techniczny tej drogi szynowej, wprowadzono następujące ograniczenia:
Według stanu z 25 września 2022 roku obowiązują następujące prędkości maksymalne dla pociągów i zespołów trakcyjnych:
Linia charakteryzuje się przeważnie złym stanem technicznym toru.
Eksploatacja linii.
Ruch pociągów pasażerskich.
Szlak jest głównie wykorzystywany przez składy osobowe Przewozów Regionalnych obsługujące relację Bielsko-Biała Główna – Kraków Główny. Kursują też pociągi pośpieszne do Zakopanego obsługiwane przez PKP Intercity. W przyszłości planuje się uruchomienie dodatkowych przewozów pasażerskich w relacji Andrychów – Kraków Główny przez Koleje Małopolskie jako SKA22. Według danych z 1999 r. dobowe potoki pasażerskie wynosiły odpowiednio:

</doc>
<doc id="1812467" url="https://pl.wikipedia.org/wiki?curid=1812467" title="Katmandu (dystrykt)">
Katmandu (dystrykt)

Dystrykt Kathmandu (nep. काठमाण्डौ) – jeden z siedemdziesięciu pięciu dystryktów Nepalu. Leży w strefie Bagmati. Dystrykt ten zajmuje powierzchnię 395 km², w 2001 r. zamieszkiwało go 1 081 845 ludzi. Stolicą jest Katmandu. Jest to najgęściej zaludniony dystrykt w Nepalu.

</doc>
<doc id="1812469" url="https://pl.wikipedia.org/wiki?curid=1812469" title="Kavrepalanchok (dystrykt)">
Kavrepalanchok (dystrykt)

Dystrykt Kavrepalanchok (nep. काभ्रेपलान्चोक) – jeden z siedemdziesięciu pięciu dystryktów Nepalu. Leży w strefie Bagmati. Dystrykt ten zajmuje powierzchnię 1396 km², w 2001 r. zamieszkiwało go 385 672 ludzi. Stolicą jest Dhulikhel.

</doc>
<doc id="1812470" url="https://pl.wikipedia.org/wiki?curid=1812470" title="Linia kolejowa nr 119">
Linia kolejowa nr 119

Linia kolejowa nr 119 – obecnie nieczynna, drugorzędna, jednotorowa, niezelektryfikowana linia kolejowa łącząca stację Żurawica z punktem przeładunkowym Małkowice.
Linia umożliwiała przewóz towarów pociągami normalnotorowymi w stronę Muniny z punktu przeładunkowego w Małkowicach.

</doc>
<doc id="1812471" url="https://pl.wikipedia.org/wiki?curid=1812471" title="Lalitpur (dystrykt, Nepal)">
Lalitpur (dystrykt, Nepal)

Dystrykt Lalitpur (nep. ललितपुर) – jeden z siedemdziesięciu pięciu dystryktów Nepalu. Leży w strefie Bagmati. Dystrykt ten zajmuje powierzchnię 385 km², w 2001 r. zamieszkiwało go 337 785 ludzi. Stolicą jest Patan.

</doc>
<doc id="1812473" url="https://pl.wikipedia.org/wiki?curid=1812473" title="Nuwakot (dystrykt)">
Nuwakot (dystrykt)

Dystrykt Nuwakot (nep. भक्तपुर) – jeden z siedemdziesięciu pięciu dystryktów Nepalu. Leży w strefie Bagmati. Dystrykt ten zajmuje powierzchnię 1121 km², w 2001 r. zamieszkiwało go 288 478 ludzi. Stolicą jest Bidur.

</doc>
<doc id="1812474" url="https://pl.wikipedia.org/wiki?curid=1812474" title="Rasuwa (dystrykt)">
Rasuwa (dystrykt)

Dystrykt Rasuwa (nep. रसुवा) – jeden z siedemdziesięciu pięciu dystryktów Nepalu. Leży w strefie Bagmati. Dystrykt ten zajmuje powierzchnię 1544 km², w 2001 r. zamieszkiwało go 44 731 ludzi. Stolicą jest Dhunche.

</doc>
<doc id="1812475" url="https://pl.wikipedia.org/wiki?curid=1812475" title="Linia kolejowa nr 121">
Linia kolejowa nr 121

Linia kolejowa nr 121 – jednotorowa, niezelektryfikowana, drugorzędna linia kolejowa łącząca stację Medyka ze stacją Chałupki Medyckie.

</doc>
<doc id="1812476" url="https://pl.wikipedia.org/wiki?curid=1812476" title="Nagrobek Jadwigi Andegaweńskiej">
Nagrobek Jadwigi Andegaweńskiej

Sarkofag Jadwigi Andegaweńskiej na Wawelu znajduje się w katedrze wawelskiej w południowym ramieniu ambitu.
Pierwotnie królowa wraz z córką została pochowana w 1399 w prezbiterium na lewo od ołtarza głównego. W 1949 przeniesiono ją do sarkofagu wykonanego przez Antoniego Madeyskiego w 1902 w Rzymie. Sarkofag ufundował hrabia Karol Antoni Lanckoroński, wykonany został z białego marmuru kararyjskiego, wzorowany na nagrobku Ilarii del Qareto z XV wieku w katedrze w Lukce. Na wierzchniej płycie postać królowej ze złożonymi do modlitwy rękami oraz psem symbolizującym wierność pod stopami. Boki sarkofagu dekorowane są fryzem z orłami i herbami Andegawenów. Obok znajduje się oszklony relikwiarz z 1959 z gotyckim berłem i jabłkiem królewskim z drewna lipowego (niegdyś złocone) wyjęte z pierwotnego grobu królowej przy okazji przenosin. W białym sarkofagu Jadwiga spoczywała w latach 1949-1987.

</doc>
<doc id="1812478" url="https://pl.wikipedia.org/wiki?curid=1812478" title="Linia kolejowa nr 135">
Linia kolejowa nr 135

Linia kolejowa nr 135 – magistralna, dwutorowa, zelektryfikowana linia kolejowa znaczenia państwowego, łącząca stacje Gliwice Łabędy i Pyskowice.
W latach 2010 – 2013 linia została zmodernizowana oraz przebudowana została znajdująca się na niej stacja Pyskowice w ramach projektu „Rewitalizacja linii kolejowej nr 132/135 na odcinku Gliwice Łabędy - Strzelce Opolskie - Opole Groszowice”.
W latach 2022 – 2023 planowana jest kolejna modernizacja linii wraz z przebudową układów torowych, sieci trakcyjnej oraz urządzeń sterowania ruchem kolejowym.
Charakterystyka techniczna.
Linia w całości jest klasy D3, maksymalny nacisk osi wynosi 221 kN dla lokomotyw oraz wagonów, a maksymalny nacisk liniowy wynosi 71 kN (na metr bieżący toru). Linia wyposażona jest w sieć trakcyjną typu YC150-2CS150, która jest dostosowana do maksymalnej prędkości 200 km/h, obciążalność prądowa wynosi 2730 A, a minimalna odległość między odbierakami prądu wynosi 20 m. Linia zaopatrzona jest w elektromagnesy samoczynnego hamowania pociągów. Linia podlega pod obszar konstrukcyjny ekspozytury Centrum Zarządzania Linii Kolejowych Sosnowiec, a także pod Zakład Linii Kolejowych Tarnowskie Góry. Prędkość maksymalna poruszania się pociągów na linii wynosi 100 km/h, a jej prędkość konstrukcyjna wynosi 120 km/h. Obowiązują następujące maksymalne prędkości:
Linia na odcinku -0,408 – 5,689 została uwzględniona w kompleksową i bazową towarową sieć transportową TEN-T, a w całości w sieć międzynarodowych linii transportu kombinowanego (AGTC) - fragment linii kolejowej C-E 30.
Na linii zostały wprowadzone ograniczenia w związku z niezachowaniem skrajni - nieodpowiednia odległość i wysokość dźwigaru wiaduktów, krawędzi peronowych, krawędzi przyczółków wiaduktów od osi toru oraz poziomu główki szyny.

</doc>
<doc id="1812479" url="https://pl.wikipedia.org/wiki?curid=1812479" title="Sindhupalchowk (dystrykt)">
Sindhupalchowk (dystrykt)

Dystrykt Sindhupalchok (nep. सिन्धुपाल्चोक) – jeden z siedemdziesięciu pięciu dystryktów Nepalu. Leży w strefie Bagmati. Dystrykt ten zajmuje powierzchnię 2542 km², w 2011 r. zamieszkiwało go 287 798 ludzi. Stolicą jest Chautara.

</doc>
<doc id="1812481" url="https://pl.wikipedia.org/wiki?curid=1812481" title="All Night Long">
All Night Long

All Night Long - japoński horror z 1992 roku. Twórcą filmu jest Katsuya Matsumura. Do dziś doczekał się 5 kontynuacji (najnowsza została wydana w 2009 roku).
Fabuła.
Shinji Saito, Kensuke Suzuki i Tetsuya Tanaki są świadkami okrutnego morderstwa młodej uczennicy. Dzięki temu wydarzeniu trójka bohaterów poznaje się ze sobą. Po pewnym czasie dziewczyna jednego z nich zostaje brutalnie zgwałcona i zabita. Żądny zemsty Shinji zjawia się w domu Kensuke. Cała trójka wyrusza do kryjówki przestępców. Przeżywa jedynie Tetsuya, który też dowiaduje się, że on oraz Kensuke i Shinji zabili nie te osoby, co trzeba.

</doc>
<doc id="1812482" url="https://pl.wikipedia.org/wiki?curid=1812482" title="Teriańska Przełęcz Wyżnia">
Teriańska Przełęcz Wyżnia

Teriańska Przełęcz Wyżnia (, , ) – przełęcz w Grani Hrubego w słowackiej części Tatr Wysokich. Przełęcz ta oddziela Zadnią Teriańską Turnię (2381 m) od Zadniej Niewcyrskiej Turni (2362 m). Znajduje się w miejscu, w którym Grań Hrubego, obniżywszy się dość stromo od kopuły szczytowej Hrubego Wierchu, zaczyna biec niemalże poziomo. Od tego momentu przekształca się ona w licznie postrzępiony turniami grzebień. Do Wielkiego Ogrodu spod przełęczy opada urwisko o 300-metrowej wysokości. W dolnej części, mniej więcej w połowie wysokości wcina się w nie żleb.
Nazwę Teriańskiej Przełęczy Wyżniej utworzył Witold Henryk Paryski w 8. tomie przewodnika wspinaczkowego. Pochodzi od Teriańskich Stawów znajdujących się w Niewcyrce.
Taternictwo.
Na jej siodło nie prowadzą żadne znakowane szlaki turystyczne, dla taterników stanowi jeden z najważniejszych punktów dostępowych do Grani Hrubego i najdogodniej dostępna jest od strony doliny Niewcyrki (z Teriańskiej Równi). Obecnie dolina ta jest obszarem ochrony ścisłej z zakazem wstępu.
Pierwszego wejścia turystycznego na Teriańską Przełęcz Wyżnią dokonano 1 września 1906 r., a autorami jego byli Ignacy Król i Eugeniusz Panek.

</doc>
<doc id="1812484" url="https://pl.wikipedia.org/wiki?curid=1812484" title="Linia kolejowa nr 141">
Linia kolejowa nr 141

Linia kolejowa nr 141 – zelektryfikowana, pierwszorzędna, jedno- i dwutorowa linia kolejowa znaczenia państwowego łącząca stację Katowice Ligota ze stacją Gliwice.

</doc>
<doc id="1812486" url="https://pl.wikipedia.org/wiki?curid=1812486" title="Linia kolejowa nr 142">
Linia kolejowa nr 142

Linia kolejowa nr 142 Katowice Ligota – Tychy – jednotorowa, zelektryfikowana w 1961 roku, drugorzędna linia kolejowa łącząca stację Katowice Ligota ze stacją Tychy.
Historia.
W 1868 roku uruchomiono linię kolejową z Tarnowskich Gór do Pszczyny przez Bytom, Szopienice, Ligotę, Murcki, Kostuchnę, Tychy. Podczas budowy nasypu kolejowego na terenie dzisiejszej Dąbrowy natrafiono na cmentarz żołnierzy saskich z 1734 roku, których szczątki wywożono taczkami na wzgórze koło kapliczki. 4 marca 1961 roku linia kolejowa została zelektryfikowana.
We wrześniu 1994 roku wyłączono dla przewozów osobowych odcinek Katowice Ligota – Ochojec – Murcki – Kostuchna – Tychy.
W lutym 2018 PKP PLK podpisały umowę na rewitalizację linii.
18 grudnia 2019 roku pociągi wróciły na linię kolejową po modernizacji. Prace objęły wymianę na linii nr 142 łącznie 15 km torów, 14 rozjazdów, kompleksową przebudowę sieci trakcyjnej, remont dwóch wiaduktów i 16 przepustów oraz przebudowę siedmiu przejazdów kolejowo-drogowych (które zyskały nowe oświetlenie i nawierzchnię drogową, a także nowe urządzenia samoczynnej sygnalizacji przejazdowej).

</doc>
<doc id="1812488" url="https://pl.wikipedia.org/wiki?curid=1812488" title="Linia kolejowa nr 145">
Linia kolejowa nr 145

Linia kolejowa nr 145 – normalnotorowa, jednotorowa, niezelektryfikowana, drugorzędna, częściowo zdemontowana, towarowa linia kolejowa łącząca stację Chorzów Stary ze stacją Radzionków.
Powstanie i budowa linii.
Przyłączenie części Górnego Śląska do II Rzeczypospolitej oraz niekorzystny przebieg granicy państwowej z Rzeszą Niemiecką były głównymi przesłankami do zaprojektowania przez polskie Ministerstwo Dróg Żelaznych linii kolejowej łączącej południową część GOP-u z węzłem kolejowym w Tarnowskich Górach.Projekt linii kolejowej zakładał wybudowanie dwutorowej magistrali omijającej niemieckie wówczas węzły kolejowe "Gleiwitz" i "Beuthen", kluczowe w transporcie towarowym na północ kraju. Nowo wybudowaną linię skierowano od stacji kolejowej Chorzów Stary na prawo przez „Żabie Doły” w kierunku Dąbrówki Wielkiej i Brzezin do Szarleja.W swoim założeniu linia od początku została zaprojektowana jako bezkolizyjna z transportem kołowym i pozostałym kolejowym. Budowa sieci wiaduktów kolejowych na przebiegu całej linii skutkowała brakiem występowania przejazdów kolejowo-drogowych. Do najważniejszych wiaduktów kolejowych na linii można zaliczyć: 
Uroczystość otwarcia linii kolejowej Chorzów–Szarlej o długości 16 km, omijającej niemiecki Bytom, odbyła się w sobotę 31 października 1925 roku przy udziale wojewody śląskiego Mieczysława Bilskiego. Trasą przejechał wtedy specjalny skład osobowy, wiozący zaproszonych oficjeli województwa, kolei, duchowieństwa i wojska, witanych na każdej stacji i przystanku kolejowym przez przedstawicieli władz gmin i organizacji społecznych oraz miejscową ludność w odświętnych strojach ludowych.
Pierwszy pociąg towarowy przejechał dwutorowy odcinek Chorzów–Szarlej 5 listopada 1925 roku, zaś regularny ruch towarowo-osobowy uruchomiono 1 grudnia 1925 roku. Pociągi pasażerskie kursowały w relacji Tarnowskie Góry–Katowice Bogucice przez Chorzów, Siemianowice Śląskie. W latach 1927–1928 na linii wybudowano przystanek osobowy Szarlej Piekary, który ułatwiał pielgrzymom z całej Polski dotarcie do Sanktuarium Matki Boskiej Piekarskiej. Przystanek ten zasługuje na uwagę także z powodu nowoczesnej formy architektonicznej budynku dworcowego z murowaną i krytą kładką dla pieszych nad torami zaprojektowanej przez profesora Politechniki Warszawskiej Lecha Niemojewskiego. Projekt został zrealizowany w wyniku wygrania konkursu ogłoszonego w 1927 roku.
Podczas okupacji niemieckiej linią zarządzała opolska Dyrekcja Kolei Rzeszy w Opolu ("Reichsbahn-Direktion Oppeln"). Zmieniono nazwy stacji i przystanków:
W roku 1942 niemieckie władze okupacyjne dobudowały sześciokilometrowy odcinek toru od stacji Brzeziny Śląskie (wówczas "Birkenhain") do Wojkowic, gdzie znajdowała się od roku 1912 bocznica kolejowa kopalni Jowisz, w wyniku czego 27 września 1942 roku oddano do eksploatacji nowe połączenie kolejowe z Ząbkowicami (wówczas "Zombkowitz") i dalej ze znaczącą stacją towarową Łazy. Ruch pasażerski na odcinku Brzeziny Śląskie–Ząbkowice (później Ząbkowice Będzińskie) uruchomiono dopiero w roku 1948.
Eksploatacja linii.
W ciągu trzech pierwszych lat eksploatacji nowa linia Chorzów–Szarlej w wyniku szkód górniczych zapadła się aż o 1,7 m. Linia ta była jedną z najbardziej obciążonych przewozami linii polskiej części Górnego Śląska. Kursowały wówczas 43 pary pociągów na dobę, w tym 18 par pociągów osobowych.
Podczas okupacji niemieckiej ruch pasażerski i towarowy był kontynuowany; świadczą o tym niemieckie rozkłady jazdy z lat 1941–1944. Stacja Brzeziny Śląskie i przyległe do niej szlaki utrzymana była w pełnej sprawności eksploatacyjnej (dokonywano dwóch w ciągu dnia objazdów przyległych szlaków). Wszystkie urządzenia sterowania ruchem kolejowym były w idealnym stanie, a na terenie kolejowym pojawiały się liczne patrole wojskowe.
W czasie działań wojennych linia Chorzów–Szarlej nie została poważnie uszkodzona, dlatego już w 1945 roku wznowiono ruch pociągów osobowych i towarowych. Przywrócono przedwojenne nazwy stacji i przystanków osobowych.
Powojenny kilometraż linii 145 według instrukcji D29 przedstawia tabela:
Po II wojnie światowej na linii ruch kolejowy był prowadzony przez lokomotywy parowe serii Ok1 z lokomotywowni w Lublińcu i Ok22 z Tarnowskich Gór. Obciążenie dla parowozów na linii wynosiło 350 ton, a prędkość szlakowa nie przekraczała 75 km/h. W późniejszym okresie do pracy przewozowej wykorzystywano także parowozy OKl27 z lokomotywowni Łazy.
W roku 1952 stacja Chorzów zmieniła nazwę na Chorzów Stary, a przystanek Rojca na Radzionków Miasto, później na Radzionków Rojca.
W rozkładzie jazdy pociągów pasażerskich 1967–1968 na linii Chorzów Stary–Radzionków Rojca kursowało już tylko 8 par pociągów w relacji Katowice Bogucice–Tarnowskie Góry.
Kursowanie pociągów pasażerskich na odcinku Chorzów Stary–Brzeziny Śląskie zawieszono 31 marca 1968 roku. O godz. 22:48 przystanek osobowy Dąbrówka Wielka przestał funkcjonować wraz z odjazdem, w tym dniu, ostatniego pociągu pasażerskiego.
W rozkładzie jazdy pociągów pasażerskich 1972–1973 roku na odcinku Brzeziny Śląskie–Radzionków Rojca kursują tylko 4 pary pociągów, z tego 2 z Ząbkowic Będzińskich.
Ostatni kurs pociągu pasażerskiego na odcinku Radzionków Rojca–Brzeziny Śląskie odbył się w dniu 29 maja 1976 roku. Ostatni pociąg pasażerski odjechał natomiast ze stacji Brzeziny Śląskie do stacji Ząbkowice Będzińskie w dniu 22 maja 1982 roku.
W latach 80. XX w. PKP miały plany elektryfikacji linii, jednak nigdy plany te nie zostały zrealizowane.
Budynek przystanku osobowego Piekary Śląskie został zburzony z końcem lat osiemdziesiątych, natomiast budynek kolejowy przystanku osobowego Dąbrówka Wielka został przekształcony w budynek mieszkalny i istnieje do dnia dzisiejszego.
Degradacja szlaków.
W roku 2002 odcinek Chorzów Stary–Brzeziny Śląskie, po likwidacji toru nr 1, zmienił charakter z dwutorowego na jednotorowy.
Stacja towarowa Brzeziny Śląskie została przebudowana w 2007 roku w związku z likwidacją KWK Andaluzja. Rok później został wyburzony zabytkowy budynek dworca kolejowego.
25 kwietnia 2013 zarządca infrastruktury linii – PKP Polskie Linie Kolejowe – ogłosił, że na dziewięciokilometrowym odcinku linii 145 Chorzów Stary–Kopalnia Julian od grudnia 2013 zostanie zawieszony ruch pociągów. Decyzja PKP PLK jest argumentowana redukcją kosztów na utrzymanie linii kolejowych, na których odbywa się sporadyczny ruch pociągów.

</doc>
<doc id="1812489" url="https://pl.wikipedia.org/wiki?curid=1812489" title="Eagle (marka samochodów)">
Eagle (marka samochodów)

Eagle – dawny amerykański producent samochodów osobowych i sportowych z siedzibą w Auburn Hills działająca w latach 1988–1998. Marka należała do amerykańskiego koncernu Chrysler.
Historia.
Eagle zostało utworzone po przejęciu w 1987 roku przez Chryslera koncernu American Motors Corporation. Producent miał konkurować z Saturnem, powstałą w podobnym czasie filią skupioną na produkcji awangardowych pojazdów skierowanych do młodych odbiorców. Zaledwie dekadę po utworzeniu, w 1998 roku Chrysler podjął decyzję o likwidacji Eagle ze względu na niewielką liczbę sprzedawanych pojazdów. Ostatnie modele trafiły do klientów pod koniec roku.

</doc>
<doc id="1812490" url="https://pl.wikipedia.org/wiki?curid=1812490" title="Linia kolejowa nr 147">
Linia kolejowa nr 147

Linia kolejowa nr 147 Zabrze Biskupice – Gliwice – pierwszorzędna, jedno- i dwutorowa, zelektryfikowana linia kolejowa znaczenia państwowego w województwie śląskim.
Historia.
W styczniu 2019 PKP PLK podpisały z przedsiębiorstwem Porr umowę na remont linii nr 147 na odcinku Zabrze Biskupice – Maciejów.

</doc>
<doc id="1812491" url="https://pl.wikipedia.org/wiki?curid=1812491" title="Magazyn Literacki „Książki”">
Magazyn Literacki „Książki”

Magazyn Literacki „Książki” – polski magazyn literacki wydawany co miesiąc.
Historia.
Pismo powstało w 1992 roku, powołane przez Kamila Witkowskiego, w latach 1992–2001 redaktora naczelnego. Początkowo ukazywało się nieregularnie, jako pismo literackie, drukowało utwory poetyckie i prozatorskie, głównie debiuty oraz teksty krytyczno-literackie, felietony i recenzje. W 1998 roku powołana została spółka Magazyn Literacki Sp. z o.o., która rozpoczęła wydawanie pisma w formie miesięcznika. Zastępcą redaktora naczelnego i współwydawcą został Łukasz Gołębiewski. Wówczas poszerzono też zawartość o artykuły poświęcone zagadnieniom rynku wydawniczo-księgarskiego, zwiększono nakład, wprowadzono reklamy. Pismo stopniowo ewoluowało w kierunku miesięcznika o rynku książki, szybko wypierając konkurencyjne tytuły, przede wszystkim: „Megaron” oraz „Kurier Czytelniczy”.
W maju 2001 roku miesięcznik zmienił wydawcę, rozstał się z nim też Kamil Witkowski, który założył własne wydawnictwo Nowy Świat. Nowym redaktorem naczelnym został Piotr Dobrołęcki, wydawcą zaś – spółka Biblioteka Analiz Sp. z o.o. Wówczas rozszerzono tytuł na „Magazyn Literacki Książki”, zachowując tradycję, numerację i numer ISSN (1234-0200) poprzedniego tytułu.
Współcześnie.
Obecnie „Magazyn Literacki Książki” jest największym w Polsce miesięcznikiem o książkach, co miesiąc dostarcza kilkadziesiąt recenzji, rozmowy z pisarzami, listę bestsellerów, aktualności z rynku wydawniczego i wiele tekstów publicystycznych.
Co roku ukazuje się 12 numerów oraz co najmniej cztery bezpłatne dodatki tematyczne wydawane jako osobne zeszyty.
Nagrody.
Redakcja „Magazynu Literackiego Książki” przyznaje nagrody: Książki Roku (od 2000 roku), Wydawca Roku (od 2006 roku), Nagroda im. Kallimacha (od 2009 roku – za wybitne osiągnięcia w dziedzinie edukacji) i Nagrody Magellana (od 2009 roku – dla książek turystycznych: przewodników, map i atlasów).

</doc>
<doc id="1812492" url="https://pl.wikipedia.org/wiki?curid=1812492" title="Daryl Hall">
Daryl Hall

Daryl Hall (ur. 11 października 1946 w Pottstown, Pensylwania, Stany Zjednoczone) – amerykański wokalista, klawiszowiec, gitarzysta, autor tekstów i producent muzyczny. 
Przedstawiciel muzyki biały soul i pop-rock. W 1985 roku wziął udział w nagraniu charytatywnej piosenki We are the world. Członek duetu Hall &amp; Oates. Samodzielnie nagrał 5 albumów.
Linki zewnętrzne.
 

</doc>
<doc id="1812494" url="https://pl.wikipedia.org/wiki?curid=1812494" title="Linia kolejowa nr 148">
Linia kolejowa nr 148

Linia kolejowa nr 148 Pszczyna – Rybnik – pierwszorzędna, jedno- i dwutorowa, zelektryfikowana linia kolejowa znaczenia państwowego w województwie śląskim.
W połowie stycznia 2017 PKP PLK podpisały z konsorcjum firm Trakcja PRKil, Strabag, Strabag Rail, Comsa i ZUE umowę na rewitalizację linii nr 148 na odcinku Rybnik – Żory w ramach zadania „Prace na liniach kolejowych nr 140, 148, 157, 159, 173, 689, 691 na odcinku Chybie – Żory – Rybnik – Nędza / Turze”.

</doc>
<doc id="1812495" url="https://pl.wikipedia.org/wiki?curid=1812495" title="Linia kolejowa nr 149">
Linia kolejowa nr 149

Linia kolejowa nr 149 Zabrze Makoszowy – Leszczyny – drugorzędna, jedno- i dwutorowa, zelektryfikowana linia kolejowa znaczenia państwowego w województwie śląskim.
Historia.
Linia budowana etapami od 1888 roku, ukończona po II wojnie światowej. W 1986 zelektryfikowano odcinek Gierałtowice – Leszczyny, a w 1987 resztę linii. W 2000 roku zawieszono ruch pasażerski, ale jeszcze w 2005 roku Krakowskie SMK zorganizowało przejazd nieczynnymi dla ruchu osobowego liniami 141, 149 i 169. W 2006 roku linią przejechał pociąg pielgrzymkowy; w 2007 była również wykorzystywana jako trasa objazdowa przez Knurów.
W 2009 roku zawalił się most nad rzeką Bierawką w Szczygłowicach. Został on wyremontowany i oddany ponownie do użytku w czerwcu 2014 r. PKP PLK ogłosiły w sierpniu pierwszy przetarg na odbudowę toru nr 1 na odcinku Knurów – Leszczyny warty 30 mln zł, który w październiku został unieważniony z powodu przekroczenia budżetu ofertowego o 10 mln zł. Drugi przetarg w styczniu 2015 wygrało konsorcjum firm Skanska oraz NDI. Linia ma zostać udrożniona w pierwszym torze do grudnia 2015 r., a w drugim w 2016 r. Pomiędzy byłą stacją Gierałtowice a stacją Przyszowice trwają inne prace. Roboty obejmują podniesienie toru nr 1 o 1,3 m i toru nr 2 o 1,1 m, wymianę uszkodzonych/starych słupów sieci trakcyjnej, wycinkę drzew i udrożnienie rowów biegnących w okolicy skarpy. Do podpisania umowy PKP PLK ze Skanską doszło 30 kwietnia. 12 października PKP PLK podpisały ze Skanską umowę na kolejny etap prac.

</doc>
<doc id="1812498" url="https://pl.wikipedia.org/wiki?curid=1812498" title="Linia kolejowa nr 152">
Linia kolejowa nr 152

Linia kolejowa nr 152 Paczyna – Lubliniec – pierwszorzędna, zelektryfikowana, prawie w całości dwutorowa linia kolejowa znaczenia państwowego w województwie śląskim. Linia obsługuje aktualnie (2020) głównie ruch towarowy oraz niewielki ruch pociągów dalekobieżnych PKP Intercity.
Stan techniczny.
Ze względu na pogarszający się stan techniczny konieczne było wprowadzenie licznych ograniczeń prędkości. W 2010 roku rozstrzygnięto przetarg na remont odcinka Toszek Północ - Krupski Młyn, który umożliwił podniesienie prędkości z 60 do 100 km/h dla pociągów pasażerskich i towarowych w torze nr 1. W 2011 roku rozstrzygnięto przetargi na remont toru nr 1 na szlakach Paczyna - Toszek Północ i Krupski Młyn - Lubliniec. Wymianie uległa nawierzchnia kolejowa, sieć trakcyjna, rozjazdy, a przebudowie uległa także głowica stacyjna stacji Paczyna. W ich wyniku prędkość szlakowa wzrosła z 60 km/h do 100-110 km/h dla pociągów pasażerskich oraz 80-100 km/h dla pociągów towarowych. 21 marca 2018 roku rozstrzygnięto przetarg na remont toru nr 2 na odcinku Krupski Młyn - Lubliniec, który umożliwił podniesienie prędkości na tym torze z 60 do 110 km/h dla pociągów pasażerskich i 80 km/h dla towarowych.

</doc>
<doc id="1812502" url="https://pl.wikipedia.org/wiki?curid=1812502" title="Linia kolejowa nr 153">
Linia kolejowa nr 153

Linia kolejowa nr 153 Toszek Północ – Rudziniec Gliwicki – pierwszorzędna, prawie w całości dwutorowa, zelektryfikowana linia kolejowa znaczenia państwowego w województwie śląskim. 
Linię kolejową otwarto w 1975 roku, a rok później zelektryfikowano.
23 października 2017 PKP PLK podpisały z przedsiębiorstwem Porr umowę na rewitalizację linii nr 153, 199, 681, 682 i 872.

</doc>
<doc id="1812505" url="https://pl.wikipedia.org/wiki?curid=1812505" title="Państwo Greckie">
Państwo Greckie

Państwo Greckie () – kolaboracyjne państwo faszystowskie istniejące na terenie Grecji w latach 1941–1944, podczas okupacji tego kraju przez wojska niemieckie.
Historia.
Państwo Greckie powstało po kapitulacji wojsk greckich wobec agresji III Rzeszy i Włoch. Król Jerzy II Grecki udał się na Kretę, a po ewakuacji brytyjskich wojsk do Wielkiej Brytanii, tam też powstał rząd emigracyjny; w Grecji rozpoczęto natomiast okupację przy zachowaniu pozorów autonomii dla części terytorium. Powołany został nowy rząd pod kierownictwem Georgiosa Tsolakoglou. Kraj był podzielony na trzy strefy. Największa była strefa włoska, mniejsza, lecz ważniejsza ekonomicznie, strefa niemiecka. Tereny położone na północnym wschodzie i okupowane przez Bułgarów włączono do Carstwa Bułgarii, ich ludność poddając drastycznej bułgaryzacji. W przypadku niektórych miejscowości, niegdyś w znacznej mierze bułgarskojęzycznych, a później zasiedlonych przez greckich ekspatriantów z Azji Mniejszej, uciekano się nawet do eksterminacji cywilnej ludności greckiej. Bułgarskie władze nie zezwalały na przejazd Greków, spoza swej strefy, przez zajęte przez Bułgarię terytorium, zablokowały współpracę gospodarczą z resztą okupowanej Grecji i odmawiały zgody na powrót do domów greckich jeńców wojennych, zwalnianych z niemieckiej lub z włoskiej niewoli. Rząd kolaboracyjny dysponował więc pewnym wpływem jedynie na terenach okupacji niemieckiej i włoskiej.
W okupowanej Grecji, podobnie jak w innych okupowanych krajach, przeprowadzono też eksterminację Żydów. Część aresztowanych przewożono, z celem zagłady, poza Grecję, m.in. do Auschwitz-Birkenau. W zbrodniach tych uczestniczyli członkowie greckich faszystowskich organizacji wojskowych i paramilitarnych (Narodowa Socjalistyczna Organizacja Patriotyczna i Bataliony Bezpieczeństwa), sami stając się jednocześnie celem odwetu greckiego ruchu oporu.
Kolaboracyjne państwo utworzyło też siły zbrojne. Były to Bataliony Bezpieczeństwa, liczące, zależnie od okresu, 12,5 – 22 tysięcy żołnierzy i według wielu źródeł, składające przysięgę na wierność Adolfowi Hitlerowi oraz całkowite posłuszeństwo niemieckiemu dowództwu. Faktem jest, że taka przysięga istniała, natomiast trudno jest dowieść, kto z żołnierzy Batalionów Bezpieczeństwa ją złożył, a kto nie. Bataliony Bezpieczeństwa zajmowały się wspieraniem egzekucji kontyngentu na rzecz III Rzeszy oraz zwalczaniem greckiego ruchu oporu, zwłaszcza lewicowego. Zarzuca się im popełnienie licznych zbrodni wojennych.
W okresie istnienia Państwa Greckiego zmarło z głodu około 300 tysięcy mieszkańców Grecji. Nie można jednak całością odpowiedzialności za ten fakt obarczyć kolaboracyjnego rządu. Coroczny w Grecji duży import żywności, w latach wojny uniemożliwiła brytyjska blokada morska.
Poniesione przez Państwo Greckie straty materialne stanowiły 33-krotność produktu krajowego brutto z 1946. W szczególności, inflacja osiągnęła 15 000 000%, gdy wymuszono na Państwie Greckim formalne, międzypaństwowe pożyczki – pieniężne, przemysłowe i surowcowe, spłacane następnie greckim pieniądzem, emitowanym inflacyjnie w mennicy, pozostającej pod kontrolą Niemiec.
W październiku-listopadzie 1944 nastąpiła ewakuacja wojsk niemieckich z Grecji, do Aten powrócił mianowany przez króla, zatwierdzany przez Brytyjczyków rząd. Brytyjczycy mianowali następnie kolejnych premierów, a faktycznie jeszcze przez około półtora roku Grecja pozostawała pod władzą brytyjskiego dowódcy wojskowego. Przywódców kolaboracyjnego rządu aresztowano, nie zostali jednak surowo ukarani pozostali gorliwi kolaboranci. W szczególności nie ukarano niemal nikogo z żołnierzy Batalionów Bezpieczeństwa, a znaczną ich część przyjęto do służby w organach bezpieczeństwa odrodzonego państwa, tworzonych od 1945 roku. Wywołało to silne podziały w społeczeństwie. Stosunek do kolaborantów był jednym z ognisk zapalnych i przyczyn wybuchu greckiej wojny domowej.

</doc>
<doc id="1812506" url="https://pl.wikipedia.org/wiki?curid=1812506" title="Banke (dystrykt)">
Banke (dystrykt)

Dystrykt Banke (nep. बाँक) – jeden z siedemdziesięciu pięciu dystryktów Nepalu. Leży w strefie Bheri. Dystrykt ten zajmuje powierzchnię 2337 km², w 2001 r. zamieszkiwało go 385 840 ludzi. Stolicą jest Nepalganj.

</doc>
<doc id="1812507" url="https://pl.wikipedia.org/wiki?curid=1812507" title="Linia kolejowa nr 154">
Linia kolejowa nr 154

Linia kolejowa nr 154 – pierwszorzędna, jedno- i dwutorowa, w większości zelektryfikowana linia kolejowa znaczenia państwowego łącząca stację Łazy ze stacją Dąbrowa Górnicza Towarowa.

</doc>
<doc id="1812508" url="https://pl.wikipedia.org/wiki?curid=1812508" title="Bardiya (dystrykt)">
Bardiya (dystrykt)

Dystrykt Bardiya (nep. बर्दिया) – jeden z siedemdziesięciu pięciu dystryktów Nepalu. Leży w strefie Bheri. Dystrykt ten zajmuje powierzchnię 2025 km², w 2001 r. zamieszkiwało go 382 649 ludzi. Stolicą jest Gularia.

</doc>
<doc id="1812510" url="https://pl.wikipedia.org/wiki?curid=1812510" title="Nagrobek Władysława III Warneńczyka">
Nagrobek Władysława III Warneńczyka

Nagrobek Władysława III Warneńczyka znajduje się w katedrze wawelskiej pomiędzy filarami oddzielającymi nawę główną od północnej.
Nagrobek Władysława III Warneńczyka jest cenotafem, ponieważ ciała poległego w bitwie pod Warną (1444) króla nigdy nie odnaleziono. Umowę na jego wykonanie podpisał 10 stycznia 1903 kardynał Jan Duklan Puzyna, wykonał go w Rzymie z czerwonego marmuru i brązu Antoni Madeyski. W kwietniu 1906 został on umieszczony w katedrze wawelskiej, a jego oficjalne odsłonięcie nastąpiło 7 lipca 1906. Jest jednym z najlepszych w Polsce przykładów historyzującej rzeźby nagrobnej. Nawiązuje do gotyckich tumbowo-baldachimowych sarkofagów królewskich z katedry. Na wierzchu tumby postać młodego króla w pełnej zbroi jako rycerza i obrońcy chrześcijaństwa ze Szczerbcem w rękach. Pod nogami monarchy figura młodego lwa jest atrybutem siły i męstwa, brak innych atrybutów władzy królewskiej z wyjątkiem korony wskazuje na chęć podkreślenia nie tyle godności monarszej, co gloryfikacji zmarłego jako rycerza. Na bokach tumby widoczny jest fryz z herbów Polski i Węgier.

</doc>
<doc id="1812512" url="https://pl.wikipedia.org/wiki?curid=1812512" title="Wtoraja Liga ZSRR">
Wtoraja Liga ZSRR



</doc>
<doc id="1812514" url="https://pl.wikipedia.org/wiki?curid=1812514" title="Mohamad Al-Sayed">
Mohamad Al-Sayed

Mohamad Naser Al-Sayed (ur. 2 listopada 1981) – katarski szachista, drugi w historii arcymistrz tego kraju (tytuł otrzymał w 2009 roku).
Kariera szachowa.
W latach 1991–2001 wielokrotnie uczestniczył w mistrzostwach świata i Azji juniorów w różnych kategoriach wiekowych. Reprezentował również swój kraj w turniejach strefowych (eliminacjach mistrzostw świata), turniejach o indywidualne i drużynowe mistrzostwo Azji, jak również na szachowych olimpiadach (siedmiokrotnie, w latach 1994–2008) i drużynowych mistrzostwach państw arabskich (w 2007 r. zdobywając złoty medal za indywidualny wynik na II szachownicy).
Normy na tytuł arcymistrza wypełnił w Biel (2003), Gibraltarze (2006, 2007) oraz Dreźnie (2008, podczas olimpiady). Do innych jego indywidualnych sukcesów należą m.in.:
Najwyższy ranking w dotychczasowej karierze osiągnął 1 marca 2012 r., z wynikiem 2525 punktów zajmował wówczas 2. miejsce (za Mohamadem Al-Modiahkim) wśród katarskich szachistów.

</doc>
<doc id="1812515" url="https://pl.wikipedia.org/wiki?curid=1812515" title="Linia kolejowa nr 156">
Linia kolejowa nr 156

Linia kolejowa nr 156 – pierwszorzędna, prawie w całości dwutorowa, zelektryfikowana linia kolejowa znaczenia państwowego łącząca stację Bukowno ze stacją Jaworzno Szczakowa. Wybudowana w latach 1935–1936. Od marca 2022 roku linia obsługuje regionalny ruch pociągów pasażerskich relacji Olkusz – Kraków Główny.

</doc>
<doc id="1812517" url="https://pl.wikipedia.org/wiki?curid=1812517" title="21 guns">
21 guns



</doc>
<doc id="1812518" url="https://pl.wikipedia.org/wiki?curid=1812518" title="Angels with Dirty Faces">
Angels with Dirty Faces



</doc>
<doc id="1812520" url="https://pl.wikipedia.org/wiki?curid=1812520" title="Dailekh (dystrykt)">
Dailekh (dystrykt)

Dystrykt Dailekh (nep. दैलेख) – jeden z siedemdziesięciu pięciu dystryktów Nepalu. Leży w strefie Bheri. Dystrykt ten zajmuje powierzchnię 1502 km², w 2001 r. zamieszkiwało go 225 201 ludzi. Stolicą jest Dailekh.

</doc>
<doc id="1812521" url="https://pl.wikipedia.org/wiki?curid=1812521" title="Linia kolejowa nr 157">
Linia kolejowa nr 157

Linia kolejowa nr 157 Pawłowice Śląskie – Skoczów – pierwszorzędna, jedno- i dwutorowa, zelektryfikowana linia kolejowa, na odcinku od km 2,122 znaczenia państwowego, zlokalizowana w województwie śląskim.
Historia.
Nowa granica państwowa spowodowała brak połączenia linii kolejowych na Górnym Śląsku z Czechosłowacją, w związku z czym opracowano wówczas projekt budowy trasy kolejowej z Chybia do Pawłowic. Odcinek ten został oddany dla ruchu towarowego w dniu 1 października 1924, natomiast dla pasażerskiego w dniu 15 marca 1925 roku. Celem opracowania dalszego odcinka do Skoczowa było skrócenie drogi z Górnego Śląska do Śląska Cieszyńskiego. Linia została otwarta w dniu 14 maja 1927 roku. Po drugiej wojnie światowej odcinek z Pawłowic do Chybia ponownie uruchomiono 15 lutego 1947 roku, a w dniu 27 grudnia 1973 roku zakończono jego elektryfikację. W dniu 23 grudnia 1974 uruchomiono sieć trakcyjną na odcinku do Skoczowa. W 1980 roku otwarto drugi tor na odcinku z Chybia do Dębiny. W dniu 31 marca 2004 roku wstrzymano kursowanie planowych pociągów pasażerskich na odcinku z Chybia w kierunku Strumienia. Na linii kursują pociągi pasażerskie samorządowego przewoźnika Koleje Śląskie.
Rewitalizacja.
W kwietniu 2013 roku województwo śląskie opublikowało dokument zawierający projekt rewitalizacji linii kolejowej na odcinku Chybie-Skoczów w ramach Regionalnego Programu Operacyjnego.
W połowie stycznia 2017 roku spółka PKP PLK podpisała z konsorcjum firm Trakcja PRKil, Strabag, Strabag Rail, Comsa i ZUE umowę na rewitalizację linii kolejowej na odcinku Dębina – Chybie.
W październiku 2019 PKP Polskie Linie Kolejowe podpisały umowę na remont linii na odcinku Bieniowiec – Skoczów obejmujący przebudowę peronów, dostosowanie linii do prędkości 80-120 km/h poprzez wymianę torów, rozjazdów i urządzeń sterowania ruchem oraz budowę nowego przystanku osobowego Skoczów Bajerki i Lokalnego Centrum Sterowania w Skoczowie. Inwestycja otrzymała dofinansowanie w ramach Regionalnego Programu Operacyjnego. 16 marca 2020, ze względu na prace remontowe, na linii została wprowadzona zastępcza komunikacja autobusowa.

</doc>
<doc id="1812523" url="https://pl.wikipedia.org/wiki?curid=1812523" title="Ad extirpanda">
Ad extirpanda

Ad extirpanda (łac. "Aby wykorzenić") – bulla papieża Innocentego IV, promulgowana 15 maja 1252 roku, w której papież upoważnił władze świeckie i kościelne do stosowania tortur w celu wymuszenia od heretyków zeznań, a także określił zasady stosowania tortur.
Treść.
Bulla zawiera 38 "reguł i zasad", wyszczególniających obowiązki i odpowiedzialność władz świeckich i duchownych Lombardii i Toskanii w celu "wytępienia plagi herezji" oraz " toczenia wojny z wszelką herezją", pod karą ekskomuniki, utraty godności, władzy, "wiecznej infamii" oraz utraty przez kraj państwowości (reguła 1), co w praktyce oznaczało, że kraj ten mogła zająć osoba, którą do tego upoważni Kościół rzymskokatolicki.
Ostatnie trzy reguły dotyczą obowiązku dostosowania praw lokalnych do wymogów praw kościelnych odnośnie do wytępienia herezji, a także starannego archiwizowania obecnych i przyszłych spraw przeciwko herezjom w archiwum państwowym, diecezjalnym, a wreszcie w archiwach dominikanów i franciszkanów.

</doc>
<doc id="1812524" url="https://pl.wikipedia.org/wiki?curid=1812524" title="Linia kolejowa nr 158">
Linia kolejowa nr 158

Linia kolejowa nr 158 Rybnik Towarowy – Chałupki – linia kolejowa w południowo-zachodniej części województwa śląskiego. Linia na całej długości jest zelektryfikowana, odcinek Rybnik Towarowy – Wodzisław Śląski jest dwutorowy, a odcinek Wodzisław Śląski – Chałupki oraz tor w obrębie stacji Rybnik Towarowy są jednotorowe.
Linia na całym przebiegu jest linią drugorzędną oraz znaczenia państwowego. Przynależy ona do oddziału regionalnego PKP Polskich Linii Kolejowych w Tarnowskich Górach.
Przebieg linii.
Linia kolejowa nr 158 rozpoczyna się na stacji Rybnik Towarowy w dzielnicy Niedobczyce od odgałęzienia linii kolejowej nr 140. Pomiędzy stacjami Rybnik Towarowy i Wodzisław Śląski linia przeplata się z liniami nr 862, 877 i 876, które łączą powyższe stacje przez bocznicę szlakową przy KWK Marcel. Na południe od stacji Wodzisław Śląski linia biegnie równolegle do nieczynnych linii nr 159 (do Orzesza) i nr 875 (do bocznicy przy KWK 1 Maja). Na stacji Olza łączy się z nieczynną linią nr 176 do Raciborza Markowic. Od przystanku Rudyszwałd biegnie wspólnie z linią kolejową nr 151 aż do końcowej stacji Chałupki.
Linia na całym swoim przebiegu biegnie niemalże równolegle do drogi krajowej nr 78, którą kilkukrotnie przecina. Linia przecina się również z DK nr 45 i DW nr 933 oraz rzeką Odrą.
Linia przebiega przez miasto Rybnik, powiat wodzisławski (w tym dwa miasta: Radlin i Wodzisław Śląski) oraz powiat raciborski.
Linia podzielona jest na 3 odcinki:
Charakterystyka techniczna.
Linia wyposażona jest w elektromagnesy samoczynnego hamowania pociągów. Na linii nie występują żadne ograniczenia odnośnie do dni tygodnia i godzin, w których linia może być użytkowana. Prędkość konstrukcyjna linii to 100 km/h. Według stanu z 29 listopada 2016 obowiązują następujące prędkości maksymalne dla pociągów:
Cała linia jest klasy C3. Sieć trakcyjna na całej długości linii jest przystosowana do prędkości maksymalnej 110 km/h, obciążalność prądowa wynosi 1725 A, a minimalna odległość pomiędzy odbierakami prądu wynosi 20 m.
Najdłuższym pod względem przejazdu odstępem blokowym pomiędzy dwoma stacjami jest jednotorowy szlak pomiędzy Wodzisławiem Śląskim a Olzą. Odcinek ten jest długości 12,686 km, a czas przejazdu z maksymalną dozwoloną prędkością wynosi niespełna 10 minut, tym samym przepustowość tego odcinka wynosi około 6 pociągów na godzinę.
Linia wyposażona jest w półsamoczynną blokadę linową EAP.
Infrastruktura.
Punkty eksploatacyjne.
Na linii znajduje się 11 punktów eksploatacyjnych; na żadnym z nich nie jest prowadzona sprzedaż biletów.
Mosty i wiadukty.
Na linii znajduje się 8 mostów i 2 wiadukty; największym z nich jest most na Odrze. Jest to most jednotorowy, 3-przęsłowy, o konstrukcji stalowej kratownicy i długości 129,85 metrów.
Historia.
Tło powstania.
W 1846 roku otwarto pierwszy odcinek Kolei Wilhelma ( "Wilhelmsbahn", obecnie linia kolejowa nr 151) łączącej Racibórz z Koźlem. W Koźlu linia łączyła się z Koleją Górnośląską ( "Oberschlesische Eisenbahn") łączącą Górny Śląsk z Wrocławiem. W 1847 roku Kolej Wilhelma została przedłużona do Bogumina. W latach 1855–1858 otwierano kolejne odcinki Kolei Wilhelma łączące Racibórz z Katowicami przez Rybnik (obecnie linia kolejowa nr 140).
W 1861 roku mieszkańcy Wodzisławia uzyskali zgodę na budowę szosy łączącej swoje miasto ze stacją w Czernicy (obecnie stacja Rydułtowy). Budowę ukończono po kilku latach, dzięki czemu Wodzisław uzyskał połączenie z koleją prowadzącą do Raciborza i Katowic.
Okres pruski.
22 grudnia 1882 został otwarty odcinek Niedobczyce (obecnie Rybnik Towarowy) – Wodzisław Śląski; inwestorem była Kolej Górnośląska ( "Oberschlesische Eisenbahn"). W 1884 roku Kolej Górnośląska wraz z wszystkimi pozostałymi głównymi kolejami została znacjonalizowana i przejęta przez Zarząd Królewskich Pruskich Kolei Żelaznych ( "Königlich Preußische Eisenbahn-Verwaltung"). Linia przedłużona została do Chałupek 1 października 1886.
Na przełomie lat 80. i 90. XIX w. funkcjonowała pod nazwą Annaberg-Rybnik. Wybudowana została jako normalnotorowa linią drugorzędna, a składy obsługiwały ją z prędkością 30 km/h. Nachylenie najbardziej stromego podjazdu na tej trasie wynosiło 14‰.
W czasie I wojny światowej linia, podobnie jak większość linii Górnośląskiego Okręgu Przemysłowego, nie doznała żadnych zniszczeń, jednakże po zakończeniu wojny Niemcy zaprzestali inwestycji na kolejach Górnego Śląska z obawy o utratę tych terenów.
W czasie III powstania śląskiego 23 maja 1921 wzdłuż linii w pobliżu stacji kolejowej Olza doszło do bitwy pod Olzą. Po jej zakończeniu doszło do wysadzenia w powietrze mostu kolejowego w Olzie.
Lata 1922–1945.
15 maja 1922 zawarto w Genewie Polsko-Niemiecką Konwencją Górnośląską regulującą m.in. funkcjonowanie kolei na Górnym Śląsku. Odcinek Wodzisław Śląski – Chałupki stał się odcinkiem granicznym z granicą na rzece Odrze i kontrolą paszportową w niemieckich Chałupkach.
W 1924 roku oddano do użytku przystanek kolejowy Czyżowice. Pod koniec lat 20. na potrzeby rosnącego ruchu towarowego rozbudowano stację Wodzisław, przy której wybudowano nową parowozownię wraz z warsztatem pomocniczym. W 1935 zakończono budowę linii kolejowej pomiędzy Moszczenicą a Cieszynem skracającej połączenie Rybnickiego Okręgu Węglowego z Czechami z pominięciem niemieckich Chałupek (linię kolejową pomiędzy Wodzisławiem a Moszczenicą otwarto w 1913 roku).
W 1939 roku podczas kampanii wrześniowej linie kolejowe na Górnym Śląsku ucierpiały w niewielkim stopniu, a od 1 stycznia 1940 zostały objęte niemieckim prawem kolejowym.
W styczniu 1945 miał miejsce marsz śmierci więźniów z KL Auschwitz do Wodzisławia Śląskiego, skąd więźniowie zostali przetransportowani pociągami w głąb Rzeszy, w tym celu hitlerowcy używali m.in. linii nr 158. W ostatnich miesiącach wojny podczas ofensywy Armii Czerwonej zniszczeniu uległ most nad Odrą.
Okres po 1945.
W 1956 roku odbudowano most na Odrze. W 1964 roku dobudowano drugi tor na odcinku Rybnik Towarowy – Wodzisław Śląski, a 17 listopada 1981 została zakończona elektryfikacja tego odcinka. 21 grudnia 1984 ukończono również elektryfikację odcinka Wodzisław Śląski – Chałupki. W obu przypadkach pierwszym elektrycznym składem, który przejechał dany odcinek, był EN57. W 1984 roku miała miejsce częściowa naprawa główna obu torów. W 1990 roku oddano do użytku przystanek kolejowy Rudyszwałd. W 2007 roku zlikwidowano mijankę w Czyżowicach.
W latach 2007–2008 poddany naprawie głównej został tor nr 1 na odcinku Rybnik Towarowy – Wodzisław Śląski, a rok później ponad dwukilometrowy odcinek toru nr 2 pomiędzy Rybnikiem Towarowym a Rybnikiem Rymerem. 11 maja 2012 oddano do użytku część obwodnicy Wodzisławia Śląskiego, w ramach której powstał wiadukt nad linią nr 158 pomiędzy stacją Wodzisław Śląski a przystankiem Wodzisław Śląski Radlin.
20 sierpnia 2012 pomiędzy stacjami Rybnik Towarowy i Rybnik Rymer doszło do wykolejenia pociągu wiozącego koks. 9 grudnia 2012 zawieszono ruch pasażerski na odcinku Wodzisław Śląski – Chałupki, a na odcinku Wodzisław Śląski – Rybnik Towarowy pociągi Polregio zostały zastąpione pociągami Kolei Śląskich.
Rewitalizacja linii.
30 czerwca 2014 PKP PLK podpisały umowę z Centrum Unijnych Projektów Transportowych na dofinansowanie rewitalizacji linii nr 158 wraz z odcinkiem linii nr 140 Rybnik Towarowy – Rybnik w ramach Funduszu Spójności. 30 lipca spółka podpisała drugą umowę z konsorcjum przedsiębiorstw Rubau Polska, Construcciones Rubau i Rover Alcisa na wykonanie prac.
Pod koniec października 2014 jednotorowy odcinek Wodzisław Śląski – Chałupki został zamknięty dla ruchu i rozpoczął się na nim demontaż poszczególnych elementów infrastruktury kolejowej. Od 15 marca do 31 października 2015, w związku z pracami na terenie stacji Wodzisław Śląski, wjazd na nią nie był możliwy od strony Rybnika. W związku z tym pociągi pasażerskie Kolei Śląskich z Katowic i Rybnika kończyły bieg na przystanku Wodzisław Śląski Radlin. Stamtąd do dworca w Wodzisławiu uruchomiono autobusową komunikację zastępczą.
25 marca 2015 miasto Wodzisław Śląski kupiło od PKP dworzec kolejowy przy stacji Wodzisław Śląski. Magistrat planuje dworzec wyremontować i urządzić tam centrum przesiadkowe.
W ramach remontu odnowiono 13 peronów, które zostały dostosowane do potrzeb osób niepełnosprawnych. Wyposażono je w nowe systemy oświetlenia, wiaty, zegary oraz megafony do zapowiadania pociągów. Wymieniono łącznie 43 rozjazdy oraz urządzenia sterowania ruchem kolejowym, zmodernizowano 24 przejazdy kolejowo-drogowe, zrewitalizowano 30 km linii kolejowych oraz wyremontowano budynki nastawni. W wyniku remontu prędkość maksymalna na linii wzrosła do 80 km/h. Przebudowie został poddany układ torów stacji Wodzisław Śląski (wyremontowano 6 z 14 torów) i stacji Olza (wyremontowano 3 z 6 torów). Początkowo planowano jeszcze budowę nowej stacji Wodzisław Śląski Centrum w pobliżu dworca autobusowego, jednakże ze względu na brak porozumienia miasta z PKP PLK odnośnie do tego, czy na nowej stacji pociągi będą mogły kończyć bieg, zrezygnowano z tego pomysłu.
Nie zrealizowano również odbudowy mijanki w Czyżowicach, której nie ujęto w planach rewitalizacji i nie wiadomo czy w przyszłości zadanie to zostanie zrealizowane.
30 października minął wynikający z kontraktu termin zakończenia wszystkich prac, jednakże tak się nie stało. 10 grudnia, na 3 dni przed planowanym powrotem pociągów pomiędzy Wodzisławiem a Chałupkami, PKP PLK poinformowały, że ze względu na nieukończenie wszystkich prac remontowych otwarcie linii odbędzie się dopiero w drugiej połowie stycznia. Z tego powodu 13 grudnia Koleje Śląskie uruchomiły autobusową komunikację zastępczą pomiędzy Wodzisławiem a Chałupkami, a PKP Intercity planowane pociągi EIC przekierowały na trasę objazdową przez Zebrzydowice oraz uruchomiły komunikację zastępczą dla podróżnych, którzy zdążyli kupić bilety w przedsprzedaży do lub ze stacji w Mikołowie, Rybniku, Wodzisławiu Śląskim lub Chałupkach. Główną przyczyną niedotrzymania terminu były nieukończone przejazdy kolejowo-drogowe bądź niepodłączone do zasilania urządzenia na tych przejazdach. 8 stycznia 2016 odcinek Wodzisław Śląski – Chałupki został dopuszczony do ruchu.
Przywrócenie linii do ruchu i dalsze prace.
12 stycznia rozpoczęły się jazdy testowo-zapoznawcze pociągów Kolei Śląskich i PKP Intercity. Jazdy testowe rozpoczęły się, pomimo iż stacja Wodzisław Śląski i Olza nie były jeszcze w pełni oddane do użytku. Ostatecznie, 18 stycznia pomiędzy Wodzisławiem a Chałupkami został wznowiony ruch pociągów pasażerskich, jednakże ze względu na nadal toczące się prace pociągi nie były w stanie dotrzymać zaplanowanych czasów przejazdu. Problemy istnieją również w przejazdach pociągów towarowych, gdyż niedokończone stacje Wodzisław Śląski i Olza ograniczają przepustowość linii. Rozkład jazdy był układany tak, aby te utrudnienia minimalizować.
Pomimo tego, że linia nie osiągnęła jeszcze pełnej przepustowości, od 11 do 15 lutego 2016 linią kolejową 158 jeździły dodatkowo pociągi międzynarodowe „Polonia”, „Sobieski” i „Varsovia” (3 pary), omijając stację w Boguminie i Zebrzydowicach. Objazd linią 158 spowodowany był pożarem, jaki wybuchł na stacji w Boguminie i wyłączeniem z ruchu tego węzła.
Na początku marca 2016 nadal trwały prace związane z poprawkami w infrastrukturze SRK i na przejazdach kolejowo-drogowych. W czerwcu zakończono prace na stacjach Wodzisław Śląski i Olza i rozpoczęły się ich odbiory. Podczas odbiorów wykryto szereg usterek, których poprawianie trwało jeszcze w sierpniu. Ostatecznie urządzenie sterowania ruchem na stacji Olza zostały odebrane 31 sierpnia, a tory dodatkowe 7 września. W grudniu rozpoczęły się odbiory sygnalizacji na ostatnich siedmiu przejazdach.
W marcu 2017 wyburzony został dworzec przy stacji Rybnik Towarowy. W lipcu rozpoczęły się remont torów nr 4 i 6 na stacji Wodzisław Śląski oraz nr 2 i 4 na stacji Olza w ramach programu „Poprawa bezpieczeństwa i likwidacja zagrożeń eksploatacyjnych na sieci kolejowej”.
7 czerwca 2018 prezydenci Rybnika i Wodzisławia Śląskiego oraz marszałek województwa śląskiego podpisali porozumienie odnośnie do znacznego zwiększenia częstotliwości połączeń na odcinku Rybnik – Wodzisław Śląski na okres 4,5 roku. 10 czerwca liczba połączeń osobowych na odcinku Rybnik – Wodzisław wzrosła z 9 do 27 par.
12 maja 2019 na odcinku Wodzisław Śląski – Olza doszło do podmycia toru w wyniku czego całkowicie wstrzymano ruch pociągów do 17 maja.
W styczniu 2023 podpisana została umowa na budowę przystanku Wodzisław Śląski Centrum.
Ruch pociągów.
Na linii uruchamiane są pociągi Kolei Śląskich linii S71 relacji Katowice – Bogumin oraz PKP Intercity (EIC „Comenius” (Warszawa – Ostrawa), „Porta Moravica” i „Praha" (Warszawa – Praga)).
Po linii prowadzony jest również ruch pociągów towarowych.

</doc>
<doc id="1812525" url="https://pl.wikipedia.org/wiki?curid=1812525" title="Jajarkot (dystrykt)">
Jajarkot (dystrykt)

Dystrykt Jajarkot (nep. जाजरकोट जिल्ला) – jeden z siedemdziesięciu pięciu dystryktów Nepalu. Leży w strefie Bheri. Dystrykt ten zajmuje powierzchnię 2230 km², w 2001 r. zamieszkiwało go 134 868 ludzi. Stolicą jest Khalanga.

</doc>
<doc id="1812526" url="https://pl.wikipedia.org/wiki?curid=1812526" title="Surkhet (dystrykt)">
Surkhet (dystrykt)

Dystrykt Surkhet (nep. सुर्खेत) – jeden z siedemdziesięciu pięciu dystryktów Nepalu. Leży w strefie Bheri. Dystrykt ten zajmuje powierzchnię 2451 km², w 2001 r. zamieszkiwało go 288 527 ludzi. Stolicą jest Surkhet.

</doc>
<doc id="1812527" url="https://pl.wikipedia.org/wiki?curid=1812527" title="Linia kolejowa nr 161">
Linia kolejowa nr 161

Linia kolejowa nr 161 – pierwszorzędna, zelektryfikowana, w całości dwutorowa linia kolejowa znaczenia państwowego łącząca stację Katowice Szopienice Północne ze stacją Chorzów Stary.

</doc>
<doc id="1812529" url="https://pl.wikipedia.org/wiki?curid=1812529" title="Baglung (dystrykt)">
Baglung (dystrykt)

Dystrykt Baglung (nep. वाग्लुङ जिल्ला) – dystrykt Nepalu. Leży w strefie Dhawalagiri. Dystrykt zajmuje powierzchnię 1784 km², w 2001 r. zamieszkiwało go 268 938 ludzi. Stolicą jest Baglung.

</doc>
<doc id="1812530" url="https://pl.wikipedia.org/wiki?curid=1812530" title="Patologiczna senność">
Patologiczna senność



</doc>
<doc id="1812533" url="https://pl.wikipedia.org/wiki?curid=1812533" title="Linia kolejowa nr 162">
Linia kolejowa nr 162

Linia kolejowa nr 162 – jednotorowa, drugorzędna, zelektryfikowana linia kolejowa łącząca stację Dąbrowa Górnicza Strzemieszyce ze stacją Dąbrowa Górnicza Huta Katowice. Istniejący dawniej odcinek linii od stacji Dąbrowa Górnicza Huta Katowice do stacji Dąbrowa Górnicza został rozebrany.

</doc>
<doc id="1812534" url="https://pl.wikipedia.org/wiki?curid=1812534" title="Mustang (dystrykt)">
Mustang (dystrykt)

Dystrykt Mustang (nep. मुस्ताङ) – dystrykt Nepalu. Leży w strefie Dhawalagiri. Dystrykt ten zajmuje powierzchnię 3573 km², w 2001 r. zamieszkiwało go 14 981 ludzi. Stolicą jest Jomsom.

</doc>
<doc id="1812535" url="https://pl.wikipedia.org/wiki?curid=1812535" title="Magazyn Literacki">
Magazyn Literacki



</doc>
<doc id="1812536" url="https://pl.wikipedia.org/wiki?curid=1812536" title="Myagdi (dystrykt)">
Myagdi (dystrykt)

Dystrykt Myagdi (nep. म्याग्दि) – jeden z siedemdziesięciu pięciu dystryktów Nepalu. Leży w strefie Dhawalagiri. Dystrykt ten zajmuje powierzchnię 2297 km², w 2001 r. zamieszkiwało go 114 447 ludzi. Stolicą jest Beni.

</doc>
<doc id="1812537" url="https://pl.wikipedia.org/wiki?curid=1812537" title="Linia kolejowa nr 164">
Linia kolejowa nr 164

Linia kolejowa nr 164 – jednotorowa, zelektryfikowana, drugorzędna (na odcinku do km 2,865 znaczenia państwowego) linia kolejowa łącząca stacje Chorzów Batory i Ruda Kochłowice.

</doc>
<doc id="1812538" url="https://pl.wikipedia.org/wiki?curid=1812538" title="Moc promieniowania">
Moc promieniowania



</doc>
<doc id="1812539" url="https://pl.wikipedia.org/wiki?curid=1812539" title="Henryk Jankowski (turkolog)">
Henryk Jankowski (turkolog)

Henryk Jankowski (ur. 1951) – polski językoznawca-orientalista, turkolog i karaimoznawca, prof. dr hab.
Studia magisterskie ukończył w 1980 r. z dziedziny turkologii i hungarystyki na uniwersytecie w Budapeszcie (Węgry), a doktoranckie w 1986 r. z zakresu językoznawstwa ogólnego oraz lingwistyki uralo-ałtajskiej. Pracownik naukowy Uniwersytetu im. Adama Mickiewicza w Poznaniu, kierował Zakładem Turkologii, Mongolistyki i Koreanistyki. W latach 1991–1993 wykładowca na uniwersytecie w Budapeszcie. Członek Polskiej Akademii Nauk, pełnił także funkcję wiceprezesa Polskiego Towarzystwa Orientalistycznego.
Jego zainteresowania naukowe obejmują języki turkijskie (zwłaszcza krymskotatarski, karaimski i kazachski) oraz ich kontakty z innymi językami. Jest autorem wielu publikacji na temat języka i kultury Tatarów oraz Karaimów w Europie Wschodniej.
Publikacje.
Publikuje również z dziedziny karaimoznawstwa:

</doc>
<doc id="1812540" url="https://pl.wikipedia.org/wiki?curid=1812540" title="Parbat (dystrykt)">
Parbat (dystrykt)

Dystrykt Parbat (nep. पर्वत) – jeden z siedemdziesięciu pięciu dystryktów Nepalu. Leży w strefie Dhawalagiri. Dystrykt ten zajmuje powierzchnię 494 km², w 2001 r. zamieszkiwało go 157 826 ludzi. Stolicą jest Kusma.

</doc>
<doc id="1812542" url="https://pl.wikipedia.org/wiki?curid=1812542" title="Pinus herrerae">
Pinus herrerae

Pinus herrerae Martínez – gatunek drzewa z rodziny sosnowatych ("Pinaceae"). Sosna ta występuje w Meksyku (Sinaloa, Durango, Jalisco, Michoacan, Guerrero).
Biologia i ekologia.
W liściu znajduje się 1–4 kanały żywiczne i 2 wiązki przewodzące. Pochewki liściowe są trwałe, blado brązowe, o długości 8–14 mm. Drewno blado żółte, dobrej jakości.
"Pinus herrerae" występuje na wysokościach 1200–2400 m n.p.m. razem z innymi sosnami: "P. montezumae", "P. pseudostrobus", "P. douglasiana", "P. maximinoi", "P. lawsonii", "P. teocote" oraz "P. devoniana".
"Pinus herrerae" jest gospodarzem roślin pasożytniczych: "Cladocolea cupulata", "Arceuthobium gillii", "Arceuthobium rubrum", "Arceuthobium vaginatum" subsp. "vaginatum" i "Arceuthobium yecorense". Może zostać także zainfekowana przez "Arceuthobium durangense", jeśli rośnie w pobliżu zarażonych drzew, chociaż sama nie jest głównym gospodarzem tej rośliny.
Systematyka i zmienność.
Synonim: "Pinus teocote" var. "herrerae" (Martínez) Silba.
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN umieściła ten gatunek w Czerwonej księdze gatunków zagrożonych, przyznając mu kategorię zagrożenia LC ("least concern", system oceny w wersji 2.3 i 3.1), czyli jest gatunkiem najmniejszej troski, nie spełniającym kryteriów gatunków zagrożonych. Sosna ta jest rozproszona na dużym obszarze, ale w wielu miejscach występuje licznie i wydaje się dobrze odnawiać. Potencjalnym zagrożeniem dla gatunku byłoby zwiększenie pozyskiwania jego drewna.

</doc>
<doc id="1812544" url="https://pl.wikipedia.org/wiki?curid=1812544" title="Linia kolejowa nr 165">
Linia kolejowa nr 165

Linia kolejowa nr 165 – drugorzędna, w większości dwutorowa, zelektryfikowana linia kolejowa znaczenia państwowego, łącząca stacje Bytom Bobrek i Bytom Karb.
Charakterystyka techniczna.
Linia w całości jest klasy D3, maksymalny nacisk osi wynosi 221 kN dla lokomotyw oraz wagonów, a maksymalny nacisk liniowy wynosi 71 kN (na metr bieżący toru). Linia zaopatrzona jest w sieć trakcyjną typu YC120-2C; przystosowana jest do maksymalnej prędkości 120 km/h; obciążalność prądowa wynosi od 1725 A, a minimalna odległość między odbierakami prądu wynosi 20 m. Linia wyposażona jest w elektromagnesy samoczynnego hamowania pociągów. Linia podlega pod obszar konstrukcyjny ekspozytury Centrum Zarządzania Linii Kolejowych Sosnowiec, a także pod Zakład Linii Kolejowych Tarnowskie Góry. Linia dostosowana jest do prędkości 60 km/h, a jej prędkość konstrukcyjna wynosi 80 km/h.
Linia w całości została uwzględniona w kompleksową i bazową towarową sieć transportową TEN-T oraz sieć międzynarodowych linii transportu kombinowanego (AGTC) - fragment linii kolejowej C-E 65.
Na linii zostały wprowadzone ograniczenia w związku z niezachowaniem skrajni - nieodpowiednia odległość międzytorza, słupa trakcyjnego i tarczy manewrowej od osi toru oraz nieodpowiednia wysokość sieci trakcyjnej od poziomu główki szyny.

</doc>
<doc id="1812545" url="https://pl.wikipedia.org/wiki?curid=1812545" title="Gorkha (dystrykt)">
Gorkha (dystrykt)

Dystrykt Gorkha (nep. गोर्खा) – jeden z siedemdziesięciu pięciu dystryktów Nepalu. Leży w strefie Gandaki. Dystrykt ten zajmuje powierzchnię 3610 km², w 2001 r. zamieszkiwało go 288 134 ludzi. Stolicą jest Gorkha.

</doc>
<doc id="1812546" url="https://pl.wikipedia.org/wiki?curid=1812546" title="Jan Misiaszek">
Jan Misiaszek

Bp Jan Misiaszek (ur. 20 czerwca 1903 w Gilbertville, zm. w 1972) – duchowny Polskiego Narodowego Kościoła Katolickiego.
Życiorys.
Był synem Wojciecha i Anny z Szarkowskich. Wyższe uczelnie ukończył w Tarnowie i Lwowie, teologię studiował w seminarium im. ks. H. Sawanaroli w Scranton, Pa. Na kapłana został wyświęcony w 25 maja 1925 w katedrze scrantońskiej w Scranton, PA przez ks. bpa Franciszka Hodura. Prymicję odprawił w kościele św. Wojciecha w Dickson City, PA.
W październiku 1925, objął duszpasterstwo parafii PNKK w Hazelton i McAdoo, Pa. Jako młody kapłan kierował budową kościoła i plebanii w parafii św. Jana Chrzciciela w Hazelton, Pa. W 1929 został proboszczem drugiej najstarszej parafii PNKK - w Dickson City, Pa. W celach misyjnych odwiedzał PNKK w diecezjach Wschodniej i Środkowej, pomagał w seminarium duchowym, w Komitecie Domu Starców, często także w parafii Throop, Pa. i Binghamton, N.Y.
W 1934 mianowany został seniorem okręgu scrantońskiego, a w maju 1935 na synodzie PNKK w Chicago został wybrany biskupem koadiutorem ks. bpa Franciszka Hodura. Z jego rąk też przyjął w dniu 26 sierpnia 1936 sakrę biskupią.
Od 1935 służył jako proboszcz i biskup w parafii scrantońskiej i diecezji Środkowej PNKK. W 1949 wybrany został przez Synod PNKK w Scranton, Pa. biskupem diecezji scrantońskiej. Był współredaktorem pisma "Rola Boża", "Młody człowiek", "Polka". Przyczynił się do przebudowy gmachu seminaryjnego, jako też pobudowania "Pomnika Wdzięczności", gdzie spoczywa ciało założyciela i organizatora PNKK ks. bpa Franciszka Hodura.
W listopadzie 1954 ustąpił na skutek choroby ze swojego stanowiska w Scranton, PA. a po powrocie do zdrowia objął najstarszą parafię w Kanadzie - w Winnipeg, Manitoba, i dojeżdżał do misyjnych parafii w Libau, Beausejour, Man. i Mikado, Sask. a następnie objął parafię św. Trójcy w Cleveland, Ohio.
12 sierpnia 1953 ks. bp Jan Misiaszek zawarł związek małżeński z Franciszką Sobocińską.

</doc>
<doc id="1812548" url="https://pl.wikipedia.org/wiki?curid=1812548" title="Kaski (dystrykt)">
Kaski (dystrykt)

Dystrykt Kaski (nep. कास्की) – jeden z siedemdziesięciu pięciu dystryktów Nepalu. Leży w strefie Gandaki. Dystrykt ten zajmuje powierzchnię 2017 km², w 2001 r. zamieszkiwało go 380 527 ludzi. Stolicą jest Pokhara.

</doc>
<doc id="1812549" url="https://pl.wikipedia.org/wiki?curid=1812549" title="Linia kolejowa nr 168">
Linia kolejowa nr 168

Linia kolejowa nr 168 – pierwszorzędna, w większości dwutorowa, zelektryfikowana linia kolejowa, łącząca stacje Gliwice i Gliwice Łabędy. Linia ta biegnie równolegle do linii kolejowej nr 137: Katowice – Legnica oraz krzyżuje się z linią kolejową nr 135: Gliwice Łabędy - Pyskowice.
Charakterystyka techniczna.
Linia w całości jest klasy D3, maksymalny nacisk osi wynosi 221 kN dla lokomotyw oraz wagonów, a maksymalny nacisk liniowy wynosi 71 kN (na metr bieżący toru). Linia wyposażona jest w sieć trakcyjną typu YC120-2C, która jest dostosowana do maksymalnej prędkości 110 km/h, obciążalność prądowa wynosi 1725 A, a minimalna odległość między odbierakami prądu wynosi 20 m. Linia zaopatrzona jest w elektromagnesy samoczynnego hamowania pociągów. Linia podlega pod obszar konstrukcyjny ekspozytury Centrum Zarządzania Linii Kolejowych Sosnowiec, a także pod Zakład Linii Kolejowych Tarnowskie Góry. Prędkość maksymalna poruszania się pociągów na linii wynosi 80 km/h, a jej prędkość konstrukcyjna wynosi 100 km/h. Obowiązują następujące maksymalne prędkości:
Linia w całości została uwzględniona w kompleksową i bazową towarową sieć transportową TEN-T.
Na linii zostały wprowadzone ograniczenia w związku z niezachowaniem skrajni - nieodpowiednia odległość międzytorza oraz kratownicy wiaduktu kolejowego od osi toru i poziomu główki szyny.

</doc>
<doc id="1812550" url="https://pl.wikipedia.org/wiki?curid=1812550" title="Jeorjos Tsolakoglu">
Jeorjos Tsolakoglu

Jeorjos Tsolakoglu, gr. Γεώργιος Τσολάκογλου = "Georgios Tsolakoglu" (ur. w kwietniu 1886 w Rendinie, zm. 22 maja 1948 w Atenach) – grecki generał i polityk, premier w kolaboracyjnym rządzie okupowanego przez państwa Osi tzw. Państwa Greckiego.
Jako oficer w greckiej armii brał udział w wojnach bałkańskich, I wojnie światowej i wojnie przeciw Turcji. W czasie wojny grecko-włoskiej był w stopniu generała dowódcą korpusu.
Po włączeniu się do wojny nazistowskich Niemiec i szybkich zwycięstwach niemieckich poddał się, razem z dużą częścią innych wysokich oficerów, wojskom niemieckim. 30 kwietnia 1941 roku został wskazany jako kandydat na premiera w kolaboracyjnym rządzie, w jego skład weszło wielu innych generałów, którzy poddali się Niemcom razem z nim. Tsolakoglu pozostał szefem rządu do 2 grudnia 1942 roku, gdy został zastąpiony przez Konstandinosa Logothetopulosa.
Po wyzwoleniu Grecji został aresztowany i postawiony przed specjalnym trybunałem i skazany na śmierć, wyrok zamieniono na dożywotnie więzienie. Zmarł w szpitalu więziennym w 1948 roku, cierpiał na białaczkę.

</doc>
<doc id="1812551" url="https://pl.wikipedia.org/wiki?curid=1812551" title="Lamjung (dystrykt)">
Lamjung (dystrykt)

Dystrykt Lamjung (nep. लमजुङ) – jeden z siedemdziesięciu pięciu dystryktów Nepalu. Leży w strefie Gandaki. Dystrykt ten zajmuje powierzchnię 1692 km², w 2001 r. zamieszkiwało go 177 149 ludzi. Stolicą jest Besishahar.

</doc>
<doc id="1812552" url="https://pl.wikipedia.org/wiki?curid=1812552" title="István Balogh">
István Balogh

István Balogh (ur. 21 września 1912 w Budapeszcie, zm. 27 października 1992 w Budapeszcie), węgierski piłkarz, obrońca. Srebrny medalista MŚ 38. Długoletni zawodnik Újpestu.
Karierę zaczynał w Pestújhelyi SC w 1927. Piłkarzem Újpestu został w 1933 i szybko stał się ważną częścią zespołu. Czterokrotnie zdobywał tytuł mistrza Węgier (1935, 1939, 1945, 1946). W 1939 triumfował w Pucharze Mitropa.
W reprezentacji Węgier zagrał 13 razy. Debiutował w 1937, ostatni raz zagrał w 1940. Podczas MŚ 38 wystąpił w jednym spotkaniu, z Indiami Holenderskimi (dzisiejsza Indonezja).

</doc>
<doc id="1812553" url="https://pl.wikipedia.org/wiki?curid=1812553" title="Linia kolejowa nr 169">
Linia kolejowa nr 169

Linia kolejowa nr 169 – drugorzędna, jednotorowa, zelektryfikowana linia kolejowa, łącząca stacje Tychy i Orzesze Jaśkowice.
Na linii dawniej istniał posterunek osłonny Olszynka, na którym to linia krzyżowała się prostopadle z linią kolejową nr 159: Orzesze – Wodzisław Śląski (Żory – Pawłowice Śląskie). Natomiast w 2010 roku zlikwidowano posterunek oraz skrzyżowanie. W roku 2016 linia na odcinku Tychy – Łaziska Średnie została zmodernizowana. Mimo tego na linii utrzymywany jest przede wszystkim ruch pociągów towarowych. 
Historia.
Otwarcie pierwszego odcinka linii kolejowej nr 169 nastąpiło 16 sierpnia 1865 roku, kiedy otwarto odcinek Orzesze Jaśkowice – Łaziska Średnie. 24 czerwca 1870 roku otwarto odcinek Tychy – Łaziska Średnie, a 30 grudnia 1978 roku linia kolejowa została w całości zelektryfikowana.
Charakterystyka techniczna.
Linia w całości jest klasy D3, maksymalny nacisk osi wynosi 221 kN dla lokomotyw oraz wagonów, a maksymalny nacisk liniowy wynosi 71 kN (na metr bieżący toru). Linia wyposażona jest w sieć trakcyjną typu YC130-2C oraz C120-2C, która jest dostosowana do maksymalnej prędkości 110 km/h, obciążalność prądowa wynosi 1725 i 1750 A, a minimalna odległość między odbierakami prądu wynosi 20 m. Linia zaopatrzona jest w elektromagnesy samoczynnego hamowania pociągów. Linia podlega pod obszar konstrukcyjny ekspozytury Centrum Zarządzania Linii Kolejowych Sosnowiec, a także pod Zakłady Linii Kolejowych Sosnowiec i Tarnowskie Góry. Prędkość maksymalna poruszania się pociągów na linii wynosi 120 km/h, a jej prędkość konstrukcyjna wynosi 120 km/h. Obowiązują następujące maksymalne prędkości:

</doc>
<doc id="1812554" url="https://pl.wikipedia.org/wiki?curid=1812554" title="Manang (dystrykt)">
Manang (dystrykt)

Dystrykt Manang (nep. मनाङ) – jeden z siedemdziesięciu pięciu dystryktów Nepalu. Leży w strefie Gandaki. Dystrykt ten zajmuje powierzchnię 2246 km², w 2001 r. zamieszkiwało go 9 587 ludzi. Stolicą jest Chame.

</doc>
<doc id="1812555" url="https://pl.wikipedia.org/wiki?curid=1812555" title="István Balogh I">
István Balogh I



</doc>
<doc id="1812556" url="https://pl.wikipedia.org/wiki?curid=1812556" title="Kim Carnes">
Kim Carnes

Kim Carnes (ur. 20 lipca 1945 w Pasadenie, Kalifornia, USA) – amerykańska wokalistka i autorka tekstów piosenek. Przedstawicielka muzyki pop, country, soul i rock.
Znana jest za sprawą swojego zachrypniętego głosu, który zawdzięcza godzinom śpiewania w zadymionych barach i nocnych klubach. W roku 1981 nagrała swój największy przebój „Bette Davis Eyes”. W 1985 roku była częścią zespołu USA for Africa biorąc udział w nagraniu charytatywnej piosenki „We Are The World”. Nagrała 13 albumów studyjnych, 1 kompilację i 1 album live.

</doc>
<doc id="1812557" url="https://pl.wikipedia.org/wiki?curid=1812557" title="Istvan Balogh">
Istvan Balogh



</doc>
<doc id="1812558" url="https://pl.wikipedia.org/wiki?curid=1812558" title="Syangja (dystrykt)">
Syangja (dystrykt)

Dystrykt Syangja (nep. स्याङ्जा) – jeden z siedemdziesięciu pięciu dystryktów Nepalu. Leży w strefie Gandaki. Dystrykt ten zajmuje powierzchnię 1164 km², w 2001 r. zamieszkiwało go 317 320 ludzi. Stolicą jest Syangja.

</doc>
<doc id="1812559" url="https://pl.wikipedia.org/wiki?curid=1812559" title="Szot (Algeria)">
Szot (Algeria)



</doc>
<doc id="1812560" url="https://pl.wikipedia.org/wiki?curid=1812560" title="Simplicissimus">
Simplicissimus

Simplicissimus (łac. "Prostaczek") – niemiecki tygodnik satyryczny ukazujący się w Monachium od 4 kwietnia 1896 do 13 września 1944. Symbolem czasopisma był czerwony buldog na czarnym tle, zaprojektowany przez Thomasa Theodora Heinego.
Historia.
Pierwsze lata (1896–1909).
Tygodnik został założony przez Alberta Langena i Thomasa Theodora Heinego i miał być pierwotnie poświęcony przeglądowi sztuki i literatury, wzorem francuskiego "Gil Blas Illustré". Szybko porzucono ten zamiar. Z wysokiego nakładu pierwszego numeru udało się sprzedać zaledwie 1000 egzemplarzy. Mimo szybko rosnącej sprzedaży długo trzeba było czekać na opłacalność przedsięwzięcia.
Do współpracowników "Simplicissimusa" należeli m.in. Hermann Hesse, Thomas Mann, Gustav Meyrink, Georg Queri, Fanny zu Reventlow, Ludwig Thoma, Jakob Wassermann, Frank Wedekind, Arthur Holitscher, Karl Arnold, Franziska Bilek, Walter Essenther, George Grosz, Olaf Gulbransson, Heinrich Kley, Alfred Kubin, Rudolf Kriesch, Otto Nückel, Bruno Paul, Ferdinand von Rezniček, Erich Schilling, Wilhelm Schulz, Edgar Steiger, Eduard Thöny, Robert Walser, Rudolf Wilke, Heinrich Zille, Hugo von Hofmannsthal i Heinrich Mann. Także Erich Kästner opublikował między sierpniem 1927 i styczniem 1933 27 tekstów – najczęściej wierszy, które później ukazywały się w wydaniach książkowych.
Satyra była wymierzona w moralność mieszczańską, politykę wilhelmińską, w to, co mieści się w pojęciu establishmentu.
W Austro-Węgrzech czasopismo było objęte zakazem sprzedaży, Heine i Wedekind byli skazywani na więzienie za obrazę majestatu. Często całe nakłady ulegały konfiskacie.
Wydawca Langen został skazany na 30 tysięcy marek grzywny. Przeżył pięć lat w Szwajcarii by uniknąć więzienia. Wkrótce jednak okazało się, że procesy wytaczane przez cenzurę wpływają na wzrost sprzedaży. Sprzedaż wzrosła w roku 1904 do 85.000 egzemplarzy jednego numeru.
W roku 1906 współpracownicy Simplicissimusa wyłączyli tygodnik z wydawnictwa Alberta Langena i utworzyli spółkę z ograniczoną odpowiedzialnością (Simplicissimus-Verlag G.m.b.H. München).
Burzliwe lata (1909–1933).
Czasopismo poniosło straty – zmarli lubiani współpracownicy. Ale rozwijało się pomyślnie, objętość wzrosła 1909–1914 z 8 do 16 stron.
Podczas I wojny światowej tygodnik uczestniczył w propagandzie wojennej, atakując przeciwników Niemiec. Ten odwrót od dotychczasowej tradycji zaszokował lewicowych intelektualistów. Do publikacji trafiło niewiele tekstów o życiu w warunkach wojennych.
W okresie Republiki Weimarskiej tygodnik powoli wracał do dawnej świetności. Jeszcze ukazywały się ataki na zwycięskich Aliantów, ale już wracała zjadliwa satyra na strasznych mieszczan.
Po przejęciu kierownictwa redakcji przez Hermanna Sinsheimera 1924 udało się uzyskać współpracę demokratycznych autorów, jak Käthe Kollwitz, Joachim Ringelnatz i Kurt Tucholsky.
Po przekazaniu kierownictwa przez Hermanna Sinsheimera w ręce Franza Schoenbernera 1929 rozpoczął się okres ponownego rozkwitu, trwający do lutego 1933. Wkrótce doszło do ostrego konfliktu z narodowymi socjalistami.
Pod władzą NSDAP (1933–1944).
W lutem 1933 redakcja uległa spustoszeniu przez SA. Po dojściu Hitlera do władzy redakcja została „zglajchszaltowana”. Zabroniono wszelkiej krytyki władz. Tomasza Teodora Heinego usunięto ze względu na żydowskie pochodzenie; w maju 1933 wyemigrował do Pragi. Niektórzy współpracownicy dostosowali się do nowych wymagań. Najostrzej skrytykował nowego „Simplicissimusa” Klaus Mann.
Roczniki z czasów III Rzeszy są świadectwem życia codziennego tych czasów. Dawną satyrę zastąpiła grzeczna rozrywka. Z tygodnikiem współpracowali neutralni twórcy: rysownik Alfred Kubin i młody pisarz Wolfgang Borchert.
13 września 1944 ukazał się ostatni numer z całostronicowym rysunkiem Otto Nückela, zatytułowanym „Bitwa upiorów”, przedstawiającym ruinę ze szkieletami wojowników. Był to ostatni przejaw opozycyjnego ducha, który mimo „wojny totalnej” zdołał przeslizgnąć się przez cenzurę.
Simplicus – na emigracji (1934–1935).
Na emigracji w Pradze próbowano wydawać wolne czasopismo, które ukazywało się od 25 stycznia 1934 do 13 września 1934 pod tytułem „Simplicus”, a do 4 lipca 1935 pod tytułem „Simpl”. Równolegle ukazywały się wersje niemiecka i czeska. Do współpracowników należeli niemieccy emigranci Heinrich Mann, Walter Mehring, Erika Mann, Stefan Heym i Theodor Plivier, a także czescy autorzy František Bidlo, Josef Čapek i Adolf Hoffmeister. Nakład wynosił 10.000 –20.000 egzemplarzy. Ze względu na naciski prawicy coraz częściej dochodziło do konfiskaty nakładu, a w końcu do zaniechania wydawnictwa.
W latach 1954–1967 w Monachium wznowiono „Simplicissimusa” pod redakcją Olafa Iversena. Kolejne wznowienia 1981–1982 i 1997 zakończyły się niepowodzeniem.
Digitalizacja.
Biblioteka Księżnej Anny Amalii w Weimarze dokonała cyfrowego przetworzenia wszystkich numerów z lat 1896–1944 i udostępnienia pod http://www.simplicissimus.com wraz ze skorowidzami.

</doc>
<doc id="1812561" url="https://pl.wikipedia.org/wiki?curid=1812561" title="Zgoda Ruda Śląska Bielszowice">
Zgoda Ruda Śląska Bielszowice

KS Zgoda Ruda Śląska Bielszowice – rudzki klub piłki ręcznej, dwukrotny zdobywca Pucharu Polski. Wcześniejsza nazwa: Zgoda Bielszowice.
Z dniem 17 grudnia 2010 cała kadra zespołu dostała dwutygodniowe wypowiedzenia z powodu braku zapewnienia ze strony prezydent miasta Grażyny Dziedzic dalszego finansowania klubu. W dniu 3 stycznia 2011 zarząd klubu wycofał drużynę z rozgrywek Pucharu Polski. 4 stycznia podjęto decyzję o wycofaniu drużyny z rozgrywek ligowych.
Na przełomie lipca i sierpnia 2011 reaktywowana została drużyna seniorek. Zespół występował w II lidze gr. IV.
W sezonie 2011/12 drużyna Zgody zajęła II lokatę, przegrywając awans do I ligi z drużyną TORu Dobrzeń Wielki.
Po zakończeniu sezonu 2013/14 większość zawodniczek występujących w seniorskiej drużynie zrezygnowała z gry z powodu braku szans na rozwój sportowy. Zespół opuścił również sztab szkoleniowy. W sierpniu 2014 roku, na miesiąc przed rozpoczęciem rozgrywek ligowych, zespół przejął duet trenerski Marek Płatek i Piotr Depta.
W sezonie 2018/19 zespół, na 3 kolejki przed zakończeniem rozgrywek, zapewnił sobie awans do rozgrywek I ligi.
Z początkiem sezonu 2019/20 zespół wygrał II Klubowy Puchar Małopolski pokonując KS Cracovia 1906 24:23 (13:10) oraz SPR Olkusz 24:22 (14:9)
O klubie.
Sukcesy.
Sukcesy krajowe.
 Puchar Polski
 Klubowy Puchar Śląska
 Klubowy Puchar Małopolski
 Mistrzostwa Polski Juniorek
 Mistrzostwa Polski Juniorek Młodszych
 Puchar ZPRP Młodziczek
 Mistrzostwa Polski Masters +33
Sukcesy w Europie.
EHF Cup.
HC Motor Zaporozhye – Zgoda Ruda Śląska 26:19Zgoda Ruda Śląska – HC Motor Zaporozhye 20:25
Puchar Zdobywców Pucharów.
CD Gil Eanes-Lagos – Zgoda Ruda Śląska 19:16Zgoda Ruda Śląska – CD Gil Eanes-Lagos 24:21(Bramki strzelone na wyjeździe zdecydowały o awansie drużyny Gil do następnej rundy)
Openline V-L Geleen – Zgoda Ruda Śląska 20:30Zgoda Ruda Śląska – Openline V-L Geleen 33:17
FCK Handbold Kopenhagen – Zgoda Ruda Śląska 34:19Zgoda Ruda Śląska – FCK Handbold Kopenhagen 21:33
Challenge Cup.
Trabzon Belediyespor – Zgoda Ruda Śląska 27:39Zgoda Ruda Śląska – Trabzon Belediyespor 35:18
RK Tresnjevka Zagreb – Zgoda Ruda Śląska 25:23Zgoda Ruda Śląska – RK Tresnjevka Zagreb 25:27
DHK Zora Olomouc – Zgoda Ruda Śląska 27:21Zgoda Ruda Śląska – DHK Zora Olomouc 22:23

</doc>
<doc id="1812563" url="https://pl.wikipedia.org/wiki?curid=1812563" title="Tanahu (dystrykt)">
Tanahu (dystrykt)

Dystrykt Tanahu (nep. तनहू) – jeden z siedemdziesięciu pięciu dystryktów Nepalu. Leży w strefie Gandaki. Dystrykt ten zajmuje powierzchnię 1546 km², w 2001 r. zamieszkiwało go 315 237 ludzi. Stolicą jest Damauli.

</doc>
<doc id="1812564" url="https://pl.wikipedia.org/wiki?curid=1812564" title="Funicular de la Santa Cova">
Funicular de la Santa Cova

Funicular de la Santa Cova – kolej linowo-terenowa w Katalonii (Hiszpania), łącząca klasztor w Montserrat z rejonem groty, w której znaleziono cudowną figurkę Matki Boskiej (od stacji do groty trzeba pokonać jeszcze kilkaset metrów pieszo). Znajduje się w górach Montserrat na obrzeżach aglomeracji Barcelony.
Historia.
Kolej została zbudowana w 1929 przez Ferrocarrils de Muntanya a Grans Pendents (FMGP). Wyposażenie pochodzi od firmy Von Roll. Ta sama kompania wybudowała także drugi montserracki funikular – Funicular de Sant Joan. Od 1986 funkcjonuje w ramach FGC ("Ferrocarrils de la Generalitat de Catalunya"). Remont kolei był prowadzony dwa razy – w 1963 i 1991. Z uwagi na osunięcie ziemi po długotrwałych opadach w 2000 część dolnej stacji i jeden z wagonów zostały częściowo zniszczone. Od czerwca 2001 kolej została ponownie otwarta po kompletnej renowacji i wymianie wagonów na nowe – panoramiczne.
Okolica i zespół zabytków kolejnictwa.
Z dolnej stacji, specjalnym panoramicznym chodnikiem dochodzi się do groty znalezienia figury Matki Boskiej, a po drodze rozmieszczone są stacje drogi krzyżowej. Na piętrze dolnej stacji funkcjonuje małe muzeum kolei, traktujące o liniach kolejowych w Montserrat. Funikular tworzy zespół zabytków techniki kolejowej w Montserrat wraz z:

</doc>
<doc id="1812579" url="https://pl.wikipedia.org/wiki?curid=1812579" title="Dhanusa (dystrykt)">
Dhanusa (dystrykt)

Dystrykt Dhanusa (nep. धनुषा) – jeden z siedemdziesięciu pięciu dystryktów Nepalu. Leży w strefie Dźanakpur. Dystrykt ten zajmuje powierzchnię 1180 km², w 2011 r. zamieszkiwało go 754 777 ludzi. Stolicą jest Janakpur.

</doc>
<doc id="1812580" url="https://pl.wikipedia.org/wiki?curid=1812580" title="Dholkha (dystrykt)">
Dholkha (dystrykt)

Dystrykt Dholkha (nep. दोलखा) – jeden z siedemdziesięciu pięciu dystryktów Nepalu. Leży w strefie Dźanakpur. Dystrykt ten zajmuje powierzchnię 2191 km², w 2011 r. zamieszkiwało go 186 557 ludzi. Stolicą jest Charikot.

</doc>
<doc id="1812581" url="https://pl.wikipedia.org/wiki?curid=1812581" title="Mahottari (dystrykt)">
Mahottari (dystrykt)

Dystrykt Mahottari (nep. महोत्तरी) – jeden z siedemdziesięciu pięciu dystryktów Nepalu. Leży w strefie Dźanakpur. Dystrykt ten zajmuje powierzchnię 1002 km², w 2001 r. zamieszkiwało go 553 481 ludzi. Stolicą jest Jaleswor.

</doc>
<doc id="1812585" url="https://pl.wikipedia.org/wiki?curid=1812585" title="Ramechhap (dystrykt)">
Ramechhap (dystrykt)

Dystrykt Ramechhap (nep. रामेछाप) – jeden z siedemdziesięciu pięciu dystryktów Nepalu. Leży w strefie Dźanakpur. Dystrykt ten zajmuje powierzchnię 1546 km², w 2011 r. zamieszkiwało go 202 646 ludzi. Stolicą jest Ramechhap.

</doc>
<doc id="1812586" url="https://pl.wikipedia.org/wiki?curid=1812586" title="Sarlahi (dystrykt)">
Sarlahi (dystrykt)

Dystrykt Sarlahi (nep. सर्लाही) – jeden z siedemdziesięciu pięciu dystryktów Nepalu. Leży w strefie Dźanakpur. Dystrykt ten zajmuje powierzchnię 1259 km², w 2011 r. zamieszkiwało go 769 729 ludzi. Stolicą jest Malangawa.

</doc>
<doc id="1812587" url="https://pl.wikipedia.org/wiki?curid=1812587" title="Kysucké Beskydy">
Kysucké Beskydy



</doc>
<doc id="1812588" url="https://pl.wikipedia.org/wiki?curid=1812588" title="Funicular de Sant Joan">
Funicular de Sant Joan

Funicular de Sant Joan – kolej linowo-terenowa w Katalonii w Hiszpanii, łącząca klasztor w Montserrat z rejonem grot pustelników i punktem widokowym. Znajduje się w górach Montserrat na obrzeżach aglomeracji Barcelony.
Historia.
Kolej została zbudowana w 1918 przez Ferrocarrils de Muntanya a Grans Pendents (FMGP). Wyposażenie pochodzi od firmy Von Roll. Ta sama kompania wybudowała także drugą montserracką kolej linowo-terenową – Funicular de la Santa Cova. Od 1986 funkcjonuje w ramach FGC ("Ferrocarrils de la Generalitat de Catalunya"). W 1926 wymieniono pierwsze wagony na nowe – pojemniejsze. Kolejna wymiana nastąpiła w 1997, kiedy to wprowadzono wagony panoramiczne. 
Okolica i zespół zabytków kolejnictwa.
Górna stacja i jej okolice stanowią bardzo rozległy punkt widokowy. Znajduje się tutaj także restauracja. Atrakcyjnym szlakiem pieszym dotrzeć można do opuszczonych grot pustelników i w wyższe partie masywu Montserrat. Szynowa kolej linowa jest częścią zespołu zabytków techniki kolejowej w Montserrat wraz z:

</doc>
<doc id="1812590" url="https://pl.wikipedia.org/wiki?curid=1812590" title="Sindhuli (dystrykt)">
Sindhuli (dystrykt)

Dystrykt Sindhuli (nep. सिन्धुली) – jeden z siedemdziesięciu pięciu dystryktów Nepalu. Leży w strefie Dźanakpur. Dystrykt ten zajmuje powierzchnię 2491 km², w 2011 r. zamieszkiwało go 296 192 ludzi. Stolicą jest Kamalamai.

</doc>
<doc id="1812591" url="https://pl.wikipedia.org/wiki?curid=1812591" title="Teriańska Przełęcz Niżnia">
Teriańska Przełęcz Niżnia

Teriańska Przełęcz Niżnia (, , ) – przełęcz w Grani Hrubego w słowackich Tatrach Wysokich. Oddziela Zadnią Bednarzową Turnię od Skrajnej Teriańskiej Turni. Jest najszerszą przełęczą w całej Grani Hrubego. Niewielka turniczka powoduje, że przełęcz ma dwa siodła, nieco niższe jest zachodnie. Dla taterników stanowi jeden z najdogodniejszych punktów dostępowych do Grani Hrubego, ale jedynie od strony Niewcyrki. Do Doliny Hlińskiej spada z przełęczy olbrzymi żleb. Jest bardzo kruchy, w dodatku w środkowej części ma komin. W dolnej części żlebu długo zalega śnieg, a stożek piargowy u wylotu żlebu jest największy wśród wszystkich stożków piargowych Grani Hrubego. Żleb wcina się pomiędzy filary Wielkiej Teriańskiej Turni i Zadniej Bednarskiej Turni tworząc zatokę, której Władysław Cywiński nadał nazwę Teriańskiej Zatoki.
Nazwa przełęczy pochodzi od Teriańskich Stawów znajdujących się w Niewcyrce. Wprowadził ją w 1956 r. Witold Henryk Paryski w 8. tomie przewodnika wspinaczkowego.
Taternictwo.
Pierwszego wejścia turystycznego na Teriańską Przełęcz Niżnią dokonano 4 sierpnia 1906 r., a autorami jego byli Józef Bajer, Stanisław Konarski i Ignacy Król. Teriańska Przełęcz Niżnia nie jest dostępna żadnymi znakowanymi szlakami turystycznymi. Jest w niej kilka dróg wspinaczkowych, ale obecnie dozwolone jest tylko przejście granią lub wspinaczka od strony Doliny Hlińskiej. Niewcyrka jest obszarem ochrony ścisłej TANAP-u z zakazem wstępu.
Droga nr 1 jest najłatwiejszym sposobem wejścia na przełęcz (obecnie przejście ni a jest zabronione).

</doc>
<doc id="1812592" url="https://pl.wikipedia.org/wiki?curid=1812592" title="Lunatyk">
Lunatyk



</doc>
<doc id="1812599" url="https://pl.wikipedia.org/wiki?curid=1812599" title="Chleuh">
Chleuh

Chleuh (albo Shleuh albo Shluh: 'ch' jest francuskim odpowiednikiem angielskiego 'sh') są berberyjską grupą etniczną. Żyją głównie w górach Maroka. Szacuje się, że populacja Chleuh to 10.000.000 ludzi. Używają języka tashelhiyt w kilku regionalnych odmianach. Zostali oni "odkryci" przez wczesnych fenickich podróżników. Opisali oni lud Chleuh jako spokojnych tubylców, handlarzy.
Chleuh mają powiązania z berberyjską muzyką Maroka i tańca.

</doc>
<doc id="1812600" url="https://pl.wikipedia.org/wiki?curid=1812600" title="Leila K">
Leila K

Leila K, właśc. Laila El Khalifi (ur. 6 września 1971 w Göteborgu) – szwedzka piosenkarka eurodance i raperka pochodzenia marokańskiego. Przedstawicielka muzyki eurodance i pop. Wydała 4 albumy i 21 singli.

</doc>
<doc id="1812602" url="https://pl.wikipedia.org/wiki?curid=1812602" title="Dolpa (dystrykt)">
Dolpa (dystrykt)

Dystrykt Dolpa (nep. डोल्पा) – jeden z siedemdziesięciu pięciu dystryktów Nepalu. Leży w strefie Karnali. Dystrykt ten zajmuje powierzchnię 7889 km², w 2001 r. zamieszkiwało go 29 545 ludzi. Stolicą jest Dunai.

</doc>
<doc id="1812603" url="https://pl.wikipedia.org/wiki?curid=1812603" title="Humla (dystrykt)">
Humla (dystrykt)

Dystrykt Humla (nep. हुम्ला) – jeden z siedemdziesięciu pięciu dystryktów Nepalu. Leży w strefie Karnali. Dystrykt ten zajmuje powierzchnię 5655 km², w 2001 r. zamieszkiwało go 40 595 osób. Stolicą jest Simikot.

</doc>
<doc id="1812604" url="https://pl.wikipedia.org/wiki?curid=1812604" title="Kurt Elling">
Kurt Elling

Kurt Elling (ur. 2 listopada 1967 w Chicago) − amerykański wokalista jazzowy pochodzenia holenderskiego, związany przez wiele lat z wytwórnią fonograficzną Blue Note, obecnie z Concord Records. Jego wokal charakteryzuje się ciepłym tembrem, intymnym charakterem, wysokiej klasy techniką śpiewania. Był dziewięciokrotnie nominowany do nagrody Grammy a w 2009 roku za płytę "Dedicated To You" otrzymał nagrodę dla najlepszego jazzowego albumu wokalnego.
Życiorys.
Ukończył Gustavus Adolphus College w St. Peter w stanie Minnesota w 1989 roku. Studiował na Uniwersytecie w Chicago.

</doc>
<doc id="1812605" url="https://pl.wikipedia.org/wiki?curid=1812605" title="Jumla (dystrykt)">
Jumla (dystrykt)

Dystrykt Jumla (nep. जुम्ला) – jeden z siedemdziesięciu pięciu dystryktów Nepalu. Leży w strefie Karnali. Dystrykt ten zajmuje powierzchnię 2531 km², w 2001 r. zamieszkiwało go 89 427 ludzi. Stolicą jest Jumla Khalanga.

</doc>
<doc id="1812606" url="https://pl.wikipedia.org/wiki?curid=1812606" title="Kalikot (dystrykt)">
Kalikot (dystrykt)

Dystrykt Kalikot (nep. कालिकोट) – jeden z siedemdziesięciu pięciu dystryktów Nepalu. Leży w strefie Karnali. Dystrykt ten zajmuje powierzchnię 1741 km², w 2001 r. zamieszkiwało go 105 580 ludzi. Stolicą jest Manma.

</doc>
<doc id="1812608" url="https://pl.wikipedia.org/wiki?curid=1812608" title="Mugu (dystrykt)">
Mugu (dystrykt)

Dystrykt Mugu (nep. मुगू) – jeden z siedemdziesięciu pięciu dystryktów Nepalu. Leży w strefie Karnali. Dystrykt ten zajmuje powierzchnię 3535 km², w 2001 r. zamieszkiwało go 43 937 ludzi. Stolicą jest Gamgadhi.

</doc>
<doc id="1812610" url="https://pl.wikipedia.org/wiki?curid=1812610" title="Bhojpur (dystrykt w Nepalu)">
Bhojpur (dystrykt w Nepalu)

Dystrykt Bhojpur (nep. भोजपुर) – jeden z siedemdziesięciu pięciu dystryktów Nepalu. Leży w strefie Kośi. Dystrykt ten zajmuje powierzchnię 1507 km², w 2011 r. zamieszkiwało go 182 459 ludzi. Stolicą jest Bhojpur.

</doc>
<doc id="1812611" url="https://pl.wikipedia.org/wiki?curid=1812611" title="Jean-Marie Massaud">
Jean-Marie Massaud

Jean-Marie Massaud (ur. 1966 w Tuluzie) – francuski architekt i twórca wzornictwa.
Życiorys.
Naukę w Ecole Nationale Superieure de Creation Industrielle w Paryżu ukończył w 1990. Od tego momentu nie ograniczał się tylko do tworzenia wzornictwa przemysłowego, ale fascynowała go także architektura. W 2000 założył (pospołu z architektem Danielem Pouzetem) biuro, zajmujące się projektowaniem budynków. Wspólnie tworzą projekty domów mieszkalnych, hoteli i innych obiektów. Do najważniejszych dzieł pracowni należy projekt Estadio Omnilife w Zapopan (aglomeracja Guadalajary).
Wszystkie jego dzieła Massauda, od sofy do stadionu, charakteryzują się ważnym elementem – artysta kładzie nacisk na symbiozę człowieka, natury i przestrzeni. Obiektem zainteresowania nie jest sama materia przedmiotu, lecz jego "magia". Stworzył dla firmy Hansgrohe kolekcję łazienkową "Axor Massaud".
Pracuje dla znanych projektantów mebli – firm Cassina, Ligne Roset, Porro, Moroso, Poltrona Frau. Studio Massaud współpracuje także z markami Giorgio Armani, Lancôme, Nike, Capellini.
Jego prace były prezentowane w Poznaniu, podczas Światowych Dni Innowacji w październiku 2009.

</doc>
<doc id="1812614" url="https://pl.wikipedia.org/wiki?curid=1812614" title="Dhankuta (dystrykt)">
Dhankuta (dystrykt)

Dystrykt Dhankuta (nep. धनकुटा) – jeden z siedemdziesięciu pięciu dystryktów Nepalu. Leży w strefie Kośi. Dystrykt ten zajmuje powierzchnię 891 km², w 2011 r. zamieszkiwało go 163 412ludzi. Stolicą jest Dhankuta.

</doc>
<doc id="1812615" url="https://pl.wikipedia.org/wiki?curid=1812615" title="Roswell Park">
Roswell Park

Roswell Park (ur. 4 maja 1852 w Pomfret, zm. 15 lutego 1915) – amerykański lekarz, chirurg, twórca Gratwick Research Laboratory, przekształconego w działający do dziś Roswell Park Cancer Institute. Profesor chirurgii w University of Buffalo Medical School, chirurg w Buffalo General Hospital.

</doc>
<doc id="1812616" url="https://pl.wikipedia.org/wiki?curid=1812616" title="Muszelka i Pastor">
Muszelka i Pastor



</doc>
<doc id="1812617" url="https://pl.wikipedia.org/wiki?curid=1812617" title="Proustia cuneifolia">
Proustia cuneifolia

Proustia cuneifolia ( "Huañil", "Pucana") – gatunek z rodziny astrowatych. Występuje w Chile – szczególnie często w prowincji Biobio oraz w małym nasileniu w Peru. 
Morfologia o biologia.
"P. cuneifolia" jest krzewem osiągającym do ok. 2,5 m wysokości. Kwiaty białe, pięciopłatkowe. Owoce z puchem kielichowym. Liście o rozmiarze 6–8 cm. Rośnie w górach na wysokości od 500 m n.p.m. (doliny) do 2 000 m n.p.m. (osiąga górną granicę lasu). Znosi kilkumiesięczne okresy suszy.
Zmienność.
Ten gatunek ma trzy formy: f. "cuneifolia", f. "cinerea" i f. "tipi".
Zastosowanie i interakcje.
"P. cuneifolia" ma zastosowanie wyłącznie ozdobne. Przez zwierzęta jest chętnie zjadana. Liście i kora stanowią codzienne pożywienie koszatniczek pospolitych.

</doc>
<doc id="1812619" url="https://pl.wikipedia.org/wiki?curid=1812619" title="Morang (dystrykt)">
Morang (dystrykt)

Dystrykt Morang (nep. मोरङ) – jeden z siedemdziesięciu pięciu dystryktów Nepalu. Leży w strefie Kośi. Dystrykt ten zajmuje powierzchnię 1855 km², w 2011 r. zamieszkiwało go 965 370ludzi. Stolicą jest Biratnagar.

</doc>
<doc id="1812620" url="https://pl.wikipedia.org/wiki?curid=1812620" title="GNF 1 (1981/1982)">
GNF 1 (1981/1982)

GNF 1 (1981/1982) był 26. sezonem najwyższej piłkarskiej klasy rozgrywkowej w Maroku. Tytuł obroniła drużyna KAC Kénitra.
Król strzelców.
25 goli – Mohamed Boussati (KAC Kénitra)

</doc>
<doc id="1812621" url="https://pl.wikipedia.org/wiki?curid=1812621" title="Sankhuwasabha (dystrykt)">
Sankhuwasabha (dystrykt)

Dystrykt Sankhuwasabha (nep. सङ्खुवासभा) – jeden z siedemdziesięciu pięciu dystryktów Nepalu. Leży w strefie Kośi. Dystrykt ten zajmuje powierzchnię 3480 km², w 2011 roku zamieszkiwało go 158 742 osób. Stolicą jest Khandbari.

</doc>
<doc id="1812622" url="https://pl.wikipedia.org/wiki?curid=1812622" title="Sven Väth">
Sven Väth

Sven Väth - niemiecki DJ oraz producent muzyczny. Przedstawiciel muzyki house, techno, electronica, ambient techno i trance. Jego najbardziej znane utwory to "L'Esperanza", "Ritual of Life", "Ballet-Fusion" i "Fusion - Scorpio's Movement".

</doc>
<doc id="1812624" url="https://pl.wikipedia.org/wiki?curid=1812624" title="Sunsari (dystrykt)">
Sunsari (dystrykt)

Dystrykt Sunsari (nep. सुनसरी) – jeden z siedemdziesięciu pięciu dystryktów Nepalu. Leży w strefie Kośi. Dystrykt ten zajmuje powierzchnię 1257 km², w 2011 r. zamieszkiwało go 763 487 ludzi. Stolicą jest Inaruwa.

</doc>
<doc id="1812625" url="https://pl.wikipedia.org/wiki?curid=1812625" title="Terhathum (dystrykt)">
Terhathum (dystrykt)

Dystrykt Terhathum (nep. तेरथुम) – jeden z siedemdziesięciu pięciu dystryktów Nepalu. Leży w strefie Kośi. Dystrykt ten zajmuje powierzchnię 679 km², w 2011 r. zamieszkiwało go 101 577 ludzi. Stolicą jest Myanglung.

</doc>
<doc id="1812627" url="https://pl.wikipedia.org/wiki?curid=1812627" title="GNF 1 (1982/1983)">
GNF 1 (1982/1983)

GNF 1 (1982/1983) był 27. sezonem najwyższej piłkarskiej klasy rozgrywkowej w Maroku. Tytułu nie obroniła drużyna KAC Kénitra. Nowym mistrzem Maroka został zespół Maghreb Fès.
Król strzelców.
14 goli – Abdeslam Laghrissi (FAR Rabat)

</doc>
<doc id="1812628" url="https://pl.wikipedia.org/wiki?curid=1812628" title="Beskidy Kisuckie">
Beskidy Kisuckie



</doc>
<doc id="1812629" url="https://pl.wikipedia.org/wiki?curid=1812629" title="Stadion Milenium Donji Kraljevec">
Stadion Milenium Donji Kraljevec

Speedway stadion Milenium – stadion żużlowy w Chorwacji w miejscowości Donji Kraljevec w pobliżu Goričan.
Leży na uboczu, w otoczeniu pól uprawnych i sadów.
Został wybudowany w 2005 roku, a jego powstanie sfinansował Zvonimir Pavlic, były mistrz żużlowy Jugosławii, a także ojciec Juricy Pavlica. Obiekt od początku przeznaczony jest wyłącznie do uprawiania żużla i należy do Pavlica.
Początkowo posiadał około 5 tysięcy miejsc siedzących, a w 2010 roku został powiększony do około 10 tysięcy poprzez wybudowanie trybun na obu łukach. Tor ma długość 305 metrów. Wewnątrz znajduje się dodatkowo mini tor dla młodych adeptów w wieku od 12 do 16 lat. Na łukach zamontowano także dmuchane bandy. Ponadto posiada także 300 miejsc VIP i 2000 miejsc parkingowych.
Obiekt posiada licencję Międzynarodowej Federacji Motocyklowej. W latach 2010, 2011 i 2012 gościł turnieje Grand Prix Chorwacji na żużlu, stając się 31. obiektem w historii, na którym rozegrano zawody Grand Prix IMŚ na żużlu. Na Stadionie Millenium odbyły się także między innymi zawody z cyklu indywidualnych mistrzostw Europy na żużlu w 2013 roku.
Stadion często wykorzystywany jest przez żużlowców do treningów w okresie przygotowawczym przed rozpoczęciem sezonu żużlowego. Jest najważniejszym stadionem żużlowym w Chorwacji.
Rekordzistą toru jest Fredrik Lindgren, który 29 sierpnia 2010 uzyskał na nim czas 58,34 sekundy.

</doc>
<doc id="1812630" url="https://pl.wikipedia.org/wiki?curid=1812630" title="Odznaka „Za Zasługi dla Sportu”">
Odznaka „Za Zasługi dla Sportu”

Odznaka „Za Zasługi dla Sportu” – polskie resortowe odznaczenie cywilne w postaci trzystopniowej (brązowa, srebrna lub złota) odznaki przyznawanej przez ministra właściwego do spraw kultury fizycznej i sportu, ustanowionej 16 października 2003, reformowanej trzykrotnie 6 czerwca 2007, 10 października 2012 i 24 listopada 2017.
Zastąpiła, jako jej odpowiednik, odznakę „Zasłużony Działacz Kultury Fizycznej”, zniesioną w 1996 (wraz z innymi odznaczeniami sportowymi, ustanowionymi w czasach PRL: Medalem za Wybitne Osiągnięcia Sportowe oraz odznakami „Mistrz Sportu” i „Zasłużony Mistrz Sportu”) i nadawaną ponownie w latach 1997–2003.
Zasady nadawania.
Odznaka „Za Zasługi dla Sportu”, może zostać przyznana trenerom oraz innym osobom wyróżniającym się szczególną aktywnością i uzyskującym wybitne osiągnięcia w działalności w zakresie sportu, w tym za:
Odznaka danego stopnia może być przyznana tylko raz. Odznaka nie jest przyznawana pośmiertnie. Odznakę wręcza się razem z legitymacją stwierdzającą jej przyznanie.
Opis odznaki.
Odznakę stanowi ażurowa kompozycja o wymiarach 30 mm szerokości i 32 mm wysokości, wykonana z metalu w kolorze złotym, srebrnym lub brązowym, właściwym dla danego stopnia, przedstawiająca stylizowaną postać biegacza unoszącego ramiona w geście zwycięstwa. Z lewej strony odznaki jest umieszczona gałązka wawrzynu, której dwa dolne liście są pokryte emalią w kolorze białym i czerwonym. Strona odwrotna odznaki jest gładka z zapięciem agrafkowym umieszczonym w połowie wysokości odznaki.

</doc>
<doc id="1812631" url="https://pl.wikipedia.org/wiki?curid=1812631" title="Aston Martin V12 Vantage">
Aston Martin V12 Vantage



</doc>
<doc id="1812632" url="https://pl.wikipedia.org/wiki?curid=1812632" title="Arghakhanchi (dystrykt)">
Arghakhanchi (dystrykt)

Dystrykt Arghakhanchi (nep. अर्घाखाँची) – jeden z siedemdziesięciu pięciu dystryktów Nepalu. Leży w strefie Lumbini. Dystrykt ten zajmuje powierzchnię 1193 km², w 2001 r. zamieszkiwało go 208 391 ludzi. Stolicą jest Sandhikharka.

</doc>
<doc id="1812633" url="https://pl.wikipedia.org/wiki?curid=1812633" title="Proustia">
Proustia

Proustia – rodzaj rośliny z rodziny astrowatych. Obejmuje 3–5 gatunków. Rośliny te występują w Ameryce Południowej od Peru poprzez Boliwię, po Chile i Argentynę. Nazwa nadana na cześć Josepha Prousta, chemika działającego w Hiszpanii i Francji na przełomie XVIII i XIX w.
Systematyka.
Angiosperm Phylogeny Website adaptuje podział na podrodziny astrowatych ("Asteraceae") opracowany przez Panero i Funk w 2002, z późniejszymi uzupełnieniami. Zgodnie z tym ujęciem rodzaj "Proustia" należy do podrodziny "Mutisioideae" (Juss.) Chev. W systemie APG III astrowate są jedną z kilkunastu rodzin rzędu astrowców ("Asterales"), wchodzącego w skład kladu astrowych w obrębie dwuliściennych właściwych. 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa astrowe ("Asteridae" Takht.), nadrząd astropodobne ("Asteranae" Takht.), rząd astrowce ("Asterales" Lindl), rodzina astrowate ("Asteraceae" Dumort.), rodzaj "Proustia" Lag.).

</doc>
<doc id="1812634" url="https://pl.wikipedia.org/wiki?curid=1812634" title="GNF 1 (1983/1984)">
GNF 1 (1983/1984)

GNF 1 (1982/1983) był 28. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Maghreb Fès. Nowym mistrzem Maroka został zespół FAR Rabat.
Tabela końcowa.
AS Salé i Chabab Sakia El Hamra awansowały do GNF 1.
Królowie strzelców.
11 goli:

</doc>
<doc id="1812636" url="https://pl.wikipedia.org/wiki?curid=1812636" title="Alessandro Diamanti">
Alessandro Diamanti

Alessandro Diamanti (ur. 2 maja 1983 w Prato) – włoski piłkarz występujący na pozycji napastnika w klubie Livorno. Wychowanek Prato, w swojej karierze grał także w takich zespołach jak Empoli FC, Fucecchio, ACF Fiorentina, AlbinoLeffe, Livorno, West Ham United, Brescia, Bologna FC, Perugia oraz Watford. Były reprezentant Włoch.

</doc>
<doc id="1812637" url="https://pl.wikipedia.org/wiki?curid=1812637" title="Gulmi (dystrykt)">
Gulmi (dystrykt)

Dystrykt Gulmi (nep. गुल्मी) – jeden z siedemdziesięciu pięciu dystryktów Nepalu. Leży w strefie Lumbini. Dystrykt ten zajmuje powierzchnię 1149 km², w 2001 r. zamieszkiwało go 296 654 ludzi. Stolicą jest Tamghas.

</doc>
<doc id="1812640" url="https://pl.wikipedia.org/wiki?curid=1812640" title="GNF 1 (1984/1985)">
GNF 1 (1984/1985)

GNF 1 (1984/1985) był 29. sezonem najwyższej piłkarskiej klasy rozgrywkowej w Maroku. Tytułu nie obroniła drużyna FAR Rabat. Nowym mistrzem Maroka został zespół Maghreb Fès.
Król strzelców.
13 goli – Boushaba (Renaissance Berkane)

</doc>
<doc id="1812644" url="https://pl.wikipedia.org/wiki?curid=1812644" title="Kapilvastu (dystrykt)">
Kapilvastu (dystrykt)

Dystrykt Kapilvastu (nep. कपिलबस्तु) – jeden z siedemdziesięciu pięciu dystryktów Nepalu. Leży w strefie Lumbini. Dystrykt ten zajmuje powierzchnię 1738 km², w 2001 r. zamieszkiwało go 481 976 ludzi. Stolicą jest Taulihawa.

</doc>
<doc id="1812648" url="https://pl.wikipedia.org/wiki?curid=1812648" title="Bedewla">
Bedewla

Bedewla (ukr. "Бедевля") - wieś na Ukrainie w rejonie tiaczowskim obwodu zakarpackiego. Liczy około 3971 mieszkańców. Siedziba silskiej rady.

</doc>
<doc id="1812649" url="https://pl.wikipedia.org/wiki?curid=1812649" title="Nawalparasi (dystrykt)">
Nawalparasi (dystrykt)

Dystrykt Nawalparasi (nep. नवलपरासी) – jeden z siedemdziesięciu pięciu dystryktów Nepalu. Leży w strefie Lumbini. Dystrykt ten zajmuje powierzchnię 2162 km², w 2001 r. zamieszkiwało go 562 870 ludzi. Stolicą jest Parasi.

</doc>
<doc id="1812651" url="https://pl.wikipedia.org/wiki?curid=1812651" title="Palpa (dystrykt)">
Palpa (dystrykt)

Dystrykt Palpa (nep. पाल्पा) – jeden z siedemdziesięciu pięciu dystryktów Nepalu. Leży w strefie Lumbini. Dystrykt ten zajmuje powierzchnię 1373 km², w 2001 r. zamieszkiwało go 268 558 ludzi. Stolicą jest Tansen.

</doc>
<doc id="1812652" url="https://pl.wikipedia.org/wiki?curid=1812652" title="GNF 1 (1985/1986)">
GNF 1 (1985/1986)

GNF 1 (1985/1986) był 30. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Maghreb Fès. Nowym mistrzem Maroka został zespół Wydad Casablanca.
Tabela końcowa.
Żadna ekipa nie spadła. US Touarga Rabat, FA Ben Slimane, Hassania Agadir, Hilal Nador awansowały do GNF 1.
Królowie strzelców.
13 goli:

</doc>
<doc id="1812654" url="https://pl.wikipedia.org/wiki?curid=1812654" title="Rupandehi (dystrykt)">
Rupandehi (dystrykt)

Dystrykt Rupandehi (nep. रुपन्देही) – jeden z siedemdziesięciu pięciu dystryktów Nepalu. Leży w strefie Lumbini. Dystrykt ten zajmuje powierzchnię 1360 km², w 2001 r. zamieszkiwało go 708 419 ludzi. Stolicą jest Siddharthanagar.

</doc>
<doc id="1812657" url="https://pl.wikipedia.org/wiki?curid=1812657" title="Baitadi (dystrykt)">
Baitadi (dystrykt)

Dystrykt Baitadi (nep. बैतडी) – jeden z siedemdziesięciu pięciu dystryktów Nepalu. Leży w strefie Mahakali. Dystrykt ten zajmuje powierzchnię 1519 km², w 2001 r. zamieszkiwało go 234 418 ludzi. Stolicą jest Baitadi.

</doc>
<doc id="1812660" url="https://pl.wikipedia.org/wiki?curid=1812660" title="Dadeldhura (dystrykt)">
Dadeldhura (dystrykt)

Dystrykt Dadeldhura (nep. डडेलधुरा) – jeden z siedemdziesięciu pięciu dystryktów Nepalu. Leży w strefie Mahakali. Dystrykt ten zajmuje powierzchnię 1538 km², w 2001 r. zamieszkiwało go 126 162 ludzi. Stolicą jest Dadeldhura.

</doc>
<doc id="1812661" url="https://pl.wikipedia.org/wiki?curid=1812661" title="GNF 1 (1986/1987)">
GNF 1 (1986/1987)

GNF 1 (1986/1987) był 31. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Wydad Casablanca. Nowym mistrzem Maroka został zespół FAR Rabat.
Najlepsi strzelcy.
13 goli
10 goli

</doc>
<doc id="1812664" url="https://pl.wikipedia.org/wiki?curid=1812664" title="Darchula (dystrykt)">
Darchula (dystrykt)

Dystrykt Darchula (nep. दार्चुला) – jeden z siedemdziesięciu pięciu dystryktów Nepalu. Leży w strefie Mahakali. Dystrykt ten zajmuje powierzchnię 2322 km², w 2001 r. zamieszkiwało go 121 996 ludzi. Stolicą jest Darchula.

</doc>
<doc id="1812666" url="https://pl.wikipedia.org/wiki?curid=1812666" title="Gyula Polgár">
Gyula Polgár

Gyula Polgár (ur. 8 lutego 1912 w Kistelek, zm. 24 czerwca 1992 w Sydney) – węgierski piłkarz. Srebrny medalista MŚ 38. Długoletni zawodnik Ferencvárosi TC.
Dorosłą karierę zaczynał w Hungárii (1930) i Budai 33 (1931–1932). Piłkarzem Ferencvárosu został w 1933 i szybko stał się ważną częścią zespołu. Czterokrotnie zdobywał tytuł mistrza Węgier (1934, 1938, 1940, 1941). W 1937 triumfował w Pucharze Mitropa. W 1945 wrócił do Hungárii, teraz występującej pod nazwą MTK. Karierę zakończył w 1948 jako piłkarz AC Magenta.
W reprezentacji Węgier zagrał 26 razy (2 bramki). Debiutował w 1932, ostatni raz zagrał w 1942. Podczas MŚ 38 wystąpił w jednym spotkaniu, przegranym 2:4 finale z Włochami.
W 1956 wyemigrował do Australii i zmarł w tym kraju.

</doc>
<doc id="1812668" url="https://pl.wikipedia.org/wiki?curid=1812668" title="Gyula Polgar">
Gyula Polgar



</doc>
<doc id="1812670" url="https://pl.wikipedia.org/wiki?curid=1812670" title="Romeoville">
Romeoville

Romeoville – wieś w Stanach Zjednoczonych, w stanie Illinois, w hrabstwie Will. niedaleko Chicago. W 2000 roku liczba mieszkańców wynosiła 21 153, a w 2006 – 36 837. Powierzchnia jest równa 38,6 km²

</doc>
<doc id="1812671" url="https://pl.wikipedia.org/wiki?curid=1812671" title="Kanchanpur (dystrykt)">
Kanchanpur (dystrykt)

Dystrykt Kanchanpur (nep. कञ्चनपुर जिल्ला) – jeden z siedemdziesięciu pięciu dystryktów Nepalu. Leży w strefie Mahakali. Dystrykt ten zajmuje powierzchnię 1610 km², w 2001 r. zamieszkiwało go 377 899 ludzi. Stolicą jest Mahendranagar.

</doc>
<doc id="1812672" url="https://pl.wikipedia.org/wiki?curid=1812672" title="Most im. Żeglugi Bydgoskiej">
Most im. Żeglugi Bydgoskiej

Most im. Żeglugi Bydgoskiej – most drogowy, stalowy na rzece Brdzie w ciągu ul. Spornej w Bydgoszczy.
Lokalizacja.
Most spina oba brzegi Brdy, we wschodniej części Bydgoszczy w obrębie dzielnicy Zimne Wody. Jest to ostatni most drogowy w dolnym biegu Brdy i w związku z tym pełni ważną funkcję, umożliwiając komunikację między Bydgoszczą lewo- i prawobrzeżną we wschodniej dzielnicy przemysłowej. Przez obiekt wiedzie ulica Sporna, która łączy ul. Fordońską oraz Toruńską. Ulica ta przebiega przez dużą wyspę na Brdzie, która została utworzona w 1897 r., gdy wykonano sztuczny przekop skracający żeglugę w miejscu naturalnego meandru rzeki.
Historia.
Budowa mostu, jak i ulicy Spornej, odbyła się w kontekście kanalizacji Brdy i utworzenia na odcinku ujściowym rzeki nowego portu bydgoskiego. W 1891 r. założono Bydgoskie Przedsiębiorstwo Żeglugi Holowniczej (Bromberger Schleppschiffahrt Aktiengesellschaft), które stopniowo zurbanizowało i zagospodarowało pod względem gospodarczym nabrzeża dolnej Brdy w Bydgoszczy.
W 1897 r. miejscowa żeglugowa spółka akcyjna stworzyła projekt przekopu zakola rzeki na odcinku dolnym i stworzenia przy starym korycie rzecznym – portu i przeładowni połączonych z linią kolejową na Kapuściskach. W 1897 r. wykonano przekop długości 600 m przez meander Brdy, którym prowadzono żeglugę. Starorzecze natomiast zaadaptowano na akwen portowy, przy którym powstała stocznia rzeczna oraz fabryka maszyn. Na nowo powstałej wyspie w 1901 r. przeprowadzono drogę łączącą ul. Fordońską z Toruńską (ul. Sporną) wraz z dwoma żelaznymi mostami:
Oba mosty wykonano w konstrukcji stalowej w miejscowej fabryce maszyn, należącej do Bydgoskiej Spółki Żeglugi Holowniczej. Koszt budowy całego połączenia drogowego wyniósł 75 tys. marek. Nowa droga stanowiła bardzo ważne, jedyne połączenie komunikacyjne między Bydgoszczą lewobrzeżną, a Czerskiem Polskim.
W kontekście tej inwestycji magistrat Bydgoszczy wysunął w 1903 r. propozycję budowy linii kolejowej wzdłuż prawego brzegu Brdy wraz ze stacją przeładowczą.
To zamierzenie, jak i projekt kolei nabrzeżnej z Kapuścisk, wiodącej przez most na Brdzie wysuwany przez żeglugową spółkę akcyjną nie doszły do skutku.
W 1928 roku Lloyd Bydgoski sprzedał miastu ul. Sporną wraz z mostami. Jak wynika z dokumentów, miasto miało wtedy wybudować nowy most od strony ul. Fordońskiej, a na czas robot – przejazd tymczasowy. Obydwa mosty zostały zaznaczone na planach Bydgoszczy z 1909 oraz 1941 roku.
Mosty ucierpiały podczas działań wojennych w 1939 roku. Odbudowane tymczasowo w 1942 roku, znów zostały uszkodzone w 1945 roku.
Most przez Brdę, wyremontowany po zniszczeniach wojennych oddano do użytku w 1949 r. Natomiast mostu przez starorzecze Brdy nie odbudowano, zastępując go nasypem ziemnym z wbudowanym przepustem zapobiegającym zamulaniu się dna zatoki Brdy. Likwidacja przepustu i zasypanie przyczółków dawnego mostu nastąpiły w latach 60. XX wieku.
Zachowany most przez główne koryto Brdy był eksploatowany do 1956 roku. Wtedy wymieniono konstrukcję na nową, posadawiając ją na starych przyczółkach. W 1992 roku wskutek znacznego wyeksploatowania, most grożący zawaleniem zamknięto. W 1994 r. obiekt rozebrano i zastąpiono stalowym, składanym mostem tymczasowym o nośności 5 ton z dołączonymi chodnikami o szerokości 0,8 m. Ostatecznie ruch drogowy przywrócono 20 czerwca 1994 roku.
W 2006 roku mgr inż. Lech Błaut z Zakładu Projektowo-Budowlanego „Wromost” z Wrocławia opracował projekt nowego mostu, który miał zastąpić przeprawę tymczasową.
W 2009 r. rozpoczęto generalną przebudowę ul. Spornej wraz z budową nowego mostu o stalowej konstrukcji kratownicowej o nośności 50 ton. W ramach tej inwestycji nie odbudowano jednak drugiego z mostów (nad starorzeczem), pozostawiając groblę, mimo starań podejmowanych przez Towarzystwo Miłośników Miasta Bydgoszczy. Rozbiórka filarów nurtowych poszerzyła szlak żeglugowy do 40 m. Wykonawcą inwestycji było konsorcjum firm: „Gotowski” Budownictwo Komunikacyjne i Przemysłowe Sp. z o.o., Przedsiębiorstwo Budowy Dróg i Mostów Sp. z o.o. z Kobylarni oraz Betpol S.A. z Bydgoszczy.
Projekt warsztatowy mostu powstał pod kierownictwem mgr inż. Janusza Sochackiego i mgr inż. Włodzimierza Sokołowskiego z firmy „Gotowski”. Ostatecznie most został otwarty dnia 24 września 2010 roku.
Dane techniczne.
Most zbudowano w konstrukcji stalowej, o długości całkowitej 55 m i szerokości 16,1 m.
Konstrukcję nośną stanowi kratownica stalowa z jazdą dołem oparta na przyczółkach żelbetowych posadowionych na palach wierconych. Przestrzeń żeglowna pod obiektem wynosi 4,6 × 40 m.
Obciążenie ruchem.
Most przy ul. Spornej należy do obiektów znacznie obciążonych ruchem drogowym w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń ok. 1009 pojazdów na godzinę. Na moście często tworzą się zatory pojazdów, co jest związane z ograniczoną przepustowością skrzyżowań z ul. Fordońską i Toruńską.
Nazwa.
W kwietniu 2010 r., w konkursie ogłoszonym przez prezydenta miasta, nowy most nazwano imieniem Żeglugi Bydgoskiej
Wyspa.
W sąsiedztwie mostu znajduje się wyspa na Brdzie, która stanowi oazę zieleni oraz siedlisko dla ptaków. W części centralnej łąkę na wyspie zaadaptowano w 2005 r. na pole golfowe służące adeptom tego sportu w Bydgoszczy do nauki.

</doc>
<doc id="1812673" url="https://pl.wikipedia.org/wiki?curid=1812673" title="Ilam (dystrykt)">
Ilam (dystrykt)

Dystrykt Ilam (nep. इलाम) – jeden z siedemdziesięciu pięciu dystryktów Nepalu. Leży w strefie Meći. Dystrykt ten zajmuje powierzchnię 1703 km², w 2001 r. zamieszkiwało go 282 806 ludzi. Stolicą jest Ilam.

</doc>
<doc id="1812676" url="https://pl.wikipedia.org/wiki?curid=1812676" title="Małżeństwo osób tej samej płci w New Hampshire">
Małżeństwo osób tej samej płci w New Hampshire

Małżeństwa osób tej samej płci są legalne w stanie New Hampshire od 1 stycznia 2010 roku.
Historia.
1 stycznia 2008 roku New Hampshire wprowadziło rejestrowane związki partnerskie. Ustawa, która przyznawała zarejestrowanym parom homoseksualnym wszystkie prawa, jakie mają małżeństwa została przyjęta przez stanową Izbę Reprezentantów 5 kwietnia 2007 roku stosunkiem głosów 243-129, a 26 kwietnia przez Senat stosunkiem głosów 14-10. 31 maja ustawa została podpisana przez gubernatora Johna Lyncha.
26 marca 2009 roku Izba Reprezentantów odrzuciła ustawę legalizującą małżeństwa osób tej samej płci stosunkiem głosów 182-183, ale po chwili kilku deputowanych zmieniło zdanie i zarządzono drugie głosowanie. Tym razem ustawa została uchwalona, stosunkiem głosów 186-179. 29 kwietnia ustawa została zaakceptowana przez Senat, który wniósł do niej poprawki. 6 maja Izba Reprezentantów ponownie przyjęła ustawę wraz z poprawkami Senatu stosunkiem głosów 178-167. 14 maja gubernator Lynch zapowiedział, że podpisze ustawę, jeśli znajdą się w niej przepisy wyraźniej mówiące, że kościoły i inne wspólnoty wyznaniowe mogą odmówić udzielenia małżeństwa, jeśli jest to niezgodne z ich wewnętrznymi regulacjami i nie mogą być za to pozwane do sądu. 20 maja ustawa w zmienionej wersji, uwzględniającej sugestie gubernatora, została zaakceptowana przez Senat (14-10), a następnie niespodziewanie odrzucona przez Izbę Reprezentantów (186-188). Izba, stosunkiem głosów 173-202, odrzuciła wniosek o ostateczne odrzucenie ustawy. Następnie zwróciła się do Senatu o rozmowy w tej kwestii. 29 maja wspólna komisja obu izb stanowej legislatury wypracowała kompromisowy projekt ustawy. 3 czerwca została ona ostatecznie uchwalona przez Senat (14-10), a następnie przez Izbę Reprezentantów (198-176). Jeszcze tego samego dnia ustawa została podpisana przez gubernatora. Nowe prawo weszło w życie 1 stycznia 2010 roku. Tego samego dnia zniknęła możliwość zawarcia związku partnerskiego. Do końca 2010 roku stan będzie uznawał związki partnerskie zawarte do końca 2009 roku. Pary będące w takim związku mogły przekształcić swój związek w małżeństwo. 1 stycznia 2011 roku wszystkie funkcjonujące związki partnerskie zostały automatycznie przekształcone w małżeństwa.
Opinia publiczna.
Z sondażu przeprowadzonego w dniach 13-22 kwietnia 2009 wynika, że 55% mieszkańców New Hampshire popiera legalizację małżeństw osób tej samej płci, a 39% jest przeciw.

</doc>
<doc id="1812677" url="https://pl.wikipedia.org/wiki?curid=1812677" title="Jhapa (dystrykt)">
Jhapa (dystrykt)

Dystrykt Jhapa (nep. झापा) – jeden z siedemdziesięciu pięciu dystryktów Nepalu. Leży w strefie Meći. Dystrykt ten zajmuje powierzchnię 1606 km², w 2001 r. zamieszkiwało go 688 109 ludzi. Stolicą jest Chandragadhi.

</doc>
<doc id="1812680" url="https://pl.wikipedia.org/wiki?curid=1812680" title="Ulrich Wilhelm Schwerin von Schwanenfeld">
Ulrich Wilhelm Schwerin von Schwanenfeld

Ulrich Wilhelm Schwerin von Schwanenfeld (ur. 21 grudnia 1902 w Kopenhadze, zm. 8 września 1944 w Berlinie) – niemiecki ziemianin i oficer, członek antynazistowskiego ruchu oporu aktywnie zaangażowany w jego działalność, m.in. uczestnik nieudanego zamachu z 20 lipca 1944 na Adolfa Hitlera. Aresztowany, skazany na śmierć przez nazistowski Trybunał Ludowy, stracony w więzieniu Plötzensee.
Życiorys.
Dzieciństwo i młodość.
Ulrich Wilhelm Schwerin von Schwanenfeld urodził się jako jedyny syn i czwarte z sześciorga dzieci hrabiego Ulricha von Schwerina i jego żony Elisabeth Helene Freda von Bethmann-Hollweg. Ojciec von Schwerina był pruskim dyplomatą, nadburmistrzem Berlina i wysłannikiem w Oslo. Jako syn dyplomaty Schwerin dorastał w wielkich miastach Danii, Luksemburga i Niemiec. Lata szkolne do matury w 1921 spędził w szkole klasztornej w Roßleben, jednym z najstarszych gimnazjów humanistycznych w Niemczech. Potem studiował rolnictwo w Monachium, Berlinie i we Wrocławiu. Kilka miesięcy po zakończeniu studiów, odziedziczył w 1926 duże rodzinne majątki ziemskie w Hildebrandshagen bei Woldegk (w posiadaniu Schwerinów od połowy XVII wieku, który musiał sprzedać w 1932 na skutek kryzysu), Göhren i Georginenau koło Woldegk w Mecklenburg-Strelitz oraz w Sartowicach (niem. "Sartowitz") koło Świecia.
18 maja 1928 w kościele mariackim w Gdańsku poślubił Mariannę Sahm, córkę Heinricha Sahma – Prezydenta Senatu Wolnego Miasta Gdańska, z którą miał trzech synów:
Jego syn Wilhelm tak wspomina dom rodzinny: 
Von Schwerin był członkiem NSDAP, jednakże ze względów czysto pragmatycznych, bez wewnętrznego przekonania. Doświadczenia takie, jak pucz Hitlera w listopadzie 1923, którego był świadkiem oraz zamordowanie w 1934 przywódcy SA Ernsta Röhma sprawiają, że Schwerin odrzucił doktrynę narodowosocjalistyczną.
Opozycja.
Początkowo przepełniony patriotycznym zapałem Schwerin pracował – jak to określił przed Trybunałem Ludowym – „dla niemieckości w Polsce i zbierał przy tym doświadczenia w stosunkach ze wschodnimi sąsiadami Niemiec”. W ciągu lat wzrosło jego zainteresowanie polityką. Już w 1932 podawał w wątpliwość sens ponownego wyboru Paula von Hindenburga na prezydenta Niemiec i przewidywał katastrofę po przejęciu władzy przez narodowych socjalistów. W 1934 do kręgu jego przyjaciół należeli Adam von Trott zu Solz, Eduard Brücklmeier i Josias von Rantzau. Schwerin odrzucał narodowy socjalizm jako niezgodny z jego przekonaniami chrześcijańsko-społecznymi. Już w 1935 roku twierdził, że aby przewrót zakończył się sukcesem, Adolf Hitler powinien zostać zabity. Podczas kryzysu sudeckiego w 1938, ze względu na jego kontakty z Ministerstwem Spraw Zagranicznych i Abwehrą był łącznikiem pomiędzy cywilnym a wojskowym ruchem oporu.
Spiskowcy: Fritz-Dietlof von der Schulenburg, Erwin von Witzleben i Hans Oster spotykali się w meklemburskim domu von Schwerinów w Göhren bei Woldegk. Telefon był wówczas na podsłuchu. Atmosferę w domu wspomina Wilhelm, wówczas piętnastoletni syn Schwerina: 
Schwerin i jego bliski przyjaciel Peter Yorck von Wartenburg, którego znał ze szkoły klasztornej w Roßleben oraz Fritz-Dietlof von der Schulenburg, należeli do najściślejszego grona grupy oporu, określanej potem również jako Krąg z Krzyżowej (niem. "Kreisauer Kreis"). Schwerin od początku II wojny światowej służył w Wehrmachcie w stopniu kapitana. Zmobilizowany z chwilą wybuchu wojny pracował od listopada 1939 w sztabie jako adiutant generała von Witzlebena.
Wydarzenie, które również miało wpływ na zdecydowanie opozycyjną postawę Schwerina wobec narodowego socjalizmu wspomina jego syn Wilhelm: 
Zamach z 20 lipca 1944.
W 1942 Schwerin został przeniesiony jako "politycznie niepewny" z Paryża do Utrechtu. W marcu 1943 został ściągnięty przez Ostera do urzędu Abwehry naczelnego dowództwa Wehrmachtu w Berlinie. We wrześniu 1943 Schwerin zaprzyjaźnił się w Berlinie z Clausem von Stauffenbergiem i należał do najściślejszego grona zamachowców z 20 lipca 1944. Schwerin był przewidziany przez spiskowców na sekretarza stanu desygnowanego na głowę państwa Ludwiga Becka. Mimo że już kilka tygodni przed zamachem na Adolfa Hitlera, wielokrotnie wyrażał opinię, że szanse na powodzenie są nikłe, wziął udział w nieudanej próbie przejęcia władzy.
W dniu zamachu 20 lipca 1944 w kompleksie Bendlerblock – centrali zamachowców, spotkali się: Ulrich Wilhelm von Schwerin, Erich Hoepner, Fritz Dietlof von der Schulenburg, Peter Yorck von Wartenburg, Eugen Gerstenmaier i Berthold Schenk von Stauffenberg czekając na wieść o przeprowadzeniu zamachu w Wilczym Szańcu. Schwerin został aresztowany w nocy 21 lipca 1944. 21 sierpnia 1944 stanął przed Trybunałem Ludowym oskarżony przez przewodniczącego Trybunału Rolanda Freislera o przygotowanie zamachu i został skazany na karę śmierci.
Podczas pokazowego procesu doszło do następującej wymiany zdań pomiędzy Freislerem a Schwerinem na temat motywów działania tego ostatniego:
8 września 1944 (według innych źródeł już w dniu ogłoszenia wyroku) Schwerin został powieszony w więzieniu Plotzensee.
Represje.
Po nieudanym zamachu na Hitlera represje dosięgły również rodziny zamachowców, również rodzinę Schwerina, którą aresztowano na zasadzie odpowiedzialności zbiorowej. Syn Wilhelm wspomina:
Rodzina przybyła do Güstrow do zamku, który w tym czasie pełnił rolę więzienia. Tu Wilhelm ze swą matką został zakwaterowany w celi.
We wrześniu 1944 Wilhelm von Schwerin został zabrany z wówczas ośmioletnim bratem z więzienia w zamku Güstrow do domu dziecka w Bad Sachsa w Harzu, w którym naziści zebrali prawie 50 dzieci zamachowców. Wszystkie otrzymały nowe nazwiska. Miały otrzymać nową tożsamość, następnie miały być adoptowane przez rodziny wierne narodowemu socjalizmowi. Dzieci nie mogły między sobą używać starych nazwisk.
Wilhelm wspomina:
Do adopcji jednak nie doszło. Rodzina Schwerin von Schwanenfeld została wywłaszczona w 1944. Początkowo przebywała u przyjaciół, a w lipcu 1945 przeniosła się do Dolnej Saksonii. Dom rodzinny spłonął w czasie działań wojennych w 1945, do dnia dzisiejszego zachowały się jedynie pozostałości jego murów. W miejscowym kościele znajduje się tablica upamiętniająca von Schwerina. Po wojnie członkowie rodziny powrócili do Göhren.

</doc>
<doc id="1812681" url="https://pl.wikipedia.org/wiki?curid=1812681" title="Panchthar (dystrykt)">
Panchthar (dystrykt)

Dystrykt Panchthar (nep. पाँचथर) – jeden z siedemdziesięciu pięciu dystryktów Nepalu. Leży w strefie Meći. Dystrykt ten zajmuje powierzchnię 1241 km², w 2001 r. zamieszkiwało go 202 056 ludzi. Stolicą jest Panchthar.

</doc>
<doc id="1812683" url="https://pl.wikipedia.org/wiki?curid=1812683" title="Konstandinos Logotetopulos">
Konstandinos Logotetopulos

Konstandinos Logotetopulos (gr. Κωνσταντίνος Λογοθετόπουλος, ur. 1878 w Nauplionie, zm. 8 lipca 1961) – grecki lekarz i polityk, premier w kolaboracyjnym rządzie okupowanego przez państwa Osi tzw. Państwa Greckiego.
Logotetopulos urodził się w Nauplionie w 1878 roku. Studiował medycynę w Monachium i pozostał w Niemczech jako nauczyciel akademicki do roku 1910, gdy przeniósł się do Aten. W Grecji założył prywatną klinikę, służył także w I i II wojnie bałkańskiej jako lekarz wojskowy. Został zwolniony z wojska w 1916 roku i powrócił do prywatnej praktyki, jednak w czasie wojny grecko-tureckiej został skierowany do ateńskiego szpitala wojskowego.
Po zakończeniu wojny został profesorem ginekologii na ateńskim uniwersytecie, był także dziekanem. Jednym z jego uczniów był późniejszy polityk, Grigoris Lambrakis.
Po kapitulacji Grecji w II wojnie światowej Logotetopulos, który mówił płynnie po niemiecku i był żonaty z Niemką został wiceprezydentem i ministrem edukacji w rządzie kolaboracyjnym generała Jeoriosa Tsolakoglu. Następnie sprawował urząd premiera w latach 1942–1943, został zastąpiony przez Joannisa Rallisa.
Po opuszczeniu przez niemieckie wojsko Grecji udał się do Niemiec, został tam aresztowany przez amerykańskie służby i przekazany greckim władzom w 1946 roku. Skazano go na dożywotnie więzienie, ale został ułaskawiony w 1951 r. Zmarł w 1961 roku.

</doc>
<doc id="1812684" url="https://pl.wikipedia.org/wiki?curid=1812684" title="Taplejung (dystrykt)">
Taplejung (dystrykt)

Dystrykt Taplejung (nep. ताप्लेजुङ) – jeden z siedemdziesięciu pięciu dystryktów Nepalu. Leży w strefie Meći. Dystrykt ten zajmuje powierzchnię 3646 km², w 2001 r. zamieszkiwało go 134 698 ludzi. Stolicą jest Taplejung.

</doc>
<doc id="1812688" url="https://pl.wikipedia.org/wiki?curid=1812688" title="Bara (dystrykt)">
Bara (dystrykt)

Dystrykt Bara (nep. बारा) – jeden z siedemdziesięciu pięciu dystryktów Nepalu. Leży w strefie Narajani. Dystrykt ten zajmuje powierzchnię 1190 km², w 2001 r. zamieszkiwało go 559 135 ludzi. Stolicą jest Kalaiya.

</doc>
<doc id="1812690" url="https://pl.wikipedia.org/wiki?curid=1812690" title="Perussuomalaiset">
Perussuomalaiset

Partia Finów lub Prawdziwi Finowie (fiń. "Perussuomalaiset", PS) – fińska partia polityczna o profilu narodowo-konserwatywnym, socjalnym i eurosceptycznym.
Historia.
Ugrupowanie powstało w 1995 na bazie części Fińskiej Partii Wiejskiej. Pierwszym przewodniczącym został Raimo Vistbacka, dwa lata później zastąpił go Timo Soini. Partia zaczęła głosić hasła socjalne, opowiedziała się za wspieraniem produkcji państwowej i przeciwko cięciom w podatkach. Przeciwstawiała się przystąpieniu Finlandii do NATO, krytykowała także członkostwo w Unii Europejskiej.
Początkowo stronnictwo uzyskiwało poparcie w granicach 1–2%, wprowadzając 1 posła w 1999 i 3 w 2003. W wyborach w 2007 poparcie 4,1% pozwoliło wprowadzić Prawdziwym Finom 5 posłów do Eduskunty. W 2009 PS startowała w wyborach do Parlamentu Europejskiego w bloku z Chrześcijańskimi Demokratami, lista uzyskała 9,8% głosów, co przyniosło liderowi partii mandat europosła.
Partia od 2000 wystawiała swojego kandydata w wyborach prezydenckich. Najwyższe poparcie uzyskiwali w 2012 Timo Soini (9,4% głosów) oraz w 2018 Laura Huhtasaari (6,9% głosów).
W 2011 Prawdziwi Finowie zajęli trzecie miejsce w wyborach do parlamentu krajowego (19% głosów i 39 mandatów), trzy lata później wprowadzili do Europarlamentu 2 przedstawicieli. W 2015 ugrupowanie utrzymało dotychczasową pozycję z wynikiem 17,6% i 38 mandatami. Po tych wyborach partia po raz pierwszy weszła w skład rządu, dołączając do gabinetu Juhy Sipili, lider partii został wicepremierem i ministrem spraw zagranicznych. Przez kilka lat partia należała do Sojuszu Europejskich Konserwatystów i Reformatorów.
W 2017 Timo Soini zrezygnował z ubiegania się o ponowny wybór na przewodniczącego partii. W czerwcu nowym liderem został Jussi Halla-aho, pokonując ministra Sampa Terho. Kilka dni po tym wyborze doszło do rozłamu w partii – dwudziestu deputowanych (w tym wszyscy ministrowie i przewodnicząca parlamentu) powołali frakcję poselską Nowa Alternatywa i następnie partię Błękitna Przyszłość, która pozostała członkiem koalicji rządzącej.
W wyborach w 2019 ugrupowanie otrzymało 17,5% głosów (drugie miejsce za socjaldemokratami) i 39 mandatów. W tym samym roku partia utrzymała dwuosobową reprezentację w PE. W sierpniu 2021 na czele ugrupowania stanęła Riikka Purra.

</doc>
<doc id="1812691" url="https://pl.wikipedia.org/wiki?curid=1812691" title="Chitwan (dystrykt)">
Chitwan (dystrykt)

Dystrykt Chitwan (nep. चितवन) – jeden z siedemdziesięciu pięciu dystryktów Nepalu. Leży w strefie Narajani. Dystrykt ten zajmuje powierzchnię 2218 km², w 2001 r. zamieszkiwało go 472 048 ludzi. Stolicą jest Bharatpur.

</doc>
<doc id="1812692" url="https://pl.wikipedia.org/wiki?curid=1812692" title="Zaburzenia świadomości">
Zaburzenia świadomości



</doc>
<doc id="1812693" url="https://pl.wikipedia.org/wiki?curid=1812693" title="Makwanpur (dystrykt)">
Makwanpur (dystrykt)

Dystrykt Makwanpur (nep. मकवानपुर) – jeden z siedemdziesięciu pięciu dystryktów Nepalu. Leży w strefie Narajani. Dystrykt ten zajmuje powierzchnię 2426 km², w 2001 r. zamieszkiwało go 392 604 ludzi. Stolicą jest Hetauda.

</doc>
<doc id="1812695" url="https://pl.wikipedia.org/wiki?curid=1812695" title="Kanał Saimiański">
Kanał Saimiański

Kanał Saimiański (fin. "Saimaan kanava", szw. "Saima kanal", ros. "Сайменский канал") – kanał wodny łączący sieć jezior Saimaa i śródlądowe szlaki z Zatoką Fińską. Przewozy towarów od 2000 r. utrzymują się na poziomie powyżej 2 mln ton rocznie. Pasażerów jeszcze w latach dziewięćdziesiątych przewożono 100 tys., a obecnie poniżej 40 tys. Rocznie przez kanał przechodzi około 3 tys. statków, w dużej większości są to transporty drewna oraz przewozy drobnicowe.
Kanał został oddany do użytku w 1856 r. na terytorium należącego do Imperium Rosyjskiego Wielkiego Księstwa Fińskiego między miastami Lappeenranta i Wyborg. Miał 28 śluz i był dostępny dla jednostek o nośności do ok. 250 ton. W roku 1927 rozpoczęto przebudowę kanału tak, by przystosować go dla jednostek 500-tonowych, jednak prace przerwała wojna. Po agresji sowieckiej zwanej wojną zimową w 1940 r. podpisano pokój w Moskwie, na mocy którego Finlandia scedowała na rzecz ZSRR Przesmyk Karelski wraz z Wyborgiem. Nowa granica podzieliła kanał na pół, co spowodowało jego zamknięcie dla żeglugi na 28 lat.
W 1962 r. oba państwa zawarły umowę, z mocy której Finlandia wydzierżawiła na 50 lat znajdującą się teraz na terytorium ZSRR część kanału wraz pasem lądu o szerokości 30 metrów od obu brzegów kanału i 200 metrów od jego urządzeń (śluz), a także wyspę Małyj Wysockij położoną naprzeciwko miasteczka Wysock. Finowie zobowiązali się także do pogłębienia torów żeglugowych i naprawy urządzeń kanału. Zgodnie z umową wszystkie niewojenne statki fińskie oraz wszystkie handlowe statki państw trzecich mają prawo do żeglugi między Zatoką Fińską przez morze terytorialne i wody wewnętrzne oraz rosyjską (dzierżawioną) część Kanału Saimiańskiego do portów fińskich. W 2010 podpisano nowy układ w sprawie eksploatacji kanału, oznaczający wydłużenie dotychczasowych warunków eksploatacji kanału do 2063 roku, z tym że wyspa Małyj Wysockij powróci pod bezpośrednią jurysdykcję Rosji.
Prace wznowiono w połowie 1963 r. Obejmowały one m.in. usunięcia ok. 6,5 mln m3 ziemi i granitowych skał podłoża, zbudowania ośmiu nowych zespołów śluz (zamiast 28 starych), zbudowania 100 km szos oraz 22 mostów, w tym wielkiego mostu kolejowego i drogowego nad Cieśniną Gwardyjską niedaleko Wyborga. Mosty, część prac przy pogłębianiu szlaku oraz tor wodny i urządzenia nawigacyjne w Zatoce Wyborskiej wykonała strona radziecka, natomiast sam kanał, śluzy, linie elektryczne i system łączności na dzierżawionym terenie zrobili Finowie.
Nowa drogę wodną ponownie oddano uroczyście do użytku 5 sierpnia 1968 r. w obecności prezydenta Finlandii Urho Kekkonena. Do końca tego roku przez kanał przepłynęły 293 statki. Kanał o zapewnionej głębokości nawigacyjnej 4,35 metra i wymiarach w śluzach 85 metrów na 13,2 metra i głębokości 5,2 m umożliwia żeglugę statków o nośności do 2500 ton między portami śródlądowymi Wschodniej Finlandii a resztą Europy. Śródlądowe drogi wodne obejmują głębokowodne kanały systemu jezior Saimaa o łącznej długości 814 km i zapewnionej głębokości 4,2 metrów, główne kanały o łącznej długości 1560 km i zapewnionej głębokości 2,4 metra oraz ich odgałęzienia o długości 1203 km i minimalnej głębokości 2,4 metra. Daje to całkowitą długość 3577 km (dla porównania odległość z Moskwy do Barcelony wynosi 3600 km). Do pierwszej śluzy kanału od strony morza można podejść z wód międzynarodowych szlakiem długości 71 mil morskich lub bezpośrednio wzdłuż wybrzeża z fińskich wód terytorialnych.
Długość samego kanału wynosi 42,9 km (w tym w rosyjskiej części 19,6 km), a różnica poziomów między Zatoką Fińską a jeziorem Saimaa 74,98 m. Na tym odcinku znajduje się 8 śluz (idąc od góry: Mälkiä, Mustola, Saskula, Pälli, Lietjärvi, Rättijärvi, Särkijärvi i Juustilla) - trzy na terytorium Finlandii, pięć w Rosji. Kanał przekracza 14 mostów: 12 drogowych (po 6 w Finlandii i w Rosji) i 2 kolejowe (po jednym w każdym kraju), w tym 7 zwodzonych. Dla porównania Kanał Elbląski ma 44 km długości (wraz z jeziorami 83 km).
Żegluga w kanale dopuszczona jest dla jednostek, spełniających tzw. standard "Saimax":
Prędkość dopuszczalna na kanale została określona na 9 km/godz., a na odcinkach biegnących przez jeziora 12 km/godz. Wyposażenie techniczne kanału pozwala korzystać z drogi wodnej przez całą dobę w obu kierunkach. Okres nawigacyjny, w związku z dość długą i ostrą w tych stronach zimą, trwa tu od 211 do 225 dni w roku.

</doc>
<doc id="1812696" url="https://pl.wikipedia.org/wiki?curid=1812696" title="Parsa (dystrykt)">
Parsa (dystrykt)

Dystrykt Parsa (nep. पर्सा) – jeden z siedemdziesięciu pięciu dystryktów Nepalu. Leży w strefie Narajani. Dystrykt ten zajmuje powierzchnię 1353 km², w 2001 r. zamieszkiwało go 497 219 ludzi. Stolicą jest Birgandż.

</doc>
<doc id="1812697" url="https://pl.wikipedia.org/wiki?curid=1812697" title="József Háda">
József Háda

József Háda (ur. 2 marca 1911 w Budapeszcie, zm. 11 stycznia 1994 w Budapeszcie) – węgierski piłkarz, bramkarz. Srebrny medalista MŚ 38. Długoletni zawodnik Ferencvárosi TC.
Grał wyłącznie w barwach Ferencvárosu. Piłkarzem tego klubu został w 1930 i szybko stał się ważną częścią zespołu. Trzykrotnie zdobywał tytuł mistrza Węgier (1932, 1934, 1938). W 1937 triumfował w Pucharze Mitropa. Karierę zakończył w 1939. W reprezentacji Węgier zagrał 16 razy. Debiutował 8 maja 1932 w meczu z Włochami. Podczas MŚ 38 wystąpił w jednym spotkaniu, z Indiami Holenderskimi (dzisiejsza Indonezja), był to jego ostatni mecz w reprezentacji. Znajdował się w kadrze na MŚ 34.

</doc>
<doc id="1812698" url="https://pl.wikipedia.org/wiki?curid=1812698" title="Jozsef Hada">
Jozsef Hada



</doc>
<doc id="1812703" url="https://pl.wikipedia.org/wiki?curid=1812703" title="Rautahat (dystrykt)">
Rautahat (dystrykt)

Dystrykt Rautahat (nep. रौतहट) – jeden z siedemdziesięciu pięciu dystryktów Nepalu. Leży w strefie Narajani. Dystrykt ten zajmuje powierzchnię 1126 km², w 2001 r. zamieszkiwało go 545 132 ludzi. Stolicą jest Gaur.

</doc>
<doc id="1812705" url="https://pl.wikipedia.org/wiki?curid=1812705" title="Dang Deokhuri (dystrykt)">
Dang Deokhuri (dystrykt)

Dystrykt Dang Deokhuri (nep. दाङ) – jeden z siedemdziesięciu pięciu dystryktów Nepalu. Leży w strefie Rapti. Dystrykt ten zajmuje powierzchnię 2955 km², w 2001 r. zamieszkiwało go 462 380 ludzi. Stolicą jest Ghorahi.

</doc>
<doc id="1812708" url="https://pl.wikipedia.org/wiki?curid=1812708" title="Pyuthan (dystrykt)">
Pyuthan (dystrykt)

Dystrykt Pyuthan (nep. दाङ) – jeden z siedemdziesięciu pięciu dystryktów Nepalu. Leży w strefie Rapti. Dystrykt ten zajmuje powierzchnię 1309 km², w 2001 r. zamieszkiwało go 212 484 ludzi. Stolicą jest Pyuthan.

</doc>
<doc id="1812709" url="https://pl.wikipedia.org/wiki?curid=1812709" title="Rolpa (dystrykt)">
Rolpa (dystrykt)

Dystrykt Rolpa (nep. रोल्पा) – jeden z siedemdziesięciu pięciu dystryktów Nepalu. Leży w strefie Rapti. Dystrykt ten zajmuje powierzchnię 1879 km², w 2001 r. zamieszkiwało go 210 004 ludzi. Stolicą jest Liwang.

</doc>
<doc id="1812710" url="https://pl.wikipedia.org/wiki?curid=1812710" title="Szanghajskie Obserwatorium Astronomiczne">
Szanghajskie Obserwatorium Astronomiczne

Szanghajskie Obserwatorium Astronomiczne () powstało w 1962 z połączenia obserwatoriów Sheshan i Xujiahui. Należy do Chińskiej Akademii Nauk.
Obserwatorium Szanghajskie składa się z dwóch części, obu założonych pierwotnie przez jezuitów francuskich: Xujiahui, ustanowionego w 1872 i Sheshan – w 1900. To drugie wyposażone zostało w 40 cm astrograf, największy podówczas teleskop w Azji Wschodniej. Przyrząd ten, wciąż czynny w 1986, jest jednym z nielicznych na świecie, który rejestrował dwa pojawienia się komety Halleya – w 1910 i 76 lat później. Na Sheshan, obok obserwatorium, znajduje się bazylika Matki Bożej, jedno z najważniejszych katolickich centrów pielgrzymkowych w tym kraju.
W latach 50. XX wieku, po usunięciu z ChRL zagranicznych misjonarzy, zarząd nad stacjami przejęło Obserwatorium Astronomiczne Zijinshan. W 1962 r. stworzono z nich Szanghajskie Obserwatorium Astronomiczne. W latach 80. obserwatorium otrzymało m.in. 1,5 m teleskop i 25 m radioteleskop, używany obecnie jako część projektu "Very Long Baseline Interferometry (VLBI)" (interferometrii wielkobazowej) i Europejskiej sieci VLBI (EVN).

</doc>
<doc id="1812711" url="https://pl.wikipedia.org/wiki?curid=1812711" title="Rukum (dystrykt)">
Rukum (dystrykt)

Dystrykt Rukum (nep. रुकुम) – jeden z siedemdziesięciu pięciu dystryktów Nepalu. Leży w strefie Rapti. Dystrykt ten zajmuje powierzchnię 2877 km², w 2001 r. zamieszkiwało go 188 438 ludzi. Stolicą jest Musikot.

</doc>
<doc id="1812715" url="https://pl.wikipedia.org/wiki?curid=1812715" title="Salyan (dystrykt)">
Salyan (dystrykt)

Dystrykt Salyan (nep. दाङ) − jeden z siedemdziesięciu pięciu dystryktów Nepalu. Leży w strefie Rapti. Dystrykt ten zajmuje powierzchnię 1462 km², w 2001 r. zamieszkiwało go 213 500 ludzi. Stolicą jest Salyan Khalanga. Właśnie tu urodził się najniższy człowiek na świecie Bahandur Gandi.

</doc>
<doc id="1812719" url="https://pl.wikipedia.org/wiki?curid=1812719" title="Khotang (dystrykt)">
Khotang (dystrykt)

Dystrykt Khotang (nep. खोटाङ) – jeden z siedemdziesięciu pięciu dystryktów Nepalu. Leży w strefie Sagarmatha. Dystrykt ten zajmuje powierzchnię 1591 km², w 2011 r. zamieszkiwało go ludzi. Stolicą jest Diktel.

</doc>
<doc id="1812720" url="https://pl.wikipedia.org/wiki?curid=1812720" title="Okhaldhunga (dystrykt)">
Okhaldhunga (dystrykt)

Dystrykt Okhaldhunga (nep. ओखलढुंगा) – jeden z siedemdziesięciu pięciu dystryktów Nepalu. Leży w strefie Sagarmatha. Dystrykt ten zajmuje powierzchnię 1074 km², w 2011 r. zamieszkiwało go 147 984 ludzi. Stolicą jest Okhaldhunga.

</doc>
<doc id="1812721" url="https://pl.wikipedia.org/wiki?curid=1812721" title="Saptari (dystrykt)">
Saptari (dystrykt)

Dystrykt Saptari (nep. सप्तरी) – jeden z siedemdziesięciu pięciu dystryktów Nepalu. Leży w strefie Sagarmatha. Dystrykt ten zajmuje powierzchnię 1363 km², w 2001 r. zamieszkiwało go 570 282 ludzi. Stolicą jest Rajbiraj.

</doc>
<doc id="1812723" url="https://pl.wikipedia.org/wiki?curid=1812723" title="Włodzimierz Jastrzębski (historyk)">
Włodzimierz Jastrzębski (historyk)

Włodzimierz Jastrzębski (ur. 3 września 1939 w Siedlcach) – polski historyk i publicysta, od 1996 do 2003 szef Instytutu Historii Uniwersytetu Kazimierza Wielkiego, były dziekan Wydziału Humanistycznego UKW, z zamiłowania szachista.
Życiorys.
W 1963 r. ukończył studia na Wydziale Historii Uniwersytetu Mikołaja Kopernika w Toruniu, zdobywając tytuł magistra. Kolejne stopnie naukowe: 1968 – doktorat, 1978 – habilitacja, 1990 – profesura, 1993 – profesor zwyczajny. Staże naukowe odbywał m.in. w Archiwum Federalnym w Koblencji, Instytucie Historii Najnowszej w Monachium, Uniwersytecie w Lipsku, w archiwach oraz bibliotekach w Poczdamie, Kassel, Marburgu i Moskwie.
Za swoje osiągnięcia został odznaczony m.in. Krzyżem Kawalerskim Orderu Odrodzenia Polski, Medalem Komisji Edukacji Narodowej oraz Odznaką Honorową za Zasługi dla Miasta Bydgoszczy. Był lub jest członkiem m.in. Polskiego Towarzystwa Historycznego, Bydgoskiego Towarzystwa Naukowego, Instytutu Zachodniego w Poznaniu, Rady Ochrony Pomników Walki i Męczeństwa, Towarzystwa Miłośników Miasta Bydgoszczy i Komitetu Badań Naukowych PAN. Jest autorem kilkudziesięciu książek i kilkuset pozycji naukowych oraz popularnonaukowych. Autor haseł w "Słowniku biograficznym działaczy polskiego ruchu robotniczego". W czasie swojej pracy zawodowej wypromował kilkuset magistrów i kilku doktorów.
Jednym z jego hobby są szachy. Początkowo reprezentował klub AZS UKW Bydgoszcz, aktualnie czynny zawodnik klubu OSiR Tuchola, z którym w sezonie 2017/2018 wywalczył awans do III ligi Drużynowych Mistrzostw Polski (woj. kujawsko-pomorskie). Posiada II kategorię szachową.

</doc>
<doc id="1812725" url="https://pl.wikipedia.org/wiki?curid=1812725" title="Siraha (dystrykt)">
Siraha (dystrykt)

Dystrykt Siraha (nep. सिराहा) – jeden z siedemdziesięciu pięciu dystryktów Nepalu. Leży w strefie Sagarmatha. Dystrykt ten zajmuje powierzchnię 1188 km², w 2011 r. zamieszkiwało go 637 328 ludzi. Stolicą jest Siraha.

</doc>
<doc id="1812726" url="https://pl.wikipedia.org/wiki?curid=1812726" title="Naczółek (zbroja końska)">
Naczółek (zbroja końska)

Naczółek (hełm koński, nagłówek) – jeden z elementów zbroi końskiej używany od starożytności do pierwszej poł. XVI w. n.e. Jego zadaniem była ochrona głowy konia przed zranieniem.
Budowa.
Niektóre lekkie naczółki wykonywano jedynie jako paski metalu połączone tak, by chronić czoło i twarz przed uderzeniem mieczem, ochrona takiego naczółka była jednak niewielka.
Z tyłu naczułka mocowano dużą płytę ochraniającą miejsce łączenia z nakarczkiem.
Uszy chroniono zasłaniając je blaszkami z przodu.
Do otworów na oczy mocowano kratki lub daszki w celu ochrony przed zranieniem.
Ogłowie konia.
Początkowo naczółki nakładano na zwykłe ogłowie. Jednak było to niewygodne dla konia, dla tego połączono obydwa elementy.
Ciężki naczółek posiadał mocowane nitami zwykle dwa paski przechodzące pod gardłem. Łączył się z nakarczkiem, co zastępowało pasek tylny. Do przodu mocowano wędzidło. 
Problemem pozostawały lejce, które często ucinano, by uniemożliwić kontrolę nad koniem. By temu zapobiec, lejce naszywano płytkami lub wykonywano w postaci łańcucha. Czasami spotkać można dodatkowe, małe lejce, które stosowano w przypadku uszkodzenia głównych. 
Niekiedy, by utrudnić chwytanie końcowy odcinek pokrywano kolcami.

</doc>
<doc id="1812727" url="https://pl.wikipedia.org/wiki?curid=1812727" title="Solukhumbu">
Solukhumbu

Dystrykt Solukhumbu (nep. सोलुखुम्बु) – jeden z siedemdziesięciu pięciu dystryktów Nepalu. Leży w strefie Sagarmatha. Dystrykt ten zajmuje powierzchnię 3312 km², w 2001 r. zamieszkiwało go 105886 ludzi. Stolicą jest Salleri.

</doc>
<doc id="1812729" url="https://pl.wikipedia.org/wiki?curid=1812729" title="Udayapur (dystrykt)">
Udayapur (dystrykt)

Dystrykt Udayapur (nep. उदयपुर) – jeden z siedemdziesięciu pięciu dystryktów Nepalu. Leży w strefie Sagarmatha. Dystrykt ten zajmuje powierzchnię 2063 km², w 2011 r. zamieszkiwały go 317 532 osoby. Stolicą jest Gaighat.

</doc>
<doc id="1812730" url="https://pl.wikipedia.org/wiki?curid=1812730" title="Wrodzona ślepota Lebera">
Wrodzona ślepota Lebera

Wrodzona ślepota Lebera () – dziedziczna choroba o podłożu genetycznym, spowodowana przez wadę kilkunastu genów, w tym genu "RPE65".
W chorobie tej dochodzi do stopniowej utraty wzroku, na skutek tego, iż fotoreceptory oka przestają reagować na światło. Przyczyną jest wadliwe działanie genu kodującego białko niezbędne do prawidłowego przeprowadzania procesu widzenia.
Do objawów należą, m.in. oczopląs i światłowstręt, które pojawiają się wkrótce po urodzeniu. W wieku ok. 20 lat dochodzi do całkowitej ślepoty.
Choroba występuje u jednej na 80 000 osób, co stanowi 10–20% przypadków wrodzonej ślepoty w krajach rozwiniętych.
W 2009 roku powiodło się zastosowanie terapii genowej w częściowym usuwaniu wrodzonej ślepoty Lebera u dzieci.

</doc>
<doc id="1812732" url="https://pl.wikipedia.org/wiki?curid=1812732" title="Achham (dystrykt)">
Achham (dystrykt)

Dystrykt Achham (nep. अछाम) – jeden z siedemdziesięciu pięciu dystryktów Nepalu. Leży w strefie Seti. Dystrykt ten zajmuje powierzchnię 1680 km², w 2011 zamieszkiwało go 257 477 ludzi. Stolicą jest Mangalsen.

</doc>
<doc id="1812734" url="https://pl.wikipedia.org/wiki?curid=1812734" title="Bajhang (dystrykt)">
Bajhang (dystrykt)

Dystrykt Bajhang (nep. बझाङ, trl. Bajhāṅ, trb. Badźhan) – jeden z siedemdziesięciu pięciu dystryktów Nepalu. Leży w strefie Seti. Dystrykt ten zajmuje powierzchnię 3422 km², w 2001 r. zamieszkiwało go 167 026 ludzi. Stolicą jest Chainpur.

</doc>
<doc id="1812735" url="https://pl.wikipedia.org/wiki?curid=1812735" title="Bajura (dystrykt)">
Bajura (dystrykt)

Dystrykt Bajura (nep. बाजुरा) – jeden z siedemdziesięciu pięciu dystryktów Nepalu. Leży w strefie Seti. Dystrykt ten zajmuje powierzchnię 2188 km², w 2001 r. zamieszkiwało go 108 781 ludzi. Stolicą jest Martadi.

</doc>
<doc id="1812736" url="https://pl.wikipedia.org/wiki?curid=1812736" title="Doti (dystrykt)">
Doti (dystrykt)

Dystrykt Doti (nep. डोटी) – jeden z siedemdziesięciu pięciu dystryktów Nepalu. Leży w strefie Seti. Dystrykt ten zajmuje powierzchnię 2025 km², w 2001 r. zamieszkiwało go 207 066 ludzi. Stolicą jest Dipayal.

</doc>
<doc id="1812738" url="https://pl.wikipedia.org/wiki?curid=1812738" title="Kailali (dystrykt)">
Kailali (dystrykt)

Dystrykt Kailali (nep. कैलाली) – jeden z siedemdziesięciu pięciu dystryktów Nepalu. Leży w strefie Seti. Dystrykt ten zajmuje powierzchnię 3235 km², w 2001 r. zamieszkiwało go 616 697 ludzi. Stolicą jest Dhangadhi.

</doc>
<doc id="1812739" url="https://pl.wikipedia.org/wiki?curid=1812739" title="Deepak Chopra">
Deepak Chopra

Deepak Chopra (ang. wym. [], hindi []; ur. 22 października 1946 w Nowym Delhi) – amerykański lekarz, pisarz i filozof, pochodzenia indyjskiego, znany propagator alternatywnej medycyny.
Napisał ponad 45 książek. Jego książki zostały przetłumaczone na 35 języków i wydane w łącznym nakładzie ponad 20 mln egzemplarzy.
W 1998 został laureatem humorystycznej Nagrody Ig Nobla w dziedzinie fizyki, za unikatową interpretację fizyki kwantowej, która odnosi się do życia, wolności i dążenia do szczęścia gospodarczego.

</doc>
<doc id="1812740" url="https://pl.wikipedia.org/wiki?curid=1812740" title="Lista Dedeckera">
Lista Dedeckera

Lista Dedeckera (niderl. "Lijst Dedecker", LD) – belgijska partia polityczna z Regionu Flamandzkiego o profilu konserwatywno-liberalnym, w latach 2011–2012 używała nazwy Libertair, Direct, Democratisch (LDD).
Historia.
Partię założył w 2007 senator Jean-Marie Dedecker, usunięty z liberalnego ugrupowania VLD. Jej głównym zapleczem stał się think tank "Cassandra" na czele z profesorem Boudewijnem Bouckaertem. Partia wystartowała w tym samym roku w wyborach krajowych, uzyskując 4% głosów i wprowadzając 5 przedstawicieli do niższej izby belgijskiego parlamentu. Dwa lata później uzyskała jeden mandat w Parlamencie Europejskim, który (po rezygnacji Jean-Marie Dedeckera) objął Derk Jan Eppink. LDD przystąpiła do grupy Europejscy Konserwatyści i Reformatorzy. W przedterminowych wyborach parlamentarnych w 2010 lista otrzymała w skali kraju 2,3% głosów, zdobywając jedynie jedno miejsce w Izbie Reprezentantów. 22 stycznia 2011 doszło do zmiany nazwy partii. W 2014 ugrupowanie utraciło reprezentację parlamentarną na poziomie europejskim, federalnym i regionalnym. W 2019 Jean-Marie Dedecker wystartował do Izby Reprezentantów z Nowego Sojuszu Flamandzkiego, uzyskując mandat poselski.

</doc>
<doc id="1812744" url="https://pl.wikipedia.org/wiki?curid=1812744" title="Adolf Thesmacher">
Adolf Thesmacher

Adolf Thesmacher (ur. 19 lutego 1880 w Oldenburgu, zm. 29 kwietnia 1948 w Bremie) – architekt niemiecki, działający w stylu modernizmu w latach ok. 1920–1938, głównie w Szczecinie.
Życiorys.
Mieszkał w Szczecinie w willi, którą sam zaprojektował przy obecnej ul. Marii Curie-Skłodowskiej 12 (dawniej "Mörikeweg").

</doc>
<doc id="1812746" url="https://pl.wikipedia.org/wiki?curid=1812746" title="Hranit Czerkasy">
Hranit Czerkasy



</doc>
<doc id="1812750" url="https://pl.wikipedia.org/wiki?curid=1812750" title="Ferdinand Deda">
Ferdinand Deda

Ferdinand Deda - (ur. 5 lutego 1941 w Peqinie, zm. 22 sierpnia 2003 w Stambule) – albański dyrygent i kompozytor.
Życiorys.
Po ukończeniu nauki w szkole artystycznej Jordan Misja w Tiranie uczył muzyki w szkole w Gjirokastrze. W 1960 wyjechał do Pragi na studia w tamtejszym konserwatorium. Wskutek pogorszenia stosunków albańsko-czechosłowackich w 1961 powrócił do kraju. Studia dokończył w 1966 na wydziale muzyki Instytutu Sztuk w Tiranie. Po studiach rozpoczął współpracę z orkiestrą Albańskiego Radia i Telewizji jako dyrygent, a także z orkiestrą stołecznego Teatru Opery i Baletu. Zainicjował cykl wiosennych koncertów symfonicznych, transmitowanych przez telewizję. Był kompozytorem do kilku filmów fabularnych i animowanych. W 95 filmach fabularnych, wyprodukowanych przez Studio Filmowe Nowa Albania, Ferdinand Deda dyrygował orkiestrą wykonującą muzykę do filmu.
Wraz z orkiestrą symfoniczną Albańskiego Radia i Telewizji odbył ponad 300 koncertów, w tym także poza granicami Albanii (Włochy, Grecja, Turcja). W dorobku kompozytorskim Dedy znajduje się kilkadziesiąt utworów orkiestrowych, w tym trzy tańce symfoniczne, koncert na klarnet i orkiestrę, a także utwory na skrzypce i wiolonczelę. Komponował także piosenki dla dzieci i pisał teksty piosenek.
W latach 1991-1992 odbył specjalistyczny staż we Włoszech. Za swoją działalność otrzymał w 1997 od władz Albanii tytuły "Zasłużonego Artysty" (alb. Artist i Merituar) i "Wielkiego Mistrza" (Mjeshter i Madh). W 2017 został odznaczony Orderem Nderi i Kombit (Honor Narodu).
Zmarł w szpitalu w Stambule.

</doc>
<doc id="1812752" url="https://pl.wikipedia.org/wiki?curid=1812752" title="Hammam Susa">
Hammam Susa

Hammam Susa (arab. حمّام سوس; fr. "Hammam Sousse") – miasto w północno-wschodniej Tunezji, na północy Susy. W 2014 roku liczyło około 43 tysiące mieszkańców.
W mieście urodził się Zajn al-Abidin ibn Ali.

</doc>
<doc id="1812754" url="https://pl.wikipedia.org/wiki?curid=1812754" title="Powstanie chłopskie w Finlandii (1596–1597)">
Powstanie chłopskie w Finlandii (1596–1597)

Powstanie chłopskie w Finlandii (zwane "Wojną drągów", fin. "Nuijasota", szw. "Klubbekriget") - trwające w okresie od 25 listopada 1596 do 24 lutego 1597 powstanie fińskich chłopów przeciwko wprowadzeniu osobistego poddaństwa i konieczności dostarczania kontyngentów na rzecz wojska, główną bazą powstańców było miasteczko Nokia.
Początkowo powstańcy odnieśli kilka mało znaczących sukcesów w starciach z małymi oddziałami jazdy, ostatecznie zostali rozbici przez wojska Klausa Fleminga 1-2 lutego 1597 roku, a ich przywódca, Jaakko Ilkka, po początkowej ucieczce został pojmany i stracony.
Pod koniec miesiąca wybuchły jeszcze krótkotrwałe starcia w drugiej fali powstania, w okolicach Ilmajoki. Zostały stłumione do 24 lutego, łącznie w walkach zginęło ok. 3 000 ludzi.

</doc>
<doc id="1812756" url="https://pl.wikipedia.org/wiki?curid=1812756" title="Boulton Paul Balliol">
Boulton Paul Balliol

Boulton Paul Balliol – brytyjski samolot szkolno-treningowy wyprodukowany w wytwórni Boulton Paul Aircraft. Pierwotnie miał być napędzany silnikiem turbośmigłowym Armstrong Siddeley Mamba i był to pierwszy samolot tej klasy napędzany tym typem silnika.
Historia.
Samolot powstał na podstawie wymagań technicznych, które zawarte zostały w specyfikacji T.7/45 wydanej przez brytyjskie "Air Ministry" w 1945 roku na uniwersalny, trzymiejscowy samolot szkolno-treningowy napędzany opracowywanym w tym okresie, nowym silnikiem turbośmigłowym Armstrong Siddeley Mamba. Pracę na podstawie tej samej specyfikacji podjęła również wytwórnia Avro, a rezultatem jej prac był samolot Avro Athena.
Po roku od rozpoczęcia budowy gotowy był już prototyp maszyny oznaczonej symbolem P.108. Prace nad silnikiem turbośmigłowym nie były na tyle zaawansowane, aby można było zamontować silnik Mamba, dlatego pierwszy prototyp napędzany był silnikiem tłokowym Bristol Mercury, a swój dziewiczy lot odbył 30 maja 1947 roku.
17 maja 1948 roku wystartował po raz pierwszy samolot z gotowym już silnikiem turbośmigłowym i był to pierwszy na świecie samolot napędzany pojedynczym silnikiem tego typu. Pomimo zadowalających osiągów maszyna nie weszła do produkcji seryjnej, wykorzystano natomiast silnik tłokowy Rolls-Royce Merlin, którego duże ilości pozostały po wojnie, tworząc wersję samolotu wykorzystywaną w szkoleniu pilotów RAF, oznaczoną jako Balliol T.2. W swój pierwszy lot maszyna z tym silnikiem wzbiła się 10 lipca 1948 roku. Specyfikacja opisująca warunki techniczne samolotu z silnikiem Merlin nosiła oznaczenie T.14/47.
W 1950 roku Balliol trafił do Central Flying School szkolącej personel RAF, używany był w jednostce szkolnej w bazie RAF Cottesmore, zastępując wykorzystywane wcześniej Harvardy. Kariera samolotu nie była zbyt długa, w 1956 roku wraz z nastaniem odrzutowych samolotów zastąpiono je treningową wersją de Havilland Vampire T 11. Dwanaście egzemplarzy Balliol dostarczono na Sri Lankę tamtejszym siłom powietrznym.
Konstrukcja.
Samolot był wolnonośnym, całkowicie metalowym dolnopłatem o prostych skrzydłach o trapezowym obrysie, niewielkim wzniosie na końcach. Płaty zaopatrzone były w lotki, krokodylowe klapy i hamulce aerodynamiczne. Kadłub o konstrukcji półskorupowej. Usterzenie klasyczne, wolnonośne. Podwozie klasyczne z tylnym kółkiem ogonowym. Podwozie główne chowane do wnęk w skrzydłach, ogonowe stałe.

</doc>
<doc id="1812757" url="https://pl.wikipedia.org/wiki?curid=1812757" title="Ulewanie">
Ulewanie



</doc>
<doc id="1812763" url="https://pl.wikipedia.org/wiki?curid=1812763" title="Traktat w Tiawzinie">
Traktat w Tiawzinie

Traktat w Tiawzinie – traktat pokojowy zawarty pomiędzy Carstwem Rosyjskim a Szwecją we wsi Tiawzino (szw. "Teusina", fin. "Täyssinä", ros. "Тявзино") w Ingrii 18 maja 1595 roku.
Traktat kończył trwającą wojnę pomiędzy tymi krajami. Na mocy porozumienia Rosja odzyskiwała terytoria utracone w traktacie pliuskim, w tym większość Ingrii, razem z miastami Iwangorod, Jamburg, Koporie oraz Korieła.
Szwecja przyłączyła te terytoria traktatem w Stołbowie w 1617 roku.

</doc>
<doc id="1812764" url="https://pl.wikipedia.org/wiki?curid=1812764" title="Arena Bałtycka">
Arena Bałtycka



</doc>
<doc id="1812771" url="https://pl.wikipedia.org/wiki?curid=1812771" title="Collum McCann">
Collum McCann

Collum McCann (ur. 28 lutego 1965 w Dublinie), irlandzki pisarz i dziennikarz.
Życiorys.
Zaczynał karierę jako dziennikarz pracujący dla "The Irish Press". W latach 80. wędrował po Stanach Zjednoczonych, mieszkał także w Japonii, a następnie osiadł w Nowym Jorku. Jest autorem dwóch zbiorów opowiadań i pięciu powieści. Debiutował w 1994, w następnym roku ukazała się pierwsza jego powieść "Śpiewające psy". Jej narrator relacjonuje losy swoich rodziców, Meksykanki i podróżującego po świecie Irlandczyka. "Ta strona jasności" opowiada o nowojorskiej rodzinie, bohaterem biograficznego "Tancerza" jest Rudolf Nuriejew. Bohaterka "Zoli", cygańska poetka, jest wzorowana na Bronisławie Wajs.
Książki McCanna były tłumaczone na 30 języków. Jego artykuły publikował m.in."The New York Times, The Atlantic Monthly, The Times" czy "La Repubblica".

</doc>
<doc id="1812772" url="https://pl.wikipedia.org/wiki?curid=1812772" title="Abrek">
Abrek

Abrek – w folklorze północnego Kaukazu postać szlachetnego, żyjącego samotnie wojownika. Po rosyjskim podboju Kaukazu na przełomie XVIII i XIX wieku, terminem tym zaczęto określać powstańców walczących z najeźdźcą.
Historia.
Przed rosyjskim podbojem Kaukazu, abrekiem stawał się przestępca, uciekający przed karą z rąk swojej społeczności za dokonany występek. Abrek albo uciekał do innej wioski, gdzie ukrywał swoją tożsamość i przybierał nowe imię, albo żył dziko w górach, do czasu nieuchronnej śmierci z głodu. Abrek ze zrozumiałych względów budził uczucie strachu i nienawiści.
Skutkiem rosyjskiego podboju Kaukazu i późniejszych kolonialnych rządów, było podejmowanie przez miejscową ludność oporu w formie walki partyzanckiej. Pojęcie abreka-banity przeszło wówczas znamienną ewolucję. Często abrekami stawali się bowiem ludzie prześladowani przez Rosjan, a nie osoby łamiące zwyczajowe prawo miejscowe. Z czasem, abrekami zaczęto nazywać anty-rosyjskich partyzantów, szczególnie w Czeczenii, gdzie opór przeciw Rosjanom był wyjątkowo silny. Postrzegano ich przy tym, jako obrońców pokrzywdzonych oraz ojczyzny. Aslanbek Szeripow pisał: „[w]ładza [rosyjska] terroryzowała spokojną ludność, a abrekowie terroryzowali władzę. Ludność patrzyła z nadzieją na abreków jako walczących z barbarzyństwem kolonialnej administracji (...)”
Abrekami nazywano przywódców kolejnych powstań przeciw władzy rosyjskiej, a potem sowieckiej, w tym powstania w roku 1913 (na czele którego stał legendarny abrek Zelimchan Guszmazukajew), oraz tego z lat 1941–1943, które zakończyło się wysiedleniem Czeczenów do Kazachstanu. Niektórzy przywódcy z wojen czeczeńsko-rosyjskich z lat 90 XX wieku i pierwszej dekady XXI wieku również byli określani tym mianem – w szczególności Rusłan Giełajew.
Charakterystyka abreka.
Wedle klasycznego poglądu, instytucja „abreczstwa” to po prostu wyższa forma rozbójnictwa. Wskazuje się jednak, że bycie abrekiem ma w kaukaskim kontekście kulturowym dużo szersze znaczenie. Abrek uważany był za osobę, której życie (w społeczności) uległo już zakończeniu, a dla której śmierć jeszcze nie przyszła: abrek był niejako zawieszony między życiem a śmiercią. Podstawowymi wyróżnikami postaci abreka były samotność, odrzucenie, konieczność toczenia walki. Abrek żył w dziczy, bez przyjaciół, odtrącony i nierozumiany przez świat. Toczył nierówną i skazaną na porażkę walkę z najeźdźcą, której zakończeniem mogła być tylko śmierć abreka. Nierzadko, przypisywano abrekom zdolności magiczne.

</doc>
<doc id="1812774" url="https://pl.wikipedia.org/wiki?curid=1812774" title="PGE Polska Grupa Energetyczna">
PGE Polska Grupa Energetyczna

PGE Polska Grupa Energetyczna S.A. – spółka notowana na Giełdzie Papierów Wartościowych w Warszawie, będąca jednostką dominującą Grupy Kapitałowej PGE Polska Grupa Energetyczna S.A. Grupa Kapitałowa jest największym pod względem przychodów, zainstalowanych mocy wytwórczych oraz wolumenu produkcji energii elektrycznej zintegrowanym pionowo przedsiębiorstwem energetycznym w Polsce. Grupa w obecnym kształcie powstała w 2007 r.
PGE Polska Grupa Energetyczna S.A. prowadzi swoją działalność jako przedsiębiorstwo jednozakładowe.
Podmiotem kontrolującym spółkę jest Skarb Państwa, który na 2 listopada 2016 posiadał 57,39% udziału w kapitale zakładowym. Oprócz działalności firm centralnych i holdingów podstawowy przedmiot działalności PGE S.A. obejmuje również obrót energią elektryczną oraz produktami powiązanymi. Działalność w zakresie obrotu energią elektryczną prowadzona jest z zachowaniem wymogów ustawy Prawo energetyczne.
Grupa kapitałowa.
W skład Grupy PGE wchodzą:
PGE dostarcza energię elektryczną dla około 5 milionów użytkowników. Roczna produkcja energii elektrycznej wynosi ponad 54 TWh, co stanowi około 40% krajowej produkcji. Moc zainstalowana wynosi ponad 12 GW.
Grupa PGE w obecnym kształcie istnieje od 2007 r. Zatrudnia około 41 tys. pracowników. 
28 grudnia 2022 Grupa PGE podpisała z Funduszem CVC przedwstępną umowę kupna 100 % akcji spółki PKP Energetyka S.A. i tym samym jej renacjonalizacji. 7 lutego 2023 PGE złożyła wniosek do Urzędu Ochrony Konkurencji i Konsumenta (UOKiK) o wyrażenie zgody na transakcję.
Akcjonariat.
Głównym akcjonariuszem PGE Polska Grupa Energetyczna S.A. jest Skarb Państwa posiadający 60,86% akcji spółki. Pozostali akcjonariusze posiadają 39,14% akcji.
Zakres działalności.
Działalność Grupy jest obecnie zorganizowana w pięciu głównych segmentach:
Oprócz powyższych pięciu głównych linii biznesowych, Grupa PGE prowadzi działalność w innych obszarach, w tym w telekomunikacji. W skład Grupy wchodzą także spółki, których głównym przedmiotem działalności jest realizacja strategicznych działań związanych z przygotowaniem i realizacją projektu budowy elektrowni jądrowych.
Sponsoring.
Przedsiębiorstwo wspiera sport wyczynowy, jest sponsorem tytularnym kilku drużyn sportowych:
Jest także sponsorem tytularnym Ekstraligi żużlowej
PGE została również sponsorem stadionu PGE Narodowy w Warszawie. Sponsoruje również sportowców indywidualnych – windsurferkę Zofię Noceti-Klepacką i kitesurfera Viktora Borsuka oraz Waldemara Stawowczyka, mistrza świata i Europy w wyścigach psich zaprzęgów.

</doc>
<doc id="1812777" url="https://pl.wikipedia.org/wiki?curid=1812777" title="Czwarty gabinet Alfreda Deakina">
Czwarty gabinet Alfreda Deakina

Czwarty gabinet Alfreda Deakina – ósmy w historii gabinet federalny Australii, urzędujący od 2 czerwca 1909 do 29 kwietnia 1910 roku. Był gabinetem jednopartyjnym tworzonym przez nowo powstałą Związkową Partię Liberalną (CLP), zaś na jego czele stał Alfred Deakin. Po raz pierwszy od powstania Związku Australijskiego premier federalny nie kierował równocześnie jednym z ministerstw. 
Gabinet powstał wkrótce po połączeniu Partii Protekcjonistycznej i Partii Antysocjalistycznej, które razem utworzyły CLP. Nowe ugrupowanie miało wystarczającą dużo głosów w Izbie Reprezentantów, żeby obalić mniejszościowy pierwszy gabinet Andrew Fishera, tworzony przez Australijską Partię Pracy (ALP), i stworzyć własny gabinet większościowy. Kres jego urzędowaniu położyły wybory w 1910 roku, w których zwycięstwo odniosła ALP, która sformowała następnie drugi gabinet Andrew Fishera. 

</doc>
<doc id="1812778" url="https://pl.wikipedia.org/wiki?curid=1812778" title="James Frederick Munson">
James Frederick Munson

James Frederick Munson (ur. 19 czerwca 1881, zm. 1918) – amerykański lekarz neurolog. 
Jego ojciec był kierownikiem Traverse City State Mental Hospital. James F. Munson otrzymał tytuł B.A. w 1902 i M.D. w 1904 na University of Michigan. Po ukończeniu studiów przez dwa lata zajmował się chemią fizjologiczną jako asystent Victora Vaughana. Następnie po zdaniu egzaminu został patologiem w Craig Colony for Epileptics. Zmarł na grypę w 1918 roku. 

</doc>
<doc id="1812781" url="https://pl.wikipedia.org/wiki?curid=1812781" title="PGE Polska Grupa Energetyczna S.A.">
PGE Polska Grupa Energetyczna S.A.



</doc>
<doc id="1812782" url="https://pl.wikipedia.org/wiki?curid=1812782" title="Leon Czołgosz">
Leon Czołgosz



</doc>
<doc id="1812783" url="https://pl.wikipedia.org/wiki?curid=1812783" title="Wojna drągów">
Wojna drągów



</doc>
<doc id="1812784" url="https://pl.wikipedia.org/wiki?curid=1812784" title="Józef Krotiuk">
Józef Krotiuk

Józef Krotiuk (ur. 9 lutego 1924 w Wertepie na Wołyniu, zm. 6 kwietnia 1986 w Warszawie) – polski działacz partyjny, wicewojewoda opolski (1973–1975) i wojewoda ostrołęcki (1975–1977), poseł na Sejm PRL VIII kadencji (1980–1985).
Życiorys.
Z wykształcenia był ekonomistą. W czasie II wojny światowej walczył w partyzantce, następnie zaś w 1 Armii Wojska Polskiego. W 1952 przystąpił do Zjednoczonego Stronnictwa Ludowego. Zasiadał w Gminnej Radzie Narodowej w Lisięcicach. Był sekretarzem (od 1957), a potem wiceprezesem Powiatowego Komitetu ZSL w Głubczycach, a następnie w Strzelcach Opolskich. W latach 1973–1975 sprawował urząd wicewojewody opolskiego, następnie był pierwszym w historii wojewodą ostrołęckim (do 30 września 1977). Od 1976 do 1980 zasiadał w prezydium Naczelnego Komitetu ZSL. W 1980 uzyskał mandat posła na Sejm PRL VIII kadencji w okręgu Częstochowa. Zasiadał w Komisjach Rolnictwa i Przemysłu Spożywczego (później: Rolnictwa, Gospodarki Żywnościowej i Leśnictwa) oraz Prac Ustawodawczych.
Był wieloletnim działaczem Centralnego Związku Kółek Rolniczych, w tym prezesem jego Zarządu Głównego (1976–1980), a także członkiem prezydium Naczelnej Rady Spółdzielczej. Działał w Związku Bojowników o Wolność i Demokrację, m.in. pełniąc od maja 1985 funkcję sekretarza Zarządu Głównego.
Zmarł 6 kwietnia 1986, został pochowany 11 kwietnia na Cmentarzu Komunalnym na Powązkach w Warszawie (kwatera D 4 rz. 1 m. 11).
Odznaczenia.
Odznaczony Orderem Sztandaru Pracy I klasy, Krzyżem Komandorskim z Gwiazdą Orderu Odrodzenia Polski, Krzyżem Partyzanckim i Krzyżem Walecznych, a także Odznaką Zasłużonego Działacza Ruchu Spółdzielczego.

</doc>
<doc id="1812786" url="https://pl.wikipedia.org/wiki?curid=1812786" title="EC Kielce">
EC Kielce



</doc>
<doc id="1812788" url="https://pl.wikipedia.org/wiki?curid=1812788" title="EC Pomorzany">
EC Pomorzany



</doc>
<doc id="1812789" url="https://pl.wikipedia.org/wiki?curid=1812789" title="EC Gorzów">
EC Gorzów



</doc>
<doc id="1812790" url="https://pl.wikipedia.org/wiki?curid=1812790" title="Kościół św. Trójcy w Szczecinie">
Kościół św. Trójcy w Szczecinie



</doc>
<doc id="1812792" url="https://pl.wikipedia.org/wiki?curid=1812792" title="Szkoła Podstawowa nr 3 w Gryficach">
Szkoła Podstawowa nr 3 w Gryficach

Szkoła Podstawowa nr 3 im. Wojsk Obrony Powietrznej Kraju, powstała w Gryficach 29 kwietnia 1960 r., została objęta patronatem przez Jednostkę Wojskową 36-92. W 10. rocznicę utworzenia Wojsk Obrony Powietrznej Kraju (1972 r.) placówce nadano imię oraz sztandar. W roku 1986 wojewoda szczeciński uhonorował ją Odznaką Honorową Gryfa Pomorskiego.
Szkoła Podstawowa nr 3 jest jedną z wielu placówek oświatowych powstałych w okresie powojennym XX w. w Gryficach i pierwszą wybudowaną po II wojnie światowej. Położona jest w pobliżu parku miejskiego i miejscowej strzelnicy Ligi Obrony Kraju na osiedlu XXX-lecia. W ogólnopolskich rankingach szkół podstawowych zajmuje coraz wyższe miejsca. Szkoła odnosi liczne sukcesy sportowe i przedmiotowe. W 2010 r. obchodziła jubileusz 50-lecia działalności.
Z kart historii szkoły.
Lata 50. XX w..
Populacja miasta w 1955 r. osiągnęła stan przedwojenny – ponad 10 tys. mieszkańców. Wzrosło zapotrzebowanie społeczne na nowe lokale mieszkalne i placówki oświatowe. W Gryficach do budowy nowych mieszkań przystąpiono w 1958 r. W tym roku także powstał projekt budowy nowej szkoły, której lokalizację wyznaczono przy ul. Rodziewiczówny. W związku z problemami budżetowymi ówczesnych władz miasta rozpoczęto społeczną zbiórkę pieniężną pod przyszłą inwestycję.
Lata 1960–1970.
Realizację budowy szkoły zlecono Przedsiębiorstwu Budownictwa Terenowego w Gryficach. Przy pracach budowlanych uczestniczyła również społeczność lokalna. Budynek oddano do użytku 29 kwietnia 1960 r., natomiast oficjalne otwarcie nastąpiło 1 września. Budynek szkolny powstał na bazie trzech kondygnacji (piwnicy, parteru i piętra), w kształcie litery H. Bielskie Zakłady Urządzeń Technicznych, w zamian za użyczenie budynku szkolnego pod kolonie letnie, wyposażyły placówkę w dobra nieruchome, m.in. ławki, krzesełka, biurka i częściowo meble. Zakład także wykonał malowanie elewacji szkoły. Placówka z pozyskanych funduszy społecznych zakupiła meblościanki do izb lekcyjnych oraz wykonała montaż ogrodzenia. Większość prac społecznych wykonali żołnierze z miejscowej Jednostki Wojskowej. Wraz ze szkołą wybudowano 6 mieszkań dla nauczycieli, 7 zaś funkcyjnie wydzielono z części powierzchni użytkowej szkoły. Znajduje się na I piętrze.
Pierwsze zajęcia roku szkolnego 1960/1961 rozpoczęły się z tygodniowym opóźnieniem ze względu na kosmetyczne wykończenia budynku i przylegającego do niego terenu. Trwały one do końca listopada 1960 r. Placówka w pierwszych latach nauczania była szkołą 7-letnią. Na stanowisko kierownika szkoły (dyrektora) powołano Karola Skoreckiego, który piastował ten urząd niespełna dwa miesiące. W dniu 28 września został odwołany ze stanowiska (później pełnił funkcję zastępcy kierownika w latach 1965–1970). Na jego miejsce nominowano Romana Miszela, który swe obowiązki kierownicze wykonywał do 1974 r. Zastępcą kierownika placówki został Jan Dąbrowski (1960-1965). Ówczesna kadra kierownicza skupiała się na organizacji zajęć dydaktycznych, poprawie funkcjonalności pomieszczeń i zagospodarowaniu obiektu. Urządzono i uruchomiono bibliotekę szkolną. W pierwszym roku szkolnym do placówki przyjęto 727 uczniów, których w 20 oddziałach nauczało 21 nauczycieli. Obsługa administracyjna pozostała w gestii Miejskiej Rady Narodowej. W pierwszym roku nauczania szkołę ukończyło 75 uczniów.
W latach 1961–1969 w wydzielonym pomieszczeniu obiektu zorganizowano siedzibę Gryfickiej Pedagogicznej Biblioteki Powiatowej. W placówce powstały pierwsze organizacje uczniowskie: Spółdzielnia uczniowska "Pionier", Szkolna Kasa Oszczędności, Szkolne Koło Sportowe, chór, teatrzyk szkolny oraz zespoły: muzyczne i instrumentalne.
W 1963 r. w drugiej wydzielonej części budynku rozpoczęła funkcjonowanie Zasadnicza Szkoła Budowlana, której kierownikiem został Zbigniew Wesołowski, późniejszy wiceminister Oświaty, wiceprezes Najwyższej Izby Kontroli i doradca ds. kontroli międzynarodowych. Do szkoły uczęszczało ok. 200 uczniów, którzy kształcili się w zawodach: murarza, betoniarza-zbrojarza, montera technicznego urządzeń budowlanych, hydraulika, dekarza i malarza. W ZSB obowiązywały mundurki. W budynku SP 3 szkoła zawodowa funkcjonowała do 1979 r., przeniesiono ją do Zespołu Szkół w Gryficach przy ul. 11 listopada.
W 1964 r. zorganizowano szkolną świetlicę. Dwa lata później powstał półinternat dla dzieci potrzebujących pomocy dydaktyczno-wychowawczej. W tym okresie również zorganizowano trzy drużyny harcerskie. Szczep harcerski otrzymał imię "Obrońców Westerplatte" oraz własny sztandar (1966). Szkoła odnotowała pierwsze sukcesy dydaktyczne z dziedziny artystycznej, gdzie zespół mandolinistów otrzymał wyróżnienia na przeglądach w Stargardzie Szczecińskim oraz Szczecinie. Zespół ten działał w latach 60. XX w. obok grupy wokalno-instrumentalnej "Nihil novi". Powstały pierwsze klasopracownie przedmiotowe. Pod koniec pierwszej dekady pracy szkoły uczniowie placówki ponownie odnieśli sukces. Zdobyli II miejsce w Wojewódzkiej Olimpiadzie Matematycznej (1970).
W 1967 r. w szkole miał miejsce pożar kuchni i stołówki szkolnej. Przyczyną była niedrożność komina. Pomieszczenia te zostały odbudowane dzięki Cukrowni gryfickiej, która pokryła koszty remontu.
W 1968 r. szkołę ośmioletnią ukończyło 99 pierwszych absolwentów (rocznik 1953).
W roku 1968 rozpoczęto budowę boiska szkolnego. Teren pod zabudowę wymagał niwelacji. Do pomocy zaangażowano żołnierzy służby zasadniczej z pobliskiej Jednostki Wojskowej oraz społeczność lokalną. W realizację projektu zaangażowały się również miejscowe zakłady pracy. Na nisko położony teren przywieziono setki ton ziemi pozyskiwanej spod budowy blokowisk, natomiast żużel pod 240-metrową bieżnię – z Cukrowni gryfickiej. Nadzór nad całością prac spoczywał na ówczesnym dyrektorze szkoły – Romanie Miszel. Obiekt oddano do użytku w 1970 r.
Lata 1970–1980.
W latach 1971–1972 odnowiono elewację zewnętrzną szkoły.
29 kwietnia 1972 r. Jednostka Wojskowa 36-92 w Gryficach (26 Brygada Artylerii OPK) oficjalnie objęła patronatem Szkołę Podstawową nr 3. Nadała jej imię Wojsk Obrony Powietrznej Kraju oraz sztandar. Tenże został ufundowany przez Jednostkę Wojskową oraz społeczność lokalną. Uroczyście przekazał sztandar ówczesny dowódca 26 Brygady Artylerii Obrony Powietrznej Kraju – płk dypl. M. Wasąga. Sztandar został zaprojektowany przez Zofię Kledzik i wykonany w Zakładach Włókienniczych w Poznaniu. Pierwszym opiekunem szkoły (2 poł. lat 60. XX w.) było Przedsiębiorstwo Budownictwa Rolnego w Gryficach, które powstało w 1966 r. W tym okresie na specjalne zaproszenie uczniów odwiedził szkołę gen. bryg. pil. dr W. Hermaszewski. Szkoła prócz olimpiad przedmiotowych zaangażowała się w czyny społeczne. Zajęła I miejsce w Konkursie "Pomorze Szczecińskie – piękne, gospodarne i kulturalne".
W roku 1974 stanowisko dyrektora szkoły objęła Regina Czernikiewicz, która rozpoczęła swoją pracę od remontu kapitalnego obiektu. Do roku 1977 ukończono prace nad poszerzeniem bazy sportowej, tj. nowej 100-metrowej bieżni, boiska do piłki ręcznej, nożnej, ścieżki zdrowia i szachownicy.
W połowie lat 70. XX w. na skutek odniesionych przez uczniów sukcesów w zawodach sportowych, m.in. I miejsce w Wojewódzkich biegach przełajowych (1975) i w biegach sztafetowych 8 × 50 m (1976), postanowiono zorganizować klasę sportową. W kolejnych latach szkoła odnosiła liczne sukcesy sportowe i była kilkakrotnie wyróżniana jako najlepiej usportowiona placówka w województwie (m.in. w 1979 i 1980 r.). Nawiązano również współpracę z miejscowymi klubami sportowymi: strzelectwa sportowego "Baszta", tenisa stołowego "Nasiennik" oraz piłki nożnej "Sparta Gryfice".
Lata 1980–1990.
W 1980 r. szkoła obchodziła jubileusz z okazji 20-lecia pracy dydaktyczno-wychowawczej. W tym roku także utworzono Izbę harcerską.
W 1982 r. nastąpiło uroczyste otwarcie Izby Tradycji szkoły. Z inicjatywą jej powołania wystąpiła cztery lata wcześniej ówczesna dyr. Regina Czernikiewicz (historyk). Przy współudziale gryfickich kombatantów zebrano pamiątki z okresu II wojny światowej. W sali tej do końca roku szkolnego 2008/2009 odbywały się zajęcia z historii i społeczeństwa. Dzięki zabiegom nauczycieli, zbiory wzbogacano o nowe eksponaty. W tym czasie powstało również koło Ligi Morskiej. W kolejnych latach swoich działań – uczniowie odnosili sukcesy w Polsce.
Rozbudowa szkoły rozpoczęła się w 1984 r. Wykonaniem projektu zajęła się Spółdzielnia Mieszkaniowa "Nad Regą". W cztery lata później oddano do użytku nowe skrzydło z 6 izbami lekcyjnymi (czwarta kondygnacja), halą sportową, nową stołówką, kuchnią (mezzanino) i kotłownią CO. Utworzenie nowego skrzydła szkolnego pozwoliło na poprawę warunków dydaktycznych uczniów i pracy nauczycieli. Miasto natomiast zyskało nowy obiekt sportowy, który do dziś służy społeczności lokalnej, w celu organizacji zawodów i turniejów w halowej piłce siatkowej, piłce nożnej i koszykówce.
W roku 1985 nowym dyrektorem został Roman Łobożewicz. Pełnił swoje obowiązki przez 22 lata.
W kolejnych latach uczniowie odnosili liczne sukcesy, w zawodach sportowych (także szachach), olimpiadach przedmiotowych, festiwalach i przeglądach teatralnych. Kronika szkoły odnotowała osiągnięcia uczniów w rejonie, województwie i Polsce. Stan ten utrzymuje się do dziś. Szkoła w latach 80. XX w. prowadziła współpracę z niemiecką szkołą podstawową w Satow (miasto w dawnej NRD). W ramach obopólnych porozumień doszło do kilkakrotnej wymiany dzieci w latach 1986–1990.
Lata 1990–2000.
W roku szkolnym 1990–1991, z inicjatywy samorządu uczniowskiego zorganizowano międzyszkolne współzawodnictwo uczniów i nauczycieli – "Rambit". Do rywalizacji przystąpiły wszystkie szkoły podstawowe. Prócz rozgrywek sportowych uwzględniono również osiągnięcia uczniów w olimpiadach przedmiotowych. Rywalizację wygrała Szkoła Podstawowa nr 3. Nagrodą główną był zestaw do odbioru telewizji satelitarnej, którą zainstalowano w szkole.
W latach 1996–1997 położono nową elewację w starej części obiektu oraz wymieniono stolarkę okienną od strony ul. Rodziewiczówny. W tym okresie miała miejsce wizyta ks. bp. Mariana Kruszyłowicza. Prócz uroczystej akademii, zorganizowano również spotkanie z gronem pedagogicznym.
W 1998 r. Ramona Rey (właśc. Katarzyna Okońska), znana polska piosenkarka ukończyła Szkołę Podstawową nr 3. Angażowała się w działalność Ligi Morskiej. Na festiwalach i różnorodnych przeglądach piosenki żeglarskiej ("Rafa 97", "Shanties 98") odnosiła wiele sukcesów. W tym samym roku szkołę ukończyła również Anna Baltrukiewicz, reprezentantka Polski w wyborach "Miss Europy 2002". W 1999 szkoła żegnała pierwszych szóstoklasistów. Od 2000 r. w placówce organizowany jest memoriał Sławomira Białego, wieloletniego nauczyciela wych. fizycznego, II ligowego zawodnika piłki siatkowej (Klub sportowy "Gryf Gryfice"). Pod jego kierunkiem uczniowie szkoły osiągali sukcesy w zawodach wojewódzkich, makroregionalnych oraz finałach Ogólnopolskich Igrzysk Sportowych (XII miejsce w 1992 r.). S. Biały specjalizował się w piłce siatkowej. Zorganizowano już ponad 10 edycji rozgrywek w tej dyscyplinie sportu. W turnieju biorą udział m.in. drużyny ze Szczecina, Poznania, Pyrzyc, Gorzowa Wlkp, oraz regionu Gryfic.
Lata 2000–2009.
Do 30 czerwca 2000 r. placówka zatrudniała 174 nauczycieli i 104 pracowników niepedagogicznych.
Na początku nowego tysiąclecia rozformowano miejscową Jednostkę Wojskową 36-92 (2001). Rolę opiekuna szkoły przejęła Jednostka Wojskowa 33-46 z Mrzeżyna, należąca do 78. Pułku Rakietowego Obrony Powietrznej. Na terenie obiektu szkolnego w 2003 r. postawiono pomnik – zdemilitaryzowaną rakietę przeciwlotniczą, upamiętniający patrona szkoły i nadanego imienia. W okresie lat 2001–2008 do awansu przystąpili pierwsi pedagodzy. Do roku 2007 stopień awansu zawodowego nauczyciela dyplomowanego uzyskało 30 nauczycieli.
W roku 2007 stanowisko dyrektora managera objęła Agnieszka Mackojć.
W latach 2007–2009, dzięki dotacjom unijnym – przeprowadzono termomodernizację obiektu szkolnego. M.in. wymieniono stolarkę okienną, drzwi, grzejniki. Położono wykładzinę antypoślizgową na korytarzach i salach gimnastycznych. Ocieplono budynek (starą część szkoły), wykonano podjazdy dla niepełnosprawnych, wymieniono nawierzchnię. Pod potrzeby oddziału przedszkolnego przeprowadzono remont generalny dawnej Pracowni technicznej.
Działalność uczniów i angażowanie się w życie szkoły przedstawiła Łucja Chmiel, w swojej monografii.
Szkoła dziś.
Placówka jest jedną z dwóch publicznych szkół podstawowych zlokalizowanych w Gryficach (do reformy oświaty w 1999 była jedną z czterech). Powierzchnia zabudowy obiektu wynosi 3136 m², użytkowa równa jest 5263 m², natomiast kubatura – 26612 m³. Szkoła posiada 31 izb lekcyjnych, w tym 3 sale komputerowe, jedną halę sportową, jedną salę gimnastyczną, trzy boiska sportowe, bibliotekę szkolną, audiowizualną salę do nauki języków obcych, gabinet stomatologiczny, punkt pierwszej pomocy i stołówkę. Szkoła jest monitorowana.
Placówka zatrudnia 58 nauczycieli (w tym 35 dyplomowanych i 14 mianowanych), 16 pracowników obsługi administracyjnej i 1 pracownika informatycznego (stan na 30 września 2009 r.). Organizuje zajęcia pozalekcyjne i dni okolicznościowe (m.in. Święto Szkoły, Dzień Patrona Szkoły – powiązany z konkursem wiedzy o Wojskach Obrony Powietrznej Kraju oraz Dni Sportu Szkolnego). We wrześniu 2009 r. do nauki przystąpiło 657 uczniów (stan na 30 września 2009). Do szkoły przyjęto pierwszych 5 latków. Szkoła prowadzi współpracę z instytucjami, organizacjami społecznymi oraz samorządowymi.
W placówce, poza organizacjami młodzieżowymi i kołami zainteresowań działa zespół wokalno-muzyczny złożony z pracujących w niej nauczycieli. Koncertuje od 2006 r. W szkole funkcjonuje Rada rodziców, Związek Nauczycielstwa Polskiego i Samorząd uczniowski. Powołany jest Społeczny Inspektor ds. bezpieczeństwa oraz Zakładowy Społeczny Inspektor Pracy.
25 marca 2010 r. w Urzędzie Miejskim w Gryficach podpisano umowę dotyczącą budowy kompleksu sportowego „Moje Boisko – Orlik 2012”, która przewidywała m.in. przebudowę obecnych boisk sportowych przy SP 3 Gryfice i dostosowanie ich do potrzeb społecznych. Realizacja inwestycji rozpoczęła się z początkiem kwietnia 2010 r. Zakładała m.in. budowę boisk: wielofunkcyjnego (m.in. boisko do piłki nożnej, bieżnia, skocznia), piłki koszykowej, tenisa ziemnego, skateparku oraz modułowego zaplecza boisk, typu Standard + (w ramach programu „Orlik 2012”) i in. Prace budowlane zostały zakończone w sierpniu 2010 r., a 1 września nastąpiło oficjalne otwarcie nowego kompleksu sportowego. Zrezygnowano z budowy skateparku, który był ujęty w planach inwestycyjnych. W jego miejsce powstał plac zabaw dla dzieci. Koszt projektu wyniósł 1479 tys. złotych.
21 maja 2010 r. placówka obchodziła jubileusz 50-lecia.
21 maja 2020 r. placówka obchodziła jubileusz 60-lecia.
Odznaczeni pracownicy.
Odznaczenia państwowe.
Złotym Krzyżem Zasługi zostali uhonorowani następujący nauczyciele:
Srebrnym Krzyżem Zasługi:
Brązowym Krzyżem Zasługi:
Złotym Medalem za Długoletnią Służbę:
Srebrnym Medalem za Długoletnią Służbę:
Odznaczenia resortowe.
Medalem Komisji Edukacji Narodowej zostali uhonorowani następujący nauczyciele:
Dane statystyczne.
Zatrudnieni nauczyciele, uczniowie, absolwenci w latach 1960–1988.
W ciągu pierwszych 28 lat – szkołę ukończyło 2262 uczniów. Zatrudnionych było ponad 160 nauczycieli i ok. 60 osób personelu i obsługi.

</doc>
<doc id="1812793" url="https://pl.wikipedia.org/wiki?curid=1812793" title="Godmanchester">
Godmanchester

Godmanchester – miasto w Wielkiej Brytanii, w Anglii w hrabstwie Cambridgeshire, położone na zachodzie hrabstwa, na południowym brzegu rzeki Great Ouse, na południe od Huntingdon. W r. 2001 miasto liczyło 5 500 mieszkańców i było najszybciej rozwijającym się miastem Anglii w dziesięcioleciu 1981-1991 (81 procent).
Historia.
Miejsce zamieszkane już za czasów celtyckich. W okresie panowania rzymskiego znajdowało się na skrzyżowaniu szlaków Colchester - Chester i Cambridge - Chester. O położeniu miasta w tym miejscu zadecydowało żwirowe podłoże rzeki i ułatwiający przeprawę bród. Po raz pierwszy miasto uzyskało przywileje w r. 1212, przez kilka lat będąc miastem targowym; znajdował się tu też dwór królewski. Miasto odwiedził w r. 1603 król Jakub I Stuart w swej pierwszej królewskiej podróży.

</doc>
<doc id="1812796" url="https://pl.wikipedia.org/wiki?curid=1812796" title="Mininova">
Mininova

Mininova – strona internetowa powstała w 2005.
Stanowi jeden z największych trackerów BitTorrenta i funkcjonuje jako wyszukiwarka plików .torrent. Witryna jest popularna wśród użytkowników P2P, którzy od 27 listopada 2009 legalnie wymieniają pomiędzy sobą pliki z muzyką, filmami, oprogramowaniem i inne.
Od 27 listopada 2009 roku na stronie można znaleźć tylko legalne pliki. Twórcy serwisu decyzją sądu zostali obciążeni karą pieniężną za udostępnianie plików .torrent, których rozpowszechnianie za pośrednictwem sieci P2P było niezgodne z prawem. W wyniku otrzymanej kary postanowiono usunąć wszystkie nielegalne .torrenty.
Obecnie można pobierać jedynie te pliki, które zostały przez twórców serwisu Mininova uprzednio zatwierdzone. Są to pliki obecnie tylko płyt muzycznych ponieważ administratorzy wyłączyli dodawanie i wyszukiwanie gier, filmów itp.

</doc>
<doc id="1812797" url="https://pl.wikipedia.org/wiki?curid=1812797" title="Exeter St. Davids">
Exeter St. Davids



</doc>
<doc id="1812798" url="https://pl.wikipedia.org/wiki?curid=1812798" title="Paignton (stacja kolejowa)">
Paignton (stacja kolejowa)

Paignton – końcowa stacja kolejowa w mieście Paignton, w brytyjskim hrabstwie Devon na linii Riviera Line między Newton Abbot – Paignton oraz stacja początkowa zabytkowej kolei parowej do Kingswear. Stacja bez trakcji elektrycznej, obsługuje ruch podmiejski oraz dalekobieżny, w tym pociągi ekspresowe (HST).
Ruch pasażerski.
Stacja w Paignton obsługuje ok. 427 tys. pasażerów rocznie (dane za rok 2006). Posiada bezpośrednie połączenia z następującymi większymi miejscowościami: Bristol, Londyn, Newton Abbot, Exeter. Obsługuje również zabytkową linię trakcji parowej do Kingswear (lewobrzeżne przedmieście Dartmouth). 
Obsługa pasażerów.
Kasy biletowe, automaty biletowe, wózki peronowe, kiosk, WC, bar, poczekalnia, przystanek autobusowy, postój taksówek.
Historia.
Stacja została wybudowana w roku 1859, początkowo jako końcowa; dwa lata później trasę wydłużono do Brixham a następnie do Kingswear. Początkowo obsługiwała kolej szerokotorową, w roku 1892 została dostosowana do potrzeb kolei normalnotorowej. Przebudowie i modernizacji stacji zaszkodził wybuch II wojny światowej. W 1972 roku na mocy Beeching Axe – planu redukcji kolei brytyjskich – linię kolejową Paignton – Kingswear sprzedano spółce "Dart Valley Railway", która w starej lokomotywowni za peronem II otworzyła niezależną stację obsługującą połączenie parowe do Kingswear. W roku 1993 wyburzono stary budynek dworcowy, istniejący od lat 30. Obecnie stacja składa się z dwóch niezależnych części, obsługiwanych przez niezależnych od siebie operatorów.

</doc>
<doc id="1812800" url="https://pl.wikipedia.org/wiki?curid=1812800" title="Yunju Daoying">
Yunju Daoying

Yunju Daoying (; kor. 운거도응 "Ungŏ Toŭng", jap. "Ungo Dōyō", wiet. "Vân Cư Đạo Ưng"; ur. 830, zm. 902) – chiński mistrz chan szkoły caodong znany także jako Yunju Shanhong.
Życiorys.
Yunju pochodził z dawnego Youzhou, znajdującego się w dzisiejszej prowincji Hubei.
W wieku 25 lat został pełnym mnichem w klasztorze Yanshou w Fanyang, obecnie w powiecie Zhuo w prowincji Hebei. Długo studiował teksty Winai i stał się jej znawcą.
Następnie udał się na górę Nan, gdzie studiował chan u mistrza Cuiweia Wuxuego. Jednak po usłyszeniu o mistrzu Dongshanie Langjiem, powędrował na górę Dong i został jego uczniem. Po jakimś czasie został głównym mnichem.
Po osiągnięciu oświecenia otrzymał przekaz Dharmy i po śmierci Dongshana prowadził szkołę caodong. Tradycyjnie uważa się, że jednak nie otrzymał od nauczyciela prawa nauczania według systemu Pięciu rang.
Po opuszczeniu Dongshana mistrz przez jakiś czas przebywał w „pustelni Trzech Szczytów”. Potem przeniósł się na górę Yunju, która położona jest na północnym zachodzie od miasta Nanchang w prowincji Jiangxi. Wybudował tam klasztor Jenru (Prawdziwa Takość). Nauczał w nim ponad 30 lat, a kongregacja liczyła 1500 uczniów.
Mistrz otrzymał pośmiertny tytuł „mistrz chan Rozległego Przebudzenia”.
Według informacji z "Chuandeng lu" mistrz miał 28 spadkobierców.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1812806" url="https://pl.wikipedia.org/wiki?curid=1812806" title="Oddziały Armii Krajowej w Puszczy Białowieskiej">
Oddziały Armii Krajowej w Puszczy Białowieskiej

W skład obwodu Armii Krajowej Bielsk Podlaski wchodziły między innymi gminy:
Pomimo kontrolowania okolic Puszczy Białowieskiej przez partyzantkę radziecką w okresie 1943/44, działały zbrojne oddziały AK. Liczebność grup sięgała 600 osób. Oprócz tego na tym terenie działały oddziały brzeskiego AK.
W lasach okolic Hajnówki wiosną 1943 r. ukształtował się oddział zbrojny Armii Krajowej pod dowództwem Jana Kosidło. Przeprowadził on kilka udanych akcji przeciwko hajnowskiej żandarmerii i policji pomocniczej. Oddział został wydany Niemcom przez konfidenta policji. W dniu 20 czerwca 1943 r. grupa została zaatakowana i rozbita przez okupantów, pozostały przy życiu Jan Kosidło przedostał się do plutonu operacyjnego AK w obwodzie brzeskim. W rejonie Hajnówki zgrupowanie AK liczyło ok. 100 żołnierzy.Oddział IV Batalionu 2 Pułk Ułanów Grochowskich kilkakrotnie przerywał łączność kolejową na trasie Hajnówka - Czeremcha. Na drodze Hajnówka - Hołody przeprowadzono kilka zasadzek na transporty niemieckie.
Dochodziło do starć oddziałów partyzantów brygady "W imię Ojczyzny" z żołnierzami AK. W pierwszym przypadku zginęło 7 partyzantów i dwóch akowców. W następnym starciu doszło do spalenia gospodarstwa rolnego. Po tym wydarzeniu akowcy zaprzestali starć z partyzantami. Przeprowadzano wspólne akcje przeciwko Niemcom. Po wejściu Armii Czerwonej odbyła się w Brańsku odprawa dowódców radzieckich z dowódcami 2 Pułku Ułanów.

</doc>
<doc id="1812811" url="https://pl.wikipedia.org/wiki?curid=1812811" title="Kościół św. Ojca Pio w Warszawie (Gocław)">
Kościół św. Ojca Pio w Warszawie (Gocław)



</doc>
<doc id="1812813" url="https://pl.wikipedia.org/wiki?curid=1812813" title="Święta Benigna">
Święta Benigna



</doc>
<doc id="1812814" url="https://pl.wikipedia.org/wiki?curid=1812814" title="GNF 2">
GNF 2

GNF 2 ("Groupement National de Football 2") – druga klasa rozgrywkowa w piłce nożnej, skupiająca 18 drużyn Maroka. Pierwsza edycja miała miejsce w sezonie 1995/1996. Dwa najlepsze zespoły awansują do GNF 1.

</doc>
<doc id="1812815" url="https://pl.wikipedia.org/wiki?curid=1812815" title="GNF 2 (2006/2007)">
GNF 2 (2006/2007)

Sezon 2006/2007 ligi GNF 2 był 12. sezonem w historii tych rozgrywek.

</doc>
<doc id="1812818" url="https://pl.wikipedia.org/wiki?curid=1812818" title="Kyushu Railway Company">
Kyushu Railway Company

 – spółka przewozowa w Japonii, obsługująca połączenia międzymiastowe na wyspie Kiusiu oraz promowe z Koreą. Została założona 1 kwietnia 1987 roku. Zatrudnia 12 tys. pracowników. Jej siedziba mieści się w Fukuoce. W 2008 r. zysk firmy wyniósł 14,4 mld jenów.
Spółka jest zaangażowana w propagowanie turystyki na wyspie Kiusiu. J.R. Kyushu eksploatuje szybkie i dalekobieżne pociągi i obsługuje linię Hisatsu, która stanowi część historii wyspy.

</doc>
<doc id="1812822" url="https://pl.wikipedia.org/wiki?curid=1812822" title="Wałcz Południowy">
Wałcz Południowy

Wałcz Południowy – nieistniejąca stacja kolejowa w Wałczu w Polsce, w województwie zachodniopomorskim, w powiecie wałeckim, w gminie Wałcz.

</doc>
<doc id="1812823" url="https://pl.wikipedia.org/wiki?curid=1812823" title="Chwiram (przystanek kolejowy)">
Chwiram (przystanek kolejowy)

Chwiram – nieistniejący przystanek osobowy w miejscowości Chwiram w Polsce, w województwie zachodniopomorskim, w powiecie wałeckim, w gminie Wałcz.

</doc>
<doc id="1812825" url="https://pl.wikipedia.org/wiki?curid=1812825" title="Gostomia (przystanek kolejowy)">
Gostomia (przystanek kolejowy)

Gostomia – nieistniejący przystanek osobowy w Gostomi w Polsce, w województwie zachodniopomorskim, w powiecie wałeckim, w gminie Wałcz.

</doc>
<doc id="1812826" url="https://pl.wikipedia.org/wiki?curid=1812826" title="Dzikowo Wałeckie">
Dzikowo Wałeckie

Dzikowo Wałeckie – nieistniejący przystanek osobowy w Dzikowie w Polsce, w województwie zachodniopomorskim, w powiecie wałeckim, w gminie Wałcz.

</doc>
<doc id="1812829" url="https://pl.wikipedia.org/wiki?curid=1812829" title="Prusinowo Wałeckie (stacja kolejowa)">
Prusinowo Wałeckie (stacja kolejowa)

Prusinowo Wałeckie – nieistniejąca stacja kolejowa w Prusinowie Wałeckim w Polsce, w województwie zachodniopomorskim, w powiecie wałeckim, w gminie Wałcz.

</doc>
<doc id="1812830" url="https://pl.wikipedia.org/wiki?curid=1812830" title="Naczezowie">
Naczezowie



</doc>
<doc id="1812837" url="https://pl.wikipedia.org/wiki?curid=1812837" title="Rusinowo (przystanek kolejowy)">
Rusinowo (przystanek kolejowy)

Rusinowo – nieistniejący przystanek osobowy w Rusinowie w Polsce, w województwie zachodniopomorskim, w powiecie wałeckim, w gminie Wałcz.

</doc>
<doc id="1812839" url="https://pl.wikipedia.org/wiki?curid=1812839" title="Mielęcin Wałecki">
Mielęcin Wałecki

Mielęcin Wałecki – nieistniejący przystanek osobowy w Mielęcinie w Polsce, w województwie zachodniopomorskim, w powiecie wałeckim, w gminie Człopa.

</doc>
<doc id="1812840" url="https://pl.wikipedia.org/wiki?curid=1812840" title="Konserwatorium Warszawskie">
Konserwatorium Warszawskie



</doc>
<doc id="1812841" url="https://pl.wikipedia.org/wiki?curid=1812841" title="Jan Sanders van Hemessen">
Jan Sanders van Hemessen

Jan Sanders van Hemessen (ur. ok. 1500 w Hemiksem, zm. w 1556 lub 1557 w Antwerpii lub Haarlemie) – niderlandzki malarz okresu manieryzmu.
Uczył się u Hendricka van Cleve w Antwerpii. Ok. 1524 został mistrzem gildii św. Łukasza. Być może pracował także w Mechelen. W l. 20. odbył podróż do Włoch, w poł. lat 30. odwiedził Fontainebleau.
Swoje dzieła sygnował Johannes de Hemessen. Malował obrazy ołtarzowe, sceny biblijne i rodzajowe, portrety i alegorie. W swojej twórczości łączył tradycje niderlandzkie z włoskim manieryzmem. Zachowało się ok. 40 jego obrazów.
Jego córka Caterina van Hemessen (1528-1589) była utalentowaną portrecistką.

</doc>
<doc id="1812842" url="https://pl.wikipedia.org/wiki?curid=1812842" title="Bukowo Krąpiel">
Bukowo Krąpiel

Bukowo Krąpiel – nieistniejący przystanek osobowy w miejscowości Bukowo w Polsce, w województwie zachodniopomorskim, w powiecie wałeckim, w gminie Człopa.

</doc>
<doc id="1812843" url="https://pl.wikipedia.org/wiki?curid=1812843" title="Pinyin kantoński">
Pinyin kantoński

Pinyin kantoński – niezanglicyzowany system transkrypcji standardowego języka kantońskiego opracowany w 1971 roku przez Yu Bingzhao (余秉昭), a później zmodyfikowany przez władze oświatowe w Hongkongu.
Tony.
Standardowa odmiana języka kantońskiego posiada 10 tonów i 6 konturów.

</doc>
<doc id="1812844" url="https://pl.wikipedia.org/wiki?curid=1812844" title="Władysław Karol Rittendorf">
Władysław Karol Rittendorf

Władysław Karol Rittendorf (ur. 29 czerwca 1821 w Nowym Mieście nad Pilicą, zm. 15 maja 1898 w Warszawie) – polski architekt.
Życiorys.
Po ukończeniu studiów pozostał w Warszawie, gdzie został zatrudniony na stanowisku budowniczego. 19 czerwca 1854 został budowniczym przy Zarządzie Teatrów Warszawskich na stanowisku tym pozostał do emerytury na którą przeszedł w 1896. W styczniu 1866 sporządził projekt przebudowy podjazdu i foyer Teatru Wielkiego. Przez 40 lat pracy zawodowej budował także warszawskie kamienice, dokonał przebudowy po pożarze Teatru Rozmaitości (1884) wg projektu Władysława Marconiego. Wybudował m.in. pałacyk w Piasecznicy, żeliwny nagrobek Andrzeja Gołońskiego. Pochowany został na warszawskich Powązkach kwatera E rząd 4 grób 16/17.

</doc>
<doc id="1812848" url="https://pl.wikipedia.org/wiki?curid=1812848" title="Jacek Snopkiewicz">
Jacek Snopkiewicz

Jacek Snopkiewicz (ur. 6 listopada 1942 w Warszawie) – polski dziennikarz, publicysta i scenarzysta telewizyjny. Przez wiele lat związany z TVP, były redaktor naczelny telewizyjnych "Wiadomości" i rzecznik prasowy TVP, członek rady programowej Polskiej Agencji Prasowej i dyrektor artystyczny toruńskiego Festiwalu Sztuki Faktu.
Życiorys.
W 1965 ukończył studia na Wydziale Ekonomiki Produkcji Szkoły Głównej Planowania i Statystyki, a w 1967 studium dziennikarskie na Uniwersytecie Warszawskim. W 1960 zatrudniony w przedsiębiorstwie przemysłowym, po studiach w 1967 został dziennikarzem czasopisma młodzieżowego – „Magazynu Turystycznego Światowid”. W 1972 rozpoczął pracę w Telewizji Polskiej, współtworzył programy publicystyczne i kulturalne, m.in. przez pięć lat był reporterem magazynu "Kultura". Od 1980 do 1982 prowadził Zespół Reporterów i Dokumentalistów „Fakt”, z którym stworzył program "Blisko i daleko" oraz film dokumentalny "Sierpień" o serii strajków sierpniowych w 1980. Należał do PZPR, w latach 1980–1981 organizował w ramach partii tzw. struktury poziome, opozycyjne wobec aparatu partyjnego. Jako ich przedstawiciel został delegatem na IX nadzwyczajny zjazd PZPR w 1981.
Po wprowadzeniu stanu wojennego został „negatywnie zweryfikowany”, relegowany z partii i – jako jeden z 513 dziennikarzy – zwolniony z pracy. By się utrzymać, został dyplomowanym pszczelarzem i założył własną pasiekę. W połowie lat 80. przebywał w Kalifornii, gdzie m.in. zarobkowo uczył jazdy samochodem. Później był m.in. reporterem pisma „Strażak” i kierownikiem działu w wydawnictwie „Iskry”. W latach 80. działał w nielegalnym Stowarzyszeniu Dziennikarzy Polskich, wchodząc w skład jego zarządu. Podczas obrad Okrągłego Stołu był jednym z ekspertów strony opozycyjnej pracujących w podgrupie do spraw środków masowego przekazu.
7 listopada 1989 objął stanowisko pierwszego redaktora naczelnego i dyrektora programowego "Wiadomości", nowego serwisu informacyjnego TVP1. Programem tym zarządzał do 1991, po czym odszedł z Telewizji Polskiej. Później był kolejno m.in. redaktorem naczelnym „Kuriera Polskiego”, kierownikiem działu reportażu w „Nowej Europie” oraz doradcą prezesa w Interpresse. Po kilku latach powrócił do pracy w TVP – w 1994 został dyrektorem Ośrodka Szkolenia i Analiz Programowych. W okresie prezesury Ryszarda Miazka i Roberta Kwiatkowskiego (1996–1997) kierował Telewizyjną Agencją Informacyjną, był też rzecznikiem TVP za prezesury Roberta Kwiatkowskiego i Jana Dworaka. Od 2000 do odejścia z Telewizji Polskiej był dyrektorem Akademii Telewizyjnej. Został następnie pracownikiem Teatru Polskiego Radia i wykładowcą Państwowej Wyższej Szkoły Filmowej, Telewizyjnej i Teatralnej w Łodzi. W październiku 2009 p.o. prezesa zarządu TVP Bogusław Szwedo mianował go zastępcą dyrektora Agencji Informacji TVP oraz redaktorem naczelnym kanału informacyjnego TVP Info. W marcu 2010 został dyrektorem nowo utworzonego Ośrodka Programów Regionalnych, następnie zaś dyrektorem biura koordynacji programowej TVP. Później był wicedyrektorem TVP2 ds. publicystyki. Od 2013 do 2016 był ponownie dyrektorem Akademii Telewizyjnej.
Napisał sztukę telewizyjną "Czerwone morze", jest autorem i współautorem scenariuszy oraz książek dokumentalnych (w tym "Zbrodnia – sprawa generała Fieldorfa Nila" i "Ludzi bezpieki"), a także zbioru reportaży "Człowiek w bramie".
Odznaczony Krzyżem Kawalerskim (1998) i Krzyżem Oficerskim (2013) Orderu Odrodzenia Polski. W 2011 otrzymał honorowego Wielkiego Splendora ("za łączenie historii ze współczesnością w swoich audycjach"). Wyróżniony m.in. „Złotym Ekranem” za program reporterski "Blisko i daleko".

</doc>
<doc id="1812849" url="https://pl.wikipedia.org/wiki?curid=1812849" title="Juan de Flandes">
Juan de Flandes

Juan de Flandes (ur. ok. 1460, zm. przed 1519 w Palencii) – niderlandzki malarz działający w Hiszpanii.
Po raz pierwszy wzmiankowany w 1496 jako nadworny malarz królowej Izabeli Katolickiej. W latach 1505–1508 pracował w Salamance, od 1509 wymieniany w Palencii.
Malował obrazy religijne i portrety. Jego głównym dziełem jest retabulum "Życie Chrystusa" złożone z 47 tablic, z których zachowało się 28 obrazów, rozproszonych po różnych muzeach świata.

</doc>
<doc id="1812852" url="https://pl.wikipedia.org/wiki?curid=1812852" title="János Steiner">
János Steiner

János Steiner (ur. 23 kwietnia 1908 w Budapeszcie, zm. 6 czerwca 1960 w Chorzowie) – węgierski piłkarz i trener piłkarski. Jako piłkarz występował w klubach Bástya Szeged, Kerület Budapeszt i MTK Budapeszt.
Zdobył trzykrotnie mistrzostwo Polski w piłce nożnej – z Legią Warszawa w 1955, z Górnikiem Zabrze w 1959, z Ruchem Chorzów w 1960. Oprócz tych drużyn trenował również piłkarzy Wawelu Kraków, Zawiszy Bydgoszcz i Vasasu Budapeszt.
Zmarł niespodziewanie po operacji wyrostka 6 czerwca 1960 roku.

</doc>
<doc id="1812853" url="https://pl.wikipedia.org/wiki?curid=1812853" title="Christlich Demokratische Union Deutschlands">
Christlich Demokratische Union Deutschlands



</doc>
<doc id="1812854" url="https://pl.wikipedia.org/wiki?curid=1812854" title="Freie Demokratische Partei">
Freie Demokratische Partei



</doc>
<doc id="1812855" url="https://pl.wikipedia.org/wiki?curid=1812855" title="Anonimowi Depresanci">
Anonimowi Depresanci

Anonimowi Depresanci – dobrowolne samopomocowe grupy osób cierpiących na depresję oparte na programie 12 kroków.

</doc>
<doc id="1812858" url="https://pl.wikipedia.org/wiki?curid=1812858" title="Sport przyszłości">
Sport przyszłości

Sport przyszłości ( lub ) − amerykańsko-kanadyjski film fantastycznonaukowy z 1998 roku.
Fabuła.
Rok 2025. Narodowym sportem w USA − po rozwiązaniu ligi koszykówki w 2015 roku − jest FutureSport wymyślony przez Obike'a Fixxa. Sport ten wywodzi się z biednych dzielnic, gdzie zastępował walki gangów. Zamiast na ulicy, walczyły na arenie o wpływy i tereny. Gwiazdą tego nowego sportu jest zawodnik L.A. Rush, Tre Ramsey. Przed meczem o mistrzostwo udziela on wywiadu dla Alex Torres. Podczas niego dochodzi do ataku terrorystycznego dokonanego przez Organizację Wyzwolenia Hawajów. Na szczęście zawodnicy L.A. Rush są w dobrej kondycji i odpierają ataki przeciwników. OWH ma silne wsparcie ze strony Wspólnoty Pan-Pacyfistycznej, która grozi interwencją zbrojną. Tre wpada na pomysł, by zamiast wojny rozegrać mecz. Strony konfliktu zgadzają się na to rozwiązanie. Los świata zależy wyłącznie od wyniku jednego meczu.

</doc>
<doc id="1812861" url="https://pl.wikipedia.org/wiki?curid=1812861" title="Jaakko Ilkka (powstaniec)">
Jaakko Ilkka (powstaniec)

Jaakko Pentinpoika Ilkka (ur. 1545, zm. 27 stycznia 1597) – fiński chłop, przywódca ludowego powstania na przełomie lat 1596/1597. Po klęsce powstania, 1-2 stycznia zbiegł, został jednak po trzech tygodniach aresztowany i stracony. Ilkka jest także tytułowym bohaterem opery Jormy Panula, skomoponowanej w latach 1977-1978.

</doc>
<doc id="1812862" url="https://pl.wikipedia.org/wiki?curid=1812862" title="Ulica Podwale Staromiejskie w Gdańsku">
Ulica Podwale Staromiejskie w Gdańsku



</doc>
<doc id="1812864" url="https://pl.wikipedia.org/wiki?curid=1812864" title="Jaakko Ilkka">
Jaakko Ilkka



</doc>
<doc id="1812866" url="https://pl.wikipedia.org/wiki?curid=1812866" title="Czarna wdowa (film 1987)">
Czarna wdowa (film 1987)

Czarna wdowa (ang. "Black Widow") − amerykański thriller z 1987 roku w reżyserii Boba Rafelsona.
Fabuła.
W mieście dochodzi do seryjnych morderstw. Ofiarami są milionerzy. Śledztwo prowadzone przez Alexandrę Barnes jest w martwym punkcie. Ale wkrótce odkrywa, że za tymi wszystkimi zabójstwami stoi ta sama kobieta. Rozkochuje ich w sobie, zmusza ich do zmiany testamentu i zabija ich, by odziedziczyć ich majątek.

</doc>
<doc id="1812867" url="https://pl.wikipedia.org/wiki?curid=1812867" title="Jacek Mąka">
Jacek Mąka



</doc>
<doc id="1812871" url="https://pl.wikipedia.org/wiki?curid=1812871" title="Metropolia sarajewska">
Metropolia sarajewska

Metropolia sarajewska (wielkobośniacka) – metropolia obrządku łacińskiego w Kościele rzymskokatolickim na terenie Bośni i Hercegowiny oraz Macedonii Północnej.
Geografia.
Metropolia sarajewska obejmuje swoim zasięgiem dwa bałkańskie państwa: Bośnię i Hercegowinę oraz Macedonię Północną.
Historia.
Metropolia sarajewska została powołana do życia przez papieża Leona XIII bullą "Ex hac augusta" 5 lipca 1881. Na jej mocy utworzono na terenie okupowanej od 1878 przez Austro-Węgry Bośni nową metropolię kościelną w skład której weszły: archidiecezja sarajewska oraz dwie sufraganię w: Banja Luce i Mostarze. Początkowo nosiła ona nazwę metropolii wszechbośniackiej, jednak w 2000 r. decyzją papieża Jana Pawła II zmienioną ją oficjalnie na: metropolia sarajewska, i podporządkowaną jej diecezję Skopje.

</doc>
<doc id="1812872" url="https://pl.wikipedia.org/wiki?curid=1812872" title="Napęd rakietowy">
Napęd rakietowy



</doc>
<doc id="1812874" url="https://pl.wikipedia.org/wiki?curid=1812874" title="Jorma Panula">
Jorma Panula

Jorma Panula (ur. 10 sierpnia 1930 w Kauhajoki) − fiński dyrygent, kompozytor i pedagog.
Kariera.
Panula ukończył Akademię Sibeliusa, gdzie uczył się gry na organach i dyrygentury. Po ukończeniu nauki pracował jako dyrektor artystyczny i główny dyrygent w orkiestrze filharmonicznej w Turku (1963–1965), orkiestrze w Helsinkach (1965–1972) i Århus (1973–1976).
Był także pedagogiem i profesorem dyrygentury w Akademii Sibeliusa (1973–1994) oraz Królewskiej Akademii Muzycznej w Sztokholmie oraz Królewskiej Duńskiej Akademii Muzyki w Kopenhadze.
Jest również autorem opery poświęconej Jaakko Ilkkiemu, fińskiemu powstańcowi, przywódcy buntu chłopskiego.

</doc>
<doc id="1812875" url="https://pl.wikipedia.org/wiki?curid=1812875" title="Anonimowi Uzależnieni od Seksu i Miłości">
Anonimowi Uzależnieni od Seksu i Miłości

Anonimowi Uzależnieni od Seksu i Miłości – dobrowolne, samopomocowe grupy osób cierpiących na uzależnienie od seksu i miłości.
Historia.
Grupy te powstały w Bostonie, w USA, w 1976 roku. 
W Polsce pierwsza grupa osób uzależnionych zawiązała się w Warszawie w 1993 roku. Początkowo przyjęto spolszczoną nazwę AE (Anonimowi Erotomani). Z czasem okazało się, że określenie to nie oddaje wiernie problemu. Jako pierwsza zrezygnowała z tej nazwy grupa w Płocku w 2000 roku. Wspólnota jako całość ostatecznie zmieniła nazwę w 2005 roku. Obecnie w Polsce istnieje ponad 30 grup Anonimowych Uzależnionych od Seksu i Miłości.

</doc>
<doc id="1812880" url="https://pl.wikipedia.org/wiki?curid=1812880" title="Traktat pliuski">
Traktat pliuski

Traktat pliuski – zawarty na trzy lata traktat rozejmowy pomiędzy Carstwem Rosyjskim a Szwecją, podpisany nad rzeką Pliusa w okolicach Pskowa w 1583 roku.
Traktat był jednym z serii porozumień kończących wojnę o Dominium Maris Baltici, czyli panowanie nad ziemiami dawnego zakonu inflanckiego. Na mocy traktatu Rosja traciła większość Ingrii, razem z miastami Iwangorod, Kingisepp, Koporie oraz Korieła. Rosyjskie wybrzeże zostało ograniczone do wąskiego pasa ziemi u ujścia Newy.
Po przedłużeniu traktat przetrwał do 1590 roku, gdy wybuchły kolejne walki. Na mocy kolejnego traktatu, zawartego w Tiawzinie warunki rozejmu pliuskiego zostały anulowane.

</doc>
<doc id="1812882" url="https://pl.wikipedia.org/wiki?curid=1812882" title="Etenol">
Etenol



</doc>
<doc id="1812885" url="https://pl.wikipedia.org/wiki?curid=1812885" title="Plussa">
Plussa

Plussa (ros. Плюсса) − rzeka w obwodach pskowskim i leningradzkim zachodniej Rosji, prawy dopływ Narwy.

</doc>
<doc id="1812888" url="https://pl.wikipedia.org/wiki?curid=1812888" title="Szkocka First Division">
Szkocka First Division



</doc>
<doc id="1812893" url="https://pl.wikipedia.org/wiki?curid=1812893" title="Staw Młyński (Naramowice)">
Staw Młyński (Naramowice)

Staw Młyński – dawny staw młyński, położony w północnej części Poznania, na terenie Naramowic, w rejonie ulicy Rubież, w bezpośredniej bliskości rzeki Warty i jej starorzecza. Jest to jeden z najmniejszych zbiorników wodnych miasta. Leży w północnym klinie zieleni. Zasilany przez Różany Potok. W pobliżu stawu przebiega północna obwodnica kolejowa Poznania.
Przyroda.
Różany Potok wpływa do Stawu Młyńskiego rynną polodowcową porośniętą starymi olszami, topolami, wierzbami i wiązami, z pojedynczymi stanowiskami młodszych dębów oraz z leszczyną. W 2005 stwierdzono w tym rejonie zgryzy bobra, ale były one dość stare. Sam staw otacza oprócz wyżej wymienionych także śliwa tarnina i dziki bez.
Wędkarstwo.
Staw jest intensywnie i całorocznie wykorzystywany przez wędkarzy, zwłaszcza w weekendy. Stanowi o tym bliskość rozległych osiedli piątkowskich i postępująca urbanizacja okolicy.
Dojazd.
Najbliżej znajduje się przystanek końcowy linii autobusowych 146 i 147 MPK Poznań – przy ul. Boranta. Nieco dalej, przy ul. Naramowickiej, zlokalizowano także przystanki linii 167 i 911

</doc>
<doc id="1812894" url="https://pl.wikipedia.org/wiki?curid=1812894" title="Port-Valais">
Port-Valais

Port-Valais – gmina w Szwajcarii, w kantonie Valais, dystrykcie Monthey. Znajdują się tu miejscowości Le Bouveret (2500 mieszkańców) i Les Évouettes (640 mieszkańców). Gmina leży na południowym brzegu jeziora Genewskiego.

</doc>
<doc id="1812895" url="https://pl.wikipedia.org/wiki?curid=1812895" title="Linia kolejowa nr 170">
Linia kolejowa nr 170

Linia kolejowa nr 170 – zlikwidowana jednotorowa, zelektryfikowana linia kolejowa, łącząca stacje Jastrzębie Zdrój Moszczenica i Zebrzydowice.
Historia.
Linia kolejowa została zaprojektowana w 1925 roku. Prace budowlane zainaugurowano w 1929 roku. Jednak z braku funduszy trasa została otwarta dopiero dnia 1 grudnia 1935 roku. Podczas wiosny 1945 roku nasyp torowiska kolejowego stanowił linię frontu niemiecko-radzieckiego. Elektryfikacja linii kolejowej została zakończona 29 listopada 1985 roku. Szkody górnicze były odpowiedzialne za niskie prędkości szlakowe. W dniu 1 czerwca 1997 roku zawieszono przewozy pasażerskie. W 1999 roku zawieszono kursowanie pociągów towarowych, rok później zdemontowano elektryczną sieć trakcyjną. Wskazywano brak zainteresowania władz lokalnych i rozwój komunikacji autobusowej jako czynniki odpowiedzialne za zawieszenie przewozów. Torowisko zostało rozebrane do marca 2005 roku. W latach 2017-2020 starotorzem linii został poprowadzony Żelazny Szlak Rowerowy. Dla wytyczenia trasy ścieżki rowerowej wykorzystano niektóre mosty i wiadukty z dawnej linii kolejowej.

</doc>
<doc id="1812896" url="https://pl.wikipedia.org/wiki?curid=1812896" title="Linia kolejowa nr 178">
Linia kolejowa nr 178

Linia kolejowa nr 178 Zabrze Mikulczyce – Tworóg – dawna linia kolejowa w Polsce, w zachodniej części województwa śląskiego, łącząca Zabrze z Tworogiem.
Historia.
Budowę linii, która miała łączyć niemieckie wówczas Mikulczyce (niem. "Mikultschütz") z Tarnowskimi Górami (niem. "Tarnowitz O.S"), planowano jeszcze przed I wojną światową. Włączenie w 1922 roku miasta Tarnowskie Góry do II RP wymusiło jednak zmianę przebiegu linii oraz lokalizacji stacji końcowej, którą ostatecznie wybudowano w Brynku (niem. "Brynnek"). Budowa nowej linii miała na celu umożliwienie ponownego połączenia kolejowego między miastami Beuthen (obecnie Bytom) i Oppeln (obecnie Opole), które to po zmianie granic były skomunikowane tylko przez terytorium Polski.
Budowę linii zakończono 7 października 1928 roku. Wybudowano na niej stacje: Wieschowa (pol. "Wieszowa"), Broslawitz (pol. "Zbrosławice"), Miedar (pol. "Miedary") oraz Brynnek (pol. "Brynek"), a także przystanek osobowy Kamienietz (pol. "Kamieniec"). Linia stała się fragmentem trasy Wrocław – Fosowskie – Bytom.
7 czerwca 1931 roku o godzinie 22:05 na obecnej linii nr 178 w pobliżu stacji Wieszowa doszło do katastrofy – czołowego zderzenia dwóch pociągów osobowych, w wyniku którego wykoleiło się 11 wagonów, a 30 osób zostało ciężko rannych.
II wojnę światową linia przetrwała bez większych uszkodzeń i wiosną 1945 została przejęta przez administrację polską.
W 1979 roku przystąpiono do budowy magistrali łączącej Górny Śląsk z portami Bałtyku. Jej częścią miała być linia Mikulczyce – Tworóg. Całą linię zamknięto w celu jej przebudowy, poszerzono nasypy i ułożono drugi tor. Wyburzono część starych ceglanych mostów i postawiono nowe. Przed ponownym uruchomieniem w maju 1981 zelektryfikowano jeden tor; drugi – rok później.
Po rozpoczęciu się w latach 90. kryzysu gospodarczego zmniejszała się liczba przewozów, w tym przewozów pasażerskich. We wrześniu 1994 zamknięto ruch pasażerski na tej linii, natomiast ruch towarowy był utrzymywany jeszcze przez kilka lat i zakończył się w maju 1999 roku. Wkrótce po ustaniu ruchu zdjęto sieć trakcyjną oraz rozebrano jeden tor. Część budynków stacyjnych została zaadaptowana do celów mieszkalnych zatracając swój dawny wygląd, część zaś uległa całkowitej dewastacji.
Drugi tor, a tym samym całą linię, ostatecznie rozebrano w połowie 2003 roku.

</doc>
<doc id="1812898" url="https://pl.wikipedia.org/wiki?curid=1812898" title="Linia kolejowa nr 179">
Linia kolejowa nr 179

Linia kolejowa nr 179 – linia kolejowa łącząca stację Tychy ze stacją Mysłowice Kosztowy MKSB1.
Historia.
W 1912 roku został oddany do użytku pierwszy odcinek linii kolejowej z Lędzin do stacji Mysłowice Kosztowy. Budowę linii pomiędzy Tychami a Lędzinami ukończono jednak dopiero w 1972. W tym samym roku zelektryfikowano odcinek Tychy – Bieruń Stary, a dwa lata później ukończono elektryfikację całej linii. W 2001 roku zawieszono kursowanie pociągów pasażerskich, a w latach 2006–2007 zlikwidowano sieć trakcyjną pomiędzy stacją Tychy Miasto a Lędzinami.
14 grudnia 2008 r., wraz z wejściem nowego rozkładu jazdy, przywrócono ruch pasażerski na odcinku Tychy Miasto – Tychy, zawieszony uprzednio w lutym 2001 roku. Z przystanku Tychy Miasto można było dojechać do Katowic w ciągu 27 minut. Od 12 grudnia 2010 r. trasa pociągów SKR została wydłużona do Sosnowca Głównego.
22 marca 2012 PKP Polskie Linie Kolejowe podpisały umowę dotyczącą rewitalizacji odcinka Tychy – Górki Ściernie. Zamówienie obejmuje m.in. przebudowę nawierzchni kolejowej wraz z mechanicznym oczyszczeniem podsypki i uzupełnieniem tłucznia, naprawę 18 rozjazdów, kompleksową przebudowę trzech przejazdów kolejowo-drogowych, regulację sieci trakcyjnej, przebudowę urządzeń samoczynnej sygnalizacji przejazdowej oraz karczowanie krzewów i drzew.
W maju 2012 roku Urząd Marszałkowski Województwa Śląskiego poinformował, że jeszcze w tym roku możliwe będzie uruchomienie pociągów z Tychów do Bierunia. W ramach przedłużenia Szybkiej Kolei Regionalnej do Bierunia miałaby zostać odbudowana sieć trakcyjna i zbudowane nowe przystanki – Bieruń Mleczarnia i Bieruń Stary; pozwoliłoby to pracownikom Tyskiej Strefy Ekonomicznej korzystać z komunikacji kolejowej. Linię miałyby obsługiwać Koleje Śląskie.
1 września 2012 otwarto trzy nowe przystanki kolejowe (Tychy Aleja Bielska, Tychy Grota-Roweckiego i Tychy Lodowisko) oraz wydłużono relację Szybkiej Kolei Regionalnej do Tychów Lodowiska. Prace, które rozpoczęły się w lutym 2011 roku, kosztowały 28 mln zł, z czego 85% to unijne dofinansowanie. Prace te, oprócz budowy trzech nowych przystanków, objęły też modernizację przystanku Tychy Zachodnie. Na wszystkich stacjach zbudowano nowe wiaty, automaty biletowe oraz windy dla osób niepełnosprawnych. Na nowych elektronicznych tablicach oprócz rozkładu pociągów znajdują się godziny odjazdów autobusów z przystanków, które znajdują się obok stacji. Bezpieczeństwa pilnują kamery monitoringu. Na słupach zamontowano też czerwone skrzynki z przyciskami i mikrofonami, za pomocą których można zaalarmować, że dzieje się coś złego. Dodatkowo na zmodernizowanej stacji Tychy Zachodnie wybudowano podjazdy i ustawiono wiaty rowerowe. Po wybudowaniu nowego przystanku pod wiaduktem w ciągu ul. Stefana Grota Roweckiego obecna stacja Tychy Miasto miała zostać zlikwidowana. 1 września 2012 roku zawieszono zatrzymywanie pociągów Przewozów Regionalnych na stacji, ale po zmianie rocznego rozkładu w grudniu 2012 roku i przejęciu obsługi połączeń przez Kolej Śląskie stacja zaczęła być ponownie użytkowana. Po kolejnej zmianie rocznego rozkładu, 15 grudnia 2013 roku, stacja ponownie została wyłączona z użytku.

</doc>
<doc id="1812899" url="https://pl.wikipedia.org/wiki?curid=1812899" title="Linia kolejowa nr 183">
Linia kolejowa nr 183

Linia kolejowa nr 183 – normalnotorowa, jednotorowa linia kolejowa znaczenia miejscowego łącząca stację Dąbrowa Górnicza Ząbkowice ze stacją Będzin Łagisza (dawniej ze stacją Brzeziny Śląskie). Na odcinku od km -1,131 do km 0,690 jest linią zelektryfikowaną.

</doc>
<doc id="1812900" url="https://pl.wikipedia.org/wiki?curid=1812900" title="Linia kolejowa nr 184">
Linia kolejowa nr 184

Linia kolejowa nr 184 – dawna linia kolejowa łącząca stację Dąbrowa Górnicza Strzemieszyce ze stacją Sosnowiec Zagórze.

</doc>
<doc id="1812901" url="https://pl.wikipedia.org/wiki?curid=1812901" title="Linia kolejowa nr 185">
Linia kolejowa nr 185

Linia kolejowa nr 185 – dawna linia kolejowa łącząca stacje Sosnowiec Główny i Sosnowiec Pogoń.

</doc>
<doc id="1812902" url="https://pl.wikipedia.org/wiki?curid=1812902" title="Skaloniezmiennicze przekształcenie cech">
Skaloniezmiennicze przekształcenie cech

Skalo-niezmiennicze przekształcenie cech ("Scale-invariant feature transform", w skrócie SIFT) to algorytm z dziedziny widzenia komputerowego, który wykrywa lokalne cechy w obrazie.
Algorytm został opublikowany przez Davida Lowe'a w 1999 r..
Zastosowania tego algorytmu obejmują rozpoznawania obiektów, budowanie map i nawigację dla robotów, nakładanie i mozaikowanie obrazów, rekonstrukcję 3D, wykrywanie gestów, śledzenie obiektów i dopasowywanie scen w filmach.
Algorytm jest opatentowany w USA a właścicielem jest University of British Columbia.

</doc>
<doc id="1812903" url="https://pl.wikipedia.org/wiki?curid=1812903" title="Philippe Starck">
Philippe Starck

Philippe Starck (ur. 18 stycznia 1949 w Paryżu, stolicy Francji) – współczesny architekt i twórca wzornictwa.
Życie i dzieło.
Jest absolwentem szkoły l’École Nissim de Camondo w Paryżu. Od 1968 pracuje we własnej firmie projektowej. Jest autorem wielu masowych produktów codziennych, w tym opakowań, np. wody mineralnej Vitte czy wyciskacza do cytryn firmy Alessi. Projektuje także produkty ekskluzywne. W 1982 zaprojektował meble dla prezydenta Francji François Mitterranda do Pałacu Elizejskiego. Od 1981 projektuje dla autorskiej marki "xO DESIGN".
Kontekst i współpraca.
Starck jest artystą wszechstronnym – projektuje meble, ubrania, urządzenia AGD, opakowania, pożywienie, łazienki, pojazdy (np. motocykl Aprilia 6.5), małą architekturę miejską oraz budynki. Współpracuje m.in. z firmami: Alessi, Kartell, Magis, Aprilla, JC Decaux, Puma AG.
Wystawa w Polsce.
Prace Philippe Starcka były prezentowane w Poznaniu, podczas "Światowych Dni Innowacji" w październiku 2009.

</doc>
<doc id="1812904" url="https://pl.wikipedia.org/wiki?curid=1812904" title="Linia kolejowa nr 189">
Linia kolejowa nr 189

Linia kolejowa nr 189 Ruda Chebzie – Zabrze Biskupice – niezelektryfikowana linia kolejowa łącząca stację Ruda Chebzie ze stacją Zabrze Biskupice.
Historia.
Otwarcie linii kolejowej nastąpiło w 1899 roku. Dzięki niej w regionie rozwinęło się górnictwo węgla kamiennego i hutnictwo. Ruch pasażerski zawieszono w rozkładzie 1966-1967.
Czasy współczesne.
Z biegiem czasu stan techniczny linii systematycznie się pogarszał. Ze względu na szkody górnicze w rejonie Orzegowa prędkość została obniżona do 30 km/h. 
5 grudnia 2022 roku podpisano umowę z województwem śląskim zobowiązującym PKP PLK na wykonanie przebudowy linii w ramach prac na na linii kolejowej nr 189 i 132. 9 stycznia 2023 roku ogłoszono przetarg na wykonanie dokumentacji projektowej dla projektu.
Prace obejmują modernizację i elektryfikację linii z Rudy Chebzie do Kuźnicy oraz budowę odnogi do Bytomia Bobrka Wschodniego, oraz do stacji Bytom w kierunku wschodnim.

</doc>
<doc id="1812905" url="https://pl.wikipedia.org/wiki?curid=1812905" title="Linia kolejowa nr 191">
Linia kolejowa nr 191

Linia kolejowa nr 191 Goleszów – Wisła Głębce – drugorzędna, jednotorowa linia kolejowa znaczenia państwowego w południowej części województwa śląskiego.
Historia.
W 1888 roku została otwarta Kolej Miast Morawsko-Śląskich poprowadzona z Bielska do Cieszyna. Natomiast 18 grudnia 1888 roku został otwarty odcinek z Goleszowa do Ustronia. Trasa została zaprojektowana dla pociągów towarowych kursujących do huty żelaza i kuźni w Ustroniu. 
W związku z intensywnym rozwojem Wisły jako miejsca wypoczynkowego, Sejm Śląski podjął decyzję o sfinansowaniu budowy dalszego odcinka linii.
W dniu 15 marca 1928 roku uruchomiono odcinek do Polany. Odcinek do Wisły otwarto w dniu 10 lipca 1929 roku. Prace budowlane nad ostatnim odcinkiem zainicjowano w 1931 roku. W dniu 11 września 1933 roku został otwarty ostatni odcinek do dzielnicy Głębce. 
Zbudowano dwa żelbetowe wiadukty nad doliną Dziechcinki nad doliną potoku Łabajów. Planowano skierowanie linii przez Istebną i Koniaków w stronę doliny Soły. Ze względu na ukształtowanie terenu, po drodze miano postawić cztery wiadukty wzorowane na obiektach z Łabajowa czy Dziechcinki. Zmierzające w kierunku Zwardonia pociągi miały się zatrzymywać na przystanku w Kubalonce w rejonie przysiółka Osiedle, w Istebnej i na dwóch przystankach w Koniakowie. Ponadto w Lalikach w przysiółku Stańcówka planowano wybudować posterunek odgałęźny umożliwiający bezpośredni przejazd do Zwardonia i Soli. Po II wojnie światowej projekt przedłużenia linii zarzucono. Po wojnie ze względu na zniszczenie przez wojska niemieckie mostu na Wiśle do 28 maja 1946 roku ruch kolejowy prowadzony był tylko do przystanku Obłaziec. W dniu 19 lipca 1985 roku został otwarty przystanek kolejowy Ustroń Zdrój. Natomiast w lipcu 1990 roku uruchomiono przystanek Wisła Kopydło. Dodatkowo zaplanowano pomiędzy przystankiem Ustroń Zdrój, a stacją w Polanie, przystanek Ustroń Poniwiec. Jednak nigdy nie został wybudowany.
Ruch kolejowy.
Na linii kursował towarowy pociąg zdawczy prowadzony przez spalinowóz SM42 do stacji kolejowej w Ustroniu gdzie tamtejsze nadleśnictwo nadawało drewno. Do 1998 roku kursował pociąg towarowy do Wisły Uzdrowiska także prowadzony przez lokomotywę SM42 z Czechowic-Dziedzic. Ruch towarowy był prowadzony do grudnia 2008 roku. Od 2000 roku ograniczano przewozy pasażerskie. W 1974 roku linia kolejowa została zelektryfikowana. Dnia 1 października 2011 roku zostały uruchomione weekendowe pociągi pasażerskie spółki Koleje Śląskie do Wisły. Od 1 czerwca 2012 jedynym regionalnym przewoźnikiem pasażerskim na linii kolejowej jest spółka Koleje Śląskie.
Rewitalizacja.
W październiku 2019 PKP Polskie Linie Kolejowe podpisały umowę na remont linii obejmujący przebudowę peronów, dostosowanie linii do prędkości 80-120 km/h poprzez wymianę torów, rozjazdów i urządzeń sterowania ruchem, budowę dwóch nowych przystanków osobowych Ustroń Poniwiec i Wisła Jawornik oraz likwidację przystanku Wisła Obłaziec. Inwestycja otrzymała dofinansowanie w ramach Regionalnego Programu Operacyjnego. 16 marca 2020, ze względu na prace remontowe na linii, została wprowadzona Zastępcza Komunikacja Autobusowa. 3 stycznia 2021, po zakończeniu rewitalizacji trasy z Chybia do Skoczowa pociągi tymczasowo wróciły na linię. 1 marca 2021 ponownie na całej linii nr 191 wprowadzono ZKA. Od 11 grudnia 2022 pociągi wróciły na linię po zakończonej rewitalizacji.

</doc>
<doc id="1812906" url="https://pl.wikipedia.org/wiki?curid=1812906" title="Greża">
Greża



</doc>
<doc id="1812908" url="https://pl.wikipedia.org/wiki?curid=1812908" title="Zagórze (Poznań)">
Zagórze (Poznań)

Zagórze (w Średniowieczu – "osada św. Mikołaja") – południowa część Ostrowa Tumskiego w Poznaniu, położona w widłach Warty i kanału Ulgi, do którego uchodzi Cybina. W 2008 uznane zostało przez prezydenta RP, w ramach historycznego zespołu miasta Poznania, jako pomnik historii.
Położenie.
Zagórze to teren dawnej samodzielnej osady. Obecnie za obszar Zagórza uważa się całą część Ostrowa Tumskiego, zlokalizowaną po południowej stronie ul. Stefana Wyszyńskiego, a zatem ulice Zagórze, Nowe Zagórze i Wieżową.
Nazwa.
W południowej części Ostrowa Tumskiego istniał w XII wieku ostaniec erozyjny wyższego poziomu terasowego Warty, nazywany Wzgórzem Kapitulnym ("Mons Capituli"). Wybudowano na nim kościół św. Mikołaja (rozebrany w 1805). Osadę leżącą za tym kościołem i wzgórzem nazywano zatem Zagórzem.
Historia.
Od początku gród na Ostrowie Tumskim składał się z dwóch powiązanych z sobą części – leżącej na północ od dzisiejszej ulicy Stefana Wyszyńskiego, w miejscu, gdzie obecnie znajduje się katedra poznańska i inne budynki kościelne oraz na południe od tej ulicy. W południowej części Ostrowa Tumskiego, na terenie obecnej dzielnicy Zagórze, znajdowała się druga część poznańskiego kompleksu grodowego, zwana osadą św. Mikołaja, podobnie jak główna część, także otoczona wałami, w której zamieszkiwała ludność służebna. Na terenie osady znajdował się wzmiankowany w 1142 roku romański kościół św. Mikołaja, który funkcjonował w tym miejscu aż do XIX wieku. Podczas badań archeologicznych z lat 2019-2020 odsłonięto relikty wału obronnego o grubości u podstawy 40 metrów. Jego szacowana wysokość w X wieku wynosiła około 12 metrów, czyli więcej niż w północnej części wyspy, w okolicach ul. Posadzego (rezerwat Genius Loci). Część tę intensywnie rozbudowywał Mieszko I od 968 do lat 80. X wieku. Badania dowiodły, że gród na Zagórzu był znacznie większy niż wcześniej sądzono i sięgał dalej na południe, poza obecną ul. Zagórze. Nie stanowił prawdopodobnie podgrodzia, a był równoprawnym członem grodu. Wysoki wał, oprócz funkcji obronnych, pełnił też rolę zabezpieczenia przed wylewaniem Warty. 
W pierwszej połowie XIX w., zarówno centrum Poznania jak i jego obrzeża pokryto systemem fortów i innych elementów umocnień. Ostrów Tumski, który przystosowano do obrony okrężnej, znajdował się wewnątrz tego obwodu. Na północ od katedry w 1832 wybudowano najpierw tak zwany Nadszaniec Katedralny ("nördlicher Dom-Cavalier"), następnie, w latach 1834-1838, Jaz Katedralny na Cybinie i w północnej części wyspy Lunetę Katedralną ("Dom-Flesche"). W późniejszych latach w południowej części wyspy (na Zagórzu właśnie) wybudowano Redutę Katedralną (w 1864 jej nazwę zmieniono, podobnie jak i innych twierdz, od tego czasu określano ją jako Fort Radziwiłł) – potężną, czterokondygnacyjną budowlę, w której posadowiono kazamaty działowe. Fort ten rozebrano dopiero w latach 50. XX w.
Na terenie Zagórza w końcu XIX wieku wybudowano Arcybiskupie Seminarium Duchowne w Poznaniu, wzniesione przez abpa Floriana Stablewskiego, obecnie Wydział Teologiczny UAM. Seminarium aktualnie mieści się w nowym gmachu.
Przy ul. Zagórze 15 znajduje się dawny i zarazem pierwszy dom ewangelickiego zakładu diakonis ("Diakonissenanstalt") w Poznaniu. Wzniesiony w 1650 z przeznaczeniem na bursę szkolną. Dom został przejęty przez diakonisy w 1865. Pierwotnym fundatorem domu był biskup Andrzej Szołdrski. Zanim został przekazany w ręce diakonis, mieścił siedzibę wojskowego urzędu skarbowego. Został przebudowany w 1886. Dobudowano dodatkowe skrzydło i podwyższono budynek o jedno piętro. Na parterze ulokowano szpital, a w podwyższonej części domu, sale domu dziecka. Po roku 1875 szpital przekształcono w dom dla nieuleczalnie chorych i umierających kobiet.
W latach 1924 – 1925 na Zagórzu zbudowano pierwsze po I wojnie światowej osiedle komunalne w Poznaniu (stąd nazwa ulicy Nowe Zagórze). Projektantem był Jerzy Tuszowski, który wzorował się na ideach warszawskiego Żoliborza (patrz: Warszawska Spółdzielnia Mieszkaniowa).
Dzisiaj.
Obecnie na Zagórzu dominują dwie funkcje – naukowa (Wydział Teologiczny UAM oraz Arcybiskupie Seminarium Duchowne) i mieszkaniowa (ekstensywna zabudowa szeregowa i wielorodzinna). Brak tu większej infrastruktury handlowej. Brzegi Warty, Cybiny i kanału Ulgi popularne są wśród wędkarzy.
Walory widokowe.
Wyjście na południowy cypel Ostrowa Tumskiego zapewnia bardzo rozległe widoki na Most św. Rocha, Politechnikę Poznańską, Starą Gazownię, osiedla ratajskie i część Starego Miasta w Poznaniu. Jest to jeden z bardziej niekonwencjonalnych, a zarazem rozległych punktów widokowych w Poznaniu.
Kultura.
W rejonie Zagórza rozpoczyna się dziewiąty tom przygód Kwapiszona. To właśnie tutaj główny bohater tego komiksu odnajduje w Warcie butelkę z tajemniczym listem.

</doc>
<doc id="1812909" url="https://pl.wikipedia.org/wiki?curid=1812909" title="Mikołaj Kawelin">
Mikołaj Kawelin

Mikołaj Kawelin (ros. "Николай Кавелин", ur. 1865, zm. 1944 w Warszawie) – białostocki działacz sportowy i społecznik, w latach 1932–1935 prezes klubu piłkarskiego Jagiellonia Białystok, carski pułkownik.
Życiorys.
Na Podlasiu pojawił się po raz pierwszy najprawdopodobniej w latach 80. XIX wieku. Z tych okolic pochodziła jego pierwsza żona Helena - (córka senatora Aleksandra Kruzenszterna), która w wianie do zawartego w 1887 małżeństwa wniosła duży majątek Rafałówka, leżący w okolicach Zabłudowa.
Po wybuchu Rewolucji Październikowej Kawelin wraz z rodziną uciekł do Nicei we Francji.
Po I wojnie światowej wrócił do Polski sam i osiadł w swoim drugim majątku – w Majówce. Niepotwierdzona legenda głosi, że Majówkę przyznało pułkownikowi młode państwo polskie w dowód wdzięczności za uratowanie życia Józefowi Piłsudskiemu.
W okresie międzywojennym Mikołaj Kawelin ożenił się powtórnie. Wraz z żoną Olgą pomieszkiwał w Majówce. Miał też wykupiony apartament w białostockim hotelu Ritz.
Pułkownik znany był z sumiastych wąsów i legendarnej wręcz brzydoty. Nieoficjalnie jego imieniem białostoczanie ochrzcili stworzony w 1936 pomnik psa Kawelina, zrekonstruowany w 2005.
Kawelin był właścicielem kilkunastu tysięcy hektarów lasów, posiadał tartaki i mleczarnie. Po wybuchu II wojny światowej wyjechał do Warszawy, gdzie latem 1944 zmarł. Został pochowany na cmentarzu prawosławnym na Woli. W 2008 jego grobowiec rodzinny odnowili kibice Jagiellonii. a władze miasta nazwały jego imieniem rondo na białostockich Skorupach. Jego imieniem nazwano także restaurację w Białymstoku przy hotelu Esperanto na ulicy Legionowej 10. 19 lutego 2019 r. znalazł się wśród 10 najwybitniejszych białostoczan 100-lecia Białegostoku, wybranych przez kapitułę powołaną przez Prezydenta miasta z okazji 100-lecia odzyskania niepodległości
Działalność społeczna.
Mikołaj Kawelin w 1905 zorganizował w Białymstoku pierwszy wyścig kolarski, kolarzy wspierał też w okresie międzywojennym. Wielokrotnie przekazywał drewno ze swoich lasów na budowę obiektów sportowych. Dotował też samych sportowców. Po powstaniu w 1932 klubu piłkarskiego Jagiellonia został jednym z jego pierwszych prezesów. Funkcję tę pełnił do 1935. Wspierał też należącą do jego majątku wieś Kamionka. Wybudował w niej Dom Ludowy a tamtejszym strażakom remizę.

</doc>
<doc id="1812912" url="https://pl.wikipedia.org/wiki?curid=1812912" title="OpenProj">
OpenProj

OpenProj jest programem do wspomagania zarządzania projektami.
Jest to produkt typu Open Source, konkurencyjny wobec Microsoft Project oraz OnePoint Project.
Obecnie nie istnieje wersja polska programu.

</doc>
<doc id="1812913" url="https://pl.wikipedia.org/wiki?curid=1812913" title="Philosophiæ Naturalis Principia Mathematica">
Philosophiæ Naturalis Principia Mathematica



</doc>
<doc id="1812921" url="https://pl.wikipedia.org/wiki?curid=1812921" title="Majlinda Bregu">
Majlinda Bregu

Majlinda Bregu (ur. 19 maja 1974 w Tiranie) – albański polityk, w latach 2007–2013 minister integracji europejskiej.
Życiorys.
W 1996 ukończyła studia na Wydziale Nauk Społecznych Uniwersytetu Tirańskiego i podjęła pracę wykładowcy na macierzystym uniwersytecie. Od 2003 zajmowała się naukowo kwestią przemocy w rodzinie i praktycznej realizacji polityki równości płci. Jest autorką prac poświęconych tematyce seksualności, sytuacji kobiet w Albanii i prostytucji. Pracę doktorską z zakresu socjologii ("Sociology of cultural phenomena’s and normative process") obroniła w 2005 na włoskim Uniwersytecie Carlo Bo w Urbino. Staże naukowe odbywała w Oslo i Montrealu.
W kwietniu 2004 wybrana do władz centralnych (Rady Narodowej) Demokratycznej Partii Albanii. W wyborach 2005 uzyskała mandat deputowanego do parlamentu, w którym pracowała w komisji ds. polityki społecznej. W marcu 2007 objęła stanowisko rzecznika rządu, kierowanego przez Salego Berishę. W latach 2007–2013 pełniła funkcję ministra ds. integracji europejskiej. Po wyborach parlamentarnych 2013, przegranych przez jej partię stanęła na czele parlamentarnej komisji integracji europejskiej.
W życiu prywatnym jest mężatką, ma dwoje dzieci.

</doc>
<doc id="1812922" url="https://pl.wikipedia.org/wiki?curid=1812922" title="Vachellia caven">
Vachellia caven



</doc>
<doc id="1812927" url="https://pl.wikipedia.org/wiki?curid=1812927" title="Wojna rosyjsko-szwedzka (1554–1557)">
Wojna rosyjsko-szwedzka (1554–1557)

Wojna rosyjsko-szwedzka – konflikt poprzedzający wybuch wojny o tzw. Dominium Maris Baltici.
Walki rozpoczęły się w marcu 1555 roku, po uprzednich niewielkich starciach i incydentach granicznych. Rosjanie wyprowadzili na Finlandię atak siłami 10 tysięcy żołnierzy. Szwedzi dysponując siłami 1000 ludzi nie mogli się obronić, jednak wkrótce sprowadzono większe siły, złożone z 3 700 piechurów i 250 kawalerii. W walce brała również udział szwedzka szlachta, wspierając oddziały kawalerii. Głównym celem Szwedów było zdobycie Szlisselburga, Kexholmu i Kaporie. Szwedzi przystąpili do oblężenia Szlisselburga, jednak było ono źle przygotowane i zakończyło się klęską, gdy Rosjanie zaczęli stosować taktykę spalonej ziemi.
W kolejnym roku Rosjanie podjęli nową ofensywę, siłami 20 tysięcy ludzi, kierując się na miasto Wyborg, co zmusiło Szwedów do obrony. Po kilku dniach stacjonowania w okolicach Wyborga Rosjanie wycofali się jednak, lecz przyczyny tej decyzji nie są do końca jasne.
Traktat pokojowy podpisano 2 kwietnia 1557 w Nowogrodzie, na zasadzie status quo.

</doc>
<doc id="1812932" url="https://pl.wikipedia.org/wiki?curid=1812932" title="Zagadka. Opowiadania">
Zagadka. Opowiadania

Zagadka. Opowiadania – zbiór opowiadań fantastycznych Stanisława Lema. Po raz pierwszy wydany nakładem wydawnictwa Interart w roku 1996 jako 12. pozycja niedokończonej serii "Dzieł" autora. Posłowie napisał prof. Jerzy Jarzębski.
W dwóch tomach zebrano wszystkie opowiadania, które nie zostały zakwalifikowane do żadnego z istniejących cykli (np.: "Dzienniki gwiazdowe", "Cyberiada", itd.) - z wyjątkiem opowieści z lat młodzieńczych oraz tych napisanych później, które sam autor uznał za słabsze. Z tych powodów w antologii nie znalazły się opowiadania z tomu "Sezam i inne opowiadania" (1954) oraz "Exodus" ("Inwazja z Aldebarana", 1959) i "Dwóch młodych ludzi" ("Polowanie", 1965). Po raz pierwszy drukiem zwartym w Polsce pojawiło się natomiast w tym tomie opowiadanie "Materac".
Te same opowiadanie zostały później wydane w jednym tomie "Zagadka" przez Wydawnictwo Literackie (2003) i w tomie "Maska" przez Agora SA (2010, jako 29. tom "Dzieł").
Spis utworów.
Tom 1
Tom 2
Linki zewnętrzne.
O książce na oficjalnej stronie autora

</doc>
<doc id="1812935" url="https://pl.wikipedia.org/wiki?curid=1812935" title="Wybory parlamentarne w Czechach w 2009 roku">
Wybory parlamentarne w Czechach w 2009 roku



</doc>
<doc id="1812936" url="https://pl.wikipedia.org/wiki?curid=1812936" title="Szkoła yinyang">
Szkoła yinyang

Szkoła yinyang, "naturaliści" – starożytna chińska szkoła filozoficzna, istniejąca w Okresie Walczących Królestw. Jej założycielem był Zou Yan.
Przedstawiciele szkoły yinyang łączyli kosmogoniczne koncepcje yin i yang oraz pięciu elementów z filozofią polityczną. Według tej teorii cykliczność pięciu chińskich żywiołów związana jest ściśle z cyklicznością władzy. Wszelkie wydarzenia zachodzące w naturze i świecie ludzkim są zdeterminowane przez aktualnie dominujący we wszechświecie żywioł. Cykliczne zmiany dominujących żywiołów są poprzedzone ciągiem naturalnych zjawisk odczytywanych jako przepowiednie i powodują zmianę dynastii panującej.
Poglądy szkoły yinyang wywarły wpływ na kształtowanie się klasycznych chińskich koncepcji politycznych i metafizycznych.

</doc>
<doc id="1812939" url="https://pl.wikipedia.org/wiki?curid=1812939" title="Rozwój administracji Kościoła katolickiego w Stanach Zjednoczonych">
Rozwój administracji Kościoła katolickiego w Stanach Zjednoczonych

Na terenie Stanów Zjednoczonych istnieje dziś 31 archidiecezji i 146 diecezji obrządku łacińskiego. Każdy stan posiada przynajmniej jedną diecezję.
Początki organizacji kościelnej w USA (1789–1846).
26 listopada 1784 powstała Prefektura Apostolska Stanów Zjednoczonych Ameryki, której stolica była usytuowana w Baltimore. Była to pierwsza jednostka administracyjna Kościoła na tych ziemiach. Wcześniej tereny prefektury podlegały diecezji Quebec w Kanadzie. 6 listopada 1789 prefektura została podniesiona miana diecezji, a pierwszym biskupem Baltimore został jezuita John Carroll.
W pierwszej połowie XIX w. nastąpił gwałtowny rozwój terytorialny USA. Do roku 1800 unię tworzyło 16 stanów. Do czasu rozpoczęcia pontyfikatu Piusa IX, czyli w 1846, stanów było już 29. Bardzo szybko wzrastała ludność w kraju na skutek imigracji i przyrostu naturalnego. Podczas gdy w 1791 ludność unii szacowano na ok. 3,9 mln, to do ok. roku 1850 liczba ta wzrosła do 23 mln. Większość imigrantów stanowili Irlandczycy, wzrastała więc potrzeba organizowania sieci parafialnych, tworzenia nowych diecezji. Dzięki inicjatywie metropolitów baltimorskich i ich synodom prowincjonalnym nastąpił rozwój organizacji administracyjnej Kościoła. Ważne zmiany nastąpiły 8 kwietnia 1808, kiedy to powstały cztery nowe diecezje: Bardstown, Boston, Nowy Jork i Filadelfia. Baltimore podniesiono do rangi metropolii. Dalsze diecezje powstawały w wyniku rozwoju terytorialnego unii. Najczęściej na nowo pozyskanych terenach początkowo były tworzone Wikariaty Apostolskie. W dniu rozpoczęcia pontyfikatu Piusa IX na terenach należących do unii było 20 diecezji.
Wikariaty Apostolskie utworzone w latach 1789–1846:
Diecezje powstałe w latach 1789–1846 (w nawiasie data erygowania):
Rozwój organizacji kościelnej (lata 1846–1903).
Od ok. 1850 Kościół Katolicki zaczął wywierać coraz większy wpływ na życie Ameryki. Nastąpił ogromny rozwój terytorialny administracji kościelnej. Za czasów pontyfikatu Piusa IX (1846–1878) powstało 37 nowych diecezji, 10 zostało podniesionych do rangi metropolii. Miało na to wpływ przystąpienie do unii 10 nowych stanów, ale przede wszystkim migracje ludności Europy. W wyniku klęski nieurodzaju w Irlandii ok. 1850 roku, rozpoczęły się masowe migracje Irlandczyków. W okresie drugiej połowy XIX w. w poszukiwaniu lepszych warunków bytowania za ocean zaczęli się też przeprawiać Polacy, Włosi, Węgrzy, Francuzi i Niemcy (w większości były to narody katolickie). Wolność religijna w USA sprawiła, że Kościół mógł się rozwijać bez przeszkód, choć jak widać był to prawdziwy Kościół imigrantów. Za Leona XIII (1878–1903) powstało dalszych 27 diecezji i 3 archidiecezje. Pierwsze miejsce wśród katolików imigrantów zajmowali Irlandczycy (według szacunków z ok. 1850 było ich na terenie USA 960 tys.). Tylko w latach 1820–1870 przybyło ich 1,6 mln. Zaczęli oni wypierać zdominowaną przez Francuzów hierarchię amerykańską, po 1860 stanowili już większość w episkopacie USA. Na przełomie wieków migracje z Europy nie osłabły, a wręcz wzrosły. Nadal przybywali Polacy, Włosi, Irlandczycy i inni. Pod koniec XIX w. co 9 Amerykanin był katolikiem.
Wikariaty Apostolskie utworzone w latach 1846–1903:
Diecezje powstałe za pontyfikatu Piusa IX:
Diecezje podniesione do rangi archidiecezji za Piusa IX:
Diecezje powstałe za pontyfikatu Leona XIII:
Diecezje podniesione do rangi archidiecezji za Leona XIII:
Kościół w USA w XX wieku.
Rozwój terytorialny i ludnościowy, a także gospodarczy sprawił, że USA w XX stuleciu wysunęły się na pierwszą pozycję, jako najważniejsze supermocarstwo świata. W XX w. przybyło 5 dalszych stanów, przyrost naturalny był bardzo wysoki, wciąż narastała imigracja. Rozwój liczbowy Kościoła postępował milowymi krokami. W 1920 katolicy stanowili 16,8%, w 1950 było to już 18,23%, a w 1990 – 22,1%. Rozrastała się również organizacja Kościoła. W XX w. powstało 18 metropolii i 94 diecezji.
Diecezje powstałe w latach 1903–1939:
Diecezje podniesione do rangi archidiecezji w latach 1903–1939:
Diecezje powstałe w latach 1939–1963:
Diecezje podniesione do rangi archidiecezji w latach 1939–1963:
Diecezje powstałe po Soborze watykańskim II:
Diecezje podniesione do rangi archidiecezji po 1963 roku:

</doc>
<doc id="1812950" url="https://pl.wikipedia.org/wiki?curid=1812950" title="Trident I">
Trident I



</doc>
<doc id="1812951" url="https://pl.wikipedia.org/wiki?curid=1812951" title="Yekaterina Kolesova">
Yekaterina Kolesova



</doc>
<doc id="1812952" url="https://pl.wikipedia.org/wiki?curid=1812952" title="Agrotech">
Agrotech

AGROTECH – międzynarodowe Targi Techniki Rolniczej odbywające się w Targach Kielcach. Podczas wydarzenia spotykają się m.in.  producenci maszyn sprzedawcy nasion roślin rolniczych, pasz i nawozów oraz właściciele gospodarstw. Agrotech to największe targi organizowane w halach wystawienniczych w Europie Środkowo-Wschodniej oraz jedne z największych targów maszyn rolniczych. Wydarzenie od lat pozostaje objęte są patronatem Ministra Rolnictwa i Rozwoju Wsi.
Historia.
Historia targów AGROTECH zaczęła się w Targach Kielce jesienią 1995 roku. Wydarzenie było współorganizowane z Instytutem Budownictwa Mechanizacji i Elektryfikacji Rolnictwa. Zgromadzono około 80 wystawców, w tym 6 zagranicznych. Ekspozycja zajęła 1 halę wystawienniczą, a powierzchnia wyniosła zaledwie 730 metrów kwadratowych. Była to jedna z pierwszych wystaw ówczesnego Centrum Targowego Kielce, która stała się prekursorem kompleksowej prezentacji techniki rolniczej – od światowych marek, po krajowe firmy specjalizujące się w sprzęcie agrarnym.
Targi rozwijały się stopniowo, ale dynamiczny wzrost nastąpił po 2004 roku, czyli po wejściu Polski do Unii Europejskiej, kiedy pojawiły się pierwsze dotacje dla rolnictwa. Podczas XV edycji targów, w 2009 roku, Targi Kielce gościły ok. 500 wystawców z 13 krajów i 35 tysięcy odwiedzających. Od kilku lat, ekspozycję można zobaczyć w 11 halach. W 2018 roku było obecnych aż 70 tys. gości.
W 2019 roku podczas XXV Targów wystawcy z zagranicy to grupa 82 firm, Polskę reprezentowało 668 przedsiębiorstw. Targi rolnicze z każdą kolejną edycją oferowały coraz bardziej bogatą ekspozycję, co przekładało się na większe zainteresowanie i liczbę odwiedzających.
Największe targi rolnicze w Europie.
AGROTECH to jedne z największych i najbardziej liczących się w Europie targów techniki rolniczej. Wydarzenie odbywa się co roku w halach wystawienniczych Tragów Kielce.
W 2019 r. miała miejsce już XXV wystawa o rekordowej powierzchni 66 000 metrów kwadratowych odwiedziło je ponad 75 tysięcy zwiedzających. Swoją ofertę prezentowało blisko 750 firm z 25 państw. Imprezie towarzyszyły liczne premiery związane z postępem technologicznym dokonującym się w tej branży. Podczas targów można było znaleźć nowości dotyczące nawożenia, w tym nawożenia azotem zgodnie z najnowszymi wymogami dyrektywy azotanowej.
W trakcie wystaw rolniczych można było korzystać z porad i doświadczenia specjalistów z instytucji związanych z rolnictwem – Agencji Restrukturyzacji i Modernizacji Rolnictwa, Kasy Rolniczego Ubezpieczenia Społecznego. Poruszano także tematy związane z legalnym i bezpiecznym zatrudnianiem cudzoziemców w rolnictwie, którą przygotowała Państwowa Inspekcja Pracy we współpracy ze Strażą Graniczną i KRUS. 
Puchary i medale targów Kielce.
Targi rolnicze Agrotech to miejsce przyznawania wielu prestiżowych wyróżnień. Podczas każdej edycji są wręczane m.in. Medale Targów Kielce. Kluczowe jest propagowanie nowoczesnych metod hodowli oraz pionierskich rozwiązań w uprawach rolniczych. Wręczenie nagród odbywa się podczas uroczystej gali.
Laureaci otrzymują również:

</doc>
<doc id="1812954" url="https://pl.wikipedia.org/wiki?curid=1812954" title="Rok kapłaństwa">
Rok kapłaństwa



</doc>
<doc id="1812957" url="https://pl.wikipedia.org/wiki?curid=1812957" title="Reinickendorf (ujednoznacznienie)">
Reinickendorf (ujednoznacznienie)

Niemcy:
Inne:
Zobacz też:

</doc>
<doc id="1812963" url="https://pl.wikipedia.org/wiki?curid=1812963" title="Natascha Benner">
Natascha Benner

Natascha Benner (ur. 1 stycznia 1990) - niemiecka lekkoatletka specjalizująca się w skoku o tyczce.

</doc>
<doc id="1812966" url="https://pl.wikipedia.org/wiki?curid=1812966" title="Fairy Queen">
Fairy Queen

Fairy Queen (pol. "Królowa Wróżek") – najstarszy na świecie (zbudowany w 1855), planowo jeżdżący parowóz, atrakcja turystyczna indyjskiego Radżastanu.
Dane techniczne.
Lokomotywa jest trzyosiowa (środkowa oś napędowa, dwie pozostałe – toczne), waży 26 ton, średnica kół środkowych wynosi 1800 mm. Porusza się po torach szerokich – 1676 mm, najbardziej powszechnych na terenie Indii.
Historia.
Parowóz zbudowano w 1855 w zakładach Kitson, Thompson &amp; Hewitson w Leeds dla brytyjskiej kompanii East Indian Railway z siedzibą w Kalkucie. Mimo że kompania już nie istnieje od dawna, to oznaczenia EIR i nr 22 nadal są umieszczone z przodu lokomotywy. 
Początkowo parowóz ciągnął pociągi pocztowe na linii Howrah – Ranigunj (120 km w 5 godzin), a następnie towarowe w stanie Bihar. W 1909 skończył służbę i przez 34 lata stał odstawiony przed stacją w Howrah pod Kalkutą. Potem trafił do szkoły kolejowej w Chandausi. W 1971 (w wieku ponad 100 lat) rząd indyjski docenił wartość tego taboru, odnowił go i przeniósł do Muzeum Transportu Kolejowego w New Delhi. Ćwierć wieku później Fairy Queen została gruntownie wyremontowana i w 1997 wróciła do służby, prowadząc pociągi turystyczne z New Delhi do Alwaru w Radżastanie, gdzie znajduje się znany rezerwat tygrysów. Został wpisany w 1998 roku do Księgi Guinnessa jako najstarsza czynna lokomotywa.
Trasa New Delhi - Alwar.
Trasa liczy 170 km, pokonywana jest przez turystyczne składy w ciągu 6 godzin (maksymalna prędkość parowozu to 40 km/h). Oferta adresowana jest do bogatszych turystów – w 2005 przejazd kosztował równowartość 165 USD. Trasa czynna była od października do marca (dwie jazdy w ciągu miesiąca). Skład ogranicza się do jednego, 50-miejscowego wagonu i wagonu technicznego. 

</doc>
<doc id="1812977" url="https://pl.wikipedia.org/wiki?curid=1812977" title="Jacek Mąka (funkcjonariusz)">
Jacek Mąka (funkcjonariusz)

Jacek Mąka (ur. w 1967) – zastępca szefa Agencji Bezpieczeństwa Wewnętrznego Krzysztofa Bondaryka (w randze pułkownika).
W 1993 ukończył studia prawnicze na Uniwersytecie Marii Curie-Skłodowskiej. Rok później rozpoczął służbę w Urzędzie Ochrony Państwa, w delegaturze w Białymstoku. Po rozwiązaniu UOP znalazł się w ABW, gdzie obejmował różne stanowiska. Obecnie po raz drugi jest zastępcą szefa tej służby, poprzednio pełnił tę funkcję (jako zastępca Andrzeja Barcikowskiego) w okresie od 2 sierpnia 2004 do 23 października 2006 – rezygnację złożył w listopadzie 2005.
W październiku 2009 nazwisko Mąki pojawiło się w związku z podsłuchem założonym Wojciechowi Sumlińskiemu – Mąka w procesie cywilnym wykorzystał stenogramy rozmów m.in. Bogdana Rymanowskiego i Cezarego Gmyza. 27 października 2009 premier Donald Tusk oświadczył, że "Mamy do czynienia z działaniem zgodnym z prawem (...) decyzji personalnych nie będzie".
W 2010 Sąd przyznał rację Jackowi Mące w procesie o naruszenie dóbr osobistych wytoczonym przeciwko dziennikarzom Pawłowi Lisickiemu i Cezaremu Gmyzowi.
Od 2013 dyrektor w jednej z firm telekomunikacyjnych.

</doc>
<doc id="1812980" url="https://pl.wikipedia.org/wiki?curid=1812980" title="Zbigniew Rosiński">
Zbigniew Rosiński

Zbigniew Jan Rosiński (ur. 17 lipca 1949 w Kopanicy) – pilski przedsiębiorca, dawniej działacz partyjny, był m.in. sekretarzem ds. Ekonomicznych i Organizacyjnych KW PZPR w Pile oraz najmłodszym w historii PRL wojewodą pilskim (1987–1990). 
Życiorys.
Od 1973 był członkiem PZPR, w latach 1973–1975 był sekretarzem Komitetu Zakładowego PZPR w Fabryce Sprzętu Okrętowego "Meblomor" w Czarnkowie, następnie pracował w Komitecie Wojewódzkim PZPR w Pile, gdzie m.in. zastępcą kierownika Wydziału Ekonomicznego (1977–1979), kierownikiem tegoż Wydziału (1979-1981), sekretarzem ds. ekonomicznych (1981–1983) i sekretarzem ds. organizacyjnych (1986–1987). Był absolwentem Wieczorowego Uniwersytetu Marksizmu-Leninizmu, obronił także pracę doktorską w Akademii Nauk Społecznych przy KC KPZR. W latach 1987–1990 sprawował funkcję wojewody pilskiego. Był najmłodszym wojewodą w powojennej historii Polski. 
W wyborach 1989 bez powodzenia ubiegał się o mandat senatorski w województwie pilskim. W 1990 został przewodniczącym Rady Wojewódzkiej Towarzystwa Wspierania Inicjatyw Gospodarczych.
W latach 90. związał się z Henrykiem Stokłosą, prowadził jego kampanię wyborczą w 1993. W latach 1991–1997 był redaktorem naczelnym "Tygodnika Nowego" w Pile, którego właścicielem jest Henryk Stokłosa. W latach 1993-1997 pełnił funkcję dyrektora ekonomicznego zakładów "Farmutil" w Śmiłowie, których właścicielem jest Henryk Stokłosa. Od 1997 roku był dyrektorem hotelu "Rodło" w centrum Piły, a od 2001 dodatkowo sprawował funkcję dyrektora Regionu Północnego OST "Gromada" w Pile. Od 2006 jest prezesem zarządu Fabryki Okrętowej Lubmor sp. z o.o. w Trzciance.

</doc>
<doc id="1812986" url="https://pl.wikipedia.org/wiki?curid=1812986" title="Tadeusz Polak">
Tadeusz Polak

Tadeusz Czesław Polak (ur. 1 grudnia 1927 w Łopusznie pod Nowogródkiem, zm. 25 listopada 2001) – polski historyk sztuki, konserwator zabytków związany z Gdańskiem, w latach 1994–1997 wiceminister kultury i sztuki.
Życiorys.
Syn Wawrzyńca. W czasie II wojny światowej walczył w szeregach Armii Krajowej. Po 1945 znalazł się w Gdańsku, brał udział w odbudowie Głównego Miasta. Działał w harcerstwie opozycyjnym wobec władz PRL (był za to sądzony). Po 1956 był aktywny w harcerstwie legalnym, m.in. jako komendant hufca Gdańsk Śródmieście. Od 1962 roku należał do PZPR.
Stopień magistra uzyskał na Politechnice Gdańskiej. Pełnił obowiązki dyrektora Pracownik Konserwacji Zabytków w Gdańsku, następnie szefa Centralni Konserwacji Zabytków w Warszawie, pracował również poza granicami kraju (na różnych kontynentach). W latach 1988–1990 członek Rady Ochrony Pamięci Walk i Męczeństwa. W lutym 1989 wszedł w skład działającej przy tej Radzie Komisji do spraw Upamiętnienia Ofiar Represji Okresu Stalinowskiego. W latach 1986–1988 członek Społecznego Komitetu Odnowy Starego Miasta Zamościa. 
W 1989 bez powodzenia ubiegał się o mandat senatorski w województwie stołecznym warszawskim. W latach 1994–1997 sprawował funkcję podsekretarza stanu w Ministerstwie Kultury i Sztuki. Był autorem licznych publikacji poświęconych zabytkom polskim, ze szczególnym uwzględnieniem dawnych ziem wschodnich Rzeczypospolitej.
Odznaczony Krzyżem Kawalerskim, Komandorskim i Komandorskim z Gwiazdą (1999) Orderu Odrodzenia Polski, Medalem 40-lecia Polski Ludowej i Krzyżem „Za Zasługi dla ZHP”.
Jest pochowany na cmentarzu reformowanym przy ul. Żytniej w Warszawie (kwatera N-1-41).

</doc>
<doc id="1812988" url="https://pl.wikipedia.org/wiki?curid=1812988" title="Zbigniew Kmieciak (działacz państwowy)">
Zbigniew Kmieciak (działacz państwowy)

Zbigniew Kmieciak, ps. "Smętny" (1919–2003) – polski działacz państwowy, wiceprezydent Poznania (1973–1986). 
W 1944 walczył w powstaniu warszawskim. W 1973 został mianowany wiceprezydentem Poznania z ramienia SD. Reelekcję uzyskiwał w latach 1975, 1978 i 1984. 

</doc>
<doc id="1812989" url="https://pl.wikipedia.org/wiki?curid=1812989" title="Josef Bönsch">
Josef Bönsch

Josef Bönsch (ur. 1899, data śmierci nieznana) – zbrodniarz nazistowski, esesman, członek załogi niemieckiego obozu koncentracyjnego Dachau.
Członek Waffen-SS od lutego 1941. Od września 1944 do wyzwolenia obozu pełnił służbę w obozie głównym Dachau jako wartownik i kierownik komanda więźniarskiego. W procesie załogi Dachau (US vs. Karl Adami i inni), który miał miejsce w dniach 11–14 października 1946 przed Amerykańskim Trybunałem Wojskowym w Dachau skazany został na 3 lata pozbawienia wolności.

</doc>
<doc id="1812990" url="https://pl.wikipedia.org/wiki?curid=1812990" title="Tomasz Dolecki">
Tomasz Dolecki

Tomasz Dolecki (ur. 1962 w Warszawie) – działacz opozycji demokratycznej w PRL. Współpracownik wydawnictw tzw. „drugiego obiegu” w latach 1981–1989. Więzień polityczny PRL. Redaktor, wydawca, dokumentalista.
Jest synem poety Zbigniewa Doleckiego. Ukończył filologię klasyczną na Uniwersytecie Warszawskim.
Działalność opozycyjna.
Od 1982 do 1985 r. był współpracownikiem Komitetu Oporu Społecznego – „KOS”, a od 1982 do 1989 r. współpracownikiem podziemnego Wydawnictwa „Przedświt”. Współuczestniczył również w innych podziemnych inicjatywach wydawniczych. Organizował ogólnopolski kolportaż podziemny. Był aresztowany od czerwca do listopada 1985 r. W 1988 r. został zatrzymany na 48 godzin i ukarany przez kolegium ds. wykroczeń.
Jest autorem około tysiąca fotografii i nagrań dokumentujących wydarzenia społeczne ostatnich lat PRL. W wyborach 4 czerwca 1989 r. – jako jeden z kilku w kraju – był mężem zaufania „Solidarności” (J. Kaczyńskiego) w komisji wyborczej na terenie jednostki wojskowej – Ośrodka Szkolenia Wojsk Lądowych w Elblągu.
Działalność w III RP.
Po 1989 redaktor zalegalizowanego Wydawnictwa „Przedświt” oraz innych wydawnictw. Wydawca i przedsiębiorca. Członek Stowarzyszenia Wolnego Słowa.

</doc>
<doc id="1812991" url="https://pl.wikipedia.org/wiki?curid=1812991" title="Jodła olbrzymia">
Jodła olbrzymia

Jodła olbrzymia ("Abies grandis") – gatunek drzew z rodziny sosnowatych. Jedna z najwyższych jodeł. Występuje naturalnie w zachodniej części Ameryki Północnej.
Zastosowanie.
W dobrych warunkach siedliskowych rośnie bujnie i szybko. Z tego względu jest najważniejszym obcym gatunkiem jodły dla lasów europejskich. W Polsce sadzona głównie w lasach i w parkach, zwłaszcza na zachodzie kraju.

</doc>
<doc id="1812992" url="https://pl.wikipedia.org/wiki?curid=1812992" title="Georg Karpe">
Georg Karpe

Georg Karpe (ur. 1904, zm. ?) – zbrodniarz nazistowski, członek załogi niemieckiego obozu koncentracyjnego Dachau, SS-Unterscharführer.
Członek Waffen-SS od stycznia 1940. Od lutego 1941 do końca kwietnia 1945 pełnił służbę w obozie Dachau, między innymi jako wartownik w jednej z fabryk, w której pracowali więźniowie (od marca 1943 do lipca 1944). W procesie załogi Dachau (US vs. Karl Adami i inni), który miał miejsce w dniach 11–14 października 1946 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1812994" url="https://pl.wikipedia.org/wiki?curid=1812994" title="Reinickendorf (okręg administracyjny)">
Reinickendorf (okręg administracyjny)

Reinickendorf – dwunasty okręg administracyjny Berlina, który jest zamieszkany przez 260 253 osoby (stan na 31 grudnia 2015).
Pod względem powierzchni jest piątym okręgiem. Jego nazwa pochodzi od jednej z dzielnic składowych – Reinickendorfu. W dzielnicy Tegel znajduje się lotnisko o tej samej nazwie.
Po II wojnie światowej obie dzielnice okręgu, Reinickendorf i Wedding, należały do francuskiej strefy okupacyjnej, znajdującej się z Berlinie Zachodnim.
Podział administracyjny.
W skład okręgu administracyjnego wchodzi jedenaście dzielnic ("Ortsteil"):
Położenie.
Okręg znajduje się w północno-zachodniej części Berlina. Sąsiadującymi z nim okręgami są: Spandau – na południowym zachodzie, Charlottenburg-Wilmersdorf na południu, Mitte – na południowym wschodzie i na południu – Pankow. Od północy graniczy z powiatem Oberhavel w Brandenburgii.
Rozwój okręgu.
Za sprawą Ustawy o Wielkim Berlinie z dnia 27 kwietnia 1920 roku sześć gmin wiejskich (Reinickendorf, Wittenau, Tegel, Heiligensee, Hermsdorf bei Berlin i Lübars – zachodnia część gminy Rosental) i obszary dworskie (lub ich części) Frohnau, Tegel-Schloss, Jungfernheide-Nord, i Tegel-Forst-Nord zostały włączone do nowo powstałej dzielnicy Reinickendorf.
Na terenie okręgu dominują lasy i zbiorniki wodne. W południowej części występuje budownictwo podobne do sąsiadującej dzielnicy Wedding w okręgu Mitte. Tam też znajduje się wybudowane w latach 1929–1931 osiedle Weiße Stadt i wielki zespół mieszkalny Märkiches Viertel (ponad 30 000 mieszkańców) wybudowany w latach 1963–1974. W pozostałych częściach okręgu dominują domy jednorodzinne, które w niektórych miejscach dzielnicy Hermsdorf i szczególnie we Frohnau posiadają willowy charakter.
Najnowszym osiedlem jest osiedle robotnicze Borsigwalde w części o tej samej nazwie.
Demografia.
Dnia 31 grudnia 2015 roku Reinickendorf był zamieszkany przez 260 253 mieszkańców. Oznacza to, że miał trzecią najniższą liczbę ludności w Berlinie. Przed nim są jedynie Spandau i Treptow-Köpenick. Udział obszarów leśnych i wodnych wynosi 89,5 kilometra kwadratowego, co w połączeniu z luźną zabudową w południowej części okręgu dawało gęstość zaludnienia wynoszącą 2909 mieszkańców na kilometr kwadratowy. Jest to tak samo trzecia najniższa wartość w Berlinie.
31 grudnia 2012 odsetek obcokrajowców wynosił 11,7%, a odsetek osób z tłem migracyjnym 25,8%. Stopa bezrobocia wynosiła 30 kwietnia 2013 15,2%. W grudniu 2012 roku średni wiek mieszkańca wynosił 45,2 roku.
Przynależność do sądów.
Okręg Reinickendorf jest podporządkowany sądowi rejonowemu w Wedding.
Herb okręgu.
Herb okręgu administracyjnego Reinickendorf ma kształt tarczy hiszpańskiej zwieńczonej koroną miejską Berlina, która jest obowiązkowym elementem herbów wszystkich berlińskich okręgów. W czarnym polu znajduje się złoty skos z czerwonym lisem skierowanym głową ku górze. Lis jest elementem herbu dawnej wsi Reinickendorf, po obu stronach skosu po trzy złote kłosy symbolizujące sześć wsi z których powstał w roku 1920 okręg włączony w obręb miasta. Wzór herbu został zatwierdzony przez Senat Berlina w dniu 28 listopada 1958 roku.
Transport.
Przez okręg przebiegają linie metra U6 oraz U8.
Współpraca.
Miejscowości partnerskie:

</doc>
<doc id="1812999" url="https://pl.wikipedia.org/wiki?curid=1812999" title="Michael Lanzl">
Michael Lanzl

Michael Lanzl (ur. 1888, zm. ?) – zbrodniarz nazistowski, esesman, członek załogi niemieckiego obozu koncentracyjnego Dachau.
Członek NSDAP od maja 1937 i Waffen-SS od września 1944. Od września 1944 do kwietnia 1945 pełnił służbę jako strażnik i kierownik komanda więźniarskiego w obozie głównym Dachau. Przez około pięć tygodni był również "Blockführerem" w jednym z podobozów.
W procesie załogi Dachau (US vs. Otto Becker i inni), który miał miejsce w dniach 21–23 października 1946 przed amerykańskim Trybunałem Wojskowym w Dachau skazany został na 3 lata pozbawienia wolności.

</doc>
<doc id="1813000" url="https://pl.wikipedia.org/wiki?curid=1813000" title="Georg Götz">
Georg Götz

Georg Götz (ur. 1900, zm. ?) – zbrodniarz nazistowski, esesman, członek załogi niemieckiego obozu koncentracyjnego Dachau.
W okresie II wojny światowej pełnił służbę jako kierownik zakładów szewskich Waffen-SS w obozie głównym Dachau. W procesie załogi Dachau (US vs. Rudolf Dippe i inni), który odbył się w dniach 25–29 października 1946 przed amerykańskim Trybunałem Wojskowym w Dachau skazany został na 5 lat pozbawienia wolności za składanie karnych raportów na podległych mu więźniów.

</doc>
<doc id="1813001" url="https://pl.wikipedia.org/wiki?curid=1813001" title="Short track na Zimowych Igrzyskach Olimpijskich 2002">
Short track na Zimowych Igrzyskach Olimpijskich 2002

Wszystkie wyścigi short tracku odbyły się w Salt Lake Ice Center. Medale olimpijskie w tej konkurencji przyznano po raz drugi.
Mężczyźni.
1 000 m.
Bradbury to zawodnik, który miał najwięcej „szczęścia” w historii tego sportu. W ćwierćfinale ukończył wyścig na miejscu trzecim (premiuje się tylko dwa najlepsze wyniki), ale po dyskwalifikacji Marca Gagnona dostał się do półfinału. Tam na jedno okrążenie do końca zajmował piątą lokatę, ale kraksa trzech spośród czterech prowadzących zawodników pozwoliła mu wejść do finału z drugiego miejsca.
W finale jechał na ostatnim miejscu, tracąc do prowadzącej grupy kilkanaście metrów, ale na ostatnim wirażu cały peleton wywrócił się z powodu błędu lidera, a Australijczyk spokojnie minął metę na pierwszym miejscu. Był to pierwszy złoty medal dla Australii i pierwsze mistrzostwo olimpijskie kraju z półkuli południowej. Faworyt Ohno najszybciej podniósł się z lodu i wślizgnął się na metę tuż przed trzecim Turcotte'm.
1 500 m.
Ohno ukończył wyścig na drugim miejscu, ale po dyskwalifikacji Koreańczyka Kim Dong-sunga został mistrzem olimpijskim.
Kobiety.
500 m.
Litera A przy nazwisku „Yang Yang” jest oznaczeniem jednej z zawodniczek. Drugą zawodniczką była zaś „Yang Yang (S)”.
1 500 m.
Choi ustanowiła nowy rekord świata w półfinałach, ale jej rodaczka Ko pobiła go w finałowym wyścigu na 1500 m.

</doc>
<doc id="1813002" url="https://pl.wikipedia.org/wiki?curid=1813002" title="Eksperyment (ujednoznacznienie)">
Eksperyment (ujednoznacznienie)



</doc>
<doc id="1813003" url="https://pl.wikipedia.org/wiki?curid=1813003" title="Josef Kobel">
Josef Kobel

Josef Kobel (ur. 1903, zm. ?) – zbrodniarz nazistowski, członek załogi niemieckiego obozu koncentracyjnego Dachau, SS-Sturmmann.
Członek NSDAP od maja 1937. Od lipca 1944 do grudnia 1944 pełnił służbę jako strażnik w "Friedrichshafen", podobozie KL Dachau, między innymi w zakładach Zeppelina. W grudniu 1944 uczestniczył w dwóch transportach więźniów (między innymi z Friedrichshafen do obozu Mittelbau-Dora). Następnie Kobel pełnił służbę wartowniczą w podobozie Überlingen do 23 kwietnia 1945 i brał również udział w ewakuacji tego obozu.
W procesie załogi Dachau (US vs. Josef Gombkoto i inni), który miał miejsce 31 października 1946 przed amerykańskim Trybunałem Wojskowym w Dachau skazany został na 3 lata pozbawienia wolności.

</doc>
<doc id="1813004" url="https://pl.wikipedia.org/wiki?curid=1813004" title="Heribert Weber">
Heribert Weber

Heribert Weber (ur. 28 czerwca 1955 w Pöls) – piłkarz austriacki grający na pozycji obrońcy lub pomocnika.
Kariera klubowa.
Karierę piłkarską Weber rozpoczął w Sturmie Graz. W sezonie 1973/1974 zadebiutował w jego barwach w austriackiej Bundeslidze i od czasu debiutu był podstawowym zawodnikiem Sturmu. W klubie z Grazu grał do końca sezonu 1977/1978.
Latem 1978 Weber został zawodnikiem Rapidu Wiedeń. W 1982 roku osiągnął z Rapidem swój pierwszy sukces w karierze, gdy został mistrzem kraju. W 1983 roku sięgnął po dublet - mistrzostwo i Puchar Austrii, a w latach 1984 i 1985 ponownie zdobywał krajowy puchar. Wiosną 1985 roku wystąpił w przegranym 1:3 finale Pucharu Zdobywców Pucharów z Evertonem. W 1987 roku znów wywalczył dublet, a w 1988 roku swoje czwarte mistrzostwo kraju. W barwach Rapidu rozegrał 315 meczów i strzelił 39 goli.
W 1989 roku Weber przeszedł do SV Salzburg. W 1994 roku dotarł z Salzburgiem do finału Pucharu UEFA, ale nie grał w nim (0:1, 0:1 z Interem Mediolan). W sezonie 1993/1994 został po raz piąty mistrzem kraju. Latem 1994 w wieku 39 lat zakończył karierę piłkarską.
Kariera reprezentacyjna.
W reprezentacji Austrii Weber zadebiutował 27 kwietnia 1976 roku w wygranym 1:0 towarzyskim spotkaniu ze Szwecją. W 1978 roku został powołany przez selekcjonera Helmuta Senekowitscha do kadry na Mistrzostwa Świata w Argentynie. Na tym turnieju jako rezerwowy rozegrał 3 spotkania: z Hiszpanią (2:1), ze Szwecją (1:0) i z Brazylią (0:1). Z kolei w 1982 roku był w kadrze Austrii na Mundialu w Hiszpanii. Na tym turnieju zagrał w 3 meczach: z Chile (1:0), z Algierią (2:0) i z RFN (0:1). Od 1976 do 1989 roku rozegrał w kadrze narodowej 68 meczów i strzelił jednego gola.
Kariera trenerska.
Po zakończeniu kariery piłkarskiej Weber został trenerem. Prowadził takie drużyny jak: FC Puch, reprezentację Austrii U-20, SV Salzburg, Rapid Wiedeń, 1. FC Saarbrücken i SC Untersiebenbrunn. W 1997 roku zdobył z Salzburgiem tytuł mistrza Austrii.

</doc>
<doc id="1813005" url="https://pl.wikipedia.org/wiki?curid=1813005" title="Stanisław Widerszpil">
Stanisław Widerszpil

Stanisław Widerszpil, właśc. "Salomon Widerszpil" (ur. 1 kwietnia 1921 w Rzeszowie, zm. 22 lipca 2022 w Warszawie) – polski socjolog i wykładowca akademicki.
Życiorys.
W latach 40. pracował w organach bezpieczeństwa państwa. Po ukończeniu studiów w Akademii Nauk Politycznych (1949) uzyskał stopień doktora (1955), następnie habilitację (1963) oraz tytuł profesorski (profesor nadzwyczajny 1970, profesor zwyczajny 1977). W latach 1952–1957 zatrudniony w charakterze pracownika naukowo-dydaktycznego Instytutu Nauk Społecznych przy KC PZPR, następnie był starszym wykładowcą, adiunktem, docentem i profesorem Wyższej Szkoły Nauk Społecznych przy KC PZPR i Akademii Nauk Społecznych. Od 1968 kierował Zakładem Socjologii WSNS, był także wicedyrektorem Instytutu Filozofii, Socjologii i Religioznawstwa (1981–1984), a po jego przekształceniach Instytutu Filozofii i Socjologii (1984–1990). Był również pracownikiem Politechniki Warszawskiej. Był członkiem Komitetu Nauk Socjologicznych Polskiej Akademii Nauk (członek Prezydium Komitetu w latach 1975–1981) oraz Komitetu Nauk Politycznych PAN (od 1981 r.). Od 1978 wchodził w skład Rady Naukowej Instytutu Filozofii i Socjologii PAN. Był członkiem powołanego po wprowadzeniu w Polsce stanu wojennego "Zespołu Partyjnych Socjologów przy KC PZPR"[1]. Przewodniczący Rady Naukowej Instytutu Socjologii Uniwersytetu Śląskiego (1976–1981), członek Polskiej Komisji Problemowej "Klasa robotnicza w światowym procesie rewolucyjnym", przewodniczący grupy roboczej "Kształtowanie socjalistycznego sposobu życia" w III Komisji Problemowej Akademii Nauk krajów socjalistycznych (od 1984 r.), członek Rady Naukowej Międzynarodowej Warneńskiej Szkoły Socjologicznej.
Członek Polskiego Towarzystwa Socjologicznego (od 1959 r.), członek Międzynarodowego Towarzystwa Socjologicznego, członek Komitetu Badawczego Stratyfikacji i Ruchliwości Społecznej. Członek Akademickiego Związku Walki Młodych "Życie" (1946–1948), Związku Akademickiego Młodzieży Polskiej, członek PPR (1945–1948) i PZPR (1948–1990), od 1971 lektor KC PZPR.
Po przełomie 1990 zatrudniony w uczelniach prywatnych, m.in. w Prywatnej Wyższej Szkole Businessu i Administracji oraz Wyższej Szkole Zarządzania Personelem. Wykładał w Prywatnej Wyższej Szkole Businessu, Administracji i Technik Komputerowych w Warszawie. 
Specjalizował się w socjologii organizacji, socjologii pracy i socjologii struktur społecznych. Autor ponad 135 prac naukowych.

</doc>
<doc id="1813006" url="https://pl.wikipedia.org/wiki?curid=1813006" title="Anton Halter">
Anton Halter

Anton Halter (ur. 1912, zm. data nieznana) – zbrodniarz nazistowski, członek załogi niemieckiego obozu koncentracyjnego Dachau, SS-Sturmmann.
Obywatel jugosłowiański narodowości niemieckiej. Od grudnia 1943 do lipca 1944 pełnił służbę jako strażnik w obozie głównym Dachau. Następnie przeniesiono go do podobozów Friedrichshafen i Raderach, gdzie pozostał do września 1944. Wreszcie od września 1944 do kwietnia 1945 był strażnikiem w podobozie Überlingen. Brał udział w ewakuacji tego obozu, podczas której zdezerterował.
W procesie załogi Dachau (US vs. Josef Gombkoto i inni), który miał miejsce 31 października 1946 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1813007" url="https://pl.wikipedia.org/wiki?curid=1813007" title="Neukölln">
Neukölln

Neukölln – ósmy okręg administracyjny "(Bezirk)" Berlina. Liczy ponad 328 000 mieszkańców. Powstał w 2001 w miejscu dawnego okręgu o tej samej nazwie, który został utworzony w roku 1920. Siedzibą władz dzielnicy jest ratusz Neukölln.
Położenie.
Okręg administracyjny graniczy od zachodu z okręgiem Tempelhof-Schöneberg, od wschodu z Treptow-Köpenick, od północy z Friedrichshain-Kreuzberg, a od południa z krajem związkowym Brandenburgia.
Podział administracyjny.
W skład okręgu administracyjnego wchodzi pięć dzielnic "(Ortsteil)":
Historia.
Obecny obszar zajmowany przez okręg Neukölln był początkowo wspominany w dokumentach pod innymi nazwami: w 1360 – "Richardsdorp", później "Rieksdorf" i na końcu "Rixdorf". Głowna część dawnej osady znajdowała się na Richardplatz. Wieś początkowo należała do zakonu joannitów, którzy otrzymali te tereny od templariuszy mających wtedy swoją siedzibę na terenie obecnej dzielnicy Tempelhof. Z tego też powodu w godle okręgu widnieje krzyż maltański.
W 1737 roku Fryderyk Wilhelm I Pruski zezwolił na osiedlenie się na tym terenie uchodźców z Czech, którzy byli prześladowani ze względu na swoją wiarę ewangelicką. Bracia morawscy wybudowali własny kościół i zaczęli się zamieszkiwać tereny na uboczu obecnej wsi, wzdłuż dzisiejszej Richardstraße. Obszar ten otrzymał swoją administrację w 1797 roku.
Podczas ponownego połączenia obu niezależnych gmin, 1 stycznia 1874 roku, Rixdorf był zamieszkały przez 8000 mieszkańców. Od 1 maja 1899 roku Rixdorf, jako największa wieś w Prusach leżąca w powiecie Teltow, zyskała status miasta. Liczba mieszkańców wynosiła wtedy 80 000 i do 1910 roku wzrosła do stanu 237 000.
Zmiana nazwy okręgu z Rixdorf na Neukölln nastąpiła w 1912. Powodem tej decyzji było ogólne złe wrażenie miasta, które słynęło z przestępczości i „złych obyczajów”.
Pierwszego października 1920 roku Neukölln został włączony do granic Wielkiego Berlina. Razem ze wsiami Britz, Rudow i Buckow tworzył 14 okręg administracyjny. 
W latach 1945–1990 okręg Neukölln należał do sektora amerykańskiego w Berlinie Zachodnim. W 1987 roku okręg otrzymał europejską nagrodę za swoje wybitne starania w dziedzinie integracji europejskiej. Pod koniec XX w. dawna nazwa Rixdorf zaczęła zatracać swoje negatywne znaczenie. Zdarzały się nawet pojedyncze żądania przywrócenia dawnej nazwy jako sposób na wydzielenie obszaru dawnej wsi od nowej – nazwanej Neukölln, a także z tego powodu, że – według wnioskujących – stara nazwa bardziej pasowała do tego miejsca.
23 września 2008 roku okręg otrzymał tytuł "Ort der Vielfalt" (pol. miejsce wielokulturowości) przyznany przez Rząd Federalny Niemiec.
Struktura budownictwa.
W okręgu występują zróżnicowane typy budownictwa. Na północy znajduje się zabudowa typowa dla gęsto zamieszkałego miasta. Na południu jest to raczej zabudowa podmiejska, czasami także wiejska. W dzielnicy Neukölln (także Neukölln-Nord lub Neukölln 44 – nazywana tak od dawnego kodu pocztowego: 1000 Berlin 44) leżącej w północnej części okręgu (pomiędzy koleją obwodową S-Bahn i Hermannplatz) dominuje zabudowa z okresu grynderskiego, która składa się z typowych w Berlinie kamienic czynszowych z ogrodem w podwórzu. Na południe od kolei obwodowej przeważają domy jednorodzinne, osiedla przedmiejskie, ale także większe osiedla z domami wielopiętrowymi.
W tym niejednorodnym pod względem struktury okręgu zachowały się struktury dawnej wsi Rixdorf z obszarem zamieszkiwanym przez Czechów, wsi Britz z dworem i zamkiem, a także Buckow z najstarszym kościołem z kamienia w Berlinie.
Najbardziej znany przykład budownictwa socjalnego z lat 20 i 30 XIX w. w Neukölln znajduje się w Britz. Osiedle bloków mieszkalnych Fritz-Reter-Stadt składa się z dwóch części. Pierwsza z nich była projektowana architektów Bruno Tauta i Martina Wagnera, a druga przez Paula Engelmanna i Emila Fangmeyera. W obu znajduje się około 1000 mieszkań. Budynki wielopiętrowe zostały wybudowane na planie okręgu i podkowy, a w pozostałych częściach osiedla znajdują się domy jednorodzinne z własnymi ogrodami. Część blokowiska, dokładniej Hufeisensiedlung (pol. Osiedle na planie podkowy) znajduje się od 2008 roku na liście światowego dziedzictwa UNESCO. 
Ponadto istnieje także inne, powojenne osiedle – Gropiusstadt. Znajduje się ono w południowej części okręgu. Jest jednym z największych osiedli z budynkami wielopiętrowymi w dawnym Berlinie Zachodnim. Początkowo osiedle nazywało się Großssiedlung Berlin-Buckow-Rudow i dopiero w 1972 roku została mu nadana obecna nazwa, upamiętniająca Waltera Gropiusa, który w 1919 roku w Weimarze założył uczelnię artystyczno-rzemieślniczą. Dopiero w 1976 roku osiedle zostało całkowicie ukończone, a od 2002 roku tworzy odrębną dzielnicę. Od samego początku postawiono postawić na innowacyjny podział osiedla pod względem ruchu pieszych i samochodów, który to miał odbywać się po wysoko wybudowanych, zielonych drogach. Plan jednak dosyć szybko poniósł klęskę.
Mieszkańcy.
31 grudnia 2015 roku liczba mieszkańców okręgu Neukölln wynosiła 328 045 na powierzchni 44,9 kilometrów kwadratowych. Tego dnia gęstość zaludnienia oscylowała na poziomie 7 301 mieszkańców na kilometr kwadratowy. 31 grudnia 2012 roku udział obcokrajowców wyniósł 22,3%, a mieszkańców z tłem migracyjnym 41,1% (jedynie w okręgu Miite wartość ta była wyższa). Udział osób bezrobotnych dnia 30 kwietnia 2013 stanowił 17,1% i był najwyższy spośród wszystkich okręgów Berlina (dla porównania okręg Pankow miał tą wartość najniższą – 10,0%). 31 grudnia 2012 roku średni wiek mieszkańca wynosił 41,2 roku.
Współczynnik dzietności, 1,44, jest najwyższy w całym Berlinie. Jest wyższy także od średniej z całych Niemiec, który to wskaźnik wynosi 1,37.
Sytuacja społeczna.
Niektóre części Neukölln zostały uznane przez Senat w Berlinie za "Obszary ze szczególną możliwością rozwoju". Spośród 17 berlińskich obszarów tego typu następujące leżą w Neukölln: Reuterplatz, Rollbergsiedlung, High-Deck-Siedlung, Schillerpromenade, Richardplatz Süd, Gropiusstadt/Lipschitzallee, Flughafenstraße, Dammwegsiedlung/Weiße Siedlung i Krönerpark.
W styczniu 2004 roku ówczesny senator miejski Ehrkart Körting wyraził przed Izbą Deputowanych Berlina pogląd jakoby Rollbergviertel (Neukölln-Nord) stał się już częściowo gettem.
Pełnomocnik do spraw integracji przy Izbie Deputowanych uzupełnił, że wyżej wymienione zjawiska nie wynikają z dużej ilości migrantów, a punkty zapalne tworzą się z powodu dużych problemów społecznych. Wymienił: duże bezrobocie, niskie wykształcenie, duża ilość młodzieży, która porzuciła szkołę. 
Od 2004 roku w okręgu działa inicjatywa "Stadtteilmütter in Neukölln", w ramach której w Brunnenviertel (dzielnica Wedding, okręg Mitte) prowadzona jest szkoła. Projekt został stworzony poprzez współpracę urzędu Bezirksamt Neukölln, JobCenter Neukölln i Diakonischen Werk NeuköllnßOberspree e. V. Dzięki temu projektowi Berlin został odznaczony nagrodą "Metropolis Award 2008". 
Problemy socjalne wypływają także na prawidłowy rozwój dzieci i młodzieży. Wyniki badań przeprowadzonych w szkołach w 2010 roku zaalarmowały rządzących okręgiem: co szóste dziecko ma nadwagę lub jest otyłe. Co piąte dziecko ma próchnice zębów i dorasta w rodzinach palaczy. Rozwój jednej trzeciej dzieci jest zagrożony. Mogą one mieć problemy ze wzrokiem lub z koordynacją, a także z mową. Jedna czwarta dziewczyn i chłopców tylko częściowo wzięło udział w badaniach profilaktycznych przeprowadzonych na początku edukacji. 
Statystyki pochodzą z badań wykonywanych podczas zapisywania się do szkół w Neukölln w roku szkolnym 2008/2009 i pokazują krytyczny obraz zdrowia młodego pokolenia. W 2010 roku Neukölln był obszarem w którym dzieci zapisujące się do szkół (najczęściej spośród wszystkich okręgów Berlina) cierpiały na nadwagę lub otyłość, charakteryzowały się słabym stanem uzębienia, pochodziły z rodzin palaczy, miały problemy z rozwojem języka i ogólnie niską znajomością języka niemieckiego. 
W 2010 roku okręg podjął strategię mającą na celu promocję zdrowia. Poprzez współpracę instytucji zajmujących się pomocą dla młodzieży, placówek oświaty i zdrowia starano się wypełniać braki w zdrowym rozwoju dzieci. Pomimo wykazania przez raport z 2016 roku poprawy, statystyki nadal wskazują stan zdrowia dzieci kształtujący się poniżej średniej z całego miasta. 
Także w 2010 roku na problemy w okręgu zwróciła uwagę Kirsten Heisig, której wydana po samobójczej śmieci książka "Das Ende der Geduld: Konsequent gegen jugendliche Gewalttäter" przez wiele tygodni utrzymywała się na liście bestsellerów magazynu Der Spiegel.
Gentryfikacja.
Z innej jednak strony od kilku lat w dzielnicy Neukölln występuje proces gentryfikacji. Najbardziej widoczna jest ona przy samej granicy z dzielnicą Kreuzberg, gdzie ten proces już się dokonał i której infrastruktura kulturalna wychodzi ponad ofertę okręgu Neukölln. Obszar Nord-Neukölln (zwany także Kreuzkölln) staje się z upływem czasu coraz atrakcyjniejszą lokalizacją do zamieszkania ze względu na bogatą ilość pracowni artystycznych i punktów gastronomicznych. Dzięki temu obszar rozkwita i poprawia się sytuacja jego mieszkańców, którzy stanowią obecnie coraz większą mieszankę różnych warstw społecznych. Proces gentryfikacji nie zawsze przebiega jednak bezproblemowo i prowadzi czasem do segregacji. Obecni mieszkańcy cierpią z powodu wzrastających cen wynajmu i sukcesywnie przeprowadzają się do tańszych części okręgu, na jego południową część, do osiedli budynków wielopiętrowych. Nowi mieszkańcy są zazwyczaj lokalnymi artystami, studentami lub osobami z klasy mieszczańskiej. Przeciw takiej sytuacji został stworzony specjalny ruch, który chce to uniemożliwić tworzenie się podobnej ścieżki rozwoju jak w dzielnicach Prenzlauer Berg i Friedrichshain.
Miejsca.
Ważniejsze ulice.
Na 632 hektarach obszarów ulicznych znajduje się 715 ulic i placów.
Sonnenallee.
Aleja przecina całą północną część okręgu Neukölln. Jej otoczenie zamieszkiwane jest przeważnie przez imigrantów, zarówno zagranicznych, jak i tych z różnych części Niemiec. Jest to spowodowane korzystną ceną wynajmu mieszkań.
W czasie ostatniego dziesięciolecia stworzono wiele instytucji arabskich, takich jak restauracje, kawiarnie, sklepy z przedmiotami codziennego użytku. Ulica Nebenstraße jest natomiast zamieszkana w większości przez studentów, artystów i młode rodziny, którzy wprowadzili się w ostatnich latach.
Schillerpromenade.
Schillerpromenade (pol. Promenada Schillera) tworzy oś osiedla Schillerkiez. Zostało ono wybudowane około roku 1900, jako „Osiedle dla osób zamożnych”. Po wybudowaniu muru wewnątrz miasta w czasie podziału Berlina, Neukölln (jak większość dzielnic Berlina Zachodniego znajdujące się przy samym murze) stracił swoją atrakcyjność, a Schillerkiez był opuszczany przez lepiej zarabiających mieszkańców. Ten proces wzmacniał się z powodu coraz większego hałasu generowanego przez graniczące z osiedlem.
Po zamknięciu lotniska Schillerkietz cieszy się ponownie coraz większym zainteresowaniem wśród osób szukających mieszkania. To doprowadziło do wzrostu ceny mieszkań, a w konsekwencji do zmiany struktury mieszkańców.
Ważniejsze place.
Na północy okręgu Neukölln znajduje się Richardplatz z leżącym obok niego osiedlem Alt Rixdorf (obszar pomiędzy Sonnenallee i Karl-Marx-Straße). Plac jest zalążkiem dawnej wsi, z której powstał Neukölln. Dochodzące do niego ulice można więc nazwać starym miastem w Neukölln. Podczas II wojny światowej osiedle pozostało nienaruszone i po wojnie zostało zignorowane przez planistów miejskich. Dzięki temu obszar ten zachował swój wiejski charakter. Szczególnym zainteresowaniem wśród mieszkańców i turystów cieszy się jarmark bożonarodzeniowy odbywający się co roku na placu. 
Pozostałymi wartymi wspomnienia placami są:
Transport.
Przez okręg przebiega linia metra U7 oraz U8.
Współpraca.
Miejscowości partnerskie:

</doc>
<doc id="1813008" url="https://pl.wikipedia.org/wiki?curid=1813008" title="Jacob Au">
Jacob Au

Jacob Au (ur. 1897, zm. ?) – zbrodniarz nazistowski, członek załogi niemieckiego obozu koncentracyjnego Dachau, SS-Oberscharführer.
Życiorys.
Od czerwca 1944 do 24 kwietnia 1945 pełnił służbę w "Kaufering III", podobozie KL Dachau, jako inspektor oddziałów wartowniczych i kierownik komanda więźniarskiego. Uczestniczył również w ewakuacji obozu.
W procesie załogi Dachau (US vs. Jacob Au i inni), który odbył się w dniach 4–5 listopada 1946 przed amerykańskim Trybunałem Wojskowym w Dachau, skazany został na 2,5 roku pozbawienia wolności.

</doc>
<doc id="1813009" url="https://pl.wikipedia.org/wiki?curid=1813009" title="Stefan Schwarz (esesman)">
Stefan Schwarz (esesman)

Stefan Schwarz (ur. 1907, zm. ?) – zbrodniarz nazistowski, esesman, członek załogi niemieckich obozów koncentracyjnych Majdanek, Warschau i Dachau.
Obywatel rumuński narodowości niemieckiej. Od 13 września 1943 do 28 kwietnia 1944 pełnił służbę w obozie Majdanek, skąd przeniesiono go do obozu Warschau, gdzie pozostał do 28 lipca 1944. Od sierpnia 1944 do 12 marca 1945 pełnił służbę wartowniczą w "Kaufering IV", podobozie KL Dachau.
W procesie załogi Dachau (US vs. Ernst Fränzl i inni), który miał miejsce 5 listopada 1946 przed amerykańskim Trybunałem Wojskowym w Dachau, skazany został na 3 lata pozbawienia wolności.

</doc>
<doc id="1813011" url="https://pl.wikipedia.org/wiki?curid=1813011" title="Adolf Rockenmayer">
Adolf Rockenmayer

Adolf Rockenmayer (ur. 1891, zm. ?) – zbrodniarz nazistowski, członek załogi niemieckich obozów koncentracyjnych Dachau i Mauthausen-Gusen. SS-Rottenführer.
Członek NSDAP i SS od maja 1933. 1 września 1939 został skierowany do służby w obozie głównym Dachau, ale po krótkim czasie przeniesiono go do Mauthausen, gdzie przebywał od września 1939 do marca 1940. Powrócił następnie do Dachau, gdzie do 17 czerwca 1943 pełnił służbę w magazynie zaopatrzeniowym. W czerwcu 1943 przeniesiono go do "Gusen" i "Ebensee", podobozów KL Mauthausen, gdzie kierował komandami więźniarskimi. W lipcu 1944 jeszcze raz znalazł się w Dachau, gdzie był kierowcą do 28 kwietnia 1945.
W procesie załogi Dachau (US vs. Johann Batoha i inni), który miał miejsce 15 listopada 1946 przed amerykańskim Trybunałem Wojskowym w Dachau skazany został na 3,5 roku pozbawienia wolności.

</doc>
<doc id="1813013" url="https://pl.wikipedia.org/wiki?curid=1813013" title="Boczna grań Ciężkiego Szczytu">
Boczna grań Ciężkiego Szczytu



</doc>
<doc id="1813014" url="https://pl.wikipedia.org/wiki?curid=1813014" title="Walk Right Now">
Walk Right Now

Walk Right Now – singel The Jacksons z albumu Triumph wydany w 1981 roku. Utwór został napisany przez Michaela Jacksona i jego braci Jackiego i Randy’ego. 

</doc>
<doc id="1813016" url="https://pl.wikipedia.org/wiki?curid=1813016" title="Too Much Pressure">
Too Much Pressure

Too Much Pressure – pierwszy album brytyjskiego zespołu The Selecter. Nagrany został w "Horizon Studios Coventry" od grudnia 1979 do stycznia 1980 roku dla wytwórni 2 Tone Recods. Na rynku ukazał się 23 lutego 1980 roku. Producentami płyty byli Errol Ross i sam zespół (oprócz "On My Radio" - Roger Lomas). Album zajął 5 miejsce na brytyjskiej liście przebojów.
Album ten jest jedną z klasycznych pozycji drugiel fali ska (zwanej też "erą 2 Tone"). 
Ukazał się w wielu krajach:
Wszystkie edycje w wersji winylowej z 1980 roku.
W wersji CD wydanej przez Captain Oi Records w 2001 roku dodano jako bonus trzy utwory umieszczone wcześniej tylko na singlach.
Lista utworów.
Wersja CD Captain OI Records z 2001 roku.
Czas nagrania: 49 minut i 34 sekundy

</doc>
<doc id="1813017" url="https://pl.wikipedia.org/wiki?curid=1813017" title="Hans Hahn (esesman)">
Hans Hahn (esesman)

Hans Hahn (ur. 1894, zm. ?) – zbrodniarz nazistowski, esesman, członek załogi niemieckich obozów koncentracyjnych Flossenbürg i Dachau.
Członek Waffen-SS od 28 grudnia 1939. W czasie II wojny światowej pełnił służbę w obozach we Flossenbürgu i Dachau, a także w kilku podobozach KL Dachau, między innymi w "Gondorf", "Fischhorn", "Mühldorf" i "Rainer Flughafen" (kierował tu oddziałami wartowniczymi). Był również zastępcą dowódcy jednej z kolumn ewakuacyjnych więźniów.
W procesie załogi Dachau (US vs. Johann Batoha i inni), który odbył się 15 listopada 1946 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1813018" url="https://pl.wikipedia.org/wiki?curid=1813018" title="Fritz Pohlers">
Fritz Pohlers

Franz Pohlers (ur. 1900, data śmierci nieznana) – zbrodniarz nazistowski, członek załogi niemieckiego obozu koncentracyjnego Dachau. SS-Rottenführer.
Członek Waffen-SS od 18 listopada 1942. Od listopada 1942 do lipca 1943 kierował komandami więźniarskimi w obozie głównym Dachau. Następnie od lipca 1943 do 23 kwietnia 1945 pełnił służbę wartowniczą w podobozach "Friedrichshafen" i "Saulgen".
W procesie załogi Dachau (US vs. Johann Batoha i inni), który miał miejsce w dniu 15 listopada 1946 przed Amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1813028" url="https://pl.wikipedia.org/wiki?curid=1813028" title="State of Shock">
State of Shock

State of Shock - singel The Jacksons i Micka Jaggera z albumu Victory. Piosenka została napisana przez Michaela Jacksona i Randy'ego Hansena. 
Utwór miał być nagrany wspólnie z Freddiem Mercurym, jednak z powodów różnych zobowiązań jakie mieli obaj wokaliści oraz braku czasu, do nagrania nie doszło, czego Mercury bardzo potem żałował. Wersja demo, duet Michael Jackson - Freddie Mercury w 2002 roku przeciekła do internetu.

</doc>
<doc id="1813032" url="https://pl.wikipedia.org/wiki?curid=1813032" title="Kościół Niepokalanego Poczęcia Najświętszej Maryi Panny i klasztor Klarysek we Lwowie">
Kościół Niepokalanego Poczęcia Najświętszej Maryi Panny i klasztor Klarysek we Lwowie

Kościół Niepokalanego Poczęcia Najświętszej Maryi Panny i klasztor Klarysek we Lwowie – jest położony przy pl. Mytnym 1 (ukr. Митна площа, 1; przed 1945 plac Celny).
Historia kościoła i klasztoru.
Siostry bernardynki przybyły do Lwowa w 1482 z Krakowa i zamieszkały w drewnianych pomieszczeniach poza murami miasta, na Przedmieściu Halickim, niedaleko klasztoru bernardynów. W 1583 wzniesiono dla nich kaplicę św. Anny. Poświęcenia kaplicy dokonał arcybiskup Jan Dymitr Solikowski. Przełożoną domu, w którym żyło 20 sióstr, była siostra Zofia. Nie były to ścisłe biorąc zakonnice ale tzw. tercjanki, tj. kobiety żyjące wprawdzie według reguły św. Franciszka z Asyżu ale bez klauzury i ślubów.
Ojciec Benedykt Gąsiorek podjął reformę bernardynów oraz ich żeńskiej gałęzi. Luźne grupy zaczęto przekształcać w grupy klauzurowe. W r. 1605 zmiana dotknęła także lwowskie bernardynki-tercjarki, z których część nie przyjęła nowych, surowszych reguł. Te, które pozostały, zaczęły się odtąd zwać klaryskami. W 10 lat od zainicjowania reform zakon ich liczył ponad 50 sióstr i nowicjuszek. Równolegle z tymi zmianami rozpoczęto również wznoszenie klasztoru dla sióstr. Budową od 1607 roku kierował Paweł Rzymianin natomiast opiekę nad nią objął w 1608 prowizor zakonu, ojciec Bernard Avellides.
Nowo wzniesiony kościół był niewielki, jednonawowy, z wieżą. W jego wnętrzu umieszczono 11 ołtarzy. Otrzymał on wezwanie Niepokalanego Poczęcia Najświętszej Maryi Panny. Siostry zajmowały się hafciarstwem oraz edukacja panien z domów szlacheckich.
Klasztor odczuł skutki zawieruch wojennych z lat 1648, 1656 i 1672. Około 1748 nastąpiła rozbudowa zespołu klasztornego w stylu barokowym a kościół został przebudowany na trzynawowy. Na sklepieniach znalazły się freski Stanisława Stroińskiego.
W 1772, w chwili pierwszego rozbioru Polski w klasztorze mieszkały 34 zakonnice. W 1782 zakon objęła austriacka kasata. Znajdujący się w kościele cudowny obraz matki Boskiej Bolesnej został przekazany do kościoła bernardynów. W klasztorze na krótko zamieszkały siostry bazylianki. Wkrótce potem kościół został zamknięty a w klasztorze umieszczono urząd celny a potem skład tytoniu.
W 1898 Rada Miejska Lwowa wykupiła budynek byłego kościoła klarysek. Plan przebudowy wykonał Juliusz Golberger. Nowe ołtarze i ambonę wykonała firma braci Wczeliaków (ul. Łyczakowska 27), figury świętych – rzeźbiarz Antoni Popiel, obrazy ołtarzowe – malarze Stanisław Kaczor–Batowski, Juliusz Makarewicz, Marceli Harasymowycz. Organy wykonała firma Jana Śliwińskiego. Witraże zamówiono na fabryce wiedeńskiej Gajlinga. Malarz Tadeusz Popiel odrestaurował freski Stroińskiego i namalował trzy nowe ścienne kompozycje o tematyce historycznej: “Śluby Jana Kazimierza”, “Wjazd Jana III Sobieskiego do Wiednia” i “Obrona lwowskiego klasztoru bernardynów przed Tatarami i Kozakami”.
W dniu 1 grudnia 1898 powtórnej konsekracji świątyni dokonał biskup Józef Weber, poświęciwszy ją ponownie Niepokalanemu Poczęciu NMP. Odnowiony kościół uzyskał status kościoła gimnazjalnego – od 1900 roku został przeznaczony dla potrzeb uczniów Lwowa.
Po 1918 funkcję rektora kościoła objął jeden z ojców bernardynów.
W latach 1938-1939 przeprowadzono restaurację świątyni i dobudowano do niej modernistyczną, dwukondygnacyjną wieżę według projektu Jana Łobosa. Wieża została wzniesiona na planie kwadratu, a zwieńczyła ją smukła glorieta.
Po 1945 kościół i klasztor zostały zamknięte i przekazane w użytkowanie Lwowskiej Galerii Obrazów; obecnie w kościele mieści się tam filia tejże galerii – Muzeum Barokowej Rzeźby Sakralnej (Muzeum Jana Jerzego Pinzla). W zasobach Muzeum znajdują się 32 eksponaty reprezentujące najwyższy poziom sztuki europejskiej i światowej. W klasztorze natomiast mieści się szkoła poligraficzna.
Nieromontowany od czasu wysiedlenia Polaków ze Lwowa kościół Klarysek chyli się sukcesywnie ku upadkowi: przecieka dach świątyni, obsypują się jej tynki wraz z XVIII wiecznymi freskami Strońskiego i XIX wiecznymi Tadeusza Popiela, natomiast z ołtarza pozostały resztki dawnej świetności.

</doc>
<doc id="1813036" url="https://pl.wikipedia.org/wiki?curid=1813036" title="Nairn">
Nairn

Nairn (wym. /ˈnɛərn/, gael. "Inbhir Narann") – miasto w północnej Szkocji, w jednostce administracyjnej Highland, historyczna stolica hrabstwa Nairnshire, położone na południowym brzegu zatoki Moray Firth (Morze Północne). 
W 1945 stacjonował tu 3 Batalion Grenadierów Polskich Sił Zbrojnych. 
Położenie.
Nairn znajduje się w odległości około 16 mil (26 km) na wschód od Inverness. Jest starym portem rybackim i miastem targowym. Liczba mieszkańców wynosi ok. 8 tys. Miejscowość cechuje się łagodnym klimatem, dlatego od połowy XIX wieku jest kurortem morskim. 
Kultura i sport.
W mieście działa na stałe niewielki teatr amatorski "Nairn Drama Club". 
W sierpniu odbywa się festiwal jazzowy Nairn International Jazz Festival. Od roku 2008 jest organizowany przez Tildę Swinton niezależny festiwal filmowy. 
Pod koniec sierpnia odbywają się jedne z największych i najstarszych (od 1867 roku) w Szkocji "Highland Games" - zawodów w tradycyjnych sportach szkockich.
W granicach miasta znajdują się dwa znane pola golfowe ("The Nairn Golf Club" i "Nairn Dunbar Golf Club").
Transport.
W mieście znajduje się stacja kolejowa linii Inverness–Aberdeen, powstałej w roku 1855. Przez miasto przechodzi droga A96 łącząca te miasta.

</doc>
<doc id="1813039" url="https://pl.wikipedia.org/wiki?curid=1813039" title="Antoni Symon">
Antoni Symon

Antoni Symon (ur. w Żytomierzu, zm. 18 listopada 1927 w Krakowie) – generał dywizji Wojska Polskiego.
Życiorys.
1 września 1879 rozpoczął służbę w armii rosyjskiej. W 1913 został awansowany na generała majora ze starszeństwem z 14 kwietnia 1913 i wyznaczony na stanowisko dowódcy 1 Brygady 47 Dywizji Piechoty. Od 26 kwietnia 1916 do 4 maja 1917 dowodził 117 Dywizją Piechoty. Następnie, do 20 września 1917, dowodził 47 Dywizją Piechoty, po czym objął dowództwo XXXVII Korpusu Armijnego. 7 października tego roku został dowódcą XIII Korpusu Armijnego, a 12 października awansował na generała lejtnanta.
Od stycznia 1919 w Wojsku Polskim członek Komisji Wojskowo-Ustawodawczej i zastępca przewodniczącego Rady Wojennej Ministerstwa Spraw Wojskowych, w stopniu generała porucznika. 30 maja 1919 roku został mianowany dowódcą Okręgu Generalnego „Kraków” w Krakowie. Funkcję dowódcy okręgu pełnił do 30 maja 1920 roku. 11 sierpnia 1920 został przeniesiony na równorzędne stanowisko dowódcy Okręgu Generalnego „Pomorze”. Funkcję tę pełnił do 21 września 1920. Był przewodniczącym Komitetu Obrony Państwowej w Krakowie w 1920. Został wtedy ponownie dowódcą Okręgu Generalnego „Kraków”. Z dniem 1 kwietnia 1921 roku przeniesiony został w stan spoczynku, w stopniu generała porucznika.
26 października 1923 Prezydent RP Stanisław Wojciechowski zatwierdził go w stopniu generała dywizji. Po przejściu w stan spoczynku zamieszkał w Krakowie, gdzie zmarł 18 listopada 1927.

</doc>
<doc id="1813041" url="https://pl.wikipedia.org/wiki?curid=1813041" title="Fathi Chebal">
Fathi Chebal

Fathi Chebal (ur. 19 sierpnia 1956 w Lyonie, Francja) – algierski piłkarz, występujący na pozycji obrońcy. Uczestnik Mistrzostw Świata 1986.
Kariera klubowa.
Fathi Chebal całą piłkarską karierę spędził we Francji. Karierę zaczął w 1974 roku w klubie FC Villefranche. W 1975 przeszedł do pierwszoligowego AS Nancy i grał w nim przez cztery lata. W 1979 zdobył z Nancy Puchar Francji.
W latach 1979–1980 grał w FC Metz, gdzie trenerem był były polski piłkarz Henryk Kasperczak. Po sezonie spędzonym w saudyjskim Riyadzie, przez trzy lata Chebal występował w Besançon RC. Ostatnie sześć lat kariery to nieustanne zmiany klubów. Podczas tego okresu Chebal grał w: Racingu Paryż, AS Béziers, FC Bourges, FC Martigues, US Créteil (gdzie był krótko również trenerem), RC Lens i ponownie w US Créteil, gdzie zakończył karierę w 1991 roku.
Kariera reprezentacyjna.
Fathi Chebal występował w reprezentacji Algierii w latach osiemdziesiątych. Z reprezentacją Algierii uczestniczył w zwycięskich eliminacjach do Mistrzostw Świata 1982, na finały jednak nie pojechał.
Pojechał za to cztery lata później. 
Na mundialu był rezerwowym i nie wystąpił w żadnym meczu.

</doc>
<doc id="1813043" url="https://pl.wikipedia.org/wiki?curid=1813043" title="Stawy Raszyńskie">
Stawy Raszyńskie



</doc>
<doc id="1813044" url="https://pl.wikipedia.org/wiki?curid=1813044" title="Chris Olivero">
Chris Olivero

Chris Olivero, właśc. Christopher Anthony Olivero (ur. 15 października 1984 w Stockton) – amerykański aktor znany z ról gościnnych w serialach "Boston Public", "24 godziny", "", "Zaklinacz dusz" oraz z roli w produkcji kanału ABC Family "Kyle XY". 12 sierpnia 2006 poślubił aktorkę Alexandrę Picatto.

</doc>
<doc id="1813045" url="https://pl.wikipedia.org/wiki?curid=1813045" title="Tabela porównawcza systemów transkrypcji języka mandaryńskiego">
Tabela porównawcza systemów transkrypcji języka mandaryńskiego

W poniższej tabeli porównawczej przedstawiono kilka systemów transkrypcji języka mandaryńskiego. Niektóre z nich mają znaczenie jedynie historyczne. W systemie Gwoyeu Romatzyh sylaby są odmiennie zapisywane w zależności od tonu.
Systemy aktualnie stosowane to: zhuyin, hanyu pinyin oraz często jeszcze Wade-Giles. Poza tym w wielu krajach używane są narodowe systemy transkrypcji języka chińskiego.
W poniższej tabelce można kliknąć symbol przy nazwie systemu, aby dostosować kolejność alfabetyczną w danej kolumnie.

</doc>
<doc id="1813046" url="https://pl.wikipedia.org/wiki?curid=1813046" title="Soczewka wewnątrzgałkowa">
Soczewka wewnątrzgałkowa

Soczewka wewnątrzgałkowa (ang. "intraocular lens, IOL") – soczewka wykonana z tworzywa sztucznego o właściwościach skupiających lub rozpraszających promienie świetlne, wszczepiana do oka ludzkiego w celu korekcji bezsoczewkowości (łac. aphakia) – powstałej najczęściej w wyniku usunięcia zaćmy.
Soczewki wewnątrzgałkowe można opisać według różnych kryteriów:
Wszczepiane są soczewki przeźroczyste oraz o barwie żółtej. Soczewki żółte nie mają wpływu na sen i nastrój.
Wynalazcą leczenia zaćmy metodą usuwania soczewki naturalnej i jej zastępowania soczewką wewnątrzgałkową był brytyjski okulista Harold Ridley. Pierwszy zabieg przeprowadził 29 listopada 1949 roku.

</doc>
<doc id="1813048" url="https://pl.wikipedia.org/wiki?curid=1813048" title="Alfonso Dhlakama">
Alfonso Dhlakama



</doc>
<doc id="1813055" url="https://pl.wikipedia.org/wiki?curid=1813055" title="Wybory generalne w Mozambiku w 2009 roku">
Wybory generalne w Mozambiku w 2009 roku

Wybory generalne w Mozambiku w 2009 roku - wybory prezydenckie oraz parlamentarne przeprowadzone w Mozambiku 28 października 2009. W wyborach prezydenckich zdecydowane zwycięstwo, z wynikiem 75% głosów poparcia, uzyskał urzędujący prezydent Armando Guebuza. W wyborach parlamentarnych zwyciężyła rządząca partia FRELIMO. 
Sytuacja polityczna i organizacja wyborów.
Wybory z października 2009 były czwartymi wielopartyjnymi wyborami od czasu ustanowienia w kraju systemu demokratycznego i zakończenia wojny domowej w 1992. Scena polityczna Mozambiku od początku lat 90. XX w. była zdominowana przez dwie partie, rządzącą FRELIMO oraz opozycyjną RENAMO, które w latach 1977-1992 toczyły ze sobą wojnę domową. O reelekcję na stanowisku prezydenta ubiegał się stojący na czele państwa od 2004 Armando Guebuza z partii FRELIMO. Jego głównym rywalem był lider RENAMO, Afonso Dhlakama, który startował w wyborach po raz czwarty z rzędu. Trzecim kandydatem był Daviz Simango, który opuścił szeregi RENAMO i w marcu 2009 założył własną partię, Ruch Demokratyczny Mozambiku (MDM, "Movimento Democrático de Moçambique"). Za głównego faworyta uważany był urzędujący prezydent Guebuza. Jego szanse wzrosły jeszcze bardziej, po rozłamie w szeregach opozycji w 2009 oraz słabym wyniku RENAMO w wyborach na burmistrzów miast w listopadzie 2008. 
W wyborach parlamentarnych o 250 mandaty w Zgromadzeniu Republiki (jednoizbowy parlament) ubiegało się 17 partii politycznych i 2 koalicje. Głosowanie odbywało się w 11 okręgach wyborczych, według zasad ordynacji proporcjonalnej, z 5-procentowym progiem wyborczym. Największe szanse na zdobycie mandatów miały: FRELIMO, RENAMO oraz MDM.
Wybory w Mozambiku były monitorowane przez międzynarodowych i lokalnych obserwatorów. Unia Afrykańska delegowała 22-osobową misję obserwacyjną, SADC misję 24-osobową, Wspólnota Narodów przysłała 11 obserwatorów, a Unia Europejska umieściła w całym kraju 24 długoterminowych obserwatorów i ponad 70 krótkoterminowych.
Kampania wyborcza.
Kampania wyborcza rozpoczęła się w Mozambiku 13 września i trwała do 26 października 2009. Przed samym głosowaniem obowiązywała dwudniowa cisza wyborcza. Do udziału w wyborach uprawnionych jest ok. 10 mln obywateli powyżej 18 roku życia. 
Prezydent Guebuza w czasie kampanii zapowiadał kontynuację swojej polityki jedności narodowej i rozwoju oraz dalszą walkę z biedą wśród obywateli. Zadeklarował, że jeśli zostanie ponownie wybrany, nie będzie dążył do zmiany konstytucji i ubiegania się o trzecią z kolei kadencję na stanowisku.
Dhlakama opowiadał się za ułatwieniami w uzyskiwaniu kredytów przez drobnych przedsiębiorców oraz ludzi młodych. Zapowiedział wprowadzenie zmian w systemie sądownictwa, który jego zdaniem sprzyja partii rządzącej, tak by wszyscy obywatele byli traktowani sprawiedliwie. Powiedział, że w przypadku kolejnej przegranej, nie weźmie już udziału w przyszłych wyborach. Daviz Simango oskarżył FRELIMO o nieradzenie sobie z zapobieganiem społecznemu wykluczeniu mieszkańców. Wezwał do głosowania na MDM w celu zapobieżenia powrotowi jednopartyjnego państwa. Obaj kandydaci opozycji podkreślali konieczność "zmiany" w polityce. We wrześniu 2009 komisja wyborcza zakazała startu w wyborach parlamentarnych kandydatom MDM w 9 okręgach wyborczych, argumentując to złożeniem niekompletnych dokumentów podczas rejestracji. 
Wyniki wyborów.
10 listopada 2009 komisja wyborcza ogłosiła oficjalne wyniki wyborów, według których zdecydowane zwycięstwo w wyborach prezydenckich odniósł prezydent Guebuza, zdobywając 75% głosów. Drugie miejsce zajął Afonso Dhlakama (16,4% głosów), a trzecie Daviz Simango (8,6% głosów). 
W wyborach parlamentarnych, również z dużą przewagą, zwyciężyła rządząca partia FRELIMO, która zwiększyła swój stan posiadania do 191 miejsc w 250-osobowym parlamencie. Porażkę poniósł natomiast opozycyjny RENAMO, który zdobył tylko 51 mandatów. Do parlamentu wszedł również Ruch Demokratyczny Mozambiku (MDM), który wprowadził do niego 8 deputowanych
Międzynarodowi obserwatorzy pochwalili przebieg wyborów, oświadczając, że przebiegły one w sposób pokojowy i zgodnie z regionalnymi standardami i zasadami. Przewodniczący misji obserwacyjnej SADC, Eustarckio Kazonga, stwierdził, że nie odnotowano żadnych aktów zastraszania czy przemocy w czasie głosowania. Już wcześniej, 30 października 2009, obserwatorzy z UE pochwalili przebieg głosowania i określili je mianem spokojnego i dobrze zorganizowanego. Skrytykowali jednak komisję wyborczą za wykluczenie wielu kandydatów z przyczyn technicznych i proceduralnych, nazywając to "ograniczeniem prawa wyboru głosujących".

</doc>
<doc id="1813056" url="https://pl.wikipedia.org/wiki?curid=1813056" title="AIR SHOW - Międzynarodowe Pokazy Lotnicze i Wystawa Przemysłu Lotniczego">
AIR SHOW - Międzynarodowe Pokazy Lotnicze i Wystawa Przemysłu Lotniczego



</doc>
<doc id="1813057" url="https://pl.wikipedia.org/wiki?curid=1813057" title="Halim Benmabrouk">
Halim Benmabrouk

Abdelhamid Halim Ben-Mabrouk (arab. عبد الحميد حليم بن مبروك; ur. 25 czerwca 1960 w Lyonie, Francja) – algierski piłkarz występujący na pozycji pomocnika. Uczestnik Mistrzostw Świata 1986.
Kariera klubowa.
Halim Benmabrouk całą piłkarską karierę spędził we Francji. Karierę zaczął w 1982 w Racingu Paryż i grał w nim do 1990 roku. W latach 1991 grał w Girondins Bordeaux. Ostatni sezon spędził w Olympique Lyon, gdzie zakończył karierę w 1992 roku.
Kariera reprezentacyjna.
Halim Benmabrouk występował w reprezentacji Algierii w latach osiemdziesiątych. 
Z reprezentacją Algierii uczestniczył w Mistrzostw Świata 1986. Na Mundialu wystąpił w dwóch spotkaniach z reprezentacją Irlandii Północnej i reprezentacji Brazylii.

</doc>
<doc id="1813058" url="https://pl.wikipedia.org/wiki?curid=1813058" title="Salomon Widerszpil">
Salomon Widerszpil



</doc>
<doc id="1813061" url="https://pl.wikipedia.org/wiki?curid=1813061" title="Materiał ścierny">
Materiał ścierny

Materiał ścierny - materiał służący do obróbki powierzchni wykorzystujący właściwości ziarna ściernego. Jako ziarno ścierne w procesie produkcji wykorzystywane są korund, węglik krzemu, azotek boru lub diament.
Materiały ścierne wytwarzane są przede wszystkim w postaci arkuszy papieru ściernego, taśm, krążków, gąbek ściernych lub włókniny.
Zastosowanie.
Materiały ścierne wykorzystywane są do obróbki różnorodnych typów powierzchni: drewna, lakieru, metalu, ceramiki, skóry, kompozytów, szkła i wielu innych materiałów.

</doc>
<doc id="1813062" url="https://pl.wikipedia.org/wiki?curid=1813062" title="Daviz Simango">
Daviz Simango

Daviz Simango (ur. 7 lutego 1964, zm. 21 lutego 2021 w Johannesburgu) – mozambicki polityk, burmistrz Beiry od 2003 do 2021, lider Ruchu Demokratycznego Mozambiku (MDM) w latach 2009–2021. Kandydat w wyborach prezydenckich w 2009.
Życiorys.
Daviz Simango urodził się w 1964 w Tanzanii, gdzie jego rodzice czynili przygotowania do udziału w wojnie o niepodległość Mozambiku. Jego ojciec, Uria Simango, protestancki pastor Zjednoczonego Kościoła Chrystusa w Mozambiku był pierwszym wiceprzewodniczącym FRELIMO, jednak w czasie wojny domowej w kraju został zamordowany przez członków swojej partii za "reakcjonizm".
Ukończył budownictwo na Uniwersytecie im. Eduardo Mondlane w Maputo. W 1997 rozpoczął działalność polityczną w szeregach RENAMO. W 2003 został wybrany burmistrzem Beiry, drugiego pod względem ludności miasta w kraju. Za wzorowe zarządzanie miastem otrzymał kilka nagród i odznaczeń. W 2008 wszedł w konflikt z kierownictwem RENAMO i we wrześniu 2008 został usunięty z partii. W kolejnych wyborach na burmistrza Beiry, w listopadzie 2008, wystartował jako kandydat niezależny. Wybory wygrał, zdobywając większość głosów.
W marcu 2009 założył własne ugrupowanie, Ruch Demokratyczny Mozambiku (MDM, "Movimento Democrático de Moçambique"). Jako jego kandydat wziął udział w wyborach prezydenckich w październiku 2009. W czerwcu 2009 jego osoba stała się celem zamachu. Zamachowcy, którzy prawdopodobnie byli członkami RENAMO, ostrzelali samochód, którym przejeżdżał w czasie wiecu wyborczego. W czasie kampanii wyborczej oskarżył FRELIMO o nieradzenie sobie ze społecznym wykluczeniem mieszkańców. Wezwał do głosowania na MDM w celu zapobieżenia powrotowi jednopartyjnego państwa. W wyborach 28 października 2009 zajął trzecie miejsce, zdobywając 8,59% głosów poparcia i ustępując miejsca prezydentowi Guebuzie, który uzyskał 75% głosów. Jego partia zdobyła natomiast 8 mandatów w parlamencie.
Zmarł w RPA na skutek COVID-19 w okresie światowej pandemii tej choroby.

</doc>
<doc id="1813065" url="https://pl.wikipedia.org/wiki?curid=1813065" title="Adolf Hoffmeister">
Adolf Hoffmeister

Adolf Hoffmeister (ur. 15 sierpnia 1902 w Pradze; zm. 24 lipca 1973 w Říčkach) – czeski malarz, karykaturzysta, ilustrator, scenograf, pisarz, dramaturg, tłumacz, dziennikarz, historyk i krytyk sztuki, polityk, dyplomata i podróżnik. W 1967 roku otrzymał tytuł Artysty narodowego.
Życiorys.
Adolf Hoffmeister urodził się w znanej praskiej rodzinie, w której posiadaniu dotychczas znajduje się luksusowy hotel „Hoffmeister” na praskiej Malej Stranie. 
Mimo przynależności do zamożnej warstwy społeczeństwa wyznawał lewicowe poglądy polityczne. W październiku 1920 był najmłodszym członkiem grupy czeskich intelektualistów, którzy – jak np. pisarz i późniejszy laureat nagrody Nobla 1984 Jaroslav Seifert (1901–1986) stworzyli lewicową formację artystyczną „Devětsil" (lepiężnik). Hoffmeister został pierwszym sekretarzem tej grupy. W tym czasie przyjaźnił się z Franzem Kafką. Hoffmeister chętnie rysował portrety swoich przyjaciół. Tworzył też karykatury polityczne. 
Gdy w latach trzydziestych XX wieku władze hitlerowskie zmieniły satyryczny tygodnik monachijski „Simplicissimus” w pismo rozrywkowe, zmuszając wielu współpracowników do emigracji, Hoffmeister współuczestniczył w wydawaniu w Pradze wraz z niemieckimi emigrantami antyfaszystowskiego tygodnika „Simplicus”, potem „Simpl”. Uciekł z okupowanej Czechosłowacji najpierw do Francji, gdzie został przez siedem miesięcy internowany, i po ucieczce przedostał się przez Portugalię i Maroko do Stanów Zjednoczonych, skąd nadawał audycje radiowe dla okupowanej ojczyzny. 
Po wojnie powrócił do Czechosłowacji i uczestniczył w przedsięwzięciach kulturalnych UNESCO. W lutym 1948 poparł przewrót komunistyczny i został ambasadorem we Francji. Na fali narastającej stalinizacji został pozbawiony swoich funkcji. Pozostał tylko profesorem na praskiej Akademii Sztuki Użytkowej, gdzie zajmował się ilustracjami w książkach dla dzieci i filmami rysunkowymi we współpracy z Jiřím Trnką. Był też przewodniczącym komisji ds. oceny ideowej i artystycznej wartości znaczków pocztowych. Na czechosłowackich znaczkach pocztowych w latach 1968–1969 ukazało się wiele rysunków Hoffmeistra.
Po klęsce Praskiej Wiosny 1968 wyjechał do Francji, gdzie objął stanowisko profesora na Université de Vincennes. Po powrocie 1970 do Pragi spotkał się z bojkotem towarzyskim. Zmarł w samotności na wewnętrznej emigracji.
Gdy w roku 1938 Hoffmeister pisał libretto do opery dziecięcej „Brundibár” (Trzmiel) – (muzyka Hans Krása), nie spodziewał się, że jej prapremiera odbędzie się w żydowskim sierocińcu w roku 1941, a dalsze przedstawienia w obozie koncentracyjnym Theresienstadt. Jej kompozytor został zamordowany w Oświęcimiu w roku 1944.

</doc>
<doc id="1813067" url="https://pl.wikipedia.org/wiki?curid=1813067" title="Tomasz Olejnik">
Tomasz Olejnik

Tomasz „Oley” Olejnik (ur. 11 stycznia 1965) – polski wokalista i autor tekstów. Wieloletni członek rockowej grupy muzycznej Proletaryat.
W 1987 roku w Pabianicach Olejnik wraz z Dariuszem Kacprzakiem i Jarosławem Siemienowiczem założył grupę Proletaryat. W 1988 roku ukazała się pierwsza kaseta zespołu pt. "Revolt", która wzbudziła zainteresowanie publiczności, jak i krytyków muzycznych. Rok później zespół wystąpił na festiwalu w Jarocinie, gdzie otrzymał trzy główne nagrody – publiczności, dziennikarzy i organizatorów.
W latach późniejszych mimo częstych zmian składu Olejnik i Kacprzak pozostający jedynymi stałymi członkami nagrali szereg albumów m.in. "Proletariat", "Czarne Szeregi", "IV" czy "Zuum", na którym stopniowo była rozwijana formuła muzyki prezentowanej przez Proletaryat.

</doc>
<doc id="1813069" url="https://pl.wikipedia.org/wiki?curid=1813069" title="Veselin Đuho">
Veselin Đuho

Veselin Đuho (ur. 5 stycznia 1960 w Fočy) – chorwacki piłkarz wodny. W barwach Jugosławii dwukrotny złoty medalista olimpijski.
Mierzący 187 cm wzrostu zawodnik mistrzem olimpijskim był w Los Angeles w 1984 (Jugosławia była jednym z państw komunistycznych, które wzięły udział w olimpiadzie) oraz w Seulu. W 1986 wywalczył tytuł mistrza świata.

</doc>
<doc id="1813070" url="https://pl.wikipedia.org/wiki?curid=1813070" title="Veselin Duho">
Veselin Duho



</doc>
<doc id="1813073" url="https://pl.wikipedia.org/wiki?curid=1813073" title="Paul Fridolin Kehr">
Paul Fridolin Kehr

Paul Fridolin Kehr (ur. 28 grudnia 1860 – zm. 9 listopada 1944) – niemiecki historyk i dyplomatyk.
Życiorys.
Paul Fridolin był czwartym dzieckiem Karla Kehra, ówczesnego rektora szkoły zawodowej w Waltershausen. Ukończył gimnazjum w Halberstadt, gdzie w 1879 zdał maturę. Już wówczas okazywał zainteresowanie średniowieczną dyplomatyką, co dostrzegł dyrektor tego gimnazjum Gustav Schmidt. Dzięki jego pomocy Kehr w 1889 opublikował papieskie przywileje dla Saksonii z lat 1353–1378. W trakcie praktyk w wiedeńskim Institut für Österreichische Geschichtsforschung (1884/85) po raz pierwszy odwiedził Rzym, gdzie miał okazję zapoznać się z tamtejszymi bibliotekami i archiwami. W 1888 współpracował z Teodorem von Sickel przy edycji dokumentów cesarza Ottona III. W 1889 został privatdozentem, a następnie profesorem na uniwersytecie w Marburgu (1893). W 1896 objął profesurę na uniwersytecie w Getyndze. W latach 1903–1936 sprawował funkcję dyrektora Królewskiego Pruskiego Instytutu Historycznego w Rzymie (obecnie Deutsche Historische Institut in Rom). Był także dyrektorem "Kaiser-Wilhelm-Institut für deutsche Geschichte" (do 1941) oraz przewodniczącym centralnej dyrekcji instytutu Monumenta Germaniae Historica. W okresie I wojny światowej był generalnym dyrektorem pruskich archiwów w Berlinie.
Paul Kehr zasłynął głównie jako znawca średniowiecznej dyplomatyki papieskiej. Najbardziej znany jest z krytycznych edycji papieskich dokumentów z okresu do końca XII wieku na łamach czasopisma "Nachrichten von der königlichen Gesellschaft der Wissenschaften zu Göttingen" (tzw. "Göttinger Papsturkundenwerk"), wydanych przez niego także w formie regestów w wielotomowych publikacjach "Italia Pontificia" (papieskie przywileje we Włoszech) i "Germania Pontificia" (papieskie przywileje w Niemczech). Był też autorem wielu studiów dotyczących kancelarii cesarzy niemieckich oraz papieży w średniowieczu. W opublikowanym w 1920 r. studium "Das Erzbistum Magdeburg und die erste Organisation der Christlichen Kirche in Polen" jako pierwszy zakwestionował powszechnie wówczas akceptowany (także przez polskich historyków) pogląd o podległości polskiego Kościoła w X wieku metropolii magdeburskiej.
Paul Fridolin Kehr zmarł 9 listopada 1944 w Wässerndorf koło Würzburga.

</doc>
<doc id="1813074" url="https://pl.wikipedia.org/wiki?curid=1813074" title="Tomasz Borkowski (aktor)">
Tomasz Borkowski (aktor)

Tomasz Borkowski (ur. 1978 w Gliwicach) – polski aktor teatralny, filmowy i dubbingowy.
W 2001 roku ukończył studia Akademii Teatralnej w Warszawie.

</doc>
<doc id="1813075" url="https://pl.wikipedia.org/wiki?curid=1813075" title="Romana Malácová">
Romana Malácová



</doc>
<doc id="1813077" url="https://pl.wikipedia.org/wiki?curid=1813077" title="Romana Malacova">
Romana Malacova



</doc>
<doc id="1813079" url="https://pl.wikipedia.org/wiki?curid=1813079" title="Rawicz II">
Rawicz II

Rawicz II (Rawa II; czes. z Tošanovic, Tluk; niem. Rava, Tluck) – herb szlachecki, używany m.in. w Polsce, Księstwie Cieszyńskim, Czechach, Austrii, terytoriach Świętego Cesarstwa Rzymskiego.
Opis herbu.
W polu srebrnym w złotej doniczce trzy czerwone róże (por. ) z listkami, lub bez. W klejnocie taka sama doniczka z różami.
Labry czerwone podbite srebrem.
Odmiana herbowa.
W polu błękitnym w drewnianej fasce (faska - rodzaj małej beczułki) dziewięć lilii na łodygach z liśćmi. W klejnocie trzy strusie pióra. Labry błękitne podbite złotem.
Herbowni.
Tłuck, Tłuk, Tłuk von Toschonowitz (indygenat 1673), Tłuków, Wysocki.

</doc>
<doc id="1813080" url="https://pl.wikipedia.org/wiki?curid=1813080" title="Most Kazimierza Wielkiego w Bydgoszczy">
Most Kazimierza Wielkiego w Bydgoszczy

Most Kazimierza Wielkiego – most drogowy, zespolony stalowo-żelbetowy na rzece Brdzie w Bydgoszczy.
Lokalizacja.
Most Kazimierza Wielkiego spina oba brzegi Brdy we wschodniej części Bydgoszczy łącząc osiedla Bartodzieje i Kapuściska. Przechodząca tędy Aleja Kazimierza Wielkiego łączy ulice: Fordońską w lewobrzeżnej Bydgoszczy i Toruńską w prawobrzeżnej.
Historia.
Most o konstrukcji stalowej oddano do użytku 30 października 2000 r. Budowa tej przeprawy mostowej była już planowana w latach 40. XX wieku, gdy Bydgoszcz była trzykrotnie mniejsza liczebnie. Projekt trasy Nowołęczyckiej łączącej ulice: Fordońską i Toruńską opracowano w 1997 roku. Przewidywał on budowę trzech mostów: dwóch drogowych (wschodni, zachodni) oraz pomiędzy nimi – mostu tramwajowego. Ze względu na ograniczenia finansowe podjęto decyzję o budowie tylko jednego mostu – drogowego zachodniego. Podpory wykonano w 1999 r., a w roku następnym trwał montaż konstrukcji stalowej mostu. Generalnym wykonawcą był Mostostal Kraków S.A. 30 października 2000 r. obiekt oddano do użytku.
Koszt inwestycji, która oprócz mostu obejmowała budowę trasy drogowej tzw. Nowołęczyckiej wyniósł 39 mln zł.
Most mieści jedną jezdnię z dwoma pasami dla pojazdów oraz chodnik dla pieszych i rowerzystów. Trwa (2022) budowa drugiej i trzeciej nitki mostu, która ma mieścić jezdnię drogową (253 m długości) oraz torowisko tramwajowe (255 m długości). Każda z nich będzie miała sześć podpór, po trzy na każdym brzegu rzeki. Koszt tej inwestycji według pierwotnych szacunków miał wynieść 80 mln zł, a dotacja z UE – 49 mln zł.
21 sierpnia 2020 ogłoszono przetarg na budowę mostu tramwajowego oraz drugiego (wschodniego) mostu drogowego, oba o długości 240 m, z dofinansowaniem ze środków UE w wysokości 48 mln zł. Najtańsza złożona oferta (Trakcja) opiewała na 153 mln zł, to jest o 20 mln zł więcej niż zaplanowany budżet. Umowę na realizację inwestycji podpisano 5 lipca 2021, z terminem realizacji do września 2023. Teren budowy przekazano wykonawcy 5 lipca 2021. Po niespełna roku prac, w maju 2022 rozpoczęto nasuwanie konstrukcji mostu tramwajowego.
Dane techniczne.
Most zbudowano w konstrukcji stalowej. Jego długość wynosi 245,8 m, a szerokość 12,7 m. Składa się z pięciu przęseł o rozpiętościach: 38, 48 i 72 m. Konstrukcję nośną stanowią trzy stalowe dźwigary skrzynkowe o pomoście z płyty ortotropowej. Podpory stanowią żelbetowe przyczółki oraz filary pośrednie w postaci żelbetowych ramownic posadowionych na palach wierconych. Przestrzeń żeglugowa pod obiektem wynosi 5,7 × 20 m. Nośność mostu wynosi 50 ton. Obiektem dysponuje Zarząd Dróg Miejskich i Komunikacji Publicznej w Bydgoszczy.
Obciążenie ruchem.
Most Kazimierza Wielkiego należy do obiektów dość znacznie obciążonych ruchem drogowym w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń ok. 1960 pojazdów na godzinę. Na moście często tworzą się zatory pojazdów, co jest związane z ograniczoną przepustowością skrzyżowań alei Kazimierza Wielkiego z ulicami: Fordońską i Toruńską.
Nazwa.
29 maja 2001 r. Rada Miasta Bydgoszczy nadała mostowi i ulicy wiodącej przez przeprawę imię króla Kazimierza Wielkiego, który jest dawcą praw miejskich dla Bydgoszczy (1346).

</doc>
<doc id="1813084" url="https://pl.wikipedia.org/wiki?curid=1813084" title="Karl Max von Lichnowsky">
Karl Max von Lichnowsky



</doc>
<doc id="1813087" url="https://pl.wikipedia.org/wiki?curid=1813087" title="Celebrate the Bullet">
Celebrate the Bullet

Celebrate the Bullet – drugi album brytyjskiego zespołu ska The Selecter. Nagrany został w 1981 roku dla wytwórni Chrysalis. Na rynku ukazał się w lutym tego samego roku. Producentami płyty byli Roger Lomas i sam zespół. Album zajął 41 miejsce na brytyjskiej liście przebojów.
Tuż przed nagraniem albumu z zespołu odchodzą Charley Anderson (bas) i Desmond Brown (klawisze), a na ich miejsce przychodzą Adam Williams i James Mackie. 
W wersji CD wydanej przez Captain Oi Records w 2001 roku dodano jako bonus cztery utwory umieszczone wcześniej na singlach, w tym cover The Ethiopians "Train to Skaville".
Spis utworów.
Wersja winylowa 1981 rok.
Strona A
1. "(Who Likes) Facing Situations" 3:32 (Neol Davies)
2. "Deepwater" 4:09 (Pauline Black)
3. "Red Reflections" 3:39 (Pauline Black)
4. "Tell Me What's Wrong" 3:26 (Gaps Henrickson)
5. "Bombscare" 3:05 (Comi Amanor)
6. "Washed Up And Left For Dead" 4:04 (Neol Davies)
Strona B
1. "Celebrate The Bullet" 4:25 (Neol Davies)
2. "Selling Out Your Future" 3:59 (Comi Amanor)
3. "Cool Blue Lady" 3:30 (Neol Davies)
4. "Their Dream Goes On" 3:56 (Neol Davies)
5. "Bristol And Miami" 4:44 (Pauline Black)
Wersja CD Captain OI Records z 2001 roku.
1. "(Who Likes) Facing Situations" 3:32 (Neol Davies)
2. "Deepwater" 4:09 (Pauline Black)
3. "Red Reflections" 3:39 (Pauline Black)
4. "Tell Me What's Wrong" 3:26 (Gaps Henrickson)
5. "Bombscare" 3:05 (Comi Amanor)
6. "Washed Up And Left For Dead" 4:04 (Neol Davies)
7. "Celebrate The Bullet" 4:25 (Neol Davies)
8. "Selling Out Your Future" 3:59 (Comi Amanor)
9. "Cool Blue Lady" 3:30 (Neol Davies)
10. "Their Dream Goes On" 3:56 (Neol Davies)
11. "Bristol And Miami" 4:44 (Pauline Black)
12. "Whisper" - 3.01 (Neol Davies)
13. "Train to Skaville" (Dillon)
15. "Last Tango in Dub" (Selecter)
16. "Train to Skaville (12" Version)" (Dillon)
Czas nagrania: 60 minut i 53 sekundy

</doc>
<doc id="1813088" url="https://pl.wikipedia.org/wiki?curid=1813088" title="Osiedle socjalne na Zagórzu">
Osiedle socjalne na Zagórzu

Osiedle socjalne na Zagórzu - pierwsze w Poznaniu po I wojnie światowej osiedle socjalne (komunalne), zbudowane przy ul. Nowe Zagórze na Ostrowie Tumskim, w części Zagórze. Osiedle wchodzi w skład zabytków i atrakcji trasy turystycznej Traktu Królewsko-Cesarskiego.
Historia.
Zespół mieszkań socjalnych wybudowano w latach 1924 - 1925, według projektu Jerzego Tuszowskiego, przy istniejącym do lat 50. XX w. Forcie Radziwiłła. Architekt wzorował się na założeniach warszawskiego Żoliborza, a konkretnie inspirowały go idee głoszone przez założycieli Warszawskiej Spółdzielni Mieszkaniowej. Osiedle na Zagórzu zostało jednak oddane do użytku 2 lata wcześniej niż pierwsze bloki w Warszawie.
Architektura.
Początkowo planowano budynki parterowe, ale liczbę kondygnacji podniesiono do dwóch, tak aby liczba mieszkań była zwiększona. Domy wpisane są w łagodny łuk ulicy. Posiadają dachy mansardowe oraz ryzality akcentujące strefy wejściowe. Detal jest silnie ograniczony z uwagi na konieczność zmniejszania kosztów budowy. Na każdej kondygnacji były po 4 mieszkania, składające się z mieszkalnej kuchni i pokoju. Ubikacje zlokalizowano na klatkach schodowych. Do dnia dzisiejszego osiedle zachowało się w prawie niezmienionej formie.

</doc>
<doc id="1813092" url="https://pl.wikipedia.org/wiki?curid=1813092" title="Emmet Enos">
Emmet Enos

Emmet Enos (ur. 4 lipca 1866 w Kankakee, zm. 16 lipca 1902 w Elgin) – amerykański lekarz.
Życiorys.
Syn Franka D. Enosa (zm. 1874) i Anny z domu Gubtail. Miał brata Leona, później malarza w Chicago. Ukończył Northwestern University w Evanston i Rush Medical College w Chicago; tytuł doktora nauk medycznych (M.D.) otrzymał w 1892. W 1893 ożenił się z Jessie Hoke z Waldron, mieli jednego syna, Emmeta Jr (inne źródła mówią o dwójce dzieci).
Studiując w Chicago wydawał gazetę uczelnianą „Corpuscle”. Po otrzymaniu dyplomu przez pięć lat prowadził praktykę w Herscher, którą przejął po doktorze Elderze Williamie H. Van Dorenie. Od 1897 zatrudniony w Eastern Illinois Hospital for the Insane w Kankakee, po roku został mianowany szefem personelu medycznego i zastępcą kuratora szpitala. Należał do Kankakee County Medical Society i przez rok był przewodniczącym tego stowarzyszenia. Był masonem, popierał Republikanów.
Na krótko przed śmiercią, w lutym 1902, Enos rozpoznał u siebie wczesne objawy obłędu. Zrezygnował wtedy z pracy i wrócił do prywatnej praktyki, ale w maju choroba umysłowa gwałtownie się rozwinęła; zmarł 16 lipca 1902 w Elgin Insane Asylum. Choroba i tragiczna śmierć lekarza były odnotowane w prasie, także w innych stanach; chorobę dr. Enosa przypisywano przebywaniu z chorymi psychicznie, a także „bakterii obłędu”.

</doc>
<doc id="1813094" url="https://pl.wikipedia.org/wiki?curid=1813094" title="Reakcja wymiany pojedynczej">
Reakcja wymiany pojedynczej



</doc>
<doc id="1813095" url="https://pl.wikipedia.org/wiki?curid=1813095" title="Trakt Zapuszczański">
Trakt Zapuszczański

Trakt Zapuszczański (lit. "Użgiris") – dawna nazwa południowej części województwa trockiego między Niemnem, Puszczą Augustowską a granicą Prus. Po II rozbiorze Polski Trakt Zapuszczański znalazł się w Królestwie Prus. Na podstawie traktatu tylżyckiego wszedł w skład Księstwa Warszawskiego. Od 1815 r. w Królestwie Polskim jako część województwa augustowskiego.

</doc>
<doc id="1813096" url="https://pl.wikipedia.org/wiki?curid=1813096" title="José Maria Florêncio">
José Maria Florêncio

 
José Maria Florêncio (ur. 2 czerwca 1962 w Fortalezie) – polski dyrygent, altowiolista i kompozytor, Brazylijczyk z pochodzenia, absolwent Uniwersytetu Minas Gerais w Belo Horizonte. Doszkalał się na kursach mistrzowskich w Brazylii, w Juilliard School of Music w Nowym Jorku, Musikhochschule w Wiedniu oraz Akademii Muzycznej im. F. Chopina w Warszawie. Po ukończeniu studiów był koncertmistrzem altówki Orkiestry Symfonicznej Minas Gerais w Belo Horizonte i Orkiestry Symfonicznej Bahia w Salwadorze. W tym samym czasie rozwijał również swoją karierę solową, a następnie dyrygencką.
Od roku 1985 roku mieszka w Polsce, w Poznaniu. Pracuje zarówno w Polsce, jak i za granicą. Był między innymi dyrygentem Teatru Wielkiego w Łodzi, dyrektorem muzycznym Opery Wrocławskiej, pełnił funkcję dyrektora naczelnego i artystycznego Orkiestry i Chóru PRiTV w Krakowie, dyrektora Muzycznego Teatru Wielkiego im. Stanisława Moniuszki, dyrektora naczelnego i artystycznego Filharmonii Poznańskiej oraz stałego dyrygenta w Teatrze Wielkim – Operze Narodowej w Warszawie. Współpracował z wieloma wybitnymi solistami: Ewą Podleś, José Curą, Andrzejem Dobberem, Olgą Pasiecznik i Małgorzatą Walewską oraz instrumentalistami, takimi jak Julian Rachlin, Dimitr Sitkovesky, Antonio Menezes, Iwan Monighetti, Đặng Thái Sơn, Nelson Goerner, Garrick Ohlsson oraz Konstanty Andrzej Kulka.
Od 2008 do 4 maja 2011 był zastępcą dyrektora ds. artystycznych Opery Bałtyckiej oraz dyrygentem tytularnym jednej z ważniejszych instytucji artystycznych kontynentu południowoamerykańskiego – Orquestra Sinfonica do Teatro Municipal de São Paulo.
Jako kierownik muzyczny i dyrygent zrealizował najnowsze premiery w Operze Bałtyckiej – "Don Giovanniego" i "Wesele Figara" Mozarta, "Eugeniusza Oniegina" Czajkowskiego, dwie przygotowane na międzynarodowy festiwal pod egidą Mezzo TV, produkcje "Gwałt na Lukrecji" Brittena oraz "Ariadna na Naksos" Straussa oraz "Salome" Straussa

</doc>
<doc id="1813097" url="https://pl.wikipedia.org/wiki?curid=1813097" title="José Maria Floréncio">
José Maria Floréncio



</doc>
<doc id="1813118" url="https://pl.wikipedia.org/wiki?curid=1813118" title="Henryk Pachoński">
Henryk Pachoński

Henryk Pachoński (ur. 11 listopada 1878 w Skawinie, zm. 23 maja 1957 w Krakowie) – polski historyk, nauczyciel, działacz niepodległościowy. 
Życiorys.
Był synem Tomasza powstańca styczniowego. Ukończył gimnazjum Nowodworskiego w Krakowie. Studiował historię i geografię na Uniwersytecie Jagilellońskim i w Jenie. Pracował jako nauczyciel w Seminarium Nauczycielskim i w innych szkołach krakowskich. Jeden z inicjatorów utworzenia na terenie Galicji gmin szkolnych - ruchu samorządowego młodzieży szkolnej. Przez 11 lat pracował w seminarium żeńskim, a od 1917 w seminarium męskim.
Od 1920 sekretarz generalny Towarzystwa Obrony Zachodnich Kresów Polski, a od 1922 jego prezes. W tymże roku brał udział w uroczystościach przejmowana Górnego Śląska przez polskie władze. W latach 1924–1939 prezes Związku Uczestników Oswobodzenia Krakowa. Radny Miasta Krakowa (1926–1931).
2 maja 1923 został odznaczony Krzyżem Kawalerskim Orderu Odrodzenia Polski.
Pochowany na Cmentarzu Rakowickim (kwatera PAS 6-wsch-po prawej Piekardów).
Miał trzech synów: Jana, Mieczysława i Zbigniewa.

</doc>
<doc id="1813120" url="https://pl.wikipedia.org/wiki?curid=1813120" title="McDonnell Aircraft Corporation">
McDonnell Aircraft Corporation

McDonnell Aircraft Corporation – amerykańska wytwórnia lotnicza z siedzibą w Saint Louis w stanie Missouri, założona w 1939 przez Jamesa Smitha McDonnella. Znana z produkcji samolotów wojskowych, zwłaszcza samolotu F-4 Phantom II oraz załogowych statków kosmicznych wykorzystywanych w programie Mercury i Gemini. 28 kwietnia 1967 przedsiębiorstwo połączyło się z Douglas Aircraft Company, tworząc McDonnell Douglas.
Historia.
W 1928 r. James McDonnell założył w Milwaukee przedsiębiorstwo J.S. McDonnell &amp; Associates, zajmujące się produkcją awionetek. Niestety kryzys z 1929 roku pokrzyżował jego plany i McDonnell zajął się pracą w wytwórni Glenn L. Martin Company. 10 lat później, w 1939 r. McDonnell ponownie rozpoczął pracę na własny rachunek, zakładając w Saint Louis własne przedsiębiorstwo McDonnell Aircraft Corporation. II wojna światowa była potężnym impulsem dla rozwoju całego amerykańskiego przemysłu, skorzystał na tym również McDonnell, który powiększył swoje zatrudnienie z 15 osób w 1939 r. do 5000 pod koniec wojny. W tym okresie przedsiębiorstwo było znaczącym producentem części zamiennych do amerykańskich samolotów. Przystąpiono również do projektowania własnego samolotu myśliwskiego McDonnell XP-67 Bat, który nie wyszedł jednak poza stadium prototypu oraz jednego z pierwszych pocisków przeciwokrętowych McDonnell LBD-1 Gargoyle. Koniec wojny zastopował rozwój przedsiębiorstwa, nie trzeba było jednak długo czekać na nowy konflikt, wojnę w Korei, która uczyniła McDonnella jednym z głównych dostawców samolotów dla US Navy. Jeszcze w latach II wojny, w 1943, rozpoczęto projektowanie samolotu McDonnell FH-1 Phantom, który był pierwszym amerykańskim samolotem pokładowym z napędem odrzutowym, wykorzystywanym przez marynarkę. W samolocie tym z powodzeniem zastosowano układ silników umieszczonych w skrzydłach obok centralnej, dolnej części kadłuba, z dyszami wylotowymi wysuniętymi poza płaty skrzydeł. Rozwiązanie to i jego warianty stało się niejako znakiem firmowym McDonnella i z sukcesem zostało zastosowane w kolejnych samolotach przedsiębiorstwa: McDonnell F2H Banshee, McDonnell F3H Demon, McDonnell F-101 Voodoo i maszynie McDonnell Douglas F-4 Phantom II. W 1946 do przedsiębiorstwa dołączył David Sloan Lewis jr., który stał się ojcem późniejszego sukcesu najliczniej produkowanego samolot bojowego Stanów Zjednoczonych, F-4 Phantom II. Poza samolotami przedsiębiorstwo zajmowało się również produkcją pocisków rakietowych, m.in. pionierskiego LBD-1 oraz McDonnell ADM-20 Quail, który służył jako imitator pocisków manewrujących, wykorzystywany do zmylenia nieprzyjacielskiej obrony przeciwlotniczej. McDonnell Aircraft uczestniczyły także w programach eksploracji przestrzeni kosmicznej NASA, budując kapsuły załogowe, wykorzystywane w programach Mercury i Gemini.

</doc>
<doc id="1813121" url="https://pl.wikipedia.org/wiki?curid=1813121" title="Zentrum für interkulturelles Lernen">
Zentrum für interkulturelles Lernen

Zentrum für Interkulturelles Lernen (w skrócie: ZIL, pol. "Centrum Nauczania Międzykulturowego ") – placówka edukacyjna działająca przy Europejskim Uniwersytecie Viadrina we Frankfurcie nad Odrą wspierająca przyswajanie przez studentów kompetencji międzykulturowych.
Centrum prowadzi szkolenia interkulturalne o specjalności Polska-Niemcy, seminaria naukowe, warsztaty z technik negocjacji i mediacji etc.
Pracami centrum kieruje Dr. Gundula Gwenn Hiller.

</doc>
<doc id="1813123" url="https://pl.wikipedia.org/wiki?curid=1813123" title="Centrum Edukacji Międzykulturowej">
Centrum Edukacji Międzykulturowej



</doc>
<doc id="1813125" url="https://pl.wikipedia.org/wiki?curid=1813125" title="Chloë Grace Moretz">
Chloë Grace Moretz

Chloë Grace Moretz (ur. 10 lutego 1997 w Atlancie) – amerykańska aktorka, laureatka m.in. dwóch nagród Saturn.
Wczesne role dziecięce Chloë to m.in. Chelsea Lutz w filmie "Amityville" z 2005 oraz Mindy Macready/Hit-Girl w filmie "Kick-Ass" (2010) i "Kick-Ass 2" (2013). W następnych latach wystąpiła m.in. w amerykańskim remake’u "Pozwól mi wejść" oraz filmach "Mroczne cienie", "Hugo i jego wynalazek" czy "Carrie".
Życiorys.
Wczesne dzieciństwo.
Chloë Grace Moretz urodziła się 10 lutego 1997 w Atlancie, w stanie Georgia. Jej matka Teri jest z zawodu pielęgniarką, zaś ojciec McCoy jest chirurgiem plastycznym. Chloë ma czterech starszych braci: Brandona, Trevora, Colina i Ethana. W 2001 roku Trevor został przyjęty do szkoły aktorskiej (Professional Performing Arts High School), spowodowało to również przeprowadzkę małej Chloë razem z mamą do Nowego Jorku. Ćwicząc z bratem, Chloë złapała aktorskiego bakcyla. Jej przygoda z filmem rozpoczęła się w 2003 roku, gdy razem z całą rodziną przeprowadziła się do Los Angeles.
Role dziecięce.
W 2004 roku Chloë wcieliła się w postać Violet występując w dwóch odcinkach serialu "Obrońca". Rok później pojawiła się w filmie "Heart of the Beholder", zagrała także rolę Chelsea Lutz w obrazie "Amityville", za którą otrzymała nominację do nagrody Young Artist Award. Od tego momentu kariera Chloë nabrała rozpędu. W 2006 roku pojawiła się w filmie "Agent XXL 2" oraz gościnnie wystąpiła w kilku serialach telewizyjnych, m.in. "Gotowe na wszystko" oraz "Na imię mi Earl". W 2007 roku użyczyła swojego głosu animowanej postaci Tosi w kreskówce "My Friends Tigger &amp; Pooh: Super Sleuth Christmas Movie" oraz pojawiała się gościnnie w serialu "Seks, kasa i kłopoty". W międzyczasie występowała również w kilku niezależnych produkcjach. W 2009 roku młodą aktorkę można było oglądać w oryginalnej komedii romantycznej "500 dni miłości".
Przełomowy w karierze Chloë okazał się rok 2010, kiedy pojawiła się w filmie "Kick-Ass" w reżyserii Matthew Vaughna. Zagrała w nim kontrowersyjną postać Mindy Macready, która przyniosła jej rozgłos i uznanie dużej liczby widzów oraz krytyków. Przygotowania do tej roli trwały kilka miesięcy, w trakcie których Chloë m.in. trenowała z ekipą kaskaderską Jackiego Chana, byłymi żołnierzami marines oraz uczęszczała do profesjonalnej szkoły cyrkowej w Toronto. Dzięki temu wykonała w filmie większość kaskaderskich scen bez pomocy dublera. Pod koniec 2010 roku młodą aktorkę mogliśmy oglądać w filmie "Pozwól mi wejść" w reżyserii Matta Reevesa, gdzie wcieliła się w postać Abby, dwunastoletniej wampirzycy, oraz w drugoplanowej roli w familijnym filmie "Dziennik cwaniaczka". W 2011 roku Chloë wystąpiła gościnnie w jednym z odcinków serialu "Rockefeller Plaza 30" oraz w dwóch produkcjach kinowych, "Teksas – pola śmierci" i "Hugo i jego wynalazek", pierwszym trójwymiarowym filmie Martina Scorsese.

</doc>
<doc id="1813139" url="https://pl.wikipedia.org/wiki?curid=1813139" title="Kolumbia na Letnich Igrzyskach Olimpijskich 2004">
Kolumbia na Letnich Igrzyskach Olimpijskich 2004

Kolumbię na XXVIII Letnich Igrzyskach Olimpijskich w Atenach reprezentowało 53 sportowców (21 kobiet i 32 mężczyzn) w 15 dyscyplinach. Był to 16 start Kolumbijczyków na letnich igrzyskach olimpijskich.

</doc>
<doc id="1813140" url="https://pl.wikipedia.org/wiki?curid=1813140" title="Kankakee (Illinois)">
Kankakee (Illinois)

Kankakee – miasto w Stanach Zjednoczonych, w stanie Illinois, siedziba hrabstwa Kankakee. Według spisu z 2000 roku miasto zamieszkiwało 27 491 osób.
Urodził się tutaj Adam Kinzinger, amerykański polityk, kongresman ze stanu Illinois.

</doc>
<doc id="1813146" url="https://pl.wikipedia.org/wiki?curid=1813146" title="Gorzowski Klub Piłkarski">
Gorzowski Klub Piłkarski



</doc>
<doc id="1813159" url="https://pl.wikipedia.org/wiki?curid=1813159" title="Raum">
Raum

Raum – w tradycji okultystycznej czterdziesty duch "Goecji". Znany również pod imionami Raim, Raym i Räum. By go przywołać i podporządkować, potrzebna jest jego pieczęć, która według "Goecji" powinna być zrobiona z miedzi i srebra zmieszanych w równych proporcjach.
Jest wielkim hrabią piekła. Rozporządza 30 legionami duchów. Należał kiedyś do Chóru Tronów.
Kradnie skarby królewskie i dostarcza je pod wskazane miejsce. Potrafi burzyć miasta, pozbawia ludzi godności i zaszczytów. Opowiada o przeszłości, teraźniejszości i przyszłości. Rozpala miłość między przyjaciółmi i wrogami.
Wezwany, ukazuje się pod postacią kruka, aczkolwiek na rozkaz przyzywającego przyjmuje ludzką postać.

</doc>
<doc id="1813160" url="https://pl.wikipedia.org/wiki?curid=1813160" title="Raim">
Raim



</doc>
<doc id="1813161" url="https://pl.wikipedia.org/wiki?curid=1813161" title="Raym">
Raym



</doc>
<doc id="1813163" url="https://pl.wikipedia.org/wiki?curid=1813163" title="Räum">
Räum



</doc>
<doc id="1813164" url="https://pl.wikipedia.org/wiki?curid=1813164" title="Czystki etniczne">
Czystki etniczne



</doc>
<doc id="1813165" url="https://pl.wikipedia.org/wiki?curid=1813165" title="Parafia św. Anny w Grodzisku Mazowieckim">
Parafia św. Anny w Grodzisku Mazowieckim

Parafia św. Anny w Grodzisku Mazowieckim – parafia rzymskokatolicka w Grodzisku Mazowieckim. Należy do dekanatu grodziskiego (archidiecezja warszawska).
Historia.
Powstanie parafii datuje się na rok 1355 rok, kiedy powstał drewniany kościół ufundowany przez Tomasza Grodziskiego. Budynek spłonął jednak około roku 1460. W tym samym roku ród Grodziskich ufundował kolejną drewnianą świątynię. Drewniane kościoły budowano w tym miejscu jeszcze w latach 1521 i 1590 z inicjatywy Aleksandra i Krzysztofa Okuniów. 
Obecny, murowany budynek kościoła pochodzi z 1688 roku. Ufundował go nowy właściciel Grodziska, kasztelan rawski Wojciech Mokronoski.
25 września 1808 roku biskup Onufry Szembek konsekrował świątynię.
W 1817 roku powstał cmentarz parafialny.
W 1888 roku dobudowano dwie nawy boczne oraz wieżę. Ostateczny kształt świątyni nadano w 1927 roku, kiedy zakończono naprawę zniszczeń wojennych. W latach 90. miał miejsce generalny remont kościoła .
Duszpasterze.
W parafii posługują księża:

</doc>
<doc id="1813176" url="https://pl.wikipedia.org/wiki?curid=1813176" title="Letnie Igrzyska Paraolimpijskie 2016">
Letnie Igrzyska Paraolimpijskie 2016

XV Letnie Igrzyska Paraolimpijskie () – letnie igrzyska paraolimpijskie, które odbyły się w 2016 roku w Rio de Janeiro. Były to pierwsze igrzyska odbywające się w Ameryce Łacińskiej oraz pierwsze igrzyska paraolimpijskie od 2000 roku odbywające się na półkuli południowej.
Wybór organizatora.
Do MKOl swoje kandydatury przesłało siedem miast z Europy, Azji, Ameryki Północnej oraz Ameryki Południowej.
Termin składania do MKOl ofert kandydatur minął 13 września 2007 roku. Następnie do 14 stycznia 2008 roku kandydaci musieli w specjalnym kwestionariuszu odpowiedzieć na pytania MKOl. 4 czerwca 2008 spośród nadesłanych kandydatur wybrano cztery:
Finał.
Decyzja o tym, kto będzie organizatorem Igrzysk Paraolimpijskich w 2016 zapadła 2 października 2009 na 121. spotkaniu Międzynarodowego Komitetu Olimpijskiego w Kopenhadze. Członkowie MKOl-u wybrali spośród 4 kandydujących miast:
Rozgrywane dyscypliny.
Podczas igrzysk paraolimpijskich w 2016 roku rozegranych zostanie 528 konkurencji w 22 dyscyplinach sportowych. W grudniu 2010 roku decyzją Międzynarodowego Komitetu Paraolimpijskiego do programu zostały włączone rozgrywki w dwóch dyscyplinach, które jak dotąd nie pojawiały się na igrzyskach paraolimpijskich. Były to kajakarstwo oraz triathlon. Rozważano także włączenie do programu imprezy badmintona, golfa, piłki nożnej na wózkach, taekwondo oraz koszykówki dla osób upośledzonych umysłowo. Te kandydatury zostały jednak odrzucone.
Program.
Źródło:

</doc>
<doc id="1813177" url="https://pl.wikipedia.org/wiki?curid=1813177" title="Parafia Matki Bożej Nieustającej Pomocy w Grodzisku Mazowieckim">
Parafia Matki Bożej Nieustającej Pomocy w Grodzisku Mazowieckim

Parafia Matki Bożej Nieustającej Pomocy w Grodzisku Mazowieckim – parafia rzymskokatolicka w Grodzisku Mazowieckim. Obsługiwana przez księży diecezjalnych.
Parafia została erygowana w 1983. Obecny kościół parafialny pochodzi z lat 90. XX wieku.

</doc>
<doc id="1813179" url="https://pl.wikipedia.org/wiki?curid=1813179" title="Most Waleriana Hypszera w Bydgoszczy">
Most Waleriana Hypszera w Bydgoszczy

Most Waleriana Hypszera – most drogowy, zespolony stalowo-żelbetowy na rzece Brdzie w Bydgoszczy.
Lokalizacja.
Most Waleriana Hypszera spina oba brzegi Brdy w zachodniej części Bydgoszczy, łącząc osiedla: Jachcice i Czyżkówko. Przez przeprawę wiedzie ulica Ludwikowo, która jest elementem północnej trasy W-Z i obwodnicy Śródmieścia. W bliskim sąsiedztwie mostu znajduje się połączenie Brdy z Kanałem Bydgoskim, śluza Okole oraz nieczynny most kolejowy służący bocznicy wiodącej do Bydgoskich Zakładów Papierniczych.
Historia.
Most drewniany w ciągu ulicy Ludwikowo zbudowano w okresie powojennym. W 2000 r. władze Bydgoszczy przystąpiły do budowy Węzła Zachodniego, który łączył nowo budowaną trasę W-Z z ulicą Grunwaldzką. Inwestycja obejmowała budowę dwóch mostów (nad Brdą i Kanałem Bydgoskim), wiaduktu w nasypie kolejowym, skrzyżowania, dwujezdniowej ul. Nad Torem, jezdni, łącznic, chodników i ścieżek rowerowych. Prace przy budowie mostu obejmowały rozbiórkę dotychczasowego mostu tymczasowego oraz budowę nowej przeprawy. W 2001 r. zrealizowano budowę kanalizacji deszczowej, przebudowę sieci energetycznej w ul. Żeglarskiej, formowanie nasypu i wykonanie podbudowy na dojazdach do mostu. W 2002 r. wykonano montaż konstrukcji mostowej, bitumiczne nawierzchnie drogowe, chodniki i ścieżkę rowerową z kostki betonowej, kanalizację deszczową, oświetlenie i zieleń.
Most oraz cały Węzeł Zachodni oddano do użytku 15 września 2002 r. Koszt inwestycji wyniósł 78 mln zł. Projekt i montaż obiektu wykonała firma „Rawex” z Bydgoszczy.
Most mieści jedną jezdnię o trzech pasach ruchu dla pojazdów oraz chodnik dla pieszych i ścieżkę rowerową. Planowana jest budowa drugiej nitki mostu, która ma mieścić kolejną jezdnię drogową.
Dane techniczne.
Most zbudowano w konstrukcji zespolonej, stalowo-żelbetowej. Jego długość wynosi 100,7 m, a szerokość 16,7 m. Usytuowany jest w skosie 45 stopni do rzeki Brdy. Składa się z trzech przęseł o rozpiętościach: 30,5; 38,5 i 30,5 m. Konstrukcję nośną stanowi sześć stalowych dźwigarów blachownicowych, zespolonych z żelbetową płytą pomostu. Podpory stanowią przyczółki skrajne oraz filary pośrednie w kształcie trapezowych ścian ze wspornikami. Nośność mostu wynosi 50 ton. Obiektem dysponuje Zarząd Dróg Miejskich i Komunikacji Publicznej w Bydgoszczy.
Obciążenie ruchem.
Most Waleriana Hypszera należy do obiektów dość znacznie obciążonych ruchem drogowym w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń ok. 1331 pojazdów na godzinę.
Nazwa.
W lipcu 2002 roku na łamach "Expressu Bydgoskiego" Marek K. Jeleniewski zaproponował, by nowo powstałe mosty na Kanale Bydgoskim i Brdzie nazwać imionami św. Antoniego i Waleriana Hypszera. Ogłoszony na łamach gazety konkurs rozstrzygnięto 13 września 2002 roku. Patronem jednego z mostów został Walerian Hypszer, długoletni kierownik szkoły powszechnej na Czyżkówku w Bydgoszczy w okresie międzywojennym, zaś drugiego patron tutejszej parafii. Wybór czytelników potwierdziła rada miasta Bydgoszczy, która 1 października 2002 r. przyjęła stosowną uchwałę.

</doc>
<doc id="1813181" url="https://pl.wikipedia.org/wiki?curid=1813181" title="Enklawa Lado">
Enklawa Lado

Enklawa Lado – część Wolnego Państwa Kongo istniejąca w latach 1894-1910, położona na zachodnim brzegu górnego Nilu na terenie obecnego Sudanu Południowego i północnej Ugandy.
Historia.
Teren ten poprzednio był częścią egipskiej prowincji Ekwatoria, po przejściu pod panowanie brytyjskie został przekazany jako dożywocie królowi Belgii, Leopoldowi II, zgodnie z postanowieniami brytyjsko-belgijskiego traktatu kongijskiego. W zamian strona belgijska przekazała pas lądu we wschodnim Kongu, co miało miejsce na początku budowy linii kolejowej z Kapsztadu do Kairu.
Obszar miał powierzchnię około 38 850 km² (15 tys. mil²) i zamieszkany był przez ok. 250 tys. ludzi. Jego stolicą było miasto Lado. W obszarze działał port nad Nilem, Rejaf, w którym miał swoją siedzibę belgijski oficer, jedyny tu przedstawiciel króla Belgii. 
10 czerwca 1910, po śmierci Leopolda II, terytorium stało się prowincją Sudanu Anglo-Egipskiego. W 1912 południowa część tego terytorium została przekazana Ugandzie, podówczas kolonii brytyjskiej.

</doc>
<doc id="1813185" url="https://pl.wikipedia.org/wiki?curid=1813185" title="Parafia Miłosierdzia Bożego w Grodzisku Mazowieckim">
Parafia Miłosierdzia Bożego w Grodzisku Mazowieckim

Parafia Miłosierdzia Bożego w Grodzisku Mazowieckim – parafia rzymskokatolicka w Grodzisku Mazowieckim. Obsługiwana przez księży diecezjalnych.
Parafia została erygowana w 1987. Obecny kościół parafialny pochodzi z lat 90. XX wieku.

</doc>
<doc id="1813186" url="https://pl.wikipedia.org/wiki?curid=1813186" title="Most św. Antoniego w Bydgoszczy">
Most św. Antoniego w Bydgoszczy

Most św. Antoniego z Padwy – most drogowy, zespolony stalowo-żelbetowy na Kanale Bydgoskim w Bydgoszczy.
Lokalizacja.
Most św. Antoniego z Padwy spina brzegi nowego odcinka Kanału Bydgoskiego (zbudowanego w 1913 r.) w zachodniej części Bydgoszczy, łącząc osiedla: Okole i Czyżkówko.
Przez przeprawę wiedzie ulica Grunwaldzka, która jest główną arterią drogową w zachodniej części Bydgoszczy.
Przez obiekt przebiegają drogi krajowe: nr 25 i nr 80. Most jest elementem Węzła Zachodniego. Z przeprawy można obejrzeć basen górny śluzy Okole na kanale bydgoskim. W sąsiedztwie obiektu znajduje się starszy most drogowy na kanale bydgoskim, zbudowany w 1913 r.
Historia.
Most powstał podczas budowy Węzła Zachodniego, który łączył nowo budowaną trasę W-Z z ulicą Grunwaldzką. Inwestycja obejmowała budowę dwóch mostów (nad Brdą i Kanałem Bydgoskim), wiaduktu w nasypie kolejowym, skrzyżowania, dwujezdniowej ul. Nad Torem, jezdni, łącznic, chodników i ścieżek rowerowych.
Całość prac dotyczących mostu wykonano w 2002 r. Wykonano: nawierzchnię jezdni (1185 m²), kolektor zbiorczy wód z mostu (80 mb), bariery sprężyste (100 mb), epoksydową nawierzchnię chodników (605 m²), umocnienie skarp stożków, schody skarpowe, odbudowę umocnienia brzegowego.
Most oraz cały Węzeł Zachodni oddano do użytku 15 września 2002 r. Koszt całej inwestycji wyniósł 78 mln zł. Projekt i montaż obiektu wykonała firma „Rawex” z Bydgoszczy.
Most mieści jedną jezdnię o czterech pasach ruchu dla pojazdów oraz chodniki dla pieszych i ścieżkę rowerową.
W grudniu 2014 roku na zachód od istniejącego obiektu firma Skanska rozpoczęła budowę drugiego, równoległego mostu na Kanale Bydgoskim. W końcu lipca 2015 rozpoczął się montaż jego konstrukcji. Konstrukcja nowego mostu liczy 96 metrów długości. Na moście funkcjonować będą trzy pasy ruchu (dwa w kierunku centrum, jeden do ul. Bronikowskiego). Nowy most ma kosztować 20,3 mln zł, a jego oddanie do użytku, planowane na koniec października 2015, nastąpiło ostatecznie 1 grudnia 2015.
Dane techniczne.
Most zbudowano w konstrukcji zespolonej, stalowo-żelbetowej. Jego długość wynosi 83,2 m, a szerokość 20,2 m. Składa się z trzech przęseł o rozpiętościach: 20,5; 41,0 i 20,5 m. Konstrukcję nośną stanowią trzy stalowe dźwigary skrzynkowe o zmiennej wysokości, zespolone z żelbetową płytą pomostu. Podpory stanowią przyczółki skrajne oraz filary pośrednie w kształcie litery „V”. Nośność mostu wynosi 50 ton. Obiektem dysponuje Zarząd Dróg Miejskich i Komunikacji Publicznej w Bydgoszczy.
Obciążenie ruchem.
Most św. Antoniego z Padwy należy do obiektów bardzo obciążonych ruchem drogowym w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń ok. 2200 pojazdów na godzinę. Na moście często tworzą się zatory pojazdów oczekujących przed sygnalizacją świetlną na Węźle Zachodnim.
Nazwa.
13 września 2002 r. rozstrzygnięto konkurs czytelników „Expressu Bydgoskiego” na nazwy nowo wybudowanych mostów na Węźle Zachodnim. Patronem przeprawy został św. Antoni, który jest patronem widocznego z mostu kościoła na Czyżkówku.
Wybór czytelników potwierdziła Rada Miasta Bydgoszczy, która 1 października 2002 r. przyjęła stosowną uchwałę.

</doc>
<doc id="1813187" url="https://pl.wikipedia.org/wiki?curid=1813187" title="Édouard Chavannes">
Édouard Chavannes

Édouard Chavannes (ur. 5 października 1865 w Lyonie, zm. 20 stycznia 1918 w Paryżu) – francuski sinolog.
Od 1888 roku był członkiem Towarzystwa Azjatyckiego, którego w 1895 roku został sekretarzem, a później wiceprezesem. Był także członkiem korespondentem Rosyjskiej Akademii Nauk, członkiem honorowym Societe Franco-Japonaise w Paryżu, Societe Finno-Ougrienne, Royal Asiatic Society i American Oriental Society.
W 1889 pojechał z naukową ekspedycją do Chin; w 1893 roku został profesorem Collège de France. W 1904 roku został redaktorem międzynarodowego czasopisma sinologicznego T’oung Pao. Napisał ponad 250 prac poświęconych historii i sztuce Chin, będąc badaczem niezwykle wszechstronnym, zajmującym się nie tylko klasyczną sinologią w rozumieniu chińskiej lingwistyki i literatury, lecz także historią sztuki chińskiej, wielkich religii Chin (buddyzmu, taoizmu, nestorianizmu i manicheizmu) oraz chińską epigrafiką. 
W latach 1895-1905 opublikował pięciotomowe tłumaczenie "Zapisków historyka" Sima Qiana. Przekład ten obejmuje pierwsze 47 ksiąg "Zapisków" (z pełnych 130) i został wydany w 5 tomach liczących łącznie ponad 3 tys. stron, z obszernym historycznyo-krytycznym wstępem, opatrzony jest pełnym komentarzem i uwagami krytycznymi.
Z dzieł o charakterze religioznawczym opublikował studium o kulcie świętej góry Taishan (" Le T'ai Chan, essai de monographie d 'un culte chinois", Paryż, 1910). Wspólnie z P. Pelliotem przetłumaczył odkryty przez tego ostatniego traktat nestoriański z Chin (Chavannes pisał też osobne prace o nestorianizmie w Chinach). Najobszerniejsze prace poświęcił buddyzmowi. "Memoire compose' a l'epoque de la grande dynastie T'ang sur les religieux eminents qui allerent chercher la loi dans les pays d'occident par I-Tsing" z 1894 zawiera biografie i opisy podróży ponad 60 mnichów, głównie chińskich, którzy wyruszyli do Indii po pisma buddyjskie. Tłumaczył też szczegółowe opisy wypraw Wu Konga i Song Yana. Najważniejszym dziełem są trzy tomy indyjskich opowieści zawartych w chińskim wydaniu Tipitaki "Cinq cents contes et apologues extraits du Tripitaka chinois" (Paryż, 1910-1911) z dodatkowym tomem adnotacji.
Tłumaczył także odkryte przez Aurela Steina manuskrypty z jaskiń w Dunhuang, teksty buddyjskie i relacje chińskich podróżników z Indii.

</doc>
<doc id="1813189" url="https://pl.wikipedia.org/wiki?curid=1813189" title="Andrzej Kaźmierowski">
Andrzej Kaźmierowski

Andrzej Michał Kaźmierowski (ur. 5 listopada 1940 w Jerce, zm. 29 listopada 1995 w Lubinie) – polski geodeta, nauczyciel, polityk, senator II kadencji.
Życiorys.
W 1969 ukończył studia na Wydziale Geodezji i Kartografii Politechniki Warszawskiej. Był pracownikiem Kombinatu Górniczo-Hutniczego Miedzi, nauczycielem w Technikum Górniczym w Lubinie i urzędnikiem w administracji wojewódzkiej. Od 1969 do 1992 działał także w spółdzielniach mieszkaniowych.
W 1991 uzyskał mandat senatora II kadencji z województwa legnickiego. Był wiceprzewodniczącym Komisji Nadzwyczajnej do Spraw Integracji Europejskiej oraz członkiem Komisji Gospodarki Narodowej. Reprezentował w parlamencie Unię Demokratyczną.
W 1993 nie ubiegał się o reelekcję, dwa lata później zmarł. Był żonaty, miał dwoje dzieci. Pochowany na cmentarzu komunalnym w Lubinie.

</doc>
<doc id="1813192" url="https://pl.wikipedia.org/wiki?curid=1813192" title="Parafia Przemienienia Pańskiego w Grodzisku Mazowieckim">
Parafia Przemienienia Pańskiego w Grodzisku Mazowieckim

Parafia Przemienienia Pańskiego w Grodzisku Mazowieckim – parafia rzymskokatolicka w Grodzisku Mazowieckim. Administracyjnie należy do dekanatu grodziskiego (archidiecezja warszawska).
Historia.
Z inicjatywą utworzenia parafii wystąpił w 1981 roku ks. Lucjan Rutkowski - proboszcz parafii św. Anny w Grodzisku Mazowieckim. Nowa świątynia miała służyć przede wszystkim mieszkańcom dzielnicy Łąki. Nie uzyskano zgody na budowę kościoła, zatem postanowiono zbudować kaplicę. Prace budowlane ruszyły 5 kwietnia 1983 roku. Kamień węgielny został poświęcony 13 czerwca przez biskupa Władysława Miziołka. 13 listopada biskup Jerzy Modzelewski poświęcił kaplicę, utworzono wtedy także rektorat pw. Przemienienia Pańskiego.
1 lutego 1985 roku arcybiskup Józef Glemp erygował parafię.
W latach 90. XX wieku budowano obecny kościół parafialny. Kaplica z 1983 roku została wkomponowana w nowy budynek, pełni obecnie funkcję nawy bocznej. 31 maja 2003 roku arcybiskup Glemp konsekrował nową świątynię.
Duszpasterze.
Obecnie w parafii posługują księża:

</doc>
<doc id="1813193" url="https://pl.wikipedia.org/wiki?curid=1813193" title="GNF 2 (2005/2006)">
GNF 2 (2005/2006)

Sezon 2005-2006 – 11. edycja w historii piłkarskich rozgrywek GNF 2 w Maroku.

</doc>
<doc id="1813195" url="https://pl.wikipedia.org/wiki?curid=1813195" title="Karol Łowiński">
Karol Łowiński

Karol Jan Łowiński (ur. 24 marca 1871 w Wałczu, zm. 26 lipca 1936 w Krakowie) – polski inżynier mechanik, profesor.
Absolwent politechniki w Charlottenburgu. Pracował jako inżynier mechanik w hutach w Ostrowcu Świętokrzyskim i Częstochowie.
W latach 1921–1924 był wykładowcą walcownictwa i kuźnictwa na Politechnice Warszawskiej. W 1924 roku został profesorem nadzwyczajnym katedry maszyn górniczych na Akademii Górniczej w Krakowie. Dziekan Wydziału Hutniczego AG w latach 1926–1929 i jego prodziekan w latach 1929–1932.
Prowadził badania nad oporem plastycznym i stygnięciem walcowatych profili.
Pochowany na Cmentarzu Rakowickim w Krakowie (kwatera XXXII-zach.-3). Jego imię nosi ulica w Krakowie, w dzielnicy Wzgórza Krzesławickie.

</doc>
<doc id="1813196" url="https://pl.wikipedia.org/wiki?curid=1813196" title="Heinrich von Auersperg">
Heinrich von Auersperg



</doc>
<doc id="1813199" url="https://pl.wikipedia.org/wiki?curid=1813199" title="Szczuczno (jezioro w Borach Tucholskich)">
Szczuczno (jezioro w Borach Tucholskich)

Szczuczno – jezioro w woj. kujawsko-pomorskim, w pow. tucholskim, w gminie Tuchola w pobliżu wsi Klocek-Wybudowanie, leżące na terenie Borach Tucholskich.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Szczuczno". W różnych publikacjach i na mapach topograficznych jezioro to występuje pod nazwą "Jezioro Sztuczne".
Powierzchnia zwierciadła wody według różnych źródeł wynosi od 21,3 ha do 22,5 ha.
Zwierciadło wody położone jest na wysokości 109,1 m n.p.m. Średnia głębokość jeziora wynosi 2,5 m, natomiast głębokość maksymalna 6,5 m.
Jezioro leży na obszarze Tucholskiego Parku Krajobrazowego

</doc>
<doc id="1813202" url="https://pl.wikipedia.org/wiki?curid=1813202" title="Zygmunt Węgrzyn">
Zygmunt Węgrzyn

Zygmunt Stanisław Węgrzyn (ur. 15 kwietnia 1927 w Częstochowie, zm. 25 stycznia 1997 tamże) – polski ekonomista, senator II kadencji.
Życiorys.
W 1951 został absolwentem Wyższej Szkoły Ekonomicznej w Częstochowie. Pracował krótko w przedsiębiorstwie przemysłu lniarskiego, następnie w latach 1953–1977 w Zjednoczeniu Kopalnictwa Rud Żelaza. Później do 1990 pozostawał zatrudniony w Przedsiębiorstwie Budowlano-Montażowym Hutnictwa „Montex”. Od 1980 należał do „Solidarności”.
W 1991 uzyskał mandat senatora II kadencji z województwa częstochowskiego. Był członkiem Komisji Gospodarki Narodowej, reprezentował w parlamencie Konfederację Polski Niepodległej.
W 1993 nie ubiegał się o reelekcję. Był żonaty, miał jedno dziecko. Pochowany na cmentarzu Rakowskim w Częstochowie.

</doc>
<doc id="1813205" url="https://pl.wikipedia.org/wiki?curid=1813205" title="Linia kolejowa nr 197">
Linia kolejowa nr 197

Linia kolejowa nr 197 – nieeksploatowana, rozebrana linia kolejowa łącząca stację Strzebiń ze stacją Woźniki Śląskie.
Pozostałości torowiska można jeszcze zaobserwować w przejeździe kolejowo-drogowym na drodze ze Strzebinia do Łaz.
Historia.
W sierpniu 1932 roku linia nr 197 została połączona z magistralą węglową. Połączenie było czynne do końca 1993 roku, kiedy to odcinek Strzebiń – Woźniki został zlikwidowany. Obsługę trakcyjną zapewniały parowozy serii Od2, Ok1, Ok2, Ok22, Tr5, Ty42, Ty45 oraz lokomotywy spalinowe serii SM30, SM41, SM42 i SP42.
14 stycznia 1987 roku odcinek z Tarnowskich Gór do Woźnik Śląskich po raz ostatni przemierzył parowóz (Ty45-217).

</doc>
<doc id="1813207" url="https://pl.wikipedia.org/wiki?curid=1813207" title="Joseph Brigido">
Joseph Brigido

Joseph Brigido von Bresowitz (ur. 1733 w Trieście, zm. 25 stycznia 1817 w Wiedniu) - hrabia i urzędnik austriacki. Członek zakonu iluminatów, wolnomularz.
28 czerwca 1777 otrzymał dziedziczny tytuł hrabiego od Marii Teresy. W listopadzie 1780 roku został pierwszym i jedynym gubernatorem Galicji z nadania cesarza Józefa II. Był najdłużej urzędującym z osiemnastowiecznych gubernatorów Galicji, gdyż pełnił tę funkcję aż do października 1794 roku, był odpowiedzialny za wprowadzenie reform józefińskich w tej prowincji. Gubernator wydał nowy patent osiedleńczy - "Ansiedlungspatent" we wrześniu 1781 roku, rozpoczynający tzw. kolonizację józefińską, choć w treści nawiązywał do poprzedniego (Marii Teresy z 1774 r.), był już jednak przesiąknięty oświeceniową tolerancją religijną. Na jego cześć nazwę otrzymała kolonia Brygidyn. Następnie został radcą tajnym. Przeszedł na emeryturę w 1794 r.

</doc>
<doc id="1813208" url="https://pl.wikipedia.org/wiki?curid=1813208" title="Jewgienij Bieliajew">
Jewgienij Bieliajew



</doc>
<doc id="1813214" url="https://pl.wikipedia.org/wiki?curid=1813214" title="Linia kolejowa nr 198">
Linia kolejowa nr 198

Linia kolejowa nr 198: Pyskowice – Pyskowice Miasto – obecnie rozebrana, jednotorowa, w przeszłości zelektryfikowana linia kolejowa, łącząca stacje Pyskowice i Pyskowice Miasto.
Historia.
Linia była budowana w latach 1961–1964, a wraz z elektryfikacją linii kolejowej nr 135: Gliwice Łabędy – Pyskowice linia została wyposażona w sieć trakcyjną. Linia została oficjalnie otwarta 4 grudnia 1964 roku. Po linii kursowały głównie pociągi w relacji Bytom – Pyskowice – Pyskowice Miasto. Ruch pociągów został zawieszony jednak 3 kwietnia 2000 roku, a linię fizycznie zlikwidowano w czerwcu 2004 roku.

</doc>
<doc id="1813217" url="https://pl.wikipedia.org/wiki?curid=1813217" title="Parafia Wniebowzięcia Najświętszej Maryi Panny w Konstancinie-Jeziornie">
Parafia Wniebowzięcia Najświętszej Maryi Panny w Konstancinie-Jeziornie

Parafia Wniebowzięcia Najświętszej Maryi Panny w Konstancinie-Jeziornie – parafia rzymskokatolicka w Konstancinie-Jeziornie. Obsługiwana przez księży diecezjalnych.
Parafia została erygowana w 1976. Obecny kościół parafialny pochodzi z 1911; wybudowany według projektu Józefa Piusa Dziekońskiego w stylu neogotyckim.

</doc>
<doc id="1813224" url="https://pl.wikipedia.org/wiki?curid=1813224" title="Linia kolejowa nr 200">
Linia kolejowa nr 200

Linia kolejowa nr 200 – pierwszorzędna, zelektryfikowana, w większości dwutorowa linia kolejowa łącząca stację Gliwice ze stacją techniczną KWK Sośnica.

</doc>
<doc id="1813225" url="https://pl.wikipedia.org/wiki?curid=1813225" title="Parafia Matki Bożej Anielskiej w Skolimowie">
Parafia Matki Bożej Anielskiej w Skolimowie

Parafia Matki Bożej Anielskiej w Skolimowie – parafia rzymskokatolicka w Konstancinie-Jeziornie, w dzielnicy Skolimów. Obsługiwana przez księży diecezjalnych.
Parafia została erygowana w 1923. Obecny kościół parafialny pochodzi z 1903–1906; wybudowany według projektu Bronisława Brochwicz-Rogoyskiego i Władysława Kossowskiego, neogotycki.
Poprzedni proboszczowie: ks. Szczepan Banasiak, ks. Czesław Malinowski, ks. Tadeusz Kowalik.
Zasięg parafii: Skolimów, Skolimów wieś, Skolimów C, Czarnów wieś, Chylice, Wierzbno.

</doc>
<doc id="1813230" url="https://pl.wikipedia.org/wiki?curid=1813230" title="Linia kolejowa nr 206">
Linia kolejowa nr 206

Linia kolejowa nr 206 – drugorzędna, jednotorowa, w większości niezelektryfikowana linia kolejowa łącząca stację Inowrocław Rąbinek ze stacją Żnin. Dawniej linia funkcjonowała na dłuższym odcinku do stacji Drawski Młyn.
W 1888 otwarto pierwszy odcinek linii z Wągrowca do Rogoźna, a w 1889 z Kościelca Kujawskiego do Wągrowca. Kolejnym uruchomionym odcinkiem była trasa Rogoźno Wielkopolskie – Drawski Młyn, otwarta w 1896 roku. W 1965 roku linia kolejowa zmieniła przebieg w związku z rozbudową stacji Inowrocław Towarowy. Wybudowano dwa nowe odcinki linii: z Inowrocławia Rąbinka do podg Dziarnowo, który następnie zelektryfikowano oraz Dziarnowo - Kościelec Kujawski biegnący po łuku od Dziarnowa, z nowym przystankiem Kościelec Kujawski. Stara linia została odcięta i służyła jako tor wyciągowy do górki rozrządowej. Począwszy od roku 1993 stopniowo zawieszano ruch pasażerski na linii. Ostatnim czynnym dla ruchu osobowego odcinkiem była trasa Żnin – Dziarnowo, gdzie pociągi osobowe przestały kursować w maju 2004 roku.
W 2010 roku w związku z planowanym remontem linii kolejowej nr 356 z Poznania do Wągrowca przywrócono przejezdność linii na odcinku Wągrowiec – Rogoźno Wielkopolskie. Od 1 czerwca 2011, z powodu zamknięcia remontowanej linii do Poznania, uruchomiono przewozy pasażerskie na tym odcinku – umożliwiło to mieszkańcom Wągrowca i Gołańczy dojazd pociągiem do Poznania przez Rogoźno Wielkopolskie. 1 marca 2012 roku połączenie Wągrowiec – Rogoźno zostało zawieszone. W związku z remontem linii kolejowej nr 3 i objazdami pociągów pasażerskich na odcinku Inowrocław Rąbinek - Dziarnowo podniesiono prędkość dla pociągów pasażerskich i szynobusów z 60 do 100 km/h.
Odcinek Wągrowiec - Bzowo Goraj wchodzi w skład linii kolejowej nr 236.

</doc>
<doc id="1813232" url="https://pl.wikipedia.org/wiki?curid=1813232" title="Forcalor">
Forcalor



</doc>
<doc id="1813234" url="https://pl.wikipedia.org/wiki?curid=1813234" title="Furcalor">
Furcalor



</doc>
<doc id="1813235" url="https://pl.wikipedia.org/wiki?curid=1813235" title="Linia kolejowa nr 216">
Linia kolejowa nr 216

Linia kolejowa nr 216 – pierwszorzędna, jednotorowa, zelektryfikowana linia kolejowa łącząca stację Działdowo ze stacją Olsztyn Główny.
Historia.
Podczas posiedzenia Sejmiku Powiatowego w Olsztynie 3 grudnia 1883 landrat Kleemann zgłosił w imieniu mieszkańców powiatu potrzebę budowy linii kolejowej biegnącej z Olsztyna przez Olsztynek, Nidzicę do Działdowa lub Iłowa (stacji granicznej z Królestwem Polskim). Zezwolenie na przeprowadzenie studiów budowy takiej linii Królewska Dyrekcja Kolejowa w Bydgoszczy (Königliche Eisenbahndirektion zu Bromberg) otrzymała w październiku 1884 z rąk Ministra Robót Publicznych (Ministeriums der öffentlichen Arbeiten) Alberta von Maybacha. O wyborze jako stacji docelowej Działdowa lub Iłowa miały zadecydować koszty wykupu gruntów pod budowę linii. Odpowiednie studia miał wykonać Królewski Zakład Kolejowy w Królewcu (Königliches Eisenbahnbetriebsamt zu Königsberg in Preußen).
Budowę rozpoczęto w 1885. W Nidzicy oraz Olsztynku założono oddziały budowy linii (Abteilung Neidenburg oraz Abteilung Hohenstein), pośredniczące w prowadzeniu korespondencji z właścicielami gruntów, landraturami i KDK w Bydgoszczy. 
15 listopada 1887 roku linie kolejową otwarto na odcinku Olsztyn - Olsztynek, a 1 października 1888 roku na odcinku Olsztynek - Działdowo. 21 listopada 1986 roku linię kolejową zelektryfikowano.
18 września 2017 PKP PLK podpisały z Torpolem umowę na modernizację linii wraz z dobudową 2 nowych przystanków: Olsztyn Dajtki i Olsztyn Śródmieście. 22 stycznia 2018 ze względu na modernizację wprowadzono autobusową komunikację zastępczą na odcinku Olsztyn – Olsztynek. W grudniu 2019 roku otwarto dla ruchu odcinek Działdowo - Olsztynek oraz uruchomiono posterunek odgałęźny Olsztyn Kortowo sterowany zdalnie z nastawni dysponującej OlA stacji Olsztyn Główny. Ze względu na brak zakończenia wszystkich prac pociągi jeździły dłużej niż przed modernizacją. W marcu 2020 roku uruchomiono zlikwidowaną na początku 2000 roku mijankę w Waplewie, której sterowanie odbywa się z nastawni w Olsztynku; przeniesiono także sterowanie stacją Gągławki do Olsztynka.

</doc>
<doc id="1813236" url="https://pl.wikipedia.org/wiki?curid=1813236" title="McDonnell">
McDonnell

Osoby o tym nazwisku:
Inne:

</doc>
<doc id="1813237" url="https://pl.wikipedia.org/wiki?curid=1813237" title="Transkrypcja Yale">
Transkrypcja Yale

Transkrypcja Yale – systemy transkrypcji stosowane na Uniwersytecie Yale dla czterech języków: japońskiego, koreańskiego, mandaryńskiego i kantońskiego. System Yale dla języka mandaryńskiego opracowano podczas drugiej wojny światowej, pozostałe w latach 60 i 70. 
Obecnie w użyciu pozostaje jedynie system Yale dla języka kantońskiego.
Yale kantoński.
Tony.
Trzy z kantońskich tonów, tak zwane tony "ru" ("rusheng" 入聲), występują wyłącznie w sylabach kończących się na spółgłoski -p, -t i -k. Kantoński Yale oddaje je za pomocą znaków diakrytycznych i litery "h" lub, alternatywnie, cyframi od 1 do 6.

</doc>
<doc id="1813240" url="https://pl.wikipedia.org/wiki?curid=1813240" title="Arame">
Arame

Aramu, Arame, Arama, Aram (orm. Արամա) – pierwszy władca Urartu. Panował w latach 859–844 p.n.e.
O procesie powstawania Urartu zachowało się mało informacji. Pozostaje niejasnym, kto był następcą Arama: jego rywal Lutipri czy syn Lutipriego – Sarduri I. W połowie IX wieku p.n.e. na terenie niegdysiejszego Urartu trwał proces zjednoczenia plemion Nairi w jedno scentralizowane państwo. Prawdopodobnie Aramu i Lutipri stali na czele dwóch różnych plemion. Walkę o przejęcie władzy zwierzchniej wygrał ostatecznie Lutipri. Za czasów Arama stolicą Urartu było miasto Arzaszkun. Po jego zburzeniu przez Asyryjczyków, już za panowania Sarduriego I, stolica została przeniesiona do Tuszpy.
Rywalizacja Urartu z Asyrią.
Aram był współczesny królowi Salmanasarowi III, panującemu w Asyrii w latach 858–824 p.n.e. Zachowały się asyryjskie źródła pisane z tego okresu, w których niejednokrotnie jest wspomniany Arame. Za jego panowania Asyria regularnie najeżdżała sąsiednie Urartu, które w połowie IX wieku p.n.e. nie było jeszcze w stanie odeprzeć jej ataków. Asyryjczycy zapuszczali się w głąb państwa, wywożąc stamtąd bydło i konie.
Pierwszy najazd Salmanasara III.
W 858 roku p.n.e. Salmanasar III przedsięwziął udaną wyprawę wojenną przeciwko Urartu. Największym sukcesem Asyryjczyków było zburzenie pogranicznej twierdzy Sugunii, co umożliwiło im dotarcie do jeziora Wan bez dalszych przeszkód. Arame przeżył najazd. Zachowała się asyryjska relacja o wyprawie Salmanasara III:
Drugi najazd Salmanasara III.
W 856 roku p.n.e. Salmanasara III po raz drugi najechał Urartu. Decydujące starcie miało miejsce pod Arzaszku (lokalizacja nie jest znana). Inskrypcja Salmanasara III opisuje:
Ponieważ tekst zawiera tylko opis zdobycia Arzaszku, istnieje przypuszczenie, że wojska urartyjskie nie były w stanie pokonać najeźdźców na otwartym terenie. Prowadziły prawdopodobnie wojnę partyzancką, chroniąc się po atakach w górach, podczas gdy urodzajne tereny Wyżyny Armeńskiej były plądrowane przez wojska Salmanasara III.
Rozwój armii urartyjskiej.
Systematyczne najazdy Asyrii przyczyniły się do rozwoju urartyjskiej wojskowości. Zapoczątkowany za Arama proces modernizacji wojska zakończył się za jego następcę Sarduriego I, który z powodzeniem odpierał najazdy sąsiada. Na przedstawiających żołnierzy płaskorzeźbach z IX wieku p.n.e. widać, że przekształcenie armii urartyjskiej zmierzało od wzorca hetyckiego w kierunku wzorca asyryjskiego: skórzane i drewniane hełmy zastąpiono brązowymi, zwiększyła się ilość broni żelaznej. Istotnym czynnikiem, który pozwolił Urartu skutecznie odpierać ataki Asyrii, było rozwinięcie monumentalnej architektury obronnej. Urartyjczycy budowali coraz więcej twierdz, wykorzystując do prac narzędzia żelazne.

</doc>
<doc id="1813242" url="https://pl.wikipedia.org/wiki?curid=1813242" title="Archidiecezja Alba Iulia">
Archidiecezja Alba Iulia

Archidiecezja Alba Iulia (łac. "Archidioecesis Albae Iuliensis"; rum. "Arhiepiscopia de Alba Iulia") – rzymskokatolicka archidiecezja położona w północno-zachodniej części Rumunii. Ustanowiona diecezją bullą papieską przez Jana XVIII (bądź Sergiusza IV) w 1009. Podniesiona do rangi archidiecezji przez papieża Jana Pawła II 5 sierpnia 1991. Siedziba arcybiskupa znajduje się przy katedrze św. Michała.
Historia.
Diecezja została ufundowana w 1009 r. przez króla węgierskiego Stefana I Świętego jako Biskupstwo Siedmiogrodzkie, które obejmowało swoim zasięgiem cały obszar tej krainy. Podlegało ono pod metropolię ostrzychomską. W 1919 r. decyzją traktatu wersalskiego Siedmiogród został przyłączony do Rumunii, co w znaczący sposób utrudniało kontakty na linii diecezja-metropolia, przy czym większość wiernych stanowiły osoby pochodzenia węgierskiego. Ostatecznie 22 marca 1932 r. biskupstwo zostało przemianowane na diecezję Alba Iulia i podporządkowane pod jurysdykcję metropolii bukaresztańskiej.
Ostatnia jak dotychczas zmiana miała miejsce 5 września 1991, kiedy na mocy konstytucji apostolskiej papieża Jana Pawła II "Quod satis" podniesiono ją do rangi archidiecezji i podporządkowano ją bezpośrednio do Stolicy Apostolskiej.

</doc>
<doc id="1813243" url="https://pl.wikipedia.org/wiki?curid=1813243" title="Linia kolejowa nr 220">
Linia kolejowa nr 220

Linia kolejowa nr 220 – pierwszorzędna, zelektryfikowana linia kolejowa w województwie warmińsko-mazurskim łącząca stację Olsztyn Główny ze stacją Bogaczewo. Linia na całej swojej długości jest jednotorowa.
Stan techniczny.
Ze względu na pogarszający się stan techniczny oraz przestarzałe układy geometryczne toru, wynikające z układów stacyjnych, konieczne było wprowadzenie ograniczeń prędkości pociągów. Do 2015 roku na linii obowiązywała prędkość 80 km/h dla pociągów pasażerskich, jednak po dokonaniu na przełomie roku 2015/2016 niezbędnych napraw utrzymaniowych nawierzchni torowej i podtorza oraz remontu wiaduktu kolejowego przywrócono prędkość szlakową dla pociągów pasażerskich na szlakach Gutkowo - Gamerki Wielkie oraz Morąg - Małdyty do 100 km/h. W 2018 ogłoszono przetarg na przebudowę urządzeń SRK na szlakach Gamerki Wielkie - Żabi Róg oraz Żabi Róg - Morąg. W ich wyniku przebudowane zostały przejazdy kolejowo-drogowe, zabudowana została nowa blokada liniowa oraz przebudowana została stacja Żabi Róg, gdzie powstanie nowy peron wyspowy. Zlikwidowane zostanie także ograniczenie prędkości w stacji Żabi Róg. Inwestycja umożliwi podniesienie prędkości szlakowej dla pociągów pasażerskich z 80 do 100 km/h oraz prędkości w obrębie stacji Żabi Róg z 60 do 80 km/h. W połowie lutego 2019 roku także peron na przystanku osobowym Morąg Kolonia uległ modernizacji, polegającej na podwyższeniu do wysokości 0,76 metra oraz wyposażeniu w pochylnię dla niepełnosprawnych i w elementy małej architektury pasażerskiej. Podobną modernizację przechodzą także perony na stacji Morąg; zostaną one wydłużone do 300 metrów, dzięki czemu będą mogły zatrzymywać się tu dłuższe składy pociągów.
Plany przebudowy linii w ramach Olsztyńskiej Kolei Aglomeracyjnej.
W 2017 roku ogłoszono przetarg na "Opracowanie dokumentacji przedprojektowej rewitalizacji linii kolejowej nr 220 na odcinku Olsztyn Główny - Gutkowo". Projekt modernizacji zakłada między innymi podniesienie prędkości szlakowej do 100/120 km/h, powstanie przystanków osobowych Olsztyn Śródmieście (przy ulicy Wojska Polskiego w Olsztynie), Olsztyn Jezioro Ukiel (w rejonie Zespołu Szkół Elektronicznych i Ekonomicznych w Olsztynie), Olsztyn Redykajny (przy ulicy Hozjusza), a także odbudowę mijanki i przystanku osobowego Olsztyn Likusy, zlikwidowanych w 1970 roku. 18 października 2018 roku ogłoszono przetarg na "Zaprojektowanie i wykonanie robót budowlanych na odcinku Olsztyn - Gutkowo". Zakres robót przewiduje modernizację urządzeń SRK, budowę nowych blokad liniowych, wymianę nawierzchni torowej i rozjazdów na stacjach Olsztyn Główny i Gutkowo, budowę przystanków Olsztyn Śródmieście i Olsztyn Redykajny, odbudowę mijanki Olsztyn Likusy, modernizację obiektów inżynieryjnych oraz budowę i przebudowę sieci trakcyjnej na stacji Olsztyn Główny i Gutkowo w związku z modyfikacją układów stacyjnych i budową mijanki Olsztyn Likusy. Po zakończeniu prac prędkość wzrośnie z obecnych 80 km/h do 100 km/h dla pociągów pasażerskich. 12 marca 2019 roku rozstrzygnięto przetarg na rewitalizację linii kolejowej 220 na odcinku Olsztyn Główny - Gutkowo. Pozwoli to zwiększyć prędkość z 80 do 100 km/h i poprawić przepustowość.

</doc>
<doc id="1813244" url="https://pl.wikipedia.org/wiki?curid=1813244" title="Prashanth Sellathurai">
Prashanth Sellathurai

Prashanth Sellathurai (ur. 1 października 1986 w Auburn) – australijski gimnastyk, trzykrotny medalista mistrzostw świata.
Największymi sukcesami zawodnika jest srebrny medal mistrzostw świata w Århus i dwa brązowe w konkurencji ćwiczeń na koniu z łękami.

</doc>
<doc id="1813246" url="https://pl.wikipedia.org/wiki?curid=1813246" title="Linia kolejowa nr 221">
Linia kolejowa nr 221

Linia kolejowa nr 221 – drugorzędna, jednotorowa, prawie w całości niezelektryfikowana linia kolejowa łącząca stację Gutkowo w Olsztynie ze stacją Braniewo. Po linii kursowały pociągi regio spółki Polregio w ilości 3 par w relacji Olsztyn – Braniewo. Oprócz regularnych przewozów na linii sporadycznie pojawiają się także pociągi turystyczne "Hansa Express" i "Classic Courier".

</doc>
<doc id="1813247" url="https://pl.wikipedia.org/wiki?curid=1813247" title="Parafia św. Józefa Oblubieńca Najświętszej Maryi Panny w Jeziornie Fabrycznej-Mirkowie">
Parafia św. Józefa Oblubieńca Najświętszej Maryi Panny w Jeziornie Fabrycznej-Mirkowie

Parafia Świętego Józefa Oblubieńca Najświętszej Maryi Panny w Jeziornie Fabrycznej - Mirkowie – parafia rzymskokatolicka w Konstancinie-Jeziornie, w dzielnicy Mirków. Obsługiwana przez księży diecezjalnych.
Parafia została erygowana w 1957. Obecny kościół parafialny pochodzi z 1907–1909; wybudowany według projektu Hugona Kudera na ziemi ofiarowanej przez robotników fabryki papieru i fabrykanta Edwarda Natansona w stylu neogotyckim.

</doc>
<doc id="1813250" url="https://pl.wikipedia.org/wiki?curid=1813250" title="Most Mulwijski">
Most Mulwijski

Most Mulwijski (wł. "Ponte Molle" lub "Ponte Milvio", łac. "Pons Milvius" lub "Pons Mulvius") – jeden z najstarszych mostów na Tybrze, znajdujący się na przedmieściach Rzymu, w ciągu prowadzącej do miasta drogi "via Flaminia". 
Historia.
Most powstał pod koniec III wieku p.n.e., przypuszczalnie wraz z drogą "via Flaminia". W 109 roku p.n.e. został przebudowany przez cenzora Marka Emiliusza Skaurusa.
W 1805 roku most został przebudowany na zlecenie papieża Piusa VII przez Giuseppe Valadiera, a przy jego północnym krańcu dobudowano wieżę. Z oryginalnej konstrukcji starożytnej zachowały się do czasów współczesnych cztery środkowe przęsła.
W 312 roku Maksencjusz poniósł tu klęskę walcząc z wojskami Konstantyna Wielkiego, a w 489 roku Teodoryk zwyciężył Odoakra.

</doc>
<doc id="1813251" url="https://pl.wikipedia.org/wiki?curid=1813251" title="Niepokonani (singel)">
Niepokonani (singel)

Niepokonani – singel polskiego zespołu rockowego Perfect. Wydany w 1997, promował czwarty studyjny album grupy, "Geny". Autorem tekstu jest Bogdan Olewicz, a kompozytorem Andrzej Nowicki. Singel wyprodukowała wytwórnia PolyGram Records. Do utworu nakręcono promocyjny czarno-biały teledysk.
Początkowo utwór nie odniósł żadnego sukcesu komercyjnego. Pod koniec 1997 utwór zaczął być nadawany w Programie III Polskiego Radia z inicjatywy Piotra Kaczkowskiego, po czym został wprowadzony na listę przebojów stacji. Singel przez 51 tygodni był klasyfikowany na Liście Przebojów Programu Trzeciego, przez pięć kolejnych tygodni (od 30 stycznia do 27 lutego 1998) plasował się na 1. miejscu zestawienia.
Utwór był nagrywany w Izabelin Studio w Izabelinie pod Warszawą.

</doc>
<doc id="1813252" url="https://pl.wikipedia.org/wiki?curid=1813252" title="Tetrax">
Tetrax



</doc>
<doc id="1813253" url="https://pl.wikipedia.org/wiki?curid=1813253" title="Otis (rodzaj ptaków)">
Otis (rodzaj ptaków)



</doc>
<doc id="1813255" url="https://pl.wikipedia.org/wiki?curid=1813255" title="Parafia Świętej Bożej Rodzicielki Maryi w Klarysewie">
Parafia Świętej Bożej Rodzicielki Maryi w Klarysewie

Parafia Świętej Bożej Rodzicielki Maryi w Klarysewie – parafia rzymskokatolicka w Konstancinie-Jeziornie, w dzielnicy Klarysew. Obsługiwana przez księży diecezjalnych.
Parafia została erygowana w 1974. Obecny kościół parafialny pochodzi z lat 1972–1973; wybudowany według projektu Tadeusza Borkowskiego.

</doc>
<doc id="1813259" url="https://pl.wikipedia.org/wiki?curid=1813259" title="Aramu">
Aramu



</doc>
<doc id="1813262" url="https://pl.wikipedia.org/wiki?curid=1813262" title="Josef Degeorgi">
Josef Degeorgi

Josef Degeorgi (ur. 19 stycznia 1960 w Bad Vöslau) – piłkarz austriacki grający na pozycji obrońcy.
Kariera klubowa.
Karierę piłkarską Degeorgi rozpoczął w klubie Bad Vöslau. Następnie przeszedł do Admiry Wacker Wiedeń. W sezonie 1977/1978 zadebiutował w jego barwach w austriackiej Bundeslidze i od czasu debiutu był podstawowym zawodnikiem Admiry. W klubie z Wiednia grał do końca sezonu 1981/1982.
Latem 1982 Degeorgi został zawodnikiem Austrii Wiedeń. W 1984 roku osiągnął z Austrią swój pierwszy sukces w karierze, gdy został mistrzem kraju. W 1985 roku ponownie wygrał mistrzostwo kraju, a w 1986 roku sięgnął po dublet - mistrzostwo i Puchar Austrii. Z kolei w 1990 roku zdobył swój drugi w karierze krajowy puchar. W barwach Austrii rozegrał 185 meczów i strzelił 9 goli.
W 1990 roku Degeorgi wrócił do Admiry Wacker Wiedeń. W 1991 roku został piłkarzem VfB Mödling. Następnie grał w amatorskich Rohrbach i Bad Vöslau. W 1996 roku zakończył karierę.
Kariera reprezentacyjna.
W reprezentacji Austrii Degeorgi zadebiutował 24 marca 1982 roku w wygranym 3:2 towarzyskim spotkaniu z Węgrami. W 1982 roku był w kadrze Austrii na Mundialu w Hiszpanii. Na tym turnieju zagrał w 4 meczach: z Chile (1:0), z Algierią (2:0), z RFN (0:1) i z Francją (0:1). Od 1976 do 1989 roku rozegrał w kadrze narodowej 30 meczów i strzelił jednego gola.

</doc>
<doc id="1813271" url="https://pl.wikipedia.org/wiki?curid=1813271" title="Polnisch Wartenberg">
Polnisch Wartenberg



</doc>
<doc id="1813272" url="https://pl.wikipedia.org/wiki?curid=1813272" title="Groß Wartenberg">
Groß Wartenberg



</doc>
<doc id="1813275" url="https://pl.wikipedia.org/wiki?curid=1813275" title="Piotr Königsfels">
Piotr Königsfels

Piotr Königsfels (von Koenigsfeldt), (ur. około 1713, zm. 1799 w Warszawie) – pułkownik wojsk koronnych, guwerner paziów.
W 1755 jako major służył w wojsku polskim. Od Stanisława Poniatowskiego uzyskał majątek Świerkowice na Podolu. W latach 1764–1795 był komendantem Korpusu Paziów Królewskich. W 1768 jako pułkownikowi sejm przyznał mu indygenat. 
Był prezesem Konsystorza i seniorem stanu rycerskiego wyznania ewangelicko-augsburskiego Prowincji Małopolskiej i Księstwa Mazowieckiego. Pochowany na cmentarzu ewangelicko-augsburskim w Warszawie.

</doc>
<doc id="1813276" url="https://pl.wikipedia.org/wiki?curid=1813276" title="Wepar">
Wepar

Wepar – w tradycji okultystycznej, czterdziesty drugi duch "Goecji". Znany również pod imionami Wefar, Separ, Vephar i Vepar. By go przywołać i podporządkować, potrzebna jest jego pieczęć, która według "Goecji" powinna być zrobiona z miedzi.
Jest wielkim i silnym księciem piekła. Rozporządza 29 legionami duchów.
Posiada władzę nad wodą i jest przewodnikiem okrętów. Potrafi wywołać sztorm i sprawić, że morze zapełni się statkami. Uprowadza statki handlowe. Może doprowadzić ludzi do śmierci w ciągu trzech dni przez gnijące i robaczywiejące rany, które potrafią wyleczyć tylko egzorcyzmy.
Wezwany, ukazuje się pod postacią syreny.

</doc>
<doc id="1813277" url="https://pl.wikipedia.org/wiki?curid=1813277" title="Wefar">
Wefar



</doc>
<doc id="1813278" url="https://pl.wikipedia.org/wiki?curid=1813278" title="Separ">
Separ



</doc>
<doc id="1813279" url="https://pl.wikipedia.org/wiki?curid=1813279" title="Vephar">
Vephar



</doc>
<doc id="1813280" url="https://pl.wikipedia.org/wiki?curid=1813280" title="Vepar">
Vepar



</doc>
<doc id="1813282" url="https://pl.wikipedia.org/wiki?curid=1813282" title="Mistrzostwa Oceanii U-17 w Piłce Nożnej 2009">
Mistrzostwa Oceanii U-17 w Piłce Nożnej 2009

Młodzieżowe mistrzostwa Oceanii U-17 - turniej zorganizowany przez OFC trwający od 20 do 24 kwietnia w Nowej Zelandii.
Rozgrywki.
Do jednej tabeli dostały się 4 najlepsze drużyny Australii i Oceanii, zwycięzca tabeli awansował do Mistrzostw Świata U-17 2009.

</doc>
<doc id="1813283" url="https://pl.wikipedia.org/wiki?curid=1813283" title="Skrajna Garajowa Ławka">
Skrajna Garajowa Ławka

Skrajna Garajowa Ławka (, , ) – przełączka znajdująca się w Grani Hrubego w słowackiej części Tatr Wysokich. Oddziela Garajową Strażnicę od Skrajnej Garajowej Turni.
Z przełęczy i obydwu wznoszących się nad nią turni na południowy zachód, do Niewcyrki, opada wielka depresja ograniczona szerokimi grzędami tych turni. W Dolinie Hlińskiej opada ku północy olbrzymi żleb o deniwelacji około 660 m. Łatwa do przejścia jest tylko jego górna połowa. W środkowej części znajduje się wysoki na około 150 m i mokry próg, na samy dole zaś częściowo przewieszony Komin Mączki o wysokości około 100 m. Latem chodzono tylko górną częścią żlebu, dolna nie została zdobyta.
Skrajna Garajowa Ławka to ostatnia na północny zachód z wielu przełączek w grani odgałęziającej się od Hrubego Wierchu, a zarazem jedna z trzech Garajowych Ławek (pozostałe to Zadnia Garajowa Ławka i Pośrednia Garajowa Ławka), których nazwy – podobnie jak nazwy Garajowych Turni – pochodzą od niedalekiej Dolinki Garajowej, a tej z kolei, jak i wielu innych obiektów w tym rejonie Tatr, od nazwiska niejakiego Garaja, wspólnika Juraja Jánošíka. Nazwy utworzył Witold Henryk Paryski w 8. tomie przewodnika wspinaczkowego.
Taternictwo.
Autorami pierwszego wejścia na siodło Skrajnej Garajowej Ławki byli Józef Bajer, Stanisław Konarski i Ignacy Król, którzy dokonali tego 4 sierpnia 1906 r. podczas przechodzenia Grani Hrubego na odcinku od Teriańskiej Przełęczy Niżniej do Garajowej Strażnicy. Obecnie dozwolone jest taternikom przejście granią i wspinaczka od strony Doliny Hlińskiej. Niewcyrka jest obszarem ochrony ścisłej TANAP-u z zakazem wstępu.

</doc>
<doc id="1813285" url="https://pl.wikipedia.org/wiki?curid=1813285" title="Południowo-zachodnia grań Ciężkiego Szczytu">
Południowo-zachodnia grań Ciężkiego Szczytu

Południowo-zachodnia grań Ciężkiego Szczytu (słow. "Hlavná os JZ hrebeňa Ťažkého štítu") – boczna grań w słowackich Tatrach Wysokich odchodząca w południowo-zachodnim kierunku od Ciężkiego Szczytu, znajdującego się w grani głównej Tatr Wysokich. Po wschodniej stronie grani znajduje się Dolina Żabia Mięguszowiecka i jej górne piętro – Kotlinka pod Wagą, po zachodniej Dolina Złomisk i jej odnoga – Dolinka Smocza. Doliny te są odnogami Doliny Mięguszowieckiej rozdzielonymi przez południowo-zachodnią grań Ciężkiego Szczytu. W grani tej kolejno od Ciężkiego Szczytu znajdują się:
Końcowa, najniższa część grani od Wyżniej Popradzkiej Przełączki aż po jej podnóże przy Popradzkim Stawie nosi nazwę Popradzkiej Grani. Cała południowo-zachodnia grań Ciężkiego Szczytu jest niedostępna turystycznie, nie prowadzi tędy żaden znakowany szlak. Jest natomiast dostępna dla taterników.

</doc>
<doc id="1813287" url="https://pl.wikipedia.org/wiki?curid=1813287" title="Pietuszki">
Pietuszki

Pietuszki (ros. Петушки́) – centrum administracyjne rejonu pietuszyńskiego, w obwodzie włodzimierskim. W 2008 liczyło 14,9 tys. mieszkańców.
Położenie.
Zlokalizowane na lewym brzegu Klaźmy, 67 km na płd-zach. od Włodzimierza i 120 km na wschód od Moskwy. Stacja kolejowa na magistrali łączącej Moskwę z Niżnim Nowgorodem. W okolicy złoża piasku, gliny i torfu.
Historia.
Powstało jako osiedle kolejowe przy uruchomionej w 1861 stacji kolejowej Pietuszki, która wzięła nazwę od położonej w pobliżu wsi (współcześnie Stare Pietuszki). 
W 1926 zmieniono nazwę na Nowe Pietuszki. W 1965 prawa miejskie, już z aktualną nazwą Pietuszki.

</doc>
<doc id="1813290" url="https://pl.wikipedia.org/wiki?curid=1813290" title="Bitwa pod Fawencją">
Bitwa pod Fawencją

Bitwa pod Fawencją – starcie zbrojne, które miało miejsce w roku 82 p.n.e. w czasie tak zwanej I wojnie domowej w republikańskim Rzymie (83–82 p.n.e.).
Po bitwie pod Spoletium Gnejusz Pompejusz skierował się przeciwko Gajuszowi Mariuszowi Młodszemu ku Preneste, blokując miasto. Po drodze jego wojska przygotowały zasadzkę na nadchodzących z pomocą obrońcom Preneste, żołnierzy Gnejusza Papiriusza Karbona (30 000 ludzi pod wodzą Marcjusza), rozbijając je całkowicie w wąwozie koło Spoletium. Pobite resztki armii Marcjusza wycofały się z rejonu walk. Niepowodzeniem zakończyła się również druga próba przebicia do Preneste podjęta przez wojska popularów z południa pod wodzą Marka Lamponiusza. 
Odchodząc spod Preneste Karbon w towarzystwie wojsk dowodzonych przez Gajusza Norbanusa pociągnął pod Fawencję, gdzie znajdował się obóz Kwintusa Cecyliusza Metellusa. Karbon zamierzając wykorzystać element zaskoczenia uderzył na siły optymatów, jednak te nie dały się zaskoczyć. W krwawej bitwie wojska Norbanusa i Karbona poniosły klęskę, tracąc 10 000 ludzi. Około 6 000 żołnierzy przeszło na stronę Metellusa. Do Ariminium powróciło zaledwie 1000 żołnierzy Karbona.

</doc>
<doc id="1813292" url="https://pl.wikipedia.org/wiki?curid=1813292" title="Piotr von Koenigsfeldt">
Piotr von Koenigsfeldt



</doc>
<doc id="1813295" url="https://pl.wikipedia.org/wiki?curid=1813295" title="Biskupi Alba Iulii">
Biskupi Alba Iulii

Biskupi Alba Iulii

</doc>
<doc id="1813298" url="https://pl.wikipedia.org/wiki?curid=1813298" title="Kobieta na krańcu świata">
Kobieta na krańcu świata

Kobieta na krańcu świata - polski program dokumentalny prowadzony przez Martynę Wojciechowską i emitowany na antenie TVN od 20 września 2009. 
"Kobietę na krańcu świata" zakupiły i wyświetlają m.in. stacje telewizyjne z Francji (Voyage), Hiszpanii (Canal Viajar), Szwecji (Kanal Global), Czech (FTV Prima) i Hongkongu (TVB HD Jade). Wkrótce program pojawi się również na Łotwie.
Charakterystyka programu.
W każdym odcinku przedstawiany jest inny konflikt społeczny, między innymi: seksizm, przemoc, biedę, znęcanie się nad zwierzętami, polowania na ludzi, etykę pracy czy prawa ludzkie. Wśród bohaterek odcinków znalazły się m.in. najmniejsza kobieta świata Jyoti Amage, kolumbijska zapaśniczka, studentka szkoły Szaolin, gejsza z Kioto, kobiety z ludu Kayan w Mjanmie, które rozpoznawalne są przez długie szyje na których noszą złote obręcze, saperka, mama hipopotamów, pilotka z Tanzanii czy faʻafafine z Samoa. 
W maju 2017 roku dokument „Ciało i Krew”, zrealizowany na podstawie jednego z odcinków serii o rytuałach krzyżowania na Filipinach, otrzymał Złoty Glob na WorldMediaFestival w Hamburgu.

</doc>
<doc id="1813299" url="https://pl.wikipedia.org/wiki?curid=1813299" title="Parafia wojskowa Najświętszej Maryi Panny Królowej Polski w Witkowie">
Parafia wojskowa Najświętszej Maryi Panny Królowej Polski w Witkowie

Parafia wojskowa Najświętszej Maryi Panny Królowej Polski w Witkowie – parafia należąca do Dekanatu Sił Powietrznych Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego). Została utworzona decyzją Józefa Guzdka, biskupa polowego Wojska Polskiego, w dniu 26 lutego 2020 roku, po przeniesieniu siedziby parafii z Gniezna.

</doc>
<doc id="1813310" url="https://pl.wikipedia.org/wiki?curid=1813310" title="Kościół św. Teresy od Dzieciątka Jezus we Wrocławiu">
Kościół św. Teresy od Dzieciątka Jezus we Wrocławiu

Kościół pw. św. Teresy od Dzieciątka Jezus – częściowo zabytkowa budowla sakralna mieszcząca kościół i aulę, przebudowany ze starszej karczmy.
Historia.
Kościół został częściowo przerobiony w 1931 roku ze stojącego już wtedy budynku karczmy, za zgodą ówczesnego arcybiskupa metropolity Wrocławskiego, Adolfa kardynała Bertrama. Tego samego roku, kościół został konsekrowany przez kardynała Bertrama. Od tamtego czasu kościół obejmuje parafię (pw. Świętej Teresy od dz. Jezus) obejmującą następujące obiekty:
Użytkowanie.
W kościele odbywają się msze święte:

</doc>
<doc id="1813312" url="https://pl.wikipedia.org/wiki?curid=1813312" title="Zadnia Walowa Ławka">
Zadnia Walowa Ławka

Zadnia Walowa Ławka (, , ) – dość szeroka i wybitna, trawiasta przełęcz w Grani Hrubego (stanowiąca jedną z najszerszych przełęczy w tejże grani) w słowackich Tatrach Wysokich. Oddziela Zadnią Walową Turnię na południowym wschodzie od Pośredniej Walowej Turni na północnym zachodzie. Ma dwa siodełka, niższe jest siodełko zachodnie. Na północ, do Wielkiego Ogrodu w Dolinie Hlińskiej, opada z przełęczy uchodzący do lewej odnogi Żlebu Grosza. W górnej i środkowej części jest wąski i głęboki, w dolnej tylko minimalnie wklęsły i tworzy pionowy, częściowo przewieszony próg. Po prawej części progu, we wspólnej ścianie Skrajnej i Pośredniej Walowej Turni, znajdują się wyraźne okapy. Ścianę Zadniej Walowej Turni przecina ciągnący się skośnie w lewo (patrząc od dołu) system zachodów i rynien, na których często bywają kozice (świadczą o tym ich odchody). System tych zachodów i rynien daje szansę względnie łatwego zejścia Grani Hrubego do Wielkiego Ogrodu. Na południową stronę, do Niewcyrki, opada z przełęczy depresja. Jest w niej żebro, które jej dolną część dzieli na dwa żleby. Położony na wysokości około 2215 m dolny wylot wybitnie piarżystego lewego żlebu znajduje się na poziomych płytach Teriańskiej Równi z Teriańskimi Okami.
Zadnia Walowa Ławka to położona najdalej na południowy wschód z trzech Walowych Ławek (pozostałe to Pośrednia Walowa Ławka i Skrajna Walowa Ławka), których nazwy, podobnie jak nazwy Walowych Turni, upamiętniają Jędrzeja Walę starszego – przewodnika zasłużonego dla poznania masywu Hrubego Wierchu. Nazwy nadał in Witold Henryk Paryski w 8. tomie przewodnika wspinaczkowego.
Taternictwo.
Pierwszego wejścia na Zadnią Walową Ławkę (podczas przechodzenia Grani Hrubego) dokonali Włodzimierz Jodkowski, Ignacy Król i Mariusz Zaruski, a było to 27 lipca 1909 r.. Obecnie dla taterników turnia dostępna jest tylko z grani lub od strony północnej (Niewcyrka jest obszarem ochrony ścisłej z zakazem wstępu).

</doc>
<doc id="1813320" url="https://pl.wikipedia.org/wiki?curid=1813320" title="Panther Westwinds">
Panther Westwinds

Panther Westwinds – dawny brytyjski producent samochodów sportowych i luksusowych, z siedzibą w Weybridge, w hrabstwie Surrey w Anglii. 
Przedsiębiorstwo zostało założone w 1972 roku przez Roberta Jankela. W 1980 roku, z powodu problemów finansowych firma była bliska ogłoszenia bankructwa, jednakże została wykupiona przez koreańskiego magnata Younga Kima. W 1990 roku przedsiębiorstwo zostało przejęte przez SsangYong Motor Company. Po nieudanych próbach przywrócenia firmie rentowności, została w tym samym roku zlikwidowana.

</doc>
<doc id="1813324" url="https://pl.wikipedia.org/wiki?curid=1813324" title="Równina Wschodniomongolska">
Równina Wschodniomongolska

Równina Wschodniomongolska (; mong.: Монголын дорнод тал, "Mongolyn dornod tal") – rozległy obszar wyżynny w północnych Chinach i południowo-wschodniej Mongolii. Rozciąga się wzdłuż granicy chińsko-mongolskiej od gór Wielki Chingan na wschodzie do wyżyny Alashan Gaoyuan.
Charakterystyczne dla Równiny są szerokie doliny oraz tereny pozbawione wzniesień, tworzące płaski krajobraz. Na Równinie Wschodniomongolskiej występuje także duża liczba jednakowych w formie niskich wzgórz, które zbliżając się do siebie tworzą znaczne sfałdowania terenu. W części południowej Równina Wschodniomongolska wznosi się na wysokość 1000–1500 m n.p.m., natomiast na północy na ok. 600 m n.p.m.

</doc>
<doc id="1813325" url="https://pl.wikipedia.org/wiki?curid=1813325" title="Parafia Najświętszej Maryi Panny Nieustającej Pomocy w Zdziechowie">
Parafia Najświętszej Maryi Panny Nieustającej Pomocy w Zdziechowie

Parafia Najświętszej Maryi Panny Nieustającej Pomocy w Zdziechowie – rzymskokatolicka parafia leżąca w granicach dekanatu gnieźnieńskiego I.
Erygowana 1 lutego 1957 roku przez kardynała Stefana Wyszyńskiego. Kościół parafialny został wybudowany w latach 1937–1939 według projektu architekta Stefana Cybichowskiego z Poznania na ziemi ofiarowanej przez Niemca Wendorffa. Do parafii należą wierni z miejscowości: Mączniki, Napoleonowo, Obórka, Zdziechowa i Pyszczynek Huby.
Księgi metrykalne: ochrzczonych, małżeństw i zmarłych prowadzone są od 1957 roku.

</doc>
<doc id="1813326" url="https://pl.wikipedia.org/wiki?curid=1813326" title="Erytrea na Letnich Igrzyskach Olimpijskich 2004">
Erytrea na Letnich Igrzyskach Olimpijskich 2004

Erytreę na XXVIII Letnich Igrzyskach Olimpijskich w Atenach reprezentowało 4 sportowców (1 kobieta i 3 mężczyzn) w 1 dyscyplinie. Był to 2 start Erytrejczyków na letnich igrzyskach olimpijskich.
Występy.
Lekkoatletyka.
Bieg na 5000 m mężczyzn:
Bieg na 5000 m kobiet:
Bieg na 10 000 m mężczyzn:

</doc>
<doc id="1813330" url="https://pl.wikipedia.org/wiki?curid=1813330" title="Skrajna Garajowa Turnia">
Skrajna Garajowa Turnia

Skrajna Garajowa Turnia (, , ) – przedostatnia (na północny zachód) turnia znajdująca się w Grani Hrubego w słowackiej części Tatr Wysokich. Od Pośredniej Garajowej Turni oddzielona jest siodłem Pośredniej Garajowej Ławki, a od Garajowej Strażnicy oddziela ją siodło Skrajnej Garajowej Ławki.
Ma położone blisko siebie dwa wierzchołki. Wyższy o około 1,4 m jest wierzchołek północny. Ku południowemu zachodowi opadają z nich na trawiasty stok kilkunastometrowej wysokości ścianki. Ku północnemu wschodowi, do Doliny Hlińskiej ze szczytu turni opada olbrzymi filar o prawie 700 m różnicy wysokości. Na całej długości ograniczony jest potężnymi żlebami opadającymi z przełęczy po obydwu stronach turni. Najbardziej stroma jest najniższa część filara. W części środkowej jest trawiaste siodełko z którego na wschód opada żleb mający ujście w żlebie Pośredniej Garajowej Ławki tuż pod jej olbrzymim, 40-metrowej wysokości progiem. Na zachód, do żlebu Skrajnej Garajowej Ławki opada ciąg bardzo pochyłych zachodów. Siodełko to i formacje skalne po obydwu jego stronach dają możliwość przejścia jedną z niewielu łatwych dróg wspinaczkowych na północno-wschodniej ścianie Hrubej Grani – ale w tym przypadku tylko zimą (droga zimowa nr 4). Wykorzystując to siodełko pierwszego zjazdu narciarskiego z Grani Hrubego do Doliny Hlińskiej dokonał Edward Lichota 5 maja 2006 r.
Jest to wysunięta najdalej na północny zachód z trzech Garajowych Turni – pozostałymi są Zadnia Garajowa Turnia i Pośrednia Garajowa Turnia. Ich nazwy pochodzą od niedalekiej Dolinki Garajowej, a tej z kolei, jak i wielu innych obiektów w tym rejonie Tatr, od nazwiska niejakiego Garaja, wspólnika Juraja Jánošíka. Nazwy utworzył Witold Henryk Paryski w 8. tomie przewodnika wspinaczkowego.
Taternictwo.
Autorami pierwszego wejścia na wierzchołek Skrajnej Garajowej Turni są Józef Bajer, Stanisław Konarski i Ignacy Król, którzy dokonali tego 4 sierpnia 1906 r. podczas przechodzenia Grani Hrubego na odcinku od Teriańskiej Przełęczy Niżniej do Garajowej Strażnicy.
Na Skrajną Garajową Turnię, podobnie jak na inne obiekty w Grani Hrubego, nie prowadzą żadne oznakowane szlaki turystyczne. Obecnie dozwolone jest taternikom przejście granią i wspinaczka od strony Doliny Hlińskiej. Niewcyrka jest obszarem ochrony ścisłej TANAP-u z zakazem wstępu.

</doc>
<doc id="1813335" url="https://pl.wikipedia.org/wiki?curid=1813335" title="Everything But the Girl (singel)">
Everything But the Girl (singel)

Everything But the Girl – drugi singel szwedzkiego piosenkarza Darina z trzeciej płyty Break the News. Wydany w Szwecji 31 stycznia 2007.

</doc>
<doc id="1813339" url="https://pl.wikipedia.org/wiki?curid=1813339" title="Trynidad i Tobago na Letnich Igrzyskach Olimpijskich 2004">
Trynidad i Tobago na Letnich Igrzyskach Olimpijskich 2004

Trynidad i Tobago na XXVIII Letnich Igrzyskach Olimpijskich w Atenach reprezentowało 19 sportowców (9 kobiet i 10 mężczyzn) w 4 dyscyplinach. Był to 15 start mieszkańców Trynidadu i Tobago na letnich igrzyskach olimpijskich.

</doc>
<doc id="1813343" url="https://pl.wikipedia.org/wiki?curid=1813343" title="Liberalna Demokracja Słowenii">
Liberalna Demokracja Słowenii

Liberalna Demokracja Słowenii (słoweń. "Liberalna demokracija Slovenije", LDS) – słoweńska liberalna i centrowa partia polityczna, działająca od 1990.
Historia.
LDS powstała w 1990 na bazie socjalistycznej organizacji młodzieżowej oraz środowiska skupionego wokół socjologa i filozofa Slavoja Žižka. W 1994 została zasilona przez część działaczy Partii Demokratycznej. Od 1992 do 2004 (z kilkumiesięczną przerwą w 2000 w okresie centroprawicowego gabinetu Andreja Bajuka) liberałowie dominowali w słoweńskiej polityce jako główne ugrupowanie koalicji rządowych. Do LDS należeli kolejni premierzy – Janez Drnovšek (w latach 2002–2007 prezydent) i Anton Rop.
W 2004 partia zajęła drugie miejsce w wyborach parlamentarnych i utraciła władzę. Po tej porażce przeszła kilka kryzysów wewnętrznych, skutkujących odejściem w trakcie kadencji około połowy posłów. Część z nich utworzyła socjalliberalne ugrupowanie Zares, część (w tym Anton Rop) zasiliła Socjaldemokratów. W 2008 LDS uzyskała poparcie czterokrotnie mniejsze niż w poprzednich wyborach i utrzymała tylko 5 mandatów w Zgromadzeniu Państwowym, powróciła jednak do władzy w ramach nieformalnej lewicowej koalicji. W 2011 liberałowie nie przekroczyli progu wyborczego i znaleźli się poza parlamentem.
Wyniki wyborcze.
Wybory do Zgromadzenia Państwowego:
W wyborach do Parlamentu Europejskiego LDS w 2004 i 2009 uzyskiwała odpowiednio 2 i 1 mandat europosła. LDS dołączyła do Partii Europejskich Liberałów, Demokratów i Reformatorów.

</doc>
<doc id="1813346" url="https://pl.wikipedia.org/wiki?curid=1813346" title="John Wu">
John Wu



</doc>
<doc id="1813348" url="https://pl.wikipedia.org/wiki?curid=1813348" title="Syria na Letnich Igrzyskach Olimpijskich 2004">
Syria na Letnich Igrzyskach Olimpijskich 2004

Syrię na XXVIII Letnich Igrzyskach Olimpijskich w Atenach reprezentowało 6 sportowców (1 kobieta i 5 mężczyzn) w 5 dyscyplinach. Był to 10 start Syryjczyków na letnich igrzyskach olimpijskich.

</doc>
<doc id="1813351" url="https://pl.wikipedia.org/wiki?curid=1813351" title="Wielka Teriańska Turnia">
Wielka Teriańska Turnia

Wielka Teriańska Turnia (, , ) – wybitna turnia znajdująca się w Grani Hrubego w słowackiej części Tatr Wysokich. Jej wysokość według pomiarów lidarowych wynosi 2375 m. Dawniej podawano wysokości 2374 m, 2370 m, około 2355 m. Od Skrajnej Walowej Turni oddzielona jest siodłem Skrajnej Walowej Ławki, a od Skrajnej Teriańskiej Turni oddziela ją siodło Skrajnej Teriańskiej Szczerbiny. Spośród 17 nazwanych turni w Grani Hrubego jest drugą pod względem wysokości (po Zadniej Teriańskiej Turni) oraz wybitności (po Zadniej Garajowej Turni).
Opadająca ku północy i północnemu wschodowi (stoki Doliny Hlińskiej) ściana Wielkiej Teriańskiej Turni ma wysokość do 600 m i tworzy jedną całość ze ścianą Skrajnej Teriańskiej Turni. Od zachodu ogranicza ją żleb opadający spod Teriańskiej Przełęczy Niżniej, a od wschodu depresja Skrajnej Walowej Ławki, Żleb Grosza, trawniki Wielkiego Ogrodu i Rynna Kurtyki. Największą i najniżej opadającą formacją tej ściany jest jej północno-wschodni filar. Jego lewa część (patrząc od dołu) tworzy ograniczenie Wielkiego Ogrodu. W najwyższej części tego filara wcina się w niego Teriańskie Siodełko oddzielające go od szczytu Wielkiej Teriańskiej Turni. Z siodełka tego opada do prawej górnej części Wielkiego Ogrodu Żleb Grosza. Zaraz po północnej stronie siodełka w filarze wznosi się Teriańska Turniczka. W ścianie turni wyróżnia się jeszcze olbrzymi, płytowy taras, któremu Władysław Cywiński nadał nazwę Teriańskiej Galerii.
Do Niewcyrki opada z Wielkiej Teriańskiej Turni ściana o wysokości około 200 m, ograniczona dwoma żlebami i kominami spadającymi z przełęczy po obu stronach szczytu. W środku między nimi znajduje się filar opadający ze skalnego zęba znajdującego się zaraz nad Skrajną Teriańską Szczerbiną. Od środkowej części ściany do Zadniej Walowej Ławki biegnie płytowo-trawiasty zachód. 
Wielka Teriańska Turnia nazywana była niekiedy Teriańską Turnią. Obie te nazwy wywodzą się od Teriańskich Stawów w Niewcyrce. Wprowadził je w 1956 r. Witold Henryk Paryski w 8. tomie przewodnika wspinaczkowego.
Taternictwo.
Wielka Teriańska Turnia nie jest dostępna żadnymi znakowanymi szlakami turystycznymi. Pierwszego wejścia na wierzchołek Wielkiej Teriańskiej Turni dokonał Ignacy Król, a było to 22 lipca 1907 r.. Poprowadzono na nią kilka dróg wspinaczkowych, ale obecnie dozwolone jest tylko przejście granią lub wspinaczka od strony Doliny Hlińskiej. Niewcyrka jest obszarem ochrony ścisłej TANAP-u z zakazem wstępu.
Droga nr 7 jest najłatwiejszym sposobem wejścia z północnej strony na Grań Hrubego, oraz najłatwiejszym sposobem zejścia z tej grani do Doliny Hlińskiej.

</doc>
<doc id="1813353" url="https://pl.wikipedia.org/wiki?curid=1813353" title="Skelmersdale">
Skelmersdale

Skelmersdale – miasto w północno-zachodniej Anglii (Wielka Brytania), w hrabstwie Lancashire, w dystrykcie West Lancashire.
Wysoko położone nad rzeką Tawd, Skelmersdale znajduje się 13,7 mil (22 km) na północny wschód od Liverpoolu i 22,8 mil (37 km) na północny zachód od Manchesteru. W 2011 roku miasto liczyło 34 455 mieszkańców. Lokalnie, Skelmersdale jest znane również pod nazwą Skem. Nazwa Skelmersdale po raz pierwszy została użyta w Domesday Book w 1086 roku.
Historia.
Liczba ludzi zamieszkujących Skelmersdale w 1851 roku była niewielka – tylko 760 mieszkańców. Jednak w ciągu 50 lat liczba ta wzrosła do 5699. Ten gwałtowny wzrost populacji był spowodowany rewolucją przemysłową XIX wieku, która przekształciła Skelmersdale z małej wioski w prężnie rozwijające się miasteczko górnicze. Obecność węgla w okolicach tego miasta sprawiła, że do Skelmersdale zaczęło sprowadzać się wielu ludzi poszukujących pracy, z których większość stanowili imigranci z Walii. W 1880 roku w Skelmersdale było razem aż 14 kopalń węgla, lecz większość z nich została zamknięta w latach dwudziestych i trzydziestych XX wieku.
Brak jakichkolwiek pamiątek lub zabytków z tego okresu spowodował to, że dziś tylko nieliczni wiedzą, że Skelmersdale miało niegdyś tak wiele wspólnego z pokładami węgla w Lancashire.
W 1956 roku stacja kolejowa w Skelmersdale została zamknięta. Od tego czasu miasto to, zostało drugim pod względem populacji miastem w regionie North West England nie posiadającym stacji kolejowej lub peronu. Dziś, najbliższa stacja kolejowa dla mieszkańców Skelmersdale, to stacja w Upholland, znajdująca się na linii Wigan Wallgate-Kirkby.
Nowe Miasto.
Skelmersdale zostało ogłoszone nowym miastem w 1961 roku. Zostało ono rozbudowane, o nowe domy mieszkalne dla ludzi migrujących z wówczas przeludnionej konurbacji północnego Merseyside. Z powodu dużej liczby osób migrujących z Liverpoolu do Skelmersdale, mieszkańcy obu miast charakteryzują się bardzo podobnym akcentem językowym, co wyróżnia mieszkańców Skelmersdale od innych mieszkańców Hrabstwa Lancashire. Liverpool i Skelmersdale są połączone autostradą M58.
Edukacja.
W Skelmersdale jest kilka szkół podstawowych oraz trzy szkoły średnie (high school):
W Skelmersdale znajduje się również West Lancashire College będący częścią grupy NCG (Newcastle College Group).

</doc>
<doc id="1813354" url="https://pl.wikipedia.org/wiki?curid=1813354" title="Mongolia na Letnich Igrzyskach Olimpijskich 2004">
Mongolia na Letnich Igrzyskach Olimpijskich 2004

Mongolię na XXVIII Letnich Igrzyskach Olimpijskich w Atenach reprezentowało 20 sportowców (7 kobiet i 13 mężczyzn) w 7 dyscyplinach. Był to 10 start Mongołów na letnich igrzyskach olimpijskich.

</doc>
<doc id="1813355" url="https://pl.wikipedia.org/wiki?curid=1813355" title="Buprestis splendens">
Buprestis splendens



</doc>
<doc id="1813359" url="https://pl.wikipedia.org/wiki?curid=1813359" title="Nigeria na Letnich Igrzyskach Olimpijskich 2004">
Nigeria na Letnich Igrzyskach Olimpijskich 2004

Nigerię na XXVIII Letnich Igrzyskach Olimpijskich w Atenach reprezentowało 72 sportowców (48 kobiet i 24 mężczyzn) w 10 dyscyplinach. Był to 13 start Nigeryjczyków na letnich igrzyskach olimpijskich.

</doc>
<doc id="1813360" url="https://pl.wikipedia.org/wiki?curid=1813360" title="Siergiej Djaczkow">
Siergiej Djaczkow

Siergiej Djaczkow, ros. Сергей Дьячков (ur. 6 listopada 1976 w Saratowie) – rosyjski szachista, arcymistrz od 2004 roku.
Kariera szachowa.
W 1995 r. zdobył w Moskwie tytuł mistrza Rosji juniorów w kategorii do 20 lat, a w Halle reprezentował narodowe barwy na mistrzostwach świata juniorów w tej samej kategorii wiekowej. W 1996 r. odniósł kolejne sukcesy: w mistrzostwach kraju do 20 lat zajął II m. (za Andriejem Szarijazdanowem), a na mistrzostwach Europy juniorów do 20 lat w Siófoku zdobył brązowy medal (zajmując III m. za Andriejem Szarijazdanowem i Liviu-Dieterem Nisipeanu). W tym samym roku wypełnił w Pawłohradzie pierwszą normę arcymistrzowską. W 1999 r. zwyciężył w Saratowie, a w latach 2002 (podczas drużynowych mistrzostw Rosji) i 2003 (w Ałuszcie, gdzie zajął III m. za Igorem Švõrjovem i Aleksandrem Jewdokimowem) wypełnił dwie kolejne normy na tytuł arcymistrza. Również w 2003 r. podzielił I m. (wspólnie z Dmitrijem Boczarowem) w mistrzostwach Rosji studentów, rozegranych w Permie. W 2005 r. zwyciężył w kołowym turnieju w Saratowie.
Najwyższy ranking w dotychczasowej karierze osiągnął 1 lipca 2005 r., z wynikiem 2585 punktów zajmował wówczas 36. miejsce wśród rosyjskich szachistów.

</doc>
<doc id="1813361" url="https://pl.wikipedia.org/wiki?curid=1813361" title="Wenezuela na Letnich Igrzyskach Olimpijskich 2004">
Wenezuela na Letnich Igrzyskach Olimpijskich 2004

Wenezuelę na XXVIII Letnich Igrzyskach Olimpijskich w Atenach reprezentowało 48 sportowców (15 kobiet i 33 mężczyzn) w 15 dyscyplinach. Był to 15 start Wenezuelczyków na letnich igrzyskach olimpijskich.

</doc>
<doc id="1813362" url="https://pl.wikipedia.org/wiki?curid=1813362" title="Formuła 2 Sezon 2010">
Formuła 2 Sezon 2010

Sezon 2010 Formuły 2 jest drugim sezonem tej serii wyścigowej po jej reaktywacji w 2009 roku. Sezon składa się z dziewięciu dwuwyścigowych rund. Rozpoczął się 17 kwietnia wyścigiem na torze Silverstone Circuit, a zakończył 19 września na torze Circuit Ricardo Tormo.

</doc>
<doc id="1813364" url="https://pl.wikipedia.org/wiki?curid=1813364" title="Archidiecezja Bukaresztu">
Archidiecezja Bukaresztu

Archidiecezja Bukaresztu (łac.: "Archidioecesis Bucarestiensis", rum.: "Arhiepiscopia de Bucureşti") – katolicka archidiecezja rumuńska położona w południowej części kraju, obejmująca swoim zasięgiem terytorium historycznej Wołoszczyzny. Siedziba arcybiskupa znajduje się w katedrze św. Józefa w Bukareszcie.
Historia.
Katolicyzm na teren Rumunii przenikał na terytorium obecnej Rumunii za pośrednictwem Węgier. W 1591 r. papież Sykstus V utworzył pierwszą wołoską diecezję w Curtea de Argeş, została ona zlikwidowana kilkanaście lat później po najeździe Turków, a jej siedziba przeniesiona do Bakowa na początku XVII w. Obejmowała ona swoim zasięgiem terytorium: Wołoszczyzny, Mołdawii i Besarabii. W 1621 r. została podporządkowana metropolii lwowskiej. Biskupami byli przeważnie Polacy. Wraz z upadkiem państwa polskiego w 1795 r. diecezja zanikła przy zmianach granic metropolii lwowskiej w 1818 r., a jej parafie podlegały pod katolicki patriarchat w Konstantynopolu. W 1870 r. wydzielono z niego wikariat apostolski Wołoszczyzny.
W 1881 r. zjednoczona Rumunia została proklamowana królestwem, co oznaczało ostateczne uzyskanie niepodległości przez ten kraj. W związku z tym Kuria papieska poczynił pewne kroki na rzecz budowy samodzielnej struktury organizacyjnej młodego Kościoła katolickiego w Rumunii. 27 kwietnia 1883 r. papież Leon XIII konstytucją apostolską "Praecipuum munu" przekształcił dotychczasowy wikariat w pełnoprawną archidiecezję bukareszteńską, wyznaczając ją na siedzibę metropolii z Wikariatem apostolskim Marcianopolis jako sufraganią.
5 czerwca 1930 na mocy konkordatu zawartego między rządem rumuńskim, a Watykanem każdorazowy metropolita bukareszteński uzyskał tytuł prymasa Rumunii.
Podział administracyjny.
W skład archidiecezji bukareszteńskiej wchodzi obecnie 66 parafii, zgrupowanych w 6 dekanatach

</doc>
<doc id="1813366" url="https://pl.wikipedia.org/wiki?curid=1813366" title="Segment ’76">
Segment ’76

Segment ’76 – polski film fabularny z 2003 roku w reżyserii Oskara Kaszyckiego, zrealizowany w nurcie kina niezależnego.
Zdjęcia do filmu rozpoczęto 2 czerwca 2001, a zakończono na początku września 2001
Akcja filmu rozgrywa się w roku 1976. Są to perypetie młodego inżyniera (Maciej Konopiński), którego marzeniem jest posiadanie umeblowania mieszkania w postaci tytułowego segmentu. Niestety, panujący ustrój oraz niska płaca nie pozwalają mu na szybką i łatwą realizację planów. Główny bohater postanawia za namową „Cwanego Henia” (Michał Milowicz) zarobić pieniądze na upragniony segment, uciekając się do przemytu towarów deficytowych w krajach demokracji ludowej.
Obsada.
i inni

</doc>
<doc id="1813368" url="https://pl.wikipedia.org/wiki?curid=1813368" title="Kara (religia)">
Kara (religia)

Kara doczesna – kara będąca skutkiem, następstwem grzechu, pozostająca we wnętrzu człowieka, dopóki nie dozna on oczyszczenia i uzdrowienia.
W uwalnianiu człowieka od tych właśnie „kar doczesnych” za grzechy, które są mu odpuszczone w sakramencie spowiedzi, pomaga mu odpust.
Człowiek stara się przez całe życie o darowanie „kar doczesnych”, gdy dąży do zmiany, poprawy życia i do zmiany usposobienia wewnętrznego, jeśli gardzi swoim grzechem a dąży do ściślejszego zjednoczenia się z Bogiem. W tym wysiłku Kościół wspiera chrześcijanina, dając mu możliwość uzyskania odpustu, czyli darowania kar doczesnych. Jeżeli nie zdoła tego osiągnąć w życiu, to Kościół wskazuje, że może tego dopełnić w czyśćcu – stanie oczyszczenia po śmierci. Modlitwa Kościoła za zmarłych mówi chrześcijanom o tej realnej pomocy w tym procesie „darowania kary” w stanie czyśćca.

</doc>
<doc id="1813372" url="https://pl.wikipedia.org/wiki?curid=1813372" title="Hokej na lodzie na Zimowych Igrzyskach Olimpijskich 2010 – turniej mężczyzn">
Hokej na lodzie na Zimowych Igrzyskach Olimpijskich 2010 – turniej mężczyzn

Turniej olimpijski w hokeju na lodzie mężczyzn podczas XXI Zimowych Igrzysk Olimpijskich w Vancouver – 21. edycja turnieju w historii i odbył się w dniach od 16 do 28 lutego 2010 roku. Do rywalizacji przystąpiło 12 drużyn, podzielonych na trzy grupy. W każdej z nich zmagania toczyły się systemem kołowym (tj. każdy z każdym, po jednym meczu). Po zakończeniu tego poziomu rozgrywek rozpoczęła się decydująca faza pucharowa. W pierwszej rundzie zagrało osiem najgorszych zespołów fazy grupowej, systemem: 5-12, 6-11, 7-10, 8-9. Zwycięzcy tych par awansowali do ćwierćfinałów, w których już wcześniej znalazły się najlepsze cztery zespoły fazy grupowej. Do finału awansowały dwie drużyny, które zwyciężyły w spotkaniach półfinałowych.
Mecze rozgrywane były w dwóch halach: General Motors Place oraz w UBC Winter Sports Centre. Wszystkie drużyny, które uczestniczyły w turnieju walczyły już w poprzednich turniejach olimpijskich. 
Obrońcami złotych medali byli Szwedzi, którzy w Turynie pokonali Finów 3:2 (0:1, 2:1, 1:0).
W turnieju zwyciężyli Kanadyjczycy, którzy pokonali w finale USA 3:2 (1:0, 1:1, 0:1, 1:0).
Faza grupowa.
Grupa A.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa B.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa C.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 

</doc>
<doc id="1813378" url="https://pl.wikipedia.org/wiki?curid=1813378" title="Most kolejowy nad Kanałem Bydgoskim">
Most kolejowy nad Kanałem Bydgoskim

Mosty kolejowo-drogowe nad Kanałem Bydgoskim – dwa mosty: kolejowy i drogowy, stalowe kratownicowe na Kanale Bydgoskim w Bydgoszczy. Oba posiadają podobną formę, przy czym most drogowy posiada konstrukcję ze zdemontowanego mostu kolejowego z 1913 roku
Lokalizacja.
Mosty spinają oba brzegi nowego odcinka Kanału Bydgoskiego (zbudowanego w 1913 r.) w zachodniej części Bydgoszczy na osiedlu Flisy. Obiekty usytuowane są skośnie do Kanału Bydgoskiego (44°).
Mostem kolejowym przebiega linia kolejowa nr 18 Kutno – Bydgoszcz – Piła, natomiast drogowym ulica Mińska. Około 350 m na zachód od mostu znajduje się przystanek kolejowy Bydgoszcz Zachód. W sąsiedztwie obiektu znajduje się śluza Czyżkówko na Kanale Bydgoskim.
Historia.
Most kolejowy zbudowano w latach 1910–1913 w związku z powstaniem nowego odcinka Kanału Bydgoskiego o długości 1,63 km, który kolidował z istniejącą dwutorową linią kolejową wiodącą z Bydgoszczy do Piły. Wzniesiono most kratownicowy, podobny do istniejącego od 1862 r. Mostu Portowego.
W 1945 roku most uległ niewielkim uszkodzeniom w wyniku działań wojennych, lecz po naprawie przywrócono go do eksploatacji rok później. W 1973 dawny kratownicowy most kolejowy na skutek braku możliwości zawieszenia trakcji elektrycznej zdemontowano, a w jego miejscu zbudowano nowy most kolejowy o formie nawiązującej do starszego. Zdemontowane przęsło starego mostu ułożono po północnej stronie linii kolejowej, a PKP podarowały je miastu, które 5 lat później zadecydowało o wykorzystaniu go do budowy mostu drogowego po podjęciu decyzji o przedłużeniu ulicy Mińskiej do ul. Bronikowskiego. Autorem projektu był mgr inż. Konrad Kubiński z Biura Projektów Kolejowych w Gdańsku. Montaż konstrukcji wymagał przeniesienia gotowego przęsła z północnej na południową stronę mostu kolejowego. Montaż przęsła na przyczółkach miał miejsce w latach 1982–1983. Wykonawcą było Płockie Przedsiębiorstwo Robót Mostowych. Na surowej konstrukcji stalowej – oryginalnej z 1913 r. – wykonano żelbetową płytę pomostu, nawierzchnię jezdni oraz chodniki. W 1992 roku firma Rawex z Bydgoszczy wykonała remont mostu drogowego, polegający na zabezpieczeniu antykorozyjnym i umocnieniu skarp wokół przyczółków.
Obecnie istnieją obok siebie dwa bliźniacze mosty o konstrukcji kratowej.
23 stycznia 2017, z powodu stwierdzonego uszkodzenia nawierzchni i płyty pomostu (prawdopodobnie przez przeładowany samochód ciężarowy) i konieczności wykonania ekspertyzy dopuszczającej dalszą eksploatację obiektu, most drogowy został zamknięty dla ruchu. 15 lutego 2017 rozpoczęto prace zabezpieczające mostu, które zakończono 28 lutego 2017, dopuszczając po nim do czasu przeprowadzenia kapitalnego remontu wyłącznie ruch pojazdów o masie do 2,5 tony. 21 grudnia 2017 ogłoszono przetarg na realizację tego zadania. W jego ramach przewidziano między innymi rozbiórkę starej konstrukcję pomostu i wykonanie nowej o zwiększonej nośności, wykonanie odwodnienia, remont przyczółków, chodników, dojazdów, zastosowanie nowych barieroporęczy oraz wypiaskowanie i odmalowanie mostu i jego zabezpieczenie przed korozją. Wartość prac szacowano na 5,1-6,4 mln zł. Wymiary tego obiektu to: długość – ok. 55 m, szerokość – ok. 13 m, wysokość konstrukcji – ok. 7 m, szerokość jezdni – 6 m.
Do przetargu przystąpiły trzy przedsiębiorstwa: Want z Tczewa, Freyssinet Polska z Warszawy oraz Gotowski z Bydgoszczy. Wygrała firma Want, która koszt inwestycji oszacowała na nieco ponad pięć milionów złotych. Realizacja zadania od momentu podpisania umowy trwać miała około ośmiu miesięcy. Prace rozpoczęto 13 czerwca 2018, co wiązało się z zamknięciem mostu dla pojazdów samochodowych, a ich zakończenie nastąpiło 29 listopada 2018.
Równolegle, na zlecenie PKP PLK przeprowadzono również remont sąsiedniego mostu kolejowego. Zakres prac obejmował między innymi oczyszczenie i odmalowanie stalowej konstrukcji, ułożenie nowych torów oraz szereg robót poprawiających bezpieczeństwo. Wartość prac wyniosła ponad 2 mln zł.
Dane techniczne.
Most kolejowy.
Most zbudowano w 1973 roku jako stalowy, jednoprzęsłowy, kratowy z jazdą dołem, o długości całkowitej 58,45 m. Konstrukcję nośną stanowi kratownica o połączeniach nitowanych. Rozstaw dźwigarów głównych wynosi 8,62 m, a ich wysokość 7,4 m. Przestrzeń żeglowna pod obiektem wynosi 4,7 × 24 m. Po moście mogą poruszać się pociągi o nacisku osi nie przekraczającej 20 ton. Obiektem zarządza Zakład Linii Kolejowych w Bydgoszczy.
Most drogowy.
Most zamontowano na podporach w 1983 roku. Jego konstrukcja stalowa o ciężarze ok. 350 ton pochodzi w oryginalnej formie ze zdemontowanego w 1973 roku mostu kolejowego wybudowanego obok w latach 1910–1913. Obiekt jest jednoprzęsłowy, w formie kratownicy stalowej z jazdą dołem, o długości całkowitej 55,95 m i szerokości 12,95 m. Pomost składa się z jezdni o szerokości 6 m i chodników (2,7 + 0,9 m). Przestrzeń żeglowna pod obiektem wynosi 4,7 × 35 m. Nośność użytkowa wynosi 30 ton. Obiektem dysponuje Zarząd Dróg Miejskich i Komunikacji Publicznej w Bydgoszczy.

</doc>
<doc id="1813379" url="https://pl.wikipedia.org/wiki?curid=1813379" title="Pronuba yuccasella">
Pronuba yuccasella



</doc>
<doc id="1813380" url="https://pl.wikipedia.org/wiki?curid=1813380" title="Paragwaj na Letnich Igrzyskach Olimpijskich 2004">
Paragwaj na Letnich Igrzyskach Olimpijskich 2004

Paragwaj na Letnich Igrzyskach Olimpijskich 2004 reprezentowało 22 sportowców: 2. kobiety i 20. mężczyzn. Był to 9. start reprezentacji Paragwaju na letnich igrzyskach olimpijskich.
Najmłodszym paragwajskim zawodnikiem na tych igrzyskach był 17-letni wioślarz, Rocio Rivarola, zaś najstarszym 33-letni piłkarz, Carlos Gamarra.
Skład reprezentacji.
Piłka nożna.
Turniej mężczyzn.
Skład
Trener: Carlos Jara Saguier
Tabela grupy
Wyniki spotkań

</doc>
<doc id="1813381" url="https://pl.wikipedia.org/wiki?curid=1813381" title="Erdwił">
Erdwił

Erdvilas - jeden z pogańskich książąt plemion litewskich. Wraz z 21 książętami (w tym przyszłym królem - Mendogiem) zawarł pokój z Rusią Halicką. Kiedy Mendog stał się jedynym władcą Litwy Erdwił wraz z Towciwiłłem i Wikintem wszczęli bunt przeciw niemu. Zdołał zyskać pomoc Jaćwingów. Przyjął następnie chrzest, dzięki temu wszedł w sojusz z chrześcijańskimi władcami - księciem Danielem Halickim, księciem Rusi Włodzimierzem oraz arcybiskupem ryskim Albertem.

</doc>
<doc id="1813382" url="https://pl.wikipedia.org/wiki?curid=1813382" title="Most Pomorski w Bydgoszczy">
Most Pomorski w Bydgoszczy

Most Pomorski – most drogowo-tramwajowy, kablobetonowy sprężany na rzece Brdzie w Bydgoszczy.
Lokalizacja.
Most Pomorski spina oba brzegi Brdy w centralnej części miasta, łącząc osiedla Bartodzieje i Skrzetusko z osiedlami Kapuściska i Wyżyny.
Most stanowi centralny fragment miejski drogi krajowej nr 5 (E261), na odcinku od Ronda Fordońskiego w Bydgoszczy lewobrzeżnej, do Ronda Toruńskiego w prawobrzeżnej. Mostem przebiega również linia tramwajowa, użytkowana przez linie nr 4, 7 i 8.
Historia.
Most Pomorski zbudowano w latach 1966-1970 metodą montażu nawisowego gotowych prefabrykowanych elementów sprężanych. Wykonawcą było Płockie Przedsiębiorstwo Robót Mostowych. Projekt opracowali: mgr inż. Maksymilian Wolf i mgr inż. R. Stankiewicz z Biura Projektów Budownictwa Komunalnego w Gdańsku. Obiekt charakteryzował się smukłą sylwetką i dobrymi proporcjami w przeciwieństwie do obiektów wznoszonych w latach 70. i 80. XX w. o typowych formach podporządkowanych wymogom prefabrykacji. Ustrój nośny stanowiło pięć dźwigarów kablobetonowych ze wspornikami. Była to pierwsza w Polsce realizacja mostu kablobetonowego z przęsłem środkowym wykonanym metodą montażu nawisowego. W czasie budowy, w czerwcu 1967 roku nastąpiło przemieszczenie prawobrzeżnego przyczółka, co wymusiło działania naprawcze. Po oddaniu mostu do użytku w 1970 roku, torowisko tramwajowe było usytuowane niesymetrycznie, po wschodniej stronie mostu.
W 1994 roku zespół z Politechniki Wrocławskiej opracował ekspertyzę, z której wynikała konieczność pilnego remontu przeprawy. W kolejnych latach umocniono skarpy nasypu ziemnego, na którym spoczywała jezdnia, a w 2004 roku rozpoczęto remont kapitalny przy udziale środków z Unii Europejskiej. Przebudowę mostu wykonano na podstawie projektu Biura Projektów Budownictwa Komunalnego w Bydgoszczy autorstwa mgr inż. Jana Siudy. Most wzmocniono do nośności 40 ton, zaś torowisko tramwajowe przeniesiono na środek pomiędzy jezdnie. Wzmocnienia dokonano poprzez przyklejenie taśm z włókien węglowych oraz przezbrojenie płyty pomostu z użyciem lekkiego kruszywa. Wykonawcą był poznański oddział firmy Mitex.
W 2023, w związku z zarysowaniem jednej z belek nośnych, wprowadzono zakaz wjazdu na most pojazdów o masie większej niż 10 t (z wyjątkiem autobusów i tramwajów) oraz wyższych niż 3,8 t.
Dane techniczne.
Most posiada trzy przęsła o rozpiętościach 18, 43 i 18 m. Jego długość całkowita wynosi 79,7 m, a szerokość jest zmienna od 25,8 do 29,5 m. Konstrukcję nośną stanowi pięć prefabrykowanych segmentów kablobetonowych z przegubem w przęśle środkowym. Dźwigary mają przekrój skrzynkowy. Opiera się na nich pomost z betonu sprężonego. Na moście znajdują się dwie jezdnie po dwa pasy ruchu każda, torowisko tramwajowe oraz chodniki dla pieszych i ścieżki rowerowe. Most usytuowany jest do rzeki pod kątem 75°. Podporami skrajnymi są przyczółki żelbetowe posadowione na palach typu Franki. Podpory pośrednie stanowią filary pełnościenne. Przestrzeń żeglugowa pod obiektem wynosi 5 × 35 m. Nośność mostu wynosi 40 ton. Obiektem dysponuje Zarząd Dróg Miejskich i Komunikacji Publicznej w Bydgoszczy.
Obciążenie ruchem.
Most Pomorski jest najbardziej obciążonym ruchem drogowym mostem w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń ok. 2490 pojazdów na godzinę. Na moście często tworzą się zatory pojazdów, co jest związane z ograniczoną przepustowością rond: Fordońskiego i Toruńskiego.

</doc>
<doc id="1813385" url="https://pl.wikipedia.org/wiki?curid=1813385" title="Zhu Xi">
Zhu Xi

Zhu Xi, zwany także Zhu Yuanhui, 朱元晦 (ur. 18 października 1130, zm. 23 kwietnia 1200) – chiński filozof z okresu dynastii Song, uważany za głównego przedstawiciela neokonfucjanizmu.
Zhu Xi rozwinął idealistyczne poglądy braci Cheng Hao i Cheng Yi. W przeciwieństwie do przedstawicieli klasycznego konfucjanizmu zajmował się metafizyką, którą charakteryzuje dualizm "li-qi" (formy i materii) oraz zasada taiji (Najwyższej Jedności) rządząca światem. Stworzył w tej dziedzinie własny zespół poglądów, który wzbogacił elementami zaczerpniętymi z etycznych i politycznych nauk Konfucjusza.
Zhu Xi twierdził, że opisywane przez wcześniejszych filozofów Najwyższa Jedność ("taiji") i Zasada ("li") stanowią w istocie wieczną i niezmienną Jedność, zawierającą w sobie wszystkie jednostkowe zasady. Fizyczną formą świata, źródłem zmienności i różnorodności oraz dobra i zła jest siła materialna "qi". Obie siły stanowią nierozerwalną część natury Wszechświata oraz człowieka. W umyśle ludzkim siła materialna przejawia się w emocjach i pragnieniach, zaś Zasada jest nierozerwalnie związania z wiedzą i najwyższą z cnót – humanitarnością. 
Jego najważniejszym osiągnięciem są badania nad Czteroksięgiem konfucjańskim i autorstwo nowych komentarzy do niego. Komentarze Zhu Xi za czasów dynastii Yuan i następnych stały się częścią oficjalnej wykładni doktryny konfucjańskiej i podstawą programową egzaminów na stopnie urzędnicze między XIV a XX w. Poglądy Zhu Xi stały się też oficjalną doktryną w Japonii i Korei, gdzie w okresie dynastii Joseon również były podstawą egazminacyjną.
Zhu Xi był też uznanym kaligrafem, ale większość jego prac zaginęła.

</doc>
<doc id="1813387" url="https://pl.wikipedia.org/wiki?curid=1813387" title="Czu-si">
Czu-si



</doc>
<doc id="1813388" url="https://pl.wikipedia.org/wiki?curid=1813388" title="Czu Si">
Czu Si



</doc>
<doc id="1813390" url="https://pl.wikipedia.org/wiki?curid=1813390" title="Zhu Yuanhui">
Zhu Yuanhui



</doc>
<doc id="1813391" url="https://pl.wikipedia.org/wiki?curid=1813391" title="Skrajna Bednarzowa Ławka">
Skrajna Bednarzowa Ławka

Skrajna Bednarzowa Ławka (, , ) – przełęcz w Grani Hrubego w słowackiej części Tatr Wysokich. Oddziela Skrajną Bednarzową Turnię na południowym wschodzie i Zadnią Garajową Turnię na północnym zachodzie. Według najnowszych pomiarów lidarowych ma wysokość 2295 m. Dawniej podawano wysokość 2300 m lub ok. 2280 m.
Jest to jedna z najwybitniejszych przełęczy w całej Grani Hrubego i oddziela od siebie Bednarzowe Turnie i Garajowe Turnie. Ma dwa siodełka (2295 i 2307 m) oddzielone turniczką, która wznosi się 17 m nad niższym, południowo-wschodnim siodłem. Przy przejściu granią łatwo można ją obejść z dowolnej strony. Ku południowemu zachodowi na Wyżnią Garajową Rówień w Niewcyrce opada z przełęczy wielki żleb. Ma deniwelację około 400 m i jest największym z wszystkich żlebów opadających z Grani Hrubego do Niewcyrki. Dolna jego część to ogromne, średnio strome i zawalone piargami żlebisko o szerokości do 40 m. Na wysokości około 2140 m nagle zamienia się w wąski komin przegrodzony kilkoma progami. Obok niego w filar Skrajnej Bednarzowej Turni wcina się inny, pionowy komin o wysokości około 50 m.
Do Doliny Hlińskiej z dwóch siodełek Skrajnej Bednarzowej Ławki opadają dwa żleby oddzielone wybitnym żebrem, w dolnej części bardzo wąskim i urwistym. Obydwa żleby uchodzą do Bednarzowego Koryciska, a ich deniwelacja wynosi około 600 m. Obydwoma prowadzą drogi wspinaczkowe.
Pierwszego wejścia na Skrajną Bednarzową Ławkę dokonali Józef Bajer, Stanisław Konarski i Ignacy Król 4 sierpnia 1906 r. podczas przechodzenia Grani Hrubego, a dokładnie jej odcinka pomiędzy Teriańską Przełęczą Niżnią a Garajową Strażnicą.
Skrajna Bednarzowa Ławka to wysunięta najdalej na północny zachód z trzech Bednarzowych Ławek (pozostałe to Zadnia Bednarzowa Ławka i Pośrednia Bednarzowa Ławka), których nazwy, podobnie jak nazwy Bednarzowych Turni, upamiętniają Wojciecha Bednarza – przewodnika zasłużonego dla poznania masywu Hrubego Wierchu. Nazwy utworzył Witold Henryk Paryski w 8. tomie przewodnika wspinaczkowego.
Taternictwo.
Na siodło tej przełęczy, podobnie jak na inne obiekty w Grani Hrubego, nie prowadzą żadne oznakowane szlaki turystyczne. Obecnie dozwolone jest taternikom przejście granią i wspinaczka od strony Doliny Hlińskiej. Niewcyrka jest obszarem ochrony ścisłej TANAP-u z zakazem wstępu.

</doc>
<doc id="1813392" url="https://pl.wikipedia.org/wiki?curid=1813392" title="Erdvilas">
Erdvilas



</doc>
<doc id="1813397" url="https://pl.wikipedia.org/wiki?curid=1813397" title="Indie na Letnich Igrzyskach Olimpijskich 2004">
Indie na Letnich Igrzyskach Olimpijskich 2004

Indie wzięły udział w XXVIII Letnich Igrzyskach Olimpijskich w Atenach. Był to 21 start Hindusów na letnich igrzyskach olimpijskich.

</doc>
<doc id="1813398" url="https://pl.wikipedia.org/wiki?curid=1813398" title="Biskupi bukareszteńscy">
Biskupi bukareszteńscy

Biskupi bukareszteńscy - lista przedstawia wszystkich biskupów archidiecezji bukareszteńskiej

</doc>
<doc id="1813400" url="https://pl.wikipedia.org/wiki?curid=1813400" title="Interdisziplinäres Zentrum für Ethik">
Interdisziplinäres Zentrum für Ethik

Interdisziplinäres Zentrum für Ethik (w skrócie: IZE, pol. " Interdyscyplinarne Centrum Etyki") – interdyscyplinarna placówka badawczo-dydaktyczna działająca od 1995 przy Europejskim Uniwersytecie Viadrina we Frankfurcie nad Odrą.
Zgłębia tematy etyczne, głównie na styku prawa i medycyny (aborcja, eutanazja etc.).
Pracami centrum, którego uczestnikami jest w sumie 14 profesorów Uniwersytetu Viadrina, kieruje niemiecki specjalista prawa karnego prof. Jan C. Joerden.

</doc>
<doc id="1813402" url="https://pl.wikipedia.org/wiki?curid=1813402" title="Tajfalowie">
Tajfalowie

Tajfalowie – plemię wschodniogermańskie, odłam Gotów zasiedlający od końca III w. n.e. ziemie na zachód od Dniestru, na terenach obecnej Mołdawii, 
Rumunii i Siedmiogrodu, w sąsiedztwie terytorium zajmowanego przez Wizygotów. Słynęli z wielkich umiejętności jeździeckich.
Źródła historyczne.
O Tajfalach pisał m.in. święty Ambroży biskup Mediolanu, tak podsumowując sytuację Rzymu po bitwie pod Adrianopolem (378):
"„Hunowie podnieśli się przeciw Alanom, Alanowie przeciw Gotom, Goci przeciw Tajfalom i Sarmatom […], i to jeszcze nie koniec. Wszędzie głód, pomór wśród zwierząt i ludzi, […] Widać, że stoimy przed końcem świata”." 

</doc>
<doc id="1813406" url="https://pl.wikipedia.org/wiki?curid=1813406" title="Koszary w Szprotawie">
Koszary w Szprotawie

Koszary w Szprotawie, zlokalizowane na północny zachód od centrum miasta Szprotawa, pomiędzy ulicami: Koszarowa, Kopernika, Słowackiego (kasyno oficerskie), Podgórna.
Zbudowane w 1871, rozbudowane w 1875 (lazaret), 1891-92 i w połowie lat 30. XX wieku.
Od 1899 roku kwaterowały w nich 1. oraz 2. batalion 5. Pułku Artylerii Polowej im. von Podbielskiego (1 Dolnośląskiego) – "1. und 2. Abteilung des Feldartillerie-Regiment von Podbielski (1. Niederschlesisches) Nr. 5".
Od 1945 do 1992 w koszarach szprotawskich stacjonowały jednostki Armii Radzieckiej. Po wycofaniu PGW AR z terenu Polski zespół budynków koszarowych został zaadaptowany na obiekty cywilne, m.in. szkołę, cerkiew greckokatolicką, budynki mieszkalne, budynki na działalność gospodarczą. W pobliskim schronie przeciwatomowym urządzono dyskotekę. Niektóre budynki zespołu są wpisane do ewidencji zabytków.
Schron dowodzenia.
W zachodniej części kompleksu koszarowego zlokalizowany jest schron dowodzenia, zbudowany w czasie pobytu w mieście wojsk radzieckich. Obecnym mieszkańcom bardziej znany jako była dyskoteka „Bunkier” lub schron atomowy.
Obiekt jest budowlą naziemną, nieznacznie zagłębioną w gruncie. Przystosowaną do funkcjonowania w warunkach skażenia radioaktywnego.
Strzelnica Komarowo.
W lesie na południe od miasta w latach 30. XX wieku wzniesiono ośrodek wyszkolenia strzeleckiego piechoty "(Schiess-Stand Mückendorf)", zajmujący powierzchnię ok. 25 ha. Po 1945 z obiektu korzystała Armia Radziecka. W XXI wieku kompleks przedstawia się jako ruina, z zachowanymi trzema strzelnicami, ziemnymi kulochwytami i pozostałościami fundamentów po ok. 20 innych budynkach. Na cegłach zarejestrowano historyczne podpisy żołnierzy niemieckich i radzieckich. Teren znajduje się na obszarze administrowanym przez Nadleśnictwo Szprotawa.

</doc>
<doc id="1813407" url="https://pl.wikipedia.org/wiki?curid=1813407" title="Kościół św. Michała Archanioła w Uzarzewie">
Kościół św. Michała Archanioła w Uzarzewie

Kościół św. Michała Archanioła w Uzarzewie – rzymskokatolicki kościół parafialny w podpoznańskim Uzarzewie, Gmina Swarzędz.
Historia.
Kościół powstał prawdopodobnie już w XII wieku z Fundacji Królewskiej. Pierwotnie drewniany został rozebrany w 1749 r. i w tym samym roku Felicjan Niepruszewski wybudował nową świątynię o konstrukcji szachulcowej. W 1869 wybudowano nową wieżę drewnianą. W 1900 roku dobudowano murowaną kaplicę i zakrystię, których fundatorami była rodzina Żychliśkich - ówcześni dziedzice Uzarzewa. W czasie remontu w 2001 odkryto w kościelnej wieży kapsułę czasu z 1868 z przesłaniem do potomnych.
Architektura.
Kościół jest jednonawowy, halowy, o sklepieniu beczkowym. Ołtarz główny jest gotycki, natomiast dwa boczne są barokowe. Na ścianie za ołtarzem znajduje się osiemnastowieczna polichromia w postaci szkarłatnej draperii. 
W kościele znajduje się obraz Matki Boskiej Śnieżnej oraz rzeźba św. Teresy: oba z XVII wieku. Na obrazie widoczna jest postać fundatorki i część napisu fundacyjnego z nazwiskiem "Anna Młynarska". Do kościoła przylega zabytkowa kaplica grobowa Żychlińskich z 1901. 
Obok świątyni stoi późnoklasycystyczna plebania z połowy XIX w. 
Wokół kościoła znajduje się stary cmentarz parafialny z zabytkowymi grobowcami Brodowskich (1930), Waligórskich i Frąckowiaków (1935) zaprojektowanymi przez poznańskiego architekta Mariana Andrzejewskiego. 

</doc>
<doc id="1813408" url="https://pl.wikipedia.org/wiki?curid=1813408" title="Europejski Puchar Formuły Renault 2.0">
Europejski Puchar Formuły Renault 2.0

Europejski Puchar Formuły Renault 2.0 (dawniej Europejski Puchar Formuły Renault, Europejska Formuła Renault) (ang. Eurocup Formula Renault 2.0) – europejskie mistrzostwa (puchar) organizowane w ramach programu Formuły Renault. Uznawane za przedsionek Formuły Renault 3.5 oraz Europejskiej Formuły 3.
Renault oferuje dla zwycięzcy nagrodę w wysokości 200.000 euro.
Historia.
Seria założona została w 1991 roku, jako "Rencontres Internationales de Formule Renault". Dwa lata później przemieniono ją na Formula Renault Eurocup. Nazwa ta utrzymywała się aż do sezonu 2000, kiedy to została lekko zmodyfikowana i widniała pod szyldem Formula Renault 2000 Eurocup (w 2003 r. wyjątkowo jako Formula Renault 2000 Masters). Od 2005 roku istnieje jako Formula Renault 2.0 Eurocup.

</doc>
<doc id="1813409" url="https://pl.wikipedia.org/wiki?curid=1813409" title="Europejska Formuła Renault">
Europejska Formuła Renault



</doc>
<doc id="1813411" url="https://pl.wikipedia.org/wiki?curid=1813411" title="Dim sum">
Dim sum

Dim sum () – ogólne określenie różnorodnych lekkich przekąsek spożywanych zwłaszcza w południowych Chinach tradycyjnie do herbaty. Podawane są często przed południem w lokalach specjalizujących się w tego typu przekąskach. 

</doc>
<doc id="1813413" url="https://pl.wikipedia.org/wiki?curid=1813413" title="Formuła Renault Eurocup">
Formuła Renault Eurocup



</doc>
<doc id="1813416" url="https://pl.wikipedia.org/wiki?curid=1813416" title="Blohm &amp; Voss Bv 142">
Blohm &amp; Voss Bv 142

Blohm &amp; Voss BV 142 – niemiecki samolot transportowy przeznaczony dla Lufthansy.
Historia.
Dla prototypu "BV 142" przeznaczono cztery silniki BMW 132H. Kadłub samolotu oparto o kadłub Blohm &amp; Voss Ha 139, lecz został zaprojektowany jako samolot bazujący na lądzie do transportu max. 500 kg ładunku pocztowego. Zamówienie złożyła linia DLH (Stuttgart-Natal). Rozwojem samolotu zajęła się w 1937 roku hamburska wytwórnia Blohm &amp; Voss na zlecenie Ministerstwa Lotnictwa dla Lufthansy. Pierwszy prototyp wzbił się w powietrze w 1938 roku, drugi rok później. Wyprodukowano 4 samoloty.
Podczas wojny samoloty były wykorzystywane do lotów rozpoznawczych.
Linki zewnętrzne.
Zdjęcie BV 142

</doc>
<doc id="1813417" url="https://pl.wikipedia.org/wiki?curid=1813417" title="Frankfurter Institut für Transformationsstudien">
Frankfurter Institut für Transformationsstudien

Frankfurter Institut für Transformationsstudien (w skrócie: FIT, pol. " Frankfurcki Instytut Studiów Transformacyjnych") – interdyscyplinarna placówka naukowo-badawcza działająca przy Europejskim Uniwersytecie Viadrina we Frankfurcie nad Odrą.
Zajmuje się badaniem transformacji gospodarczej, politycznej i kulturowej w Europie Środkowo-Wschodniej po 1989. Pracami centrum kieruje niemiecki kulturoznawca i socjolog Prof. Dr. Jürgen Neyer. Jego naukowym koordynatorem jest socjolog Dr. Jan Wielgohs.
Instytut corocznie organizuje "Internationale Doktorandensommerschule" (Międzynarodową Letnią Szkołę Doktorantów).

</doc>
<doc id="1813418" url="https://pl.wikipedia.org/wiki?curid=1813418" title="FIT">
FIT



</doc>
<doc id="1813420" url="https://pl.wikipedia.org/wiki?curid=1813420" title="Hongkong na Letnich Igrzyskach Olimpijskich 2004">
Hongkong na Letnich Igrzyskach Olimpijskich 2004

Hongkong na Letnich Igrzyskach Olimpijskich 2004 reprezentowało 33. zawodników: 14. mężczyzn i 16. kobiet. Był to 13. start reprezentacji Hongkongu na letnich igrzyskach olimpijskich.
Najmłodszym hongkońskim zawodnikiem na tych igrzyskach był 13-letni pływak, Yip Tsz Wa, zaś najstarszym 33-letni żeglarz, Lee Lai Shan.

</doc>
<doc id="1813422" url="https://pl.wikipedia.org/wiki?curid=1813422" title="IZE">
IZE



</doc>
<doc id="1813424" url="https://pl.wikipedia.org/wiki?curid=1813424" title="Karłątkowate">
Karłątkowate



</doc>
<doc id="1813427" url="https://pl.wikipedia.org/wiki?curid=1813427" title="Socjaldemokraci (Słowenia)">
Socjaldemokraci (Słowenia)

Socjaldemokraci (słoweń. "Socialni demokrati", SD) – słoweńska centrolewicowa i socjaldemokratyczna partia polityczna, działająca od 1993, wywodząca się z kręgów postkomunistycznych. Do 2005 występowała pod nazwą Zjednoczona Lista Socjaldemokratów (słoweń. "Združena lista socialnih demokratov", ZLSD). Ugrupowanie należy do Partii Europejskich Socjalistów. Jego europosłowie dołączyli do frakcji S&amp;D.
Historia.
Początki partii wiążą się z przemianami w partii komunistycznej, która na początku 1990 przyjęła nazwę Partia Demokratycznego Odnowienia ("Stranka demokratične prenove"), przegrywając w tym samym roku wybory parlamentarne z demokratami z koalicji DEMOS. Postkomuniści pozostali w opozycji do rządu premiera Lojzego Peterle. W 1992 poparli nowy gabinet, na którego czele stanął liberał Janez Drnovšek, zmienili też nazwę na Odnowienie Socjaldemokratyczne ("Socialdemokratska prenova"). Przed wyborami parlamentarnymi powołali wraz z trzema małymi partiami (Związkiem Socjaldemokratycznym, Robotniczą Partią Słowenii i partią emerytów) koalicję Zjednoczona Lista. Blok ten do 1996 pozostawał partnerem rządzących liberałów. 29 maja 1993 partie koalicyjne utworzyły jednolitą Zjednoczoną Listę Socjaldemokratów, wkrótce jednak doszło do reaktywacji Demokratycznej Partii Emerytów Słowenii.
Od 1996 do 2000 ZLSD pozostawała w opozycji, następne cztery lata współtworzyła kolejne rządy z Liberalną Demokracją. Mimo porażki w 2004 i ponownej utraty władzy, partia zaczęła uzyskiwać coraz większe poparcie. W kwietniu 2005 ugrupowanie przyjęło nową nazwę Socjaldemokraci. W związku z kryzysem w LDS (część liberałów, m.in. były premier Anton Rop, przeszła wówczas do socjaldemokratów) stała się wkrótce główną siłą opozycyjną. W 2007 popierany przez SD Danilo Türk został prezydentem Słowenii, zaś rok później ugrupowanie wygrało nieznacznie wybory parlamentarne, zaś jego lider, Borut Pahor, stanął na czele rządu. W 2011 doszło do upadku koalicji rządowej i przedterminowych wyborów krajowych, w których Socjaldemokraci stracili blisko 2/3 mandatów i od lutego 2012 znaleźli się w opozycji.
W czerwcu 2012 nowym przewodniczącym partii został wybrany Igor Lukšič. W grudniu 2012 Borut Pahor zwyciężył natomiast w wyborach prezydenckich, a w marcu 2013 partia współtworzyła nowy gabinet z Alenką Bratušek na czele (jej działacz Janko Veber został przewodniczącym parlamentu). W maju 2014 po słabym wyniku socjaldemokratów w wyborach europejskich Igor Lukšič zrezygnował z kierowania ugrupowaniem, a jego miejsce zajął Dejan Židan. W przedterminowych wyborach, które odbyły w lipcu 2014, SD osiągnęli najgorszy wynik w swej historii, zdobywając niespełna 6% procent głosów, we wrześniu tegoż roku współtworzyli koalicyjny rząd Mira Cerara.
W wyniku wyborów parlamentarnych w czerwcu 2018 SD zajęli trzecie miejsce, zdobywając niespełna 10% głosów i 10 mandatów w parlamencie. Ugrupowanie dołączyło następnie do koalicji tworzącej gabinet Marjana Šarca, zaś przewodniczący SD Dejan Židan w sierpniu tegoż roku został nowym przewodniczącym parlamentu. W 2020 ugrupowanie przeszło do opozycji wobec nowej parlamentarnej większości, która utworzyła gabinet Janeza Janšy. W wyborach w 2022 do Zgromadzenia Państwowego partia wprowadziła 7 swoich przedstawicieli. W tymże roku podpisała porozumienie koalicyjne celem powołania rządu Roberta Goloba.
Wyniki wyborcze.
Wybory do Zgromadzenia Narodowego:
W wyborach do Parlamentu Europejskiego partia uzyskiwała po jednym mandacie (2004, 2014) lub po dwa mandaty (2009, 2019).

</doc>
<doc id="1813429" url="https://pl.wikipedia.org/wiki?curid=1813429" title="Zdzisław Piasecki">
Zdzisław Piasecki

Zdzisław Piasecki (ur. 16 września 1932 w Horodle, zm. 3 października 2006 w Opolu) – polski polonista, specjalizujący się w historii literatury współczesnej i literaturoznawstwie, nauczyciel akademicki związany z Wyższą Szkołą Pedagogiczną w Opolu (Uniwersytetem Opolskim).
Życiorys.
Absolwent liceum ogólnokształcącego w Brzegu, Państwowej Wyższej Szkoły Pedagogicznej we Wrocławiu i polonistyki na Uniwersytecie Wrocławskim. W 1967 roku uzyskał tytuł doktora na podstawie pracy "Problematyka zbójnicka w literaturze polskiej". W 1973 roku jej zmodyfikowana wersja ukazała się nakładem Wydawnictwa Literackiego pt. "Byli chłopcy, byli... Zbójnictwo karpackie – prawda historyczna, folklor i literatura polska". Po uzyskaniu tytułu doktora wykładał w Studium Nauczycielskim w Raciborzu, a od 1970 roku był zatrudniony w Wyższej Szkole Pedagogicznej w Opolu. Pełnił tam m.in. funkcje prodziekana i dziekana Wydziału Filologiczno-Historycznego WSP. Habilitował się w 1982 roku na Uniwersytecie Wrocławskim; podstawą była praca "Stanisław Witkiewicz. Młodość i wczesny dorobek artysty". Od 1996 członek Komitetu Nauk o Literaturze PAN. W 1998 roku został profesorem zwyczajnym.
Został pochowany na cmentarzu komunalnym na Powiślu w Opolu.

</doc>
<doc id="1813432" url="https://pl.wikipedia.org/wiki?curid=1813432" title="Memoriał Stanisława Gawlikowskiego">
Memoriał Stanisława Gawlikowskiego

Memoriał Stanisława Gawlikowskiego – turniej szachowy poświęcony pamięci Stanisława Gawlikowskiego (1920–1981), szachisty, publicysty i dziennikarza szachowego, rozgrywany od 1982 r. w Warszawie.
Pierwszy memoriałowy turniej rozegrany został na warszawskim Dworcu Centralnym. Z biegiem lat obsada turniejów stawała się coraz silniejsza, od połowy lat 90. memoriały były sponsorowane przez różne instytucje finansowe (m.in. Bank Wschodnioeuropejski, Bank Współpracy Europejskiej), co zaowocowało udziałem znanych arcymistrzów zagranicznych. Turnieje rozgrywane są cyklicznie pod koniec roku (w listopadzie lub grudniu – wyjątkiem był XVI memoriał, rozegrany w styczniu) formułą szachów szybkich. Kilkukrotnie w ramach turniejów memoriałowych odbywały się Międzynarodowe Mistrzostwa Warszawy w szachach błyskawicznych.
Od 2001 r. sponsorem turnieju jest Amplico AIG Life i od tego też roku rozgrywane są Międzynarodowe Turnieje Szachowe Amplico AIG Life, w ramach których odbywają się turnieje memoriałowe. Od 2005 r. zawody mają status Indywidualnych Mistrzostw Europy w szachach szybkich. Od 2010 r. w ramach memoriału rozgrywane są dwa turnieje, w szachach szybkich i błyskawicznych (oba w randze mistrzostw Europy), jednak żaden z nich nie honoruje zwycięzcy zdobywcą memoriałowego trofeum. Rozegrane w 2013 r. turnieje były ostatnimi z cyklu mistrzostw Europy.
W 2014 r. memoriału nie rozegrano.
Uwagi.
1 – turniej szachów szybkich
2 – turniej szachów błyskawicznych

</doc>
<doc id="1813434" url="https://pl.wikipedia.org/wiki?curid=1813434" title="Filogenomika">
Filogenomika

Filogenomika – dziedzina nauki będąca połączeniem wiedzy z ewolucji i genomiki. Termin ten był używany w wielu znaczeniach do określenia niektórych typów analiz z udziałem danych genomu i rekonstrukcji ewolucyjnych, zwłaszcza filogenezy. Przykłady różnych znaczeń filogenomiki:

</doc>
<doc id="1813437" url="https://pl.wikipedia.org/wiki?curid=1813437" title="Out on the Streets">
Out on the Streets

Out on the Streets – pierwszy oficjalny album koncertowy brytyjskiego zespołu ska The Selecter. Nagrany został w "The Tic Toc" 21 grudnia 1992 roku dla wytwórni Receiver Records Limited. Na rynku ukazał się w lutym tego samego roku. Producentem płyty był Roger Lomas.
Album został nagrany po reaktywacji zespołu w 1991 roku z nowymi muzykami w składzie: Martinem Stewartem (klawisze), Nickym Welshem (gitara basowa) – obaj wcześniej w Bad Manners oraz Perrym Meliusem (perkusja).

</doc>
<doc id="1813438" url="https://pl.wikipedia.org/wiki?curid=1813438" title="Most kolejowy nad starym Kanałem Bydgoskim">
Most kolejowy nad starym Kanałem Bydgoskim

Most kolejowy nad starym Kanałem Bydgoskim – most kolejowy nad starym odcinkiem Kanału Bydgoskiego w Bydgoszczy.
Lokalizacja.
Most spina brzegi starego, wyłączonego w 1915 r. z żeglugi odcinka Kanału Bydgoskiego. Obiekt jest położony na obszarze parku nad starym Kanałem Bydgoskim w zachodniej części miasta, na osiedlu Miedzyń.
Przez most przebiegają trzy tory:
Historia.
Most zbudowano w 1872 r. w związku z powstaniem linii kolejowej Bydgoszcz – Inowrocław. Obiekt wkomponowano w nasyp kolejowy. Główna część przeprawy jest wykonana w konstrukcji stalowej, belkowej, natomiast w ciągu alei spacerowej wykonano tunele w formie łuków ceglanych, które zachowały się do dnia dzisiejszego. W 1895 roku most poszerzono pod dodatkowy tor linii kolejowej Bydgoszcz-Poznań, a w 1965 roku dokonano przebudowy i wzmocnienia obiektu, co pośrednio związane było z elektryfikacją magistrali węglowej.
Dane techniczne.
Most zbudowano jako jednoprzęsłowy stalowo-żelbetowy z jazdą górą. Konstrukcję nośną stanowią dźwigary blachownicowe, na których opiera się żelbetowa płyta pomostu. Podporami są przyczółki ceglano-kamienne na fundamentach betonowych. Przestrzeń żeglugowa pod obiektem wynosi 6 × 13,3 m. Zarządcą obiektu jest Zakład Linii Kolejowych w Bydgoszczy.
W nasypie kolejowym, 20 m przed i za mostem wybudowano dwa wiadukty służące jako przejścia dla pieszych i rowerzystów. Stanowią ceglane konstrukcje sklepione o szerokości przejścia 3,9 m i długości 14 m.

</doc>
<doc id="1813441" url="https://pl.wikipedia.org/wiki?curid=1813441" title="Yum cha">
Yum cha

Yum cha () – zrytualizowany zwyczaj towarzyski rozpowszechniony zwłaszcza w południowych regionach Chin, Hongkongu i Malezji. Dotyczy głównie posiłków przedpołudniowych spożywanych w weekendy oraz lunchu (ale nie kolacji), do herbaty podaje się różnorodne lekkie przekąski zwane dim sum, serwowane przede wszystkim w specjalizujących się w nich restauracjach.

</doc>
<doc id="1813443" url="https://pl.wikipedia.org/wiki?curid=1813443" title="Sosna karaibska">
Sosna karaibska

Sosna karaibska ("Pinus caribaea" Morelet) – gatunek drzewa iglastego z rodziny sosnowatych ("Pinaceae"). Sosna karaibska występuje w Ameryce Środkowej. Odmiana typowa "P.c." var. "caribaea" pochodzi z zachodniej Kuby (Pinar del Río, Isla de la Juventud), odmiana "P.c." var. "bahamensis" z Karaibów (Bahamy, wyspy Turks i Caicos), zaś odmiana "P.c." var. "hondurensis" z Meksyku (południe Quintana Roo), północnej Gwatemali, Belize, Hondurasu, Salwadoru i Nikaragui. 
Biologia i ekologia.
Siewki wykształcają 5–8 liścieni, o długości 20-35 mm. Igły pozostają na drzewie przez 3 lata.
Systematyka i zmienność.
Pozycja gatunku w obrębie rodzaju "Pinus":
Wyróżnia się trzy odmiany:
Zagrożenia.
Międzynarodowa Unia Ochrony Przyrody (IUCN) w latach 1994–2001 przyznała temu gatunkowi kategorię zagrożenia LR/lc ("lower risk/least concern") w skali całego świata, uznając za gatunek najmniejszej troski, nie spełniający kryteriów gatunków zagrożonych. Klasyfikacja ta została utrzymana w kolejnych latach jako LC ("least concern"). 
Odmiana typowa var. "caribaea" w 1998 r. uznana została za narażoną na wyginięcie i przyznano jej kategorię zagrożenia VU ("vulnerable"), jednak po kolejnej ocenie nadano jej kategorię gatunku zagrożonego EN ("endangered"). Zagrożeniem dla tej odmiany była m.in. nadmierna wycinka drzew, przy czym wypalanie i wycinanie dużych obszarów lasów sosnowych na Kubie spowodowało zmianę siedlisk w sawannę. Okresowe pożary utrudniają odnowienie tej sosny, z korzyścią dla sosny tropikalnej ("P. tropicalis"), przez co liczebność populacji odmiany maleje. Ocena IUCN bywa jednak kwestionowana, m.in. wskazuje się, iż na Kubie zasięg odmiany zmniejszał się głównie do lat 60. XX w., a od około 1959 r. zalesianych było tam do 40 tys. hektarów gruntów rocznie. Przy tym, w prowincji Pinar del Rio sadzono głównie odmianę typową sosny karaibskiej, która tym samym wróciła na rodzime tereny.
Odmiana var. "bahamensis" została uznana w 2013 r. za narażoną na wyginięcie i przyznano jej kategorię zagrożenia VU.

</doc>
<doc id="1813448" url="https://pl.wikipedia.org/wiki?curid=1813448" title="Frankfurcki Instytut Studiów Transformacyjnych">
Frankfurcki Instytut Studiów Transformacyjnych



</doc>
<doc id="1813450" url="https://pl.wikipedia.org/wiki?curid=1813450" title="Zakon Bazylianów Melkitów Alepskich">
Zakon Bazylianów Melkitów Alepskich

Zakon Bazylianów Melkitów Alepskich (łac. - "Ordo Basilianus Aleppensis Melkitarum") – katolicki zakon obrządku greckiego, żyjący według reguły zakonnej Bazylego Wielkiego.
Historia.
Zakon, jako odłam Zakonu Bazylianów Melkitów Świętego Jana Chrzciciela, powstał w 1829 roku w Libanie. Zatwierdzony został w 1832 roku przez papieża Grzegorza XVI. W 1934 roku przyjął wraz z innymi zakonami melkickimi nową konstytucję, zatwierdzoną przez Stolicę Apostolską w 1956 roku. Siedziby Zakonu Bazylianów Melkitów Alepskich znajdują się w Egipcie i Sudanie.
Klasztory żeńskie Zakonu Bazylianów Melkitów Alepskich zaczęły powstawać od 1830 roku. Obecnie liczba bazylianek wynosi 24 zakonnice i 11 klasztorów.

</doc>
<doc id="1813452" url="https://pl.wikipedia.org/wiki?curid=1813452" title="Thymelicus sylvestris">
Thymelicus sylvestris



</doc>
<doc id="1813453" url="https://pl.wikipedia.org/wiki?curid=1813453" title="August Heissmeyer">
August Heissmeyer

August Heissmeyer (niem. August Heißmeyer, ur. 11 stycznia 1897 w Gellersen, zm. 16 stycznia 1979 w Schwäbisch Hall) – SS-Obergruppenführer, generał Waffen-SS i policji, zbrodniarz wojenny.
Życiorys.
Urodził się w Gellersen. Po ukończeniu szkoły wstąpił do pruskiej armii. Brał udział w I wojnie światowej jako porucznik. Odznaczony został w tym czasie m.in. Krzyżem Żelaznym I klasy. W 1925 roku wstąpił do NSDAP (nr 21 573), a w 1926 roku do SA. Był gauleiterem Hanoweru, gdzie tworzył oddziały bojowe SA. W styczniu 1930 stał się członkiem SS (nr 4 370). Od 1932 roku pracownik w Głównym Urzędzie SS. Szybko awansował w hierarchii SS i w 1936 roku Heinrich Himmler awansował go do stopnia SS-Obergruppenführera oraz został inspektorem Nationalpolitische Erziehungsanstalten (Napola). W 1939 roku został mianowany "Dowódcą SS i Policji" dystryktu "Berlin-Brandenburg". W ramach RuSHA działał specjalny wydział nazwany jego imieniem ("Dienststelle SS-Obergruppenführer Heissmeyer"), którego był szefem. Wydział ten zajmował się edukacją polityczną rodzin członków SS. Od listopada 1939 do sierpnia 1940 działał w inspektoracie obozów koncentracyjnych oraz był inspektorem jednostek SS-Totenkopf-Standarten. W listopadzie 1944 roku otrzymał stopień "General der Waffen-SS". W kwietniu 1945 roku został dowódcą nowo uformowanej grupy, która była złożona z członków Volkssturmu oraz Hitlerjugend oraz miał za zadanie bronić lotniska w dzielnicy Berlina – Spandau.
Po wojnie początkowo ukrywał się pod fałszywym nazwiskiem. Schwytany w 1948 roku przez Francuzów, otrzymał wyrok 18 miesięcy więzienia. Po ponownym procesie otrzymał wyrok 3 lat więzienia oraz przepadku mienia. Po odzyskaniu wolności osiadł w Schwäbisch Hall, gdzie zmarł. Był również dyrektorem Coca-Cola w RFN.
Dwukrotnie żonaty. Z pierwszą żoną miał sześcioro dzieci. Następnie poślubił Gertrud Scholtz-Klink, przywódczynię Narodowosocjalistycznego Związku Kobiet. Był również stryjem Kurta Heissmeyera, zbrodniczego lekarza SS w obozie Neuengamme, który przeprowadzał eksperymenty pseudomedyczne na dzieciach, powieszonych następnie przez Alfreda Trzebinskiego 20 kwietnia 1945 roku w podobozie Bullen-Huser Damm.

</doc>
<doc id="1813455" url="https://pl.wikipedia.org/wiki?curid=1813455" title="Karłątek ceglasty">
Karłątek ceglasty



</doc>
<doc id="1813458" url="https://pl.wikipedia.org/wiki?curid=1813458" title="Witajcie w mroku">
Witajcie w mroku

Witajcie w mroku – polski film dokumentalny w reżyserii Henryka Dederki z 2008 roku, poświęcony subkulturze gotów, ich życiu, filozofii, muzyce i granicach, których nie boją się przekraczać. Bohaterami filmu są ludzie, których fascynują mroczne sfery ludzkiej osobowości. Dobór bohaterów filmu, sposób przedstawienia i ujęcia tematu wzbudził kontrowersje wśród polskiego środowiska gotyckiego skupionego w Internecie.
Opis.
Do udziału w filmie reżyser zaprosił kilka charakterystycznych osobowości. Wszyscy bohaterowie używają estetyki subkultury gotyckiej – barwnych makijaży, strojów oraz tajemniczych pseudonimów. To, co prezentują na zewnątrz, często budzi lęk, niezrozumienie i społeczną dezaprobatę. Wspólne zainteresowania odzwierciedlają ich sposób rozumienia świata.
W filmie pojawiają się m.in. Moritur i Sybilla – autorzy pierwszej polskiej strony internetowej o nekrofilii, tanatolodzy i przedsiębiorcy pogrzebowi, Mefisto – uważający się za wampira energetycznego, Xeno – ideolog gotyku i nieprzeciętnie inteligentny informatyk, Frater Amon zajmujący się Kultem Zos Kia (system magiczny stworzony przez Austina Osmana Spare’a), Luna i Kain, którzy prowadzą portal o wampiryzmie a także Marilyn Rosa i T2Wojtas, zajmujący się modyfikacjami ciała, takimi jak piercing, tatuaż i inne. Ich fascynacje oscylują wokół życia, śmierci i odrębnych stanów świadomości. Bohaterowie filmu to ludzie, którzy sypiają w trumnach, piją krew, pasjonują się wampiryzmem i okultyzmem. Niektórzy organizują co roku własne pogrzeby, uznając je za akt artystyczny.
W filmie wystąpili także: Jerzy Prokopiuk (gnostyk, antropozof), Jan Witold Suliga (antropolog kultury, założyciel Centrum Terapii Uzależnień Duchowych) oraz Anja Orthodox (wokalistka zespołu Closterkeller).
Informacje dodatkowe.
Film jest koprodukcją Wytwórni Filmów Oświatowych i Programów Edukacyjnych oraz
HBO Poland. Powstawał latem i jesienią 2008 roku. Pierwsze ujęcia miały miejsce na festiwalu muzyki gotyckiej Castle Party w Bolkowie, ostatnie zaś w Łodzi w październiku. Zdjęcia wykonano również m.in. w Bydgoszczy.
Film "Witajcie w mroku" był wyświetlany podczas XIX Festiwalu Mediów „Człowiek w Zagrożeniu” w 2009 roku, jako jeden z nominowanych filmów do nagrody „Białej Kobry”. Łódzki festiwal to jeden z najważniejszych w kraju przeglądów filmów i reportaży dokumentalnych zorientowanych społecznie, rejestrujących patologie, nietolerancję, problemy wynikające z transformacji, uwikłań w politykę i z ogólnej kondycji człowieka.
W 2011 roku film był wyświetlany na 14. Festiwalu Filmów Kultowych w Katowicach.

</doc>
<doc id="1813460" url="https://pl.wikipedia.org/wiki?curid=1813460" title="Mohammed Kaci Saïd">
Mohammed Kaci Saïd

Mohammed Kaci Saïd (ur. 2 maja 1958 w Algierze) – były algierski piłkarz występujący na pozycji pomocnika. Uczestnik Mistrzostw Świata 1986.
Kariera klubowa.
W latach 1978-1988 reprezentował barwy algierskiego klubu RC Kouba.
Kariera reprezentacyjna.
Mohammed Kaci Saïd występował reprezentacji Algierii w latach osiemdziesiątych. Z reprezentacją Algierii uczestniczył w zwycięskich eliminacjach do Mistrzostw Świata 1982, jednakże na finały już nie pojechał.
Później uczestniczył w zwycięskich eliminacjach Mistrzostw Świata 1986. 
Na Mundialu wystąpił we wszystkich trzech meczach grupowych z: reprezentacją Hiszpanii 0-3, reprezentacją Brazylii 0-1 oraz reprezentacją Irlandii Północnej 1-1.

</doc>
<doc id="1813461" url="https://pl.wikipedia.org/wiki?curid=1813461" title="Kaci Said">
Kaci Said



</doc>
<doc id="1813462" url="https://pl.wikipedia.org/wiki?curid=1813462" title="Said Kaci">
Said Kaci



</doc>
<doc id="1813464" url="https://pl.wikipedia.org/wiki?curid=1813464" title="Mohammed Said Kaci">
Mohammed Said Kaci



</doc>
<doc id="1813468" url="https://pl.wikipedia.org/wiki?curid=1813468" title="Parafia św. Jerzego Zwycięzcy w Warszawie">
Parafia św. Jerzego Zwycięzcy w Warszawie

Parafia św. Jerzego Zwycięzcy ("wcześniejsze wezwanie: św. Mikołaja") – prawosławna katedralna parafia wojskowa w Warszawie, utworzona 1 kwietnia 1995.
Świątynia.
Od 31 marca 2018 r. na terenie parafii funkcjonuje cerkiew św. Jerzego Zwycięzcy (która od 23 czerwca 2019 r. jest katedrą POWP), przy ulicy Franciszka Hynka 2. Wcześniej nabożeństwa były celebrowane w kaplicy św. Bazylego Martysza, przy ulicy Stefana Banacha 2.

</doc>
<doc id="1813475" url="https://pl.wikipedia.org/wiki?curid=1813475" title="Chorea (taniec)">
Chorea (taniec)

Chorea (stgr. "χορεία" – taniec) – pieśń taneczna będąca swoistym połączeniem muzyki, pieśni poetyckiej i tańca, wywodzona z greckiej tradycji starożytnej. 
Odwoływał się do niej już Homer w poemacie epickim "Iliada". W kulturze europejskiej od pojęcia chorei wywodzi się chór. .
Mimo że Grecja nie jest jego wyłączną ojczyzną, to od greckiego "chorea" wywodzą się nazwy określające tańce tego rodzaju w innych krajach: hora w Rumunii, Mołdawii i Izraelu; choro i kolo w Bułgarii i Serbii oraz słowiańskie określenie korowód ("хоровод" w Rosji).

</doc>
<doc id="1813478" url="https://pl.wikipedia.org/wiki?curid=1813478" title="Chondryt enstatytowy">
Chondryt enstatytowy



</doc>
<doc id="1813480" url="https://pl.wikipedia.org/wiki?curid=1813480" title="27 utraconych pocałunków">
27 utraconych pocałunków

27 utraconych pocałunków (gruz. "27 დაკარგული კოცნა", ang. "27 Missing Kisses") − gruziński komediodramat z 2000 roku w reżyserii Nany Dżordżadze, zrealizowany w koprodukcji z Niemcami, Francją i Wielką Brytanią. Film był oficjalnym kandydatem Gruzji do Oscara dla najlepszego filmu obcojęzycznego, ale nie przeszedł pierwszego etapu selekcji i nie otrzymał nominacji.
Opis fabuły.
Akcja rozgrywa się na gruzińskiej prowincji, w czasach, gdy kraj ten był częścią Związku Radzieckiego. Głównymi bohaterami są nastoletni chłopak, jego ojciec oraz atrakcyjna dziewczyna w jego wieku. Chłopak zakochuje się w niej, lecz ona woli jego ojca. 
Obsada.
i inni
Wyróżnienia.
Film znalazł się w selekcji oficjalnej festiwalu Camerimage. Został również nominowany do Europejskiej Nagrody Filmowej za najlepszy scenariusz.

</doc>
<doc id="1813482" url="https://pl.wikipedia.org/wiki?curid=1813482" title="Süchbaataryn Batbold">
Süchbaataryn Batbold

Süchbaataryn Batbold (mong. Сүхбаатарын Батболд; ur. 1964 w Ułan Bator) – mongolski polityk, minister handlu i przemysłu w latach 2004–2006, minister spraw zewnętrznych i handlu w latach 2008–2012. Premier Mongolii od 29 października 2009 do 10 sierpnia 2012.
Życiorys.
Süchbaataryn Batbold urodził się w 1964 w Ułan Bator. W 1980 ukończył stołeczną szkołę średnią nr 14. W 1986 został absolwentem Moskiewskiego Państwowego Instytutu Stosunków Międzynarodowych, a w 1991 Business University w Londynie. W 2002 ukończył Akademię Dyplomatyczną przy Ministerstwie Spraw Zagranicznych Federacji Rosyjskiej w Moskwie.
W latach 1986–1988 był specjalistą w Ministerstwie Gospodarczych Stosunków Zagranicznych. Od 1988 do 1992 pełnił funkcję dyrektora w firmie eksportowej "Mongol Impex", a w latach 1992–2000 funkcję dyrektora generalnego w firmie "Altai trading".
W latach 2000–2004 zajmował stanowisko wiceministra spraw zagranicznych. Od 2004 do 2006 był ministrem handlu i przemysłu w gabinecie premiera Cachiagijna Elbegdordża. W latach 2004–2008 wchodził w skład parlamentu z ramienia Mongolskiej Partii Ludowo-Rewolucyjnej (obecna Mongolska Partia Ludowa). 19 września 2008 objął urząd ministra spraw zagranicznych i handlu w rządzie premiera Sandżaagijna Bajara. Jako szef dyplomacji, w lipcu 2009 gościł w kraju sekretarza generalnego ONZ Ban Ki-moona w czasie panelu dyskusyjnego w Ułan Bator poświęconego wprowadzeniem przez Mongolię Milenijnych Celów Rozwoju. W październiku 2009 reprezentował także premiera Bajara na spotkaniu Szanghajskiej Organizacji Współpracy.
28 października 2009, po rezygnacji z urzędu z powodów zdrowotnych przez premiera Bajara, Mongolska Partia Ludowo-Rewolucyjna nominowała Batbolda na stanowisko nowego szefa rządu. Do czasu zatwierdzenia nominacji przez parlament, p.o. premiera został wicepremier Norowyn Altanchujag. 29 października 2009 parlament zatwierdził Batbolda na stanowisku szefa rządu. Premier zobowiązał się do kontynuowania probiznesowej polityki poprzedniego gabinetu.
W 2010 Mongolska Partia Ludowo-Rewolucyjna powróciła do swej dawnej nazwy Mongolskiej Partii Ludowej. Zmiana nazwy spowodowała rozłam w strukturach ugrupowania. Część jej członków na czele z byłym prezydentem Nambarynem Enchbajarem opuściła ją i w roku następnym założyła nową partię pod starą nazwą Mongolskiej Partii Ludowo-Demokratycznej.
W styczniu 2012 rozpadowi uległa trwająca do 2008 „wielka koalicja” Mongolskiej Partii Ludowej i Partii Demokratycznej, wskutek czego rząd Batbolda utracił większość w parlamencie.
W wyborach parlamentarnych 28 czerwca 2012 Mongolska Partia Ludowa przegrała z Partią Demokratyczną, zdobywając 25 spośród 71 mandatów i znalazła się w opozycji. W konsekwencji Batbold utracił stanowiska zarówno szefa partii, jak i szefa rządu. 25 lipca 2012 nowym przewodniczącym Mongolskiej partii Ludowej został wybrany Öldzijsajchany Enchtüwszin. Natomiast 10 sierpnia 2012 stanowisko premiera objął Norowyn Altanchujag, lider zwycięskiej Partii Demokratycznej.
Süchbaataryn Batbold uważany jest za jednego z najbogatszych ludzi w kraju. Jest żonaty, ma pięcioro dzieci. Mówi w języku angielskim, rosyjskim i francuskim.

</doc>
<doc id="1813485" url="https://pl.wikipedia.org/wiki?curid=1813485" title="Roman Hryhorszuk">
Roman Hryhorszuk



</doc>
<doc id="1813486" url="https://pl.wikipedia.org/wiki?curid=1813486" title="Parafia św. Michała Archanioła w Ciechocinku">
Parafia św. Michała Archanioła w Ciechocinku

Parafia św. Michała Archanioła – prawosławna parafia wojskowa w Ciechocinku.
Parafia posiada 1 cerkiew:
Historia.
Parafia została erygowana 5 listopada 1996 z inicjatywy ówczesnego prawosławnego ordynariusza Wojska Polskiego Sawy, po odnowieniu cerkwi wzniesionej w 1894 przez władze rosyjskie.

</doc>
<doc id="1813488" url="https://pl.wikipedia.org/wiki?curid=1813488" title="Discovery Sci-Trek">
Discovery Sci-Trek



</doc>
<doc id="1813490" url="https://pl.wikipedia.org/wiki?curid=1813490" title="Discovery Travel and Adventure">
Discovery Travel and Adventure



</doc>
<doc id="1813491" url="https://pl.wikipedia.org/wiki?curid=1813491" title="Samotny wrzód odbytnicy">
Samotny wrzód odbytnicy

Samotny wrzód odbytnicy (łac. "ulcus solitarius recti", ang. solitary rectal ulcer, solitary rectal ulcer syndrome, SRUS) – rzadka, występująca głównie u młodych dorosłych choroba odbytnicy polegająca na powstaniu pojedynczego wrzodu lub mnogich zmian w obrębie błony śluzowej tego odcinka jelita grubego.
Historia.
Samotny wrzód odbytnicy opisany został po raz pierwszy w 1829 przez Jeana Cruveilhiera jako przewlekłe owrzodzenie odbytnicy. Kliniczne i patofizjologiczne cechy choroby pierwszy raz zostały opisane natomiast w 1969 przez Madigana i Morsona.
Etiopatogeneza.
Etiologia choroby nie jest dokładnie poznana. Jako przyczyny powstania samotnego wrzodu odbytnicy bierze się pod uwagę urazy (np. drażnienie ściany odbytnicy palcem), wzrost napięcia mięśnia łonowo-odbytniczego, wrodzone wady ściany odbytnicy, nieswoiste zapalenia jelit o ograniczonej lokalizacji, zakażenia, stosowanie niektórych leków doodbytniczo (np. niesteroidowe leki przeciwzapalne, ergotamina). Zwraca się uwagę na współistnienie samotnego wrzodu odbytnicy z wypadaniem odbytnicy i wgłobieniem wewnętrznym odbytnicy. W procesie patogenetycznym prowadzącym do powstania owrzodzenia rozważa się kwestię zmian w ścianie jelita wynikających z niedokrwienia spowodowanego wypadaniem odbytnicy oraz zaburzeniami napięcia mięśni miednicy i zwieracza zewnętrznego odbytu.
Diagnostyka.
Często okres od początku objawów do rozpoznania samotnego wrzodu odbytnicy jest długi, ze względu na początkową złą interpretację charakteru uwidocznionej zmiany np. jako guza nowotworowego lub nieswoistego zapalenia jelita grubego. W badaniu endoskopowym wrzód samotny najczęściej jest pojedynczą zmianą o średnicy mniejszej od 5 cm, zlokalizowaną na przedniej ścianie odbytnicy, w odległości 6–10 cm od brzegu odbytu. Rzadziej owrzodzenia są mnogie, pojawiają się zmiany polipowate lub rumień. W badaniu histopatologicznym materiału biopsyjnego pobranego w czasie endoskopii stwierdza się: zwłóknienie, naciek zapalny oraz przekrwienie w blaszce właściwej błony śluzowej odbytnicy. W miejscu blaszki właściwej pojawiają się fibroblasty, komórki mięśni gładkich oraz kolagen. Warstwa mięśniowa błony śluzowej ulega przerostowi, a jej struktura ulega zaburzeniu. Dochodzi również do zmiany struktury cew gruczołowych błony śluzowej.
W diagnostyce samotnego wrzodu odbytnicy stosuje się ponadto defekografię, w której stwierdza się przedłużoną defekację i zaburzone opróżnianie bańki odbytnicy ze stolca. W transrektalnym (przez odbyt) badaniu ultrasonograficznym widoczne może być pogrubienie ściany odbytnicy w jej dystalnym odcinku oraz zaburzenia rozluźniania mięśnia łonowo-odbytniczego podczas oddawania stolca. Stosuje się również badanie manometryczne mogące wykazać wzrost ciśnienia w bańce odbytnicy i badanie elektromiograficzne. Wyniki badań dodatkowych mają wpływ na wybór metody leczenia.
Leczenie.
Zaleca się uspokojenie chorego, dietę bogatoresztkową, "biofeedback". Podaje się środki zwiększające objętość stolca oraz leki takie jak: mesalazyna, sukralfat, kortykosterydy doustnie. Mesalazynę i sukralfat można też stosować doodbytniczo. W przypadku wypadania odbytnicy lub jej błony śluzowej stosuje się leczenie operacyjne, np. rektopeksję, czyli przezbrzuszne umocowanie odbytnicy. Inne zabiegi operacyjne stosowane w leczeniu choroby to miejscowe wycięcie zmiany (w tym mukozektomia, czyli miejscowe wycięcie samej błony śluzowej) lub zdecydowanie rzadziej przednia resekcja odbytnicy.

</doc>
<doc id="1813492" url="https://pl.wikipedia.org/wiki?curid=1813492" title="Zadnia Garajowa Turnia">
Zadnia Garajowa Turnia

Zadnia Garajowa Turnia (, , ) – turnia o wysokości 2349 m (według starszych pomiarów ok. 2340 m), znajdująca się w Grani Hrubego w słowackiej części Tatr Wysokich. Od Skrajnej Bednarzowej Turni oddzielona jest ona siodłem Skrajnej Bednarzowej Ławki, a od Pośredniej Garajowej Turni oddziela ją siodło Zadniej Garajowej Ławki. 
Zadnia Garajowa Turnia ma dwa wierzchołki, z których wyższy o ponad 4 metry jest południowo-wschodni. W stronę Doliny Hlińskiej turnia opada wysoką i stromą północno-wschodnią ścianą o wysokości około 800 m. Należy ona do jednych z największych urwisk tatrzańskich. Ściana opada do Bednarzowego Koryciska i Garajowej Zatoki, a jej najniższa ostroga znajduje się tuż na lewo od Garajowej Zatoki na wysokości około 1540 m. W ścianie tej znajduje się północny filar opadający z najwyższego punktu turni i około 200 m niżej zakończony wielką ścianą czołową. Jej prawą część przecina opadający w dół, prosto "jak strzelił" komin o wysokości około 300 m, uchodzący do Garajowej Zatoki. W górnej części filara, między jego ostrzem a depresją Zadniej Garajowej Ławki, jest olbrzymia powierzchnia gładkich i średnio stromych płyt, o których Władysław Cywiński w 14. tomie przewodnika wspinaczkowego pisał: "warto tu być, którąkolwiek drogą, choćby dla widoku i kontaktu z tymi płytami". 
Jest to najdalej na południowy wschód wysunięta z trzech Garajowych Turni – pozostałymi są Pośrednia Garajowa Turnia i Skrajna Garajowa Turnia. Ich nazwy pochodzą od niedalekiej Dolinki Garajowej, a tej z kolei, jak i wielu innych obiektów w tym rejonie Tatr, od niejakiego Garaja, wspólnika Juraja Jánošíka. Nazwy utworzył Witold Henryk Paryski w 8. tomie przewodnika wspinaczkowego.
Pierwszego wejścia na wierzchołek Zadniej Garajowej Turni dokonano 4 sierpnia 1906 r., a autorami jego byli Józef Bajer, Stanisław Konarski i Ignacy Król. Wejścia tego dokonali podczas przechodzenia Grani Hrubego na odcinku od Teriańskiej Przełęczy Niżniej do Garajowej Strażnicy.
Taternictwo.
Na Zadnią Garajową Turnię, podobnie jak na inne obiekty w Grani Hrubego, nie prowadzą żadne oznakowane szlaki turystyczne. Obecnie dozwolone jest taternikom przejście granią i wspinaczka od strony Doliny Hlińskiej. Niewcyrka jest obszarem ochrony ścisłej TANAP-u z zakazem wstępu.

</doc>
<doc id="1813493" url="https://pl.wikipedia.org/wiki?curid=1813493" title="Parafia św. Dymitra w Białymstoku">
Parafia św. Dymitra w Białymstoku

Parafia św. Dymitra "(poprzednie wezwanie: Świętych Apostołów Piotra i Pawła)" – prawosławna parafia wojskowa w Białymstoku.
Historia.
Parafia została erygowana 1 kwietnia 1995, jako jedna z 3 pierwszych parafii Prawosławnego Ordynariatu Wojska Polskiego.
Do 2020 r. wspólnota nie posiadała własnego parafialnego obiektu sakralnego. Nabożeństwa odprawiane były w cerkwi św. Marii Magdaleny, świątyni filialnej parafii św. Mikołaja w Białymstoku.
8 listopada 2020 r. oddano do użytku nową cerkiew parafialną (pod wezwaniem św. Dymitra), mieszczącą się w budynku dawnej przychodni wojskowej przy ulicy Warszawskiej 16. Małego poświęcenia obiektu dokonali arcybiskup wrocławski i szczeciński Jerzy (zwierzchnik Prawosławnego Ordynariatu Wojska Polskiego) oraz arcybiskup białostocki i gdański Jakub. Tego samego dnia zmieniono też dotychczasowe wezwanie parafii (Świętych Apostołów Piotra i Pawła) na św. Dymitra.
Na terenie Białegostoku znajduje się jeszcze jedna prawosławna świątynia wojskowa – kaplica św. Andrzeja, mieszcząca się w Strzeżonym Ośrodku dla Cudzoziemców przy Podlaskim Oddziale Straży Granicznej (ulica Józefa Bema 100). Obiekt został poświęcony 27 listopada 2017 r. przez arcybiskupa wrocławskiego i szczecińskiego Jerzego, Prawosławnego Ordynariusza Wojska Polskiego.

</doc>
<doc id="1813495" url="https://pl.wikipedia.org/wiki?curid=1813495" title="Wrzód samotny odbytnicy">
Wrzód samotny odbytnicy



</doc>
<doc id="1813496" url="https://pl.wikipedia.org/wiki?curid=1813496" title="José Vicente Garcia Acosta">
José Vicente Garcia Acosta



</doc>
<doc id="1813499" url="https://pl.wikipedia.org/wiki?curid=1813499" title="Parafia św. Jerzego Zwycięzcy w Gdańsku">
Parafia św. Jerzego Zwycięzcy w Gdańsku

Parafia św. Jerzego Zwycięzcy – prawosławna parafia wojskowa w Gdańsku.
Historia.
Parafia została utworzona 1 kwietnia 1995. Nie posiada własnej świątyni. Nabożeństwa są celebrowane w cerkwi św. Mikołaja. Główna (patronalna) uroczystość obchodzona jest 23 kwietnia/6 maja. Swoją opieką duszpasterską parafia obejmuje jednostki wojskowe nie tylko na terenie Trójmiasta, ale również na całym obszarze dwóch województw: pomorskiego i zachodniopomorskiego. Pierwszym proboszczem parafii został ks. kmdr Arkadiusz Zielepucha (obecny dziekan Marynarki Wojennej). Od 2011 funkcję proboszcza pełni ks. ppłk Daniel Popowicz.

</doc>
<doc id="1813507" url="https://pl.wikipedia.org/wiki?curid=1813507" title="Parafia Narodzenia Najświętszej Maryi Panny w Przemyślu">
Parafia Narodzenia Najświętszej Maryi Panny w Przemyślu

Parafia Narodzenia Przenajświętszej Bogurodzicy – prawosławna parafia wojskowa w Przemyślu.
Parafia posiada 1 cerkiew:
Historia.
Parafia została erygowana 12 marca 1997.
Świątynią garnizonową została zabytkowa cerkiew, znajdująca się przy ulicy Mariackiej. Wcześniej cerkiew ta należała do parafii cywilnej. 

</doc>
<doc id="1813511" url="https://pl.wikipedia.org/wiki?curid=1813511" title="Mrzechlina">
Mrzechlina

Mrzechlina, pieczennik ("Cestrum" L.) – rodzaj roślin z rodziny psiankowatych. Obejmuje 175 gatunków występujących w ciepłych tropikalnych regionach Ameryki, od południowo-wschodniej części Stanów Zjednoczonych (Floryda, Teksas) po południe i część środkową Chile (region Bíobío – "C. parqui"). Wszystkie części rośliny są trujące. Spożycie powoduje bardzo poważne zapalenie żołądka i jelit. Rośliny są trujące także dla koni, bydła i owiec. Kwiaty zapylane są przez kolibry i owady, zwłaszcza ćmy.
Różne gatunki uprawiane są jako ozdobne, głównie dla pachnących kwiatów, przy czym "C. parqui" jest z nich stosunkowo najbardziej tolerancyjny na spadki temperatur. Niektóre gatunki używane są jako lecznicze. "C. laevigatum" we wschodniej Brazylii jest substytutem konopi.
Systematyka.
Rodzaj z plemienia "Cestreae" z podrodziny "Browallioideae" w obrębie rodziny psiankowatych ("Solanaceae").
"Fregirardia" Dunal ex Delile, "Habrothamnus" Endl., "Meyenia" Schltdl., "Parqui" Adans., "Wadea" Raf.

</doc>
<doc id="1813512" url="https://pl.wikipedia.org/wiki?curid=1813512" title="Tlacotalpan">
Tlacotalpan

Tlacotalpan – miasto położone na wschodnim wybrzeżu meksykańskiego stanu Veracruz. Mimo że obszar ten zamieszkiwali ludzie już w czasach prekolumbijskich, nowożytna osada – port nad rzeką Río Papaloapan – została założona dopiero w połowie XVI wieku. Dzisiaj Tlacotalpan jest siedzibą gminy o tej samej nazwie.
W 1998 roku Tlacotalpan został wpisany na listę światowego dziedzictwa UNESCO, gdyż "układ urbanistyczny i architektura Tlacotalpanu jest przykładem połączenia tradycji hiszpańskiej i karaibskiej o wyjątkowym znaczeniu i jakości [...] Swój szczególny charakter miasto zawdzięcza krajobrazowi miejskiemu, który tworzą szerokie ulice, skromne domy, bogactwo stylów i kolorów, jak również okazałe drzewa rosnące w ogrodach prywatnych i parkach publicznych" (UNESCO, 1998).
Festiwal Candelaria.
Tlacotalpan znany jest z tradycji rybackiej i corocznego festiwalu Candelaria (fiesta de la Candelaria), który odbywa się w okresie pomiędzy 31 stycznia a 9 lutego i podczas którego przez miasto przemierzają grupy jeźdźców na koniach, a rzeką Papaloapan ciągnie się procesja z obrazem Matki Boskiej Gromnicznej (Virgen de la Candelaria). Procesję prowadzi arcybiskup portu Veracruz wraz z innymi ważnymi przedstawicielami miejscowego duchowieństwa. Największą atrakcją święta jest Dzień Byka (el Dia del Toro), w którym, podobnie jak w hiszpańskiej Pampelunie, przez całe miasto pędzone są byki. Podczas święta miejscowa ludność ubiera się w tradycyjne stroje i serwuje tradycyjne potrawy, takie jak "arroz a la tumbada" (ryż gotowany w rosole rybnym), "pescado a la veracruzana" (ryba z pomidorami, oliwkami, chli i cebulą), "gorditas" (słodki chlebek o kształcie i rozmiarach angielskiej mufinki, "longaniza" (rodzaj kiełbasy), "enchiladas", "naranjas rellenas" (nadziewane pomarańcze), oraz "dulce de leche" (słodycze przypominające karmelki).

</doc>
<doc id="1813514" url="https://pl.wikipedia.org/wiki?curid=1813514" title="Alfons Gwis">
Alfons Gwis

Alfons Gwis (ur. 1908, zm. 11 października 1995) – polski prawnik i działacz ludowy, poseł na Sejm Ustawodawczy (1947–1952).
Z wykształcenia był prawnikiem. Działał w Stronnictwie Ludowym, z ramienia którego uzyskał w 1947 mandat posła na Sejm Ustawodawczy w okręgu Koźle.

</doc>
<doc id="1813517" url="https://pl.wikipedia.org/wiki?curid=1813517" title="Kontinuum kreolskie">
Kontinuum kreolskie

Kontinuum kreolskie – pojęcie opisujące płynne przejścia w języku kreolskim pomiędzy różnymi formami języka, z których jedne (najczęściej superstrat) cieszą się większym prestiżem społecznym niż pozostałe.
Stratyfikacja językowa.
W 1965 r. William Stewart zaproponował terminy „akrolekt” i „basilekt” jako socjolingwistyczne określenia najbardziej skrajnych odmian języka znajdującego się w sytuacji dekreolizacji. Na początku lat siedemdziesiątych terminy te spopularyzował Derek Bickerton (również "mesolect" jako określenie form pośrednich w kontinuum w kontekście zjawiska code switchingu zachodzącego pomiędzy językiem kreolskim a superstratem). Salikoko Mufwene wyjaśnia zjawisko powstawania języka kreolskiego jako „basilektalizację”, odejście od standardu w mieszanym społeczeństwie.
Poniższa tabela pokazuje 18 różnych sposobów wyrażenia "I gave him one" w języku kreolskim używanym w Gujanie:
W przedstawionym tu przykładzie kontinuum widać, że akrolekt jest najbardziej zbliżony do standardowego języka angielskiego [], w basilekcie natomiast obecna jest forma []. Dzięki zjawisku code switchingu większość użytkowników języka zna pewien szerszy zakres kontinuum i potrafi dostosować używaną przez siebie mowę w zależności od pozycji społecznej, osoby rozmówcy i innych okoliczności społecznych.
Przykłady.
Kontinuum kreolskie istnieje na Jamajce pomiędzy jamajską angielszczyzną, a miejscowym językiem kreolskim (patois).

</doc>
<doc id="1813518" url="https://pl.wikipedia.org/wiki?curid=1813518" title="Władysław Okolicsany">
Władysław Okolicsany

Władysław Okolicsany (XVII/XVIII w.) – podżupan liptowski. W 1713 roku przewodniczył rozprawie sądowej, w wyniku której Janosik został skazany na śmierć.

</doc>
<doc id="1813528" url="https://pl.wikipedia.org/wiki?curid=1813528" title="Zespół Szkół „Silesia”">
Zespół Szkół „Silesia”

Zespół Szkół „Silesia” w Czechowicach-Dziedzicach – placówka oświatowa, kształcąca na poziomie ponadgimnazjalnym i ponadpodstawowym, prowadzona przez Starostwo Powiatowe w Bielsku-Białej. Zespół Szkół „Silesia” został zlikwidowany 31 sierpnia 2021 roku.
Historia.
Zespół Szkół „Silesia” jest kontynuacją Zasadniczej Szkoły Górniczej, która powstała w 1968 roku z inicjatywy Dyrekcji Jaworznicko - Mikołowskiego Zjednoczenia Przemysłu Węglowego oraz Dyrekcji Kopalni Węgla Kamiennego „Silesia” w Czechowicach-Dziedzicach.
Szkołę zlokalizowano w starym domu górnika po uprzednim przystosowaniu go do potrzeb szkolnych. W roku szkolnym 1968/1969 otwarta została jedna klasa cyklu trzyletniego, kształcąca wykwalifikowaną kadrę dla modernizującej się kopalni.
Początkowo zespół nauczycielski tworzyli tylko nauczyciele dochodzący. W kolejnym roku otwarto dwie klasy, a w następnym cztery, co spowodowało zatrudnienie pięciu nauczycieli etatowych.
W roku szk. 1974/1975 utworzono pięć klas pierwszych, a szkoła otrzymała od Kopalni Węgla Kamiennego „Silesia” sztandar. Powstały też warunki dla utworzenia wieczorowego technikum górniczego
Ze względu na dojeżdżających uczniów, szkoła prowadziła internat. Początkowo mieścił się on na trzecim piętrze budynku szkoły, a następnie zajął też drugie piętro. Akcja naborowa do szkoły prowadzona była głównie w rejonie Beskidu Żywieckiego i Śląskiego, a także na terenie wschodniej Polski. Ze względu na liczbę uczniów pochodzący z różnych rejonów kraju, w 1976 r. otwarto nowy internat dla 200 uczniów. 1 września 1986 otwarto nowy budynek szkoły, który połączony był z wcześniej wybudowaną halą sportową.
27 maja 1993 r. dyrektor szkoły wystąpił do Kuratorium Oświaty w Katowicach o zmianę nazwy szkoły. 23 sierpnia 1993 r. Kuratorium Oświaty w Katowicach wydało Akt Założycielski Zespołu Szkół Zawodowych Nr 1 w Czechowicach – Dziedzicach. W skład nowej szkoły weszły: Zasadnicza Szkoła Zawodowa Nr 3, Zasadnicza Szkoła Górnicza, Technikum Górnicze, Technikum Mechaniczno – Elektryczne i Technikum Mechaniczno – Elektryczne Dla Dorosłych.
W czerwcu 1995 roku Zasadniczą Szkołę Górniczą ukończyli ostatni jej uczniowie. Odtąd szkoła zmieniła kierunek kształcenia na specjalność elektromechanika ogólna oraz eksploatacja maszyn i urządzeń mechanicznych. Zmiana profilu szkoły ze szkoły zawodowej na technikum wiązało się z poszerzeniem i unowocześnieniem bazy szkolnej dostosowanej do potrzeb szkoły średniej.
1 września 1999 r. szkoła zmieniła nazwę na Zespół Szkół „Silesia”. W tym samym roku otwarte zostały dwie klasy Liceum Ogólnokształcącego. Dwa lata później została otwarta Szkoła Policealna o profilu technik informatyk.
Od tej pory kierunki nauczane w szkole były wielokrotnie zmieniane, w zależności od zmieniającej się sytuacji na rynku pracy. Obecnie szkoła kształci w zawodach technik elektryk, technik budownictwa, technik-informatyk, technik informatyk służb mundurowych, fototechnik i technik organizacji reklamy.
1 września 2016 roku szkoła została przeniesiona do budynku Zespołu Szkół Technicznych i Licealnych im. Stanisława Staszica, i działała tam do 31 sierpnia 2021 roku.
Zespół Szkół „Silesia” a sport.
Od początku swojego istnienia, szkoła współpracowała z Klubem Sportowym Górnik Czechowice. Uczniowie szkoły trenowali kajakarstwo i osiągali w tej dziedzinie bardzo dobre wyniki. Spośród absolwentów szkoły wywodzą się Mistrzowie Świata i Europy: najbardziej znanymi są Grzegorz Kotowicz (maturzysta z 1993 roku, brązowy medalista Igrzysk Olimpijskich w Barcelonie w 1992 r. i IV miejsce w Igrzyskach Olimpijskich w Atlancie w 1996 r., w 1994 r. srebrny medalista w Mistrzostwach Świata), Marek Witkowski (maturzysta z 1995 roku, srebrny medalista w Mistrzostwach Świata w 1994 r. brązowy medal w 1995 r., IV miejsce na Igrzyskach Olimpijskich w Atlancie w 1996 r.), Monika Pająk i Diana Jarczok (absolwentki 2003 roku) złote medalistki w maratonie kajakarskim juniorek na Mistrzostwach Świata w 2001 r. W wyniku starań dyrektora szkoły decyzją Kuratora Oświaty w Katowicach w dniu 16.02.1998 r. powołana została Szkoła Mistrzostwa Sportowego przy Zespole Szkół „Silesia”, zlikwidowana 1 września 2016 roku.
Big Band.
Najważniejszą formą zajęć pozalekcyjnych była w szkole działalność orkiestry dętej. W latach 1974–1992 kierował nią pan Alojzy Krawczyk, wieloletni dyrygent Zakładowej Orkiestry Dętej KWK Silesia. Pod jego batutą orkiestra odniosła wiele znaczących sukcesów. Tradycja ta jest kontynuowana również po okresie zmian w działalności szkoły. W latach 1994–2005 orkiestrę prowadził pan Leszek Urbańczyk, który wprowadził w niej wiele zmian – zaczęła ona funkcjonować jako szkolny Big Band, dzięki czemu jej repertuar jest bardziej dostosowany do gustów współczesnych słuchaczy. Orkiestra cieszy się dużym powodzeniem nie tylko wśród lokalnej społeczności (daje koncerty na imprezach miejskich, powiatowych, zakładowych, dla szkół), ale także w województwie, w kraju i za granicą, gdzie daje koncerty na uroczystościach miejskich, sportowych, charytatywnych. Obecnie orkiestrę prowadzi Jarosław Grzybowski.
Projekty europejskie.
Od 2004 roku w szkole rozpoczęto realizację międzynarodowych projektów edukacyjnych realizowanych przy wsparciu funduszy unijnych. Do tej pory zrealizowano już 14 projektów Socrates, Comenius, Leonardo da Vinci i Erasmus+, oraz wiele indywidualnych szkoleń zagranicznych nauczycieli, a łączna kwota pozyskana na realizację projektów z funduszy unijnych wyniosła ponad 600 tysięcy Euro.

</doc>
<doc id="1813532" url="https://pl.wikipedia.org/wiki?curid=1813532" title="Zenun Pajaziti">
Zenun Pajaziti

Zenun Pajaziti (ur. 12 września 1966 w Gnjilanem) – kosowski polityk, minister spraw wewnętrznych w rządzie Kosowa.
Życiorys.
Ukończył studia z zakresu budownictwa na Wydziale Technicznym Uniwersytetu w Prisztinie. Studiował także w Wyższej Szkole Politycznej w Prisztinie. W 1999 działał w jednej z organizacji zajmującej się kwestią uchodźców. W latach 1999–2000 współpracował z organizacjami międzynarodowymi, świadczącymi pomoc dla uchodźców.
W 2000, kiedy powstawały struktury doradcze dla UNMIK, zajął się budową federacji sportowych w Kosowie. W swojej działalności publicznej działał w Federacji Piłki Ręcznej Kosowa, był także wiceprezesem Kosowskiego Komitetu Olimpijskiego.
Należy do Demokratycznej Partii Kosowa. W 2004 rozpoczął pracę w misji łącznikowej, koordynującej współpracę rządu Kosowa i UNMIK. W styczniu 2008 objął stanowisko ministra spraw wewnętrznych w rządzie Kosowa. W 2017 kandydował na urząd burmistrza Gniljane.
W życiu prywatnym jest żonaty, ma troje dzieci (dwóch chłopców i dziewczynkę).

</doc>
<doc id="1813533" url="https://pl.wikipedia.org/wiki?curid=1813533" title="Miklós Rózsa">
Miklós Rózsa

Miklós Rózsa (ur. 18 kwietnia 1907 w Budapeszcie, zm. 27 lipca 1995 w Los Angeles) – węgiersko-amerykański dyrygent i kompozytor, jeden z najwybitniejszych twórców muzyki filmowej, laureat trzech nagród Akademii Filmowej za najlepszą muzykę filmową do "Urzeczonej" (1945), "Podwójnego życia" (1947) i "Ben-Hura" (1959).

</doc>
<doc id="1813534" url="https://pl.wikipedia.org/wiki?curid=1813534" title="Miklos Rozsa">
Miklos Rozsa



</doc>
<doc id="1813535" url="https://pl.wikipedia.org/wiki?curid=1813535" title="Alexandru Lungu">
Alexandru Lungu

Alexandru Lungu (ur. 3 września 1974) – rumuński judoka, zawodnik MMA i kick-boxer. Walczył m.in. w Pride Fighting Championships, Cage Rage Championships zarówno w MMA, jak i zawodowym kickboxingu.
Kariera w judo.
Lungu to utytułowany zawodnik judo. Był wielokrotnym mistrzem Rumunii, złotym medalistą Uniwersjady 1999, mistrzem świata (Kair 1994) i Europy juniorów (Lizbona 1994), a także brązowym medalistą mistrzostw Europy seniorów (Bratysława 1999). Reprezentował Rumunię na Igrzyskach Olimpijskich w 1996. Karierę judoki zakończył w 2005 roku.
Kariera MMA.
Profesjonalny debiut MMA zanotował 24 października 2005 roku na gali japońskiej organizacji PRIDE. Został wtedy pokonany przez techniczny nokaut przez Anglika Jamesa Thompsona.
30 września 2006 roku w Londynie na gali "Cage Rage 18" poddał kluczem na rękę Marka Buchanan.
1 sierpnia 2008 roku na gali rumuńskiej organizacji Strike FC znokautował w pierwszej rundzie amerykańskiego zapaśnika Toma Eriksona.
31 października 2008 roku na gali "Strike FC 3" znokautował Amerykanina Marka Bentleya.
12 kwietnia 2009 roku na gali "Local Kombat 33" wygrał z Rubenem Villareal.
24 października 2009 roku poddał Amerykanina Jesse Smith Jr.
12 grudnia 2009 roku wystąpił na gali "Heaven or Hell: K-1 ColliZion 2009 Final Tournament" w Pradze. Jego rywalem był Słowak Rastislav Talarovic. Rumun przegrał i tym samym doznał drugiej porażki w karierze MMA.
21 maja 2010 roku na gali w Bukareszcie pokonał Amerykanina Jimmy’ego Ambriza.
20 listopada 2010 roku na gali "Local Kombat – 10 Years in the Ring" wygrał z Węgrem Albertem Sarkozi.
29 października 2011 roku na "Gala MMA - Romania vs. Germany" poddał duszeniem trójkątnym rękoma Niemca Chrisa Mahle.
7 grudnia 2012 roku na gali "Local Kombat Onesti" Alexandru Lungu stoczył pojedynek ze Stevenem Banksem. Podczas trwania pierwszej rundy, obaj zawodnicy wypadli poza ring. W wyniku upadku Banks stał się niezdolny do walki. 
Kariera w kick-boxingu.
Profesjonalny debiut K-1 zanotował 15 października 2011 roku w Rumunii, na gali "SuperKombat World Grand Prix IV 2011". Pokonał wtedy przez nokaut w pierwszej rundzie Amerykanina Boba Sappa.
17 listopada 2011 roku na gali "SuperKombat: Fight Club" znokautował Amerykanina Neila Cooke’a.
12 maja 2012 roku na gali "SuperKombat World Grand Prix II 2012" stoczył pojedynek z Polakiem Wiesławem Kwaśniewskim. Lungu wygrał niejednogłośną decyzją sędziów.
20 października 2012 roku na gali "SuperKombat World Grand Prix IV 2012" znokautował w 2. rundzie zawodnika pochodzącego z Samoa Amerykańskiego, Deutscha Pu’u.
6 kwietnia 2013 roku na gali "SuperKombat World Grand Prix IX " przegrał przez dyskwalifikację w pierwszej rundzie. Rywalem Lungu był anglik Jason Dutton.

</doc>
<doc id="1813537" url="https://pl.wikipedia.org/wiki?curid=1813537" title="Daniela Liberadzka">
Daniela Liberadzka

Daniela Teresa Liberadzka (ur. 23 listopada 1935 w Cieszkowie Starym) – polska działaczka polityczna, posłanka na Sejm PRL VI i VII kadencji (1972–1980). 
Życiorys.
Z wykształcenia pedagog (w 1968 skończyła Uniwersytet Warszawski). Była kierownikiem Zasadniczej Szkoły Zawodowej Specjalnej i Podstawowej Szkoły Specjalnej w Płońsku. W latach 1948–1955 działała w ZHP, w okresie 1951–1955 była członkinią i działaczką szkolną ZMP, a od 1954 do 1955 członkinią Zarządu Powiatowego ZMP w Bytowie. W latach 1957–1959 współorganizowała ZMW i należała do koła wiejskiego w Strącznie. W okresie 1956–1966 sekretarz Gromadzkiego Komitetu FJN, a od 1969 członkini prezydium PK FJN. Od 1958 była członkinią i działaczką ZNP. W latach 1958–1960 zasiadała w Komisji Rewizyjnej Zarządu Oddziału ZNP. W okresie 1959–1966 była skarbnikiem Zarządu Ogniska. Później sprawowała funkcje sekretarza Ogniska i przewodniczącej Komisji Rewizyjnej. Została pierwszym dyrektorem utworzonej w 1968 Szkoły Podstawowej Specjalnej w Płońsku.
W 1960 wstąpiła do ZSL i została członkinią Gminnego Komitetu ZSL i Komisji Kobiet przy Powiatowym Komitecie ZSL, pełniąc te funkcje do 1966, kiedy zasiadła w Komisji Kultury i Oświaty PK ZSL. Od 1971 była członkinią PK ZSL w Płońsku. Jako reprezentantka ZSL obejmowała w latach 1972 i 1976 mandat posłanki na Sejm VI i VII kadencji z okręgu Ciechanów. W obu kadencjach zasiadała w Komisjach Prac Ustawodawczych oraz Pracy i Spraw Socjalnych. Po odejściu z Sejmu była m.in. przewodniczącą Wojewódzkiej Rady Narodowej w Ciechanowie.
Po 1990 nadal aktywna w działalności publicznej, m.in. jako przewodnicząca Rady Nadzorczej Spółdzielni Mieszkaniowej w Płońsku.

</doc>
<doc id="1813541" url="https://pl.wikipedia.org/wiki?curid=1813541" title="Toszonowice">
Toszonowice



</doc>
<doc id="1813544" url="https://pl.wikipedia.org/wiki?curid=1813544" title="Ramë Manaj">
Ramë Manaj

Ramë Manaj (ur. 24 lipca 1954 we wsi Gllarevë k. Kliny) – kosowski polityk, wicepremier rządu Kosowa.
Życiorys.
Ukończył studia prawnicze na Uniwersytecie w Prisztinie. Po ukończeniu studiów w 1977 podjął pracę dziennikarza w piśmie "Rilindja". W 1982 przeszedł do pracy w zarządzie kopalni boksytów w Klinie. Działalność polityczną rozpoczął w 1990, wstępując do Demokratycznej Ligi Kosowa (alb. Lidhja Demokratike të Kosovës, LDK). Początkowo objął funkcję przewodniczącego komitetu LDK w Klinie, wkrótce potem szybko awansował dochodząc do stanowiska sekretarza generalnego LDK. Wybrany deputowanym do parlamentu Kosowa, działał w komisji konstytucyjnej i komisji d.s. symboli Republiki Kosowa.
10 stycznia 2008 objął stanowisko wicepremiera rządu Kosowa. Podał się do dymisji w roku 2010.
W życiu prywatnym jest żonaty, ma czworo dzieci (córkę i trzech synów).

</doc>
<doc id="1813545" url="https://pl.wikipedia.org/wiki?curid=1813545" title="Are You Being Served? (film)">
Are You Being Served? (film)

Are You Being Served? - brytyjski film komediowy z 1977 w reżyserii Boba Kelletta, oparty na będącym wówczas u szczytu popularności serialu pod tym samym tytułem. W sensie fabularnym stanowi ekranizację teatralnej adaptacji serialu, granej przez jego obsadę na różnych scenach przez dwa sezony (1976-77).
Opis fabuły.
Dom towarowy Grace Brothers, w którym rozgrywają się wszystkie odcinki serialu, zostaje zamknięty na czas remontu. Aby zagospodarować pracownikom czas przymusowego urlopu, firma funduje im dwutygodniowe wakacje w fikcyjnym hiszpańskim kurorcie Costa Plonka. Czekają tam na nich liczne niespodzianki...
Produkcja i przyjęcie.
Choć filmowa wersja "Are You Being Served?" jest jedyną odsłoną serialu, której akcja rozgrywa się poza domem towarowym, zdjęcia do niej niemal w całości zrealizowano w hali zdjęciowej w Elstree Studios pod Londynem. Film spotkał się w większości z nieprzychylnymi recenzjami. Zarzucano mu powtarzanie gagów z serialu, a także niższy niż w wersji telewizyjnej poziom aktorstwa. Tłumaczono to faktem, iż aktorzy - w większości niemający wielkich doświadczeń w pracy dla kina - przyzwyczajeni byli do grania przed żywą publicznością, z udziałem której realizowano serial. Gdy musieli stanąć przed samą kamerą, ich występ wyraźnie na tym tracił.

</doc>
<doc id="1813546" url="https://pl.wikipedia.org/wiki?curid=1813546" title="Samurai Shodown">
Samurai Shodown

Samurai Shodown znana również jako – japońska, dwuwymiarowa bijatyka 1 na 1 wydana w 1993 roku i stworzona przez SNK. Jest to pierwsza gra z serii "Samurai Shodown" - gra osadzona jest pod koniec epoki samurajów. Pojawiła się pierwotnie na automaty Neo Geo, została później przeniesiona na wiele konsol, trafiła też do zbioru "Samurai Shodown Anthology" na Wii, PS2 PSP
Fabuła.
Fabuła pierwszej części skupia się na walce głównych postaci w różnych zakątkach świata, zaś głównym "złym" jest czarodziej Amakusa.
W podstawowej wersji gry było dostępnych 12 postaci:
Wybór postaci różnił się w zależności od wersji - np. w wersji na konsole domowe zabrakło Earthquake'a - jego postać była zbyt duża do przeniesienia).
Rozgrywka.
Gra jest bijatyką, bazującą na walce bronią - postacie walczą ze sobą, aż którejś skończy się pasek życia Każda z postaci, czy to samuraj, czy ninja, wyposażona jest w broń - przeróżne miecze, szpadę, kusarigamę, czy naręczne szpony. Każdy bohater ma też własne ruchy specjalne. Ze względu na wykorzystanie broni, w grze czasem pojawia się krew, możliwe jest też brutalne wykończenie przeciwnika. Istnieje też możliwość pozbawienia przeciwnika broni, przez co ten będzie musiał walczyć wręcz. Na dole ekranu znajduje się pasek POW - kiedy zostanie wypełniony, postać staje się czerwona, a jej ataki są silniejsze.

</doc>
<doc id="1813554" url="https://pl.wikipedia.org/wiki?curid=1813554" title="Jerzy Wierzchowski (polityk)">
Jerzy Wierzchowski (polityk)

Jerzy Adam Wierzchowski (ur. 22 września 1926 w Nowym Mieście nad Soną, zm. w 1995 w Legionowie) – polski działacz partyjny, wojewoda ciechanowski (1975–1987). Honorowy obywatel Płońska i Ciechanowa.
Życiorys.
We wczesnym dzieciństwie zmarł ojciec Jerzego Wierzchowskiego, od czternastego roku życia pracował fizycznie jako robotnik rolny, strycharz i cieśla. W czasie II wojny światowej zatrudniony w cegielni Mochty-Smok, był więźniem obozu Neubrandenburg. W 1945 rozpoczął naukę w szkole oficerskiej broni pancernej w Modlinie. Równolegle pracował w Wydziale Polityczno-Wychowawczym Milicji Obywatelskiej w Warszawie. Od 1946 członek PPR, później PZPR. W latach 1945–1950 w Ludowym Wojsku Polskim, następnie do 1951 „utrwalał władzę ludową” i organizował aparat państwowy na Pomorzu Gdańskim i Szczecińskim oraz Podkarpaciu. W 1952 został skierowany do tworzenia struktur PZPR w powiecie pruszkowskim, od 1953 zajmował stanowisko kierownika Oddziału Rezerw Państwowych w Pruszkowie. W latach 50. i 60. zatrudniony na różnych stanowiskach w przemyśle z rekomendacji partyjnej, m.in. był nieetatowym pracownikiem Warszawskiego Komitetu Wojewódzkiego PZPR, ławnikiem sądu wojewódzkiego w Warszawie, zastępcą przewodniczącego Komisji Kontroli Partyjnej i członkiem Komisji Administracyjnej Komitetu Miejskiego PZPR. W 1965 ukończył studia prawnicze na Uniwersytecie Warszawskim i otrzymał stanowisko zastępcy dyrektora Zakładów Akumulatorowych w Piastowie. W latach 1968–1971 sprawował funkcję przewodniczącego Prezydium Miejskiej Rady Narodowej Pruszkowa (odpowiednik naczelnika) i został prezesem tamtejszego Towarzystwa Kulturalno-Naukowego, następnie był I sekretarzem Komitetu Miejskiego i Powiatowego PZPR (1972–1975). W latach 1975–1987 wojewoda ciechanowski.
Odznaczony Krzyżem Oficerskim i Kawalerskim Orderu Odrodzenia Polski, Złotym Krzyżem Zasługi (dwukrotnie), Srebrnym Krzyżem Zasługi, Medalem za Warszawę 1939–1945 oraz Medalem Zwycięstwa i Wolności 1945. Był honorowym obywatelem Ciechanowa i Płońska.

</doc>
<doc id="1813557" url="https://pl.wikipedia.org/wiki?curid=1813557" title="Amhamid al-Ghizlan">
Amhamid al-Ghizlan

Amhamid al-Ghizlan (arab. امحاميد الغزلان, fr. "M'Hamid El Ghizlane") – oaza na południu Maroka, przy granicy z Algierią. Liczy ok. 2000 mieszkańców. Oaza rozciąga się między południkami 5˚40’ i 5˚50’E wzdłuż równoleżnika 30˚10’N. Położona jest w szerokiej, równoleżnikowo ukierunkowanej dolinie Wadi Dara. Dolina zajmuje centralną część regionu Coude du Dra.
Linki zewnętrzne.
Projekt edukacyjny Stowarzyszenia Geomorfologów Polskich prowadzony w Amhamid al-Ghizlan w ramach programu „Polska Pomoc” MSZ

</doc>
<doc id="1813559" url="https://pl.wikipedia.org/wiki?curid=1813559" title="M'hamid">
M'hamid



</doc>
<doc id="1813561" url="https://pl.wikipedia.org/wiki?curid=1813561" title="Instytut Wzornictwa Przemysłowego">
Instytut Wzornictwa Przemysłowego

Instytut Wzornictwa Przemysłowego (IWP) – jedna z najstarszych instytucji zajmujących się wzornictwem przemysłowym w Europie. Założony w październiku 1950 roku w Warszawie w wyniku przekształcenia Biura Nadzoru Estetyki Produkcji (BNEP) dzięki staraniom między innymi prof. Wandy Telakowskiej. Obecnie IWP jest jednostką naukowo-badawczą i mieści się przy ulicy Świętojerskiej 3/5 w Warszawie.
Działalność.
IWP jest strategicznym doradcą w obszarze wzornictwa. Doradza przedsiębiorstwom z różnych branż, projektantom, instytucjom i samorządom. Jest jedyną w kraju instytucją o statusie jednostki naukowej zajmującą się systemowo wzornictwem i prowadzącą działalność na rzecz poprawy– poprzez stosowanie wzornictwa – innowacyjności i konkurencyjności polskich przedsiębiorstw. 
IWP ma 60-letnie doświadczenie w upowszechnianiu i zarządzaniu wzornictwem oraz rozwojem nowego produktu. Prowadzi projekty badawcze w zakresie wzornictwa i ergonomii. Zajmuje się doradztwem w zakresie strategii i zarządzania wzornictwem, przygotowania i wdrożenia nowych produktów, w tym przygotowuje i realizuje konkursy na wyłonienie dostawców usług projektowych. Klientami IWP są przede wszystkim duże i średnie przedsiębiorstwa, które chcą wykorzystać innowację poprzez wzornictwo w celu poprawy swojej pozycji konkurencyjnej na rynku. 
IWP realizuje projekty edukacyjne w zakresie wzornictwa i zarządzania wzornictwem ("design management"), m.in. szkolenia dla przedsiębiorców i studia podyplomowe dla kadry zarządzającej. Organizuje także promocje innowacyjnych produktów i dobrych praktyk wzorniczych w postaci wystaw i konkursów.
Instytut jest członkiem International Council of Societies of Industrial Design (ICSID) – międzynarodowej organizacji non-profit promującej design skupiającej ponad 150 instytucji z ponad 50 krajów. IWP należy również do Design Management Institute (DMI) – międzynarodowej organizacji zrzeszającej instytucje otoczenia biznesu i kultury, które działają na polu edukacji, badań i rozwoju oraz projektowania we wszystkich dziedzinach wzornictwa.

</doc>
<doc id="1813564" url="https://pl.wikipedia.org/wiki?curid=1813564" title="Case of first impression">
Case of first impression

Case of first impression (ang. "sprawa jeszcze nie rozpoznana") – termin prawny charakterystyczny dla systemu "common law". Oznacza on taką sprawę sądową, dla której brak jest wiążącego precedensu. Innymi słowy sprawę, w której nie zapadł wcześniej żaden wyrok sądowy, który mógłby posłużyć jako wiążący wzór do rozstrzygnięcia aktualnie rozpatrywanego przypadku.
Pojęcie to dotyczy wyłącznie systemu prawnego "common law", jego odpowiednika w prawie kontynentalnym można by doszukiwać się w koncepcji luk prawnych, w szczególności luki "extra legem".

</doc>
<doc id="1813565" url="https://pl.wikipedia.org/wiki?curid=1813565" title="Nephila">
Nephila

Nephila – rodzaj pająków z rodziny prządkowatych (Nephilidae). Został nazwany w 1815 roku przez Williama Elforda Leacha, może być starszym synonimem rodzaju "Heterargiope" . Obecnie tradycyjnie zalicza się do niego kilkanaście gatunków, jednak dane molekularne sugerują, że może on być difiletyczny – wówczas do "Nephila" powinno włączać się jedynie "Nephila pilipes" i "Nephila constricta". Kwestia polifiletyzmu tego rodzaju jest jednak dyskusyjna. Rodzaj "Nephila" obejmuje największe pająki tkające sieci na świecie – samice "Nephila komaci" osiągają długość niemal 4 cm. Przedstawiciele tego rodzaju cechują się znaczącym dymorfizmem płciowym przejawiającym się różnicą rozmiarów. Samice osiągają znacznie większe rozmiary niż samce – najmniej wyraźny dymorfizm tego typu występuje u gatunku "Nephila clavata", którego samice są około 2,2 raza większe od samców, zaś największy u "Nephila turneri", u którego samice osiągają długość niemal dziesięciokrotnie większą niż samce.
Selden, Shih i Ren (2011) zaliczyli do rodzaju "Nephila" największego znanego kopalnego pająka – żyjący w środkowej jurze (ok. 165 mln lat temu) gatunek "Nephila jurassica"; w wypadku potwierdzenia takiej pozycji filogenetycznej tego gatunku "Nephila" byłaby najdłużej istniejącym ze wszystkich znanych rodzajów pająków. Kuntner i in. (2013) sugerują jednak, że nie należy on do rodzaju "Nephila" ani w ogóle do prządkowatych. Rodzaj "Nephila" powstał natomiast prawdopodobnie nie mniej niż 16 mln lat temu. W późniejszej publikacji Selden, Shih i Ren (2013) potwierdzili, że "N. jurassica" nie należy do prządkowatych; autorzy przenieśli go do odrębnego rodzaju "Mongolarachne".

</doc>
<doc id="1813567" url="https://pl.wikipedia.org/wiki?curid=1813567" title="Seria 159">
Seria 159

Seria 159 – radziecki typ parowozu przeznaczonego do pracy na liniach wąskotorowych, budowany w kilku fabrykach w latach 1930–1941, w kilku różniących się parametrami odmianach. W Polsce zaliczany był do serii Px5 lub Px6.
Historia.
Parowóz serii 159 został opracowany w fabryce w Kołomnie, jako nowy standardowy typ parowozu dla potrzeb radzieckich kolei wąskotorowych, które w 1928 przyjęły typową szerokość toru 750 mm. Konstrukcja wywodziła się z pochodzącego sprzed I wojny światowej parowozu serii 86, także konstrukcji zakładów w Kołomnie. Nowy parowóz przejął cechy poprzedniego, jak możliwość pracy na dowolnym paliwie i konstrukcję półtendrzakową (oprócz tendra, parowóz posiadał niewielkie skrzynie na wodę i węgiel po bokach kotła). Część elementów była unifikowana między oboma seriami, zbliżony był też dwuosiowy tender. Główną różnicą było wprowadzenie czterech zamiast trzech osi napędnych i przegrzewacza pary.
Pierwsza partia była zbudowana w 1930. Na próbach dostrzeżono wady, jak za mała powierzchnia rusztu i słaby ciąg w palenisku, przekładający się na małą wydajność kotła, który przy dużym obciążeniu nie nadążał z produkcją pary w stosunku do zużycia. Wad tych nie zdołano całkowicie usunąć, lecz mimo to parowóz został skierowany do masowej produkcji z uwagi na zapotrzebowanie na lokomotywy. Do 1933 zbudowano ich w Kołomnie co najmniej 207. Ponadto, produkcję uruchomiono w fabrykach: Podolskiej (665 sztuk), Newskiej (27 sztuk) i Nowoczerkaskiej (92 sztuki). Parowozy budowane w innych zakładach miały dla obniżenia masy spawaną konstrukcję kotła (opracowano ją w 1932 w Kołomnie, po raz pierwszy w lokomotywie wąskotorowej). Ogółem w latach 1930–1941 wyprodukowano co najmniej 991 lokomotyw serii 159, przez co stały się podstawowymi parowozami na radzieckich kolejach przemysłowych.
Jego następcą był udany parowóz P24 Zakładów Kołomienskich, produkowany po II wojnie światowej m.in. w Polsce (jako typ Kp4) i będący najliczniejszym typem parowozu wąskotorowego na świecie.
Eksploatacja.
Podczas II wojny światowej liczne lokomotywy tego typu zostały zdobyte przez Niemców, z czego 13 lokomotyw wykorzystywali oni na ziemiach polskich (w Generalnym Gubernatorstwie). Dziewięć z nich po wojnie zostało przejętych i wyremontowanych przez Polskie Koleje Państwowe. Podczas okupacji i krótko po wojnie nosiły oryginalne oznaczenia radzieckie, następnie w 1946 roku oznaczono je na PKP jako seria Px1. W 1950 roku oznaczono je jako seria Px2 lub Px3 (lokomotywy zmodyfikowane, o większej mocy), a od 1961 roku jako seria Px5 lub Px6 (lokomotywy o większej mocy). Parowóz Px5-1614 (oznaczony jako Px4-1614) jest obecnie zachowany w skansenie w Tarnowskich Górach, a Px6-1645 w skansenie w Sochaczewie.

</doc>
<doc id="1813568" url="https://pl.wikipedia.org/wiki?curid=1813568" title="Ratio decidendi">
Ratio decidendi

Ratio decidendi (łac. "powód rozstrzygnięcia") – wiążąca część wyroku sądowego, zwana też w prawie anglosaskim "ruling" i "holding". 
Z reguły "ratio decidendi" próbuje się sprowadzić do postaci reguły przypominającej swoją postacią normę prawa ustawowego. Taka reguła precedensu zawierałaby więc w swojej hipotezie fakty sprawy precedensowej, natomiast w skład jej dyspozycji weszłyby konsekwencje prawne jakie ustalono w precedensowym wyroku. Stąd też takie rozwiązanie zwykło określać się mianem "rule-model". Przy czym "ratio" może być zarówno wprost sformułowane w uzasadnieniu precedensowego wyroku (tzw. "ratio" wyraźne), jak i stanowić regułę dającą się "wywnioskować" z faktów i wyniku sprawy precedensowej (tzw. "ratio" dorozumiane).
Możliwe jest jednak również nieco inne rozumienie pojęcia "ratio decidendi", tj. uznanie, że są nim przyczyny (argumenty), które uzasadniały wydanie właśnie takiego a nie innego wyroku w sprawie precedensowej. Ponadto można by także postrzegać wiążącą część precedensu jako wynik ważenia zasad, które dotyczyły precedensowej sprawy, jak i upatrywać jej w samym podobieństwie faktycznym sprawy aktualnie rozstrzyganej z faktami sprawy precedensowej

</doc>
<doc id="1813569" url="https://pl.wikipedia.org/wiki?curid=1813569" title="Stay (album Simply Red)">
Stay (album Simply Red)

Stay – dziewiąty album studyjny brytyjskiego zespołu Simply Red. Jego premiera miała miejsce 12 marca 2007 roku w Wielkiej Brytanii. 
Album w Polsce uzyskał status złotej płyty.

</doc>
<doc id="1813570" url="https://pl.wikipedia.org/wiki?curid=1813570" title="Arthoniomycetes">
Arthoniomycetes

Arthoniomycetes O.E. Erikss. &amp; Winka – klasa grzybów z typu workowców ("Ascomycota"). W tzw. „systemie Adla 2012” klad "Arthoniales" jest wyprowadzony bezpośrednio z kladu "Pezizomycotina", z pominięciem tej klasy.
Charakterystyka.
Posiadają owocniki w formie apotecji, z odsłoniętą w fazie dojrzałej obłocznią. Worki zbudowane są z wyraźnie odrębnych dwóch ścian.
Większość gatunków należących do tej klasy to porosty występujące w klimacie zwrotnikowym.
Systematyka.
Klasę "Arthoniomycetes" utworzyli Ove Eriksson i Katarina Winka w artykule "Supraordinal taxa of Ascomycota", opublikowanym w „Myconet” z 1997.
Według klasyfikacji Index Fungorum bazującej na Dictionary of the Fungi do "Arthoniomycetes" należą:
Badania filogenetyczne przemawiają za monofiletycznością tego taksonu. Ustalono także, że grupą siostrzaną jest klasa "Dothideomycetes".

</doc>
<doc id="1813571" url="https://pl.wikipedia.org/wiki?curid=1813571" title="Dothideomycetes">
Dothideomycetes

Dothideomycetes O.E. Erikss. &amp; Winka – klasa grzybów z typu workowców ("Ascomycota"), której typem nomenklatorycznym jest "Dothidea".
Charakterystyka.
Grzyby w klasie "Dothideomycetes" wyróżniają się od innych workowców tworzeniem worków w kieszeniach ("loculi"). Taki sposób wytwarzania zarodników nosi nazwę „askolokularnego” – w odróżnieniu od „askohymenialnego”, najczęściej występującego u innych klas grzybów. Same worki zbudowane są (podobnie jak u "Arthoniomycetes") z wyraźnie odrębnych dwóch ścian, co również pozostaje ważną cechą taksonomiczną. Innym ważnym wyróżnikiem tej klasy jest "centrum". Budowa płonnego "centrum" zwanego "hamathecium", które tworzą tkanki i komórki wypełniające worek pomiędzy kieszeniami jest jednym z wyróżników rzędów należących do "Dothideomycetes".
Do tej klasy należą gatunki będące patogenami roślin (np. "Phaeosphaeria nodorum" i "Venturia inaequalis").
Systematyka.
Klasę "Dothideomycetes" utworzyli Ove Eriksson i Katarina Winka w artykule "Supraordinal taxa of Ascomycota", opublikowanym w „Myconet” z 1997 r.:
Według aktualizowanej klasyfikacji Index Fungorum bazującej na "Dictionary of the Fungi" do klasy "Dothideomycetes" należą:
Kladystycznie, grupą siostrzaną tego kladu jest "Arthoniomycetes".

</doc>
<doc id="1813572" url="https://pl.wikipedia.org/wiki?curid=1813572" title="Eurotiomycetes">
Eurotiomycetes

Eurotiomycetes O.E. Erikss. &amp; Winka – klasa grzybów należąca do typu workowców ("Ascomycota"), której typem nomenklatorycznym jest "Eurotium".
Charakterystyka.
Grzyby z klasy "Eurotiomycetes" tworzą askokarpy w formie klejstotecjum. Do tej klasy grzybów należy wiele ludzkich patogenów (szczególnie w rzędach "Eurotiales", "Onygenales" i "Chaetothyriales"), a także grzyby strzępkowe.
Systematyka.
Klasę "Eurotiomycetes" utworzyli Ove Erik Eriksson i Katarina Winka w artykule "Supraordinal taxa of Ascomycota", opublikowanym w „Myconet” z 1997:
Klasyfikacja systematyczna tej klasy jest charakterystyczna, bowiem dla niektórych taksonów używa się nazw zarówno anamorficznych (np. "Penicillium"), jak i teleomorficznych.
Według aktualizowanego systemu Index Fungorum do klasy "Eurotiomyces" należą:

</doc>
<doc id="1813573" url="https://pl.wikipedia.org/wiki?curid=1813573" title="Operacja Wooden Leg">
Operacja Wooden Leg



</doc>
<doc id="1813575" url="https://pl.wikipedia.org/wiki?curid=1813575" title="Owadorośla">
Owadorośla

Owadorośla, owadorosty ("Laboulbeniomycetes" Engler) – klasa grzybów należąca do typu workowców ("Ascomycota").
Biologia i ekologia.
Grzyby należące do tej klasy są drobne, mają szczecinkowatą, kilkukomórkową postać i niemal nie wytwarzają strzępek. Zbudowane są prawie wyłącznie ze struktur służących do rozmnażania – gametangiów (nie występuje kopulacja gametangiów, lecz plemniki są wolne) i worków. Są ektopasożytami stawonogów ("Arthropoda").
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do klasy "Laboulbeniomycetes" należy jedna podklasa z trzema rzędami oraz rodzaje "incertae sedis":

</doc>
<doc id="1813576" url="https://pl.wikipedia.org/wiki?curid=1813576" title="Miseczniaki">
Miseczniaki

Miseczniaki ("Lecanoromycetes" O.E. Erikss. &amp; Winka) – klasa workowców ("Ascomycota"), której typem nomenklatorycznym jest misecznica ("Lecanora").
Systematyka.
Klasę miseczniaków utworzyli Ove Eriksson i Katarina Winka w artykule "Supraordinal taxa of Ascomycota", opublikowanym w „Myconet” z 1997.
Według aktualizowanej klasyfikacji "Index Fungorum" bazującej na "Dictionary of the Fungi" do klasy "Lecanoromycetes" należą:

</doc>
<doc id="1813578" url="https://pl.wikipedia.org/wiki?curid=1813578" title="Klasyfikacja systematyczna grzybów">
Klasyfikacja systematyczna grzybów

Klasyfikacja systematyczna grzybów – klasyfikacja biologiczna organizmów należących do królestwa grzyby ("Fungi"). Zgodnie z tradycją stosowane w niej są zasady nomenklatury botanicznej, w tym określanie w polskojęzycznym nazewnictwie nazwy gromada dla jednostki taksonomicznej "Phylum". Mimo to jednostka ta bywa określana przez niektórych autorów jako typ, co jest typowe dla nomenklatury zoologicznej.
Systematyka grzybów, jak wszystkich grup organizmów, ulega przekształceniom w miarę uzyskiwania nowych informacji dotyczących ich filogenezy i pokrewieństwa. Początkowo systematyka opierała się na danych morfologicznych i anatomicznych. Skutkowało to podziałem na nie do końca formalne grupy grzybów wyższych i grzybów niższych. Grzyby wyższe dzielono na dwie grupy przede wszystkim na podstawie budowy zarodni (podstawczaki i workowce). Grzyby niższe dzielono na podstawie cech anatomicznych, takich jak obecność i liczba wici lub budowa ściany komórkowej. W miarę postępu metod badawczych coraz większą wagę mają odkrycia filogenetyki molekularnej. W danym okresie pewien system może zdobywać największą aprobatę specjalistów, lecz zwykle równolegle stosowane są systemy nieco różniące się w szczegółach. Często również takson w jednym systemie odpowiada taksonowi innej rangi w innym systemie (np. najogólniejszy takson obejmujący workowce miewa rangę podklasy ("Ascomycetes"), podgromady (podtypu) ("Ascomycotina") lub gromady (typu) ("Ascomycota")).
Według tradycyjnych poglądów grzyby były uznawane za rośliny. Koncepcja ujęcia grzybów jako jednego z sześciu królestw natury ożywionej przedstawiona została przez Teodora L. Jahna i Frances F. Jahn w 1949 w publikacji "How to Know the Protozoa", natomiast w 1959 zawarł je również Robert Whittaker w klasyfikacji uwzględniającej 5 królestw, nie zachowano jednak w obu przypadkach prawidłowej nomenklatury łacińskiej, więc takson "Fungi" funkcjonował nieformalnie. W klasyfikacji opracowanej w 1980 przez Royalla Moore'a, prawidłowo opisano takson. Moore nie zawarł jednak odniesień do wcześniejszych prac Jahnów ani Whittakera, mimo że ich nazewnictwo powszechnie funkcjonowało.
Kontrowersje i trudności klasyfikacyjne w tradycyjnej systematyce grzybów.
Grzyby niedoskonałe.
Przed rozwinięciem metod filogenetyki molekularnej systematyka grzybów nastręczała trudności wynikających z biologii przedstawicieli tej grupy odmiennej od biologii typowych roślin i zwierząt. U wielu grzybów nieznane są (lub przez długi czas były) procesy płciowe, których zróżnicowanie jest często podstawą klasyfikacji taksonomicznej, a budowa jest mało skomplikowana (pleśń lub postać przypominająca drożdże). W związku z tym te grzyby, których pokrewieństwa z innymi grupami nie dało się ustalić, zaliczano do sztucznego taksonu "grzyby niedoskonałe". 
Porosty.
Kontrowersyjny jest również status porostów, które są układami symbiotycznymi grzybów i glonów. Tradycyjnie porosty są traktowane nie jak układy organizmów, lecz jak pojedyncze organizmy, mając własną systematykę. We współczesnych systemach często jednak odrębność porostów nie jest uwzględniana i poszczególne ich taksony są włączane do taksonów grzybów (np. chrobotek jest zaliczany do workowców z pominięciem taksonu "porosty workowe").
Inne grupy.
W zależności od koncepcji taksonomicznej, do grzybów włączane były lub są różne grupy organizmów. Wśród grup zaliczanych dawniej powszechnie do grzybów, obecnie zaś przez większość taksonomów do innych grup, są m.in. śluzowce i lęgniowce. Część z nich włączana jest do królestwa "Protista" jako nieformalna grupa protistów grzybopodobnych.
Współczesne systemy klasyfikacyjne.
Klasyfikacja systematyczna "Catalogue of Life" (2005-2009).
Edycja "Catalogue of Life: "2009 Annual Checklist"" przedstawia następującą klasyfikację systematyczną grzybów, z podstawowym podziałem na 8 gromad i zawierającą dwa rodzaje o nieustalonej przynależności do gromad:
Poprzednie edycje "Catalogue of Life" przezentowały ją następująco:
Klasyfikacja systematyczna według "Systema Naturae 2000" (2007).
Według klasyfikacji "Systema Naturae 2000", królestwo grzybów ("Fungi" T.L. Jahn &amp; F.F. Jahn ex R.T. Moore) zawiera:
Klasyfikacja systematyczna Hibbetta i współautorów (2007).
W 2007 zaproponowano w pracy pod redakcją Davida Hibbetta: "A higher level phylogenetic classification of the Fungi", podział systematyczny królestwa "Fungi" oparty na komórkowych badaniach filogenetycznych. Największe zmiany dotyczą gromad sprzężniowców ("Zygomycota") i skoczkowców ("Chytridiomycota"). Taksony należące wcześniej do "Zygomycota" zostały umieszczone w gromadzie grzybów mikoryzowych ("Glomeromycota") lub utworzono dla nich odrębne podgromady o niepewnej przynależności systematycznej ("Incertae sedis"). Gromada "Chytridiomycota" pozostała, jednak wydzielono z niej odrębne gromady uwicionych grzybów: "Blastocladiomycota" i "Neocallimastigomycota". 
Zgodnie z tą klasyfikacją grzyby dzielimy na:
Systemy z przełomu XX i XXI w..
Klasyfikacje systematyczne Cavaliera-Smitha (1998, 2004).
Klasyfikacja opublikowana w 1998 w publikacji "A revised six-kingdom system of life" przez Thomasa Cavaliera-Smitha przedstawia podział królestwa grzybów na 2 podkrólestwa. W 2004 w pracy "Only six kingdoms of life" zweryfikował poprzednią klasyfikację i zaproponował nową, różniącą się między innymi brakiem podziału na podkrólestwa.
Klasyfikacja systematyczna Schüßlera (2001).
Arthur Schüßler w klasyfikacji zaproponowanej w pracy "A new fungal phyllum, the Glomeromycota: phylogeny and evolution" podzielił królestwo grzybów na:
Klasyfikacja systematyczna Kirka i współautorów (2001).
W 9 edycji "Ainsworth and Bisby's Dictionary of the Fungi" z 2001 Paul Kirk podzielił królestwo grzybów na 4 gromady:
Dodatkowo określono nieformalną grupę grzybów anamorficznych o randze gromady.
Klasyfikacje systematyczne Margulis i Schwarz (1982, 1998).
W 1982 Lynn Margulis i Karlene Schwartz opublikowały "Five Kingdoms. An Illustrated Guide to the Phyla of Life on Earth" zaproponowały własną klasyfikację. W reedycji tej pracy z 1998 dokonały zmian i przedstawiły nową klasyfikację systematyczną grzybów. 
Tradycyjne ujęcia systematyczne.
Oprócz systemów publikowanych zgodnie ze standardami publikacji naukowej i zgodnymi z zasadami zebranymi w Międzynarodowym Kodeksie Nomenklatury Botanicznej, o statusie normatywnym, w literaturze stosowane są systemy prezentowane w podręcznikach lub encyklopediach. Są one kompilacją przeważających w danym okresie poglądów. Nie zawsze są kompletne, tj. zwykle pomijają mniej istotne taksony.
W latach 90. XX w. jeden z takich systemów dzielił grzyby następująco:
Królestwo: "Eukaryota" (jądrowce)
oraz warunkowo wyróżniane:
W niektórych systemach wydzielano również wówczas grupy "Glomeromycota" i "Microsporidia" (mikrosporydia).
W połowie XX w. grzyby zaliczano jeszcze do roślin jako odrębny typ i dzielono następująco:
oraz niestanowiące taksonów:

</doc>
<doc id="1813579" url="https://pl.wikipedia.org/wiki?curid=1813579" title="Luopu Yuan’an">
Luopu Yuan’an

Luopu Yuan’an (chiń. 洛浦元安, pinyin "Luòpǔ Yuán’ān"; kor. 락포원안 "Lakp’o Wŏnan"; jap. "Rakuho Gen’an"; wiet. "Rặc Phố Nguyên An"; ur. 834, zm. 898) – chiński mistrz chan z Południowej szkoły chanu.
Życiorys.
Luopu pochodził z Linyou, które obecnie znajduje się w prowincji Jiangxi.
W wieku 20 lat został pełnym mnichem. Był dobrze wykształcony w tekstach buddyjskich i doktrynie buddyjskiej. Przez dłuższy czas praktykował u mistrza Linjiego Yixuana i został jego osobistym służącym.
Według jego biografii otrzymał także przekaz Dharmy od mistrza Linjiego.
Po praktyce u Linjiego Luopu udał się na południe i przez wiele lat praktykował chan pod kierunkiem mistrza chan Jiashana Shenhui. Ostatecznie osiągnął wielkie oświecenie i został spadkobiercą jego Dharmy.
Po opuszczeniu mistrza początkowo przebywał w Lizhou na górze Luopu, która znajduje się w powiecie Li prowincji Hunan. Po jakimś czasie przeniósł się do Suxi w dzisiejszej prowincji Hunan.
Był uważany za bardzo dobrego nauczyciela chanu i uczniowie przychodzili do niego z całych Chin.
Zmarł drugiego dnia 12 miesiąca 898 r.
Mistrz miał 10 spadkobierców Dharmy.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="1813584" url="https://pl.wikipedia.org/wiki?curid=1813584" title="Niezniszczalni">
Niezniszczalni

Niezniszczalni (ang. "The Expendables") – amerykański przygodowy film akcji z 2010 roku w reżyserii Sylvestra Stallone, na podstawie scenariusza Dave’a Callahama.
Fabuła.
Niezniszczalni, grupa elitarnych najemników i motocyklistów z siedzibą w Nowym Orleanie w stanie Luizjana. Poznajemy ich w czasie misji, w której mają za zadanie uratować zakładników porwanych przez somalijskich piratów w Zatoce Adeńskiej.
Zespół składa się z:
W trakcie trwania tej misji Gunner, który przez nadużywanie narkotyków, prowokuje piratów do strzelaniny, po czym próbuje jednego z nich powiesić, co skutkuje wydaleniem go z drużyny.
Następną misją, z którą Niezniszczalni muszą się zmierzyć będzie obalenie dyktatora gen. Garzy (David Zayas) w Vilenie, małej wyspie w Zatoce Meksykańskiej. Po wstępnym wywiadzie i spotkaniu z informatorem Sandrą (Giselle Itié), która okazuje się córką generała wychodzi na jaw, że wyspą nie rządzi ów Garza tylko były agent CIA James Munroe (Eric Roberts) wraz z jego prawą ręką Painem (Steve Austin). Tymczasem rozgniewany Jensen wynajęty przez Munroe'a próbuje w akcie zemsty zabić Rossa, co mu się nie udaje. Okazuje się, iż ich pracodawca też jest agentem CIA, a prawdziwym celem miał być ów były agent, gdyż agencja nie mogła pozwolić sobie za zlikwidowanie jednego ze swoich członków na własną rękę. Bohaterowie wstępnie postanowili odrzucić tę misję, ale Ross zakochuje się w Sandrze i obiecuje jej, że do niej wróci.
Tak więc drużyna wspólnie postanawia, że pojadą na Vilene, oswobodzą ją z rządów Munroe'a i uwolnią Sandrę i jej rodaków, co po sprawnie wykonanej misji im się powiedzie. Oswobodzą oni ową wyspę, a swoje wynagrodzenie przeznaczą na jej odbudowę.

</doc>
<doc id="1813585" url="https://pl.wikipedia.org/wiki?curid=1813585" title="Obiter dictum">
Obiter dictum

Obiter dictum (łac. "powiedziane mimochodem") – niewiążąca część precedensowego wyroku sądowego w odróżnieniu od wiążącego "ratio decidendi". Pojęcie to występuje w anglosaskim systemie prawnym ("common law").
"Obiter dicta" (l.mn) są formułowane niejako przy okazji wydawania precedensowego wyroku. Sędzia rozstrzygając sprawę precedensową może się bowiem podzielić również swoimi spostrzeżeniami w kwestiach niemających znaczenia dla jej rozstrzygnięcia. Dzięki temu później inni sędziowie, gdy napotkają tę samą kwestię prawną, będą dysponować już pewną wskazówką w danym temacie. Nie oznacza to jednak, że są oni związani zasugerowaną w "obiter dicta" propozycją, z prawnego punktu widzenia mają pełną swobodę w tym zakresie. Jednak w przypadku, gdy "obiter dicta" pochodzą od sądu zajmującego najwyższą pozycję w hierarchii, ich znaczenie może w praktyce niczym nie różnić się od statusu "ratio decidendi". Sądy niskich instancji rzadko bowiem pozwalają sobie na niezastosowanie się do nawet niewiążącego stanowiska Sądu Najwyższego.

</doc>
<doc id="1813590" url="https://pl.wikipedia.org/wiki?curid=1813590" title="Doktryna precedensu">
Doktryna precedensu

Doktryna precedensu – nazwa określająca zasady postrzegania roli wyroków sądowych w danym systemie prawnym. 
Wyróżnia się dwa rodzaje doktryny precedensu: 
Z krajów tzw. kontynentalnej Europy, system mieszany ma Norwegia, gdzie wyroki sądowe są wiążące, podobnie jak w prawie "common law".

</doc>
<doc id="1813591" url="https://pl.wikipedia.org/wiki?curid=1813591" title="Per incuriam">
Per incuriam

Per incuriam – zarzut, który można podnieść w sytuacji, gdy sąd wydając precedensowy wyrok nie wspominał w ogóle w treści uzasadnienia o wiążącym go precedensie lub ustawie. W konsekwencji podniesienie tego zarzutu zmierza do wykazania, że dany precedens nie może być z tych powodów uznawany za prawnie wiążący.

</doc>
<doc id="1813592" url="https://pl.wikipedia.org/wiki?curid=1813592" title="Overruling">
Overruling

Overruling (overriding) – unieważnienie precedensu. Zgodnie z zasadą stare decisis Sąd Najwyższy ma prawo do unieważniania precedensów ustanowionych przez sąd apelacyjny oraz swoich własnych wcześniejszych wyroków sądowych. W pewnych wyjątkowych okolicznościach również sąd apelacyjny może unieważnić swój poprzedni precedens. Kwestia ta wygląda nieco odmiennie w Stanach Zjednoczonych. Na skutek unieważnienia, dawny precedens przestaje istnieć, a dokładnie jego ratio decidendi i nie może odtąd stanowić podstawy prawnej dla rozstrzygania późniejszych spraw sądowych. Unieważnienie może być zarówno wyraźne jak i dorozumiane, wyróżnia się jeszcze antycypacyjną postać overruling.

</doc>
<doc id="1813593" url="https://pl.wikipedia.org/wiki?curid=1813593" title="Distinguishing">
Distinguishing

Distinguishing (ang.) – różnicowanie precedensu, polega na odmowie zastosowania w aktualnie rozpoznawanej sprawie wiążącego dla niej precedensu z powodu, iż fakty sprawy precedensowej różnią się istotnie od tych w sprawie obecnej. Zgodnie z zasadą "stare decisis" z "distinguishing" może skorzystać każdy sąd niezależnie od miejsca jakie zajmuje w hierarchii sądowej. Oznacza to, że różnicować precedens ustanowiony przez Sąd Najwyższy jest władny nawet sąd pierwszej instancji. "Distinguishing" może przybrać zarówno postać wyraźną jak i dorozumianą. Istnieją też inne niż dysanalogia ujęcia istoty wyróżniania precedensu.
Jest to instytucja typowa dla prawa anglosaskiego. W prawie kontynentalnym jej odpowiednika można doszukiwać się w rozumowaniu "a contrario".

</doc>
<doc id="1813596" url="https://pl.wikipedia.org/wiki?curid=1813596" title="Holdings">
Holdings



</doc>
<doc id="1813598" url="https://pl.wikipedia.org/wiki?curid=1813598" title="Ruling">
Ruling



</doc>
<doc id="1813599" url="https://pl.wikipedia.org/wiki?curid=1813599" title="Giorgi Lacabidze">
Giorgi Lacabidze

Giorgi Lacabidze (gruz. გიორგი ლაცაბიძე ) (ur. 15 kwietnia 1978 w Tbilisi) − uhonorowany międzynarodowymi nagrodami gruziński kompozytor, pianista i profesor. Uznanie zdobył głównie dzięki nagraniom muzyki Chopina i Liszta. Lacabidze, jako jeden z najmłodszych pianistów na świecie, wystąpił i nagrał na żywo 24 Etiudy i 24 Preludia Chopina, jak również 12 Etiud Transcendentalnych Franciszka Liszta i 12 Preludiów (Księga II) Claude Debussy'ego.
Życiorys.
Lacabidze rozpoczął grę na fortepianie w wieku 5 lat. W wieku 11 lat zadebiutował z orkiestrą, a rok później wystąpił ze swoim pierwszym recitalem. Ukończył konserwatorium w Tbilisi w klasie prof. Russudan Chodzava (2002); Od 2003 do 2004 r. studiował w Hanowerze w klasie Gerrita Zitterbarta (Hochschule für Musik und Theater Hannover); Od 2004 do 2005 r. studiuje w Mozarteum u Klausa Kaufmanna (Salzburg). W 2005 roku zaczął dalsze studia pod kierunkiem Stewarta Gordona w Los Angeles University of Southern California, Thornton School of Music. Od 2011 nosił zaszczytny tytuł Doctor of Music.
Giorgi Lacabidze, po wykonaniu Koncertu "Cesarskiego" Beethovena w WUK Kulturhaus, został opisany w austriackiej prasie jako "...technicznie genialny pianista nasycony wzruszającym liryzmem i prawdziwą głębią". Angielskie czasopismo muzyczne "Rhinegold Classical" opisało jego nagranie Preludiów Debussy'ego jako pełne "...niezwykłej wyobraźni i rzadko spotykanego dźwięku." Szwajcarska gazeta "Volksblatt" napisała: "Z pełnym przekonaniem, w romantycznym repertuarze można go okrzyknąć imponującym pianistą i czarodziejem nieskazitelnej techniki".
Lacabidze koncertuje i daje kursy mistrzowskie w całej Europie Środkowej i Wschodniej, Azji, Ameryce Południowej i Stanach Zjednoczonych. Giorgi jest pianistą i muzykiem kameralnym, jak również profesorem i jurorem międzynarodowym. W latach 2007-2010 pełnił funkcję prezydenta MTNA w USC Thornton School of Music w Los Angeles. Lacabidze wykładał na Uniwersytecie Południowej Kalifornii, Azusa Pacific University, Glendale College, a obecnie jest profesorem fortepianu w Prayner Conservatory of Music and Dramatic Arts in Vienna, Wiedeń.
Nagrody.
W swojej karierze otrzymał nagrody na wszystkich międzynarodowych konkursach pianistycznych, w których uczestniczył: I nagroda na Międzynarodowym Konkursie Pianistycznym im. Nikołaja Rubinsteina w Paryżu (1999); III nagroda na Międzynarodowym Konkursie Pianistycznym im. Ennio Porrino w Cagliari (1999); laureat na Międzynarodowym Konkursie Pianistycznym Yehudi Menuhina w Salzburgu (2005) i "Young Artists" w Los Angeles (2006), nagroda Princessy Marie Kinsky von Wchinitz und Tettau, 2009.

</doc>
<doc id="1813600" url="https://pl.wikipedia.org/wiki?curid=1813600" title="Przeformułowanie precedensu">
Przeformułowanie precedensu

Przeformułowanie precedensu (reformulation) oznacza takie zinterpretowanie precedensowego wyroku, które nie tylko pozwala nie zastosować się do jego ratio decidendi, ale uzasadnia wydanie odmiennego niż to nakazuje precedens rozstrzygnięcia..
Zobacz też.
 

</doc>
<doc id="1813603" url="https://pl.wikipedia.org/wiki?curid=1813603" title="Zasada związania precedensem">
Zasada związania precedensem



</doc>
<doc id="1813604" url="https://pl.wikipedia.org/wiki?curid=1813604" title="Distingushing">
Distingushing



</doc>
<doc id="1813605" url="https://pl.wikipedia.org/wiki?curid=1813605" title="Obiter">
Obiter



</doc>
<doc id="1813606" url="https://pl.wikipedia.org/wiki?curid=1813606" title="Obiter dicta">
Obiter dicta



</doc>
<doc id="1813608" url="https://pl.wikipedia.org/wiki?curid=1813608" title="Anglosaska doktryna precedensu">
Anglosaska doktryna precedensu



</doc>
<doc id="1813609" url="https://pl.wikipedia.org/wiki?curid=1813609" title="Doktryna wiążącego precedensu">
Doktryna wiążącego precedensu



</doc>
<doc id="1813610" url="https://pl.wikipedia.org/wiki?curid=1813610" title="Doktryna perswazyjnego precedensu">
Doktryna perswazyjnego precedensu



</doc>
<doc id="1813611" url="https://pl.wikipedia.org/wiki?curid=1813611" title="Sprawa jeszcze nie rozpoznana">
Sprawa jeszcze nie rozpoznana



</doc>
<doc id="1813613" url="https://pl.wikipedia.org/wiki?curid=1813613" title="Sprawa jeszcze nierozpoznana">
Sprawa jeszcze nierozpoznana



</doc>
<doc id="1813614" url="https://pl.wikipedia.org/wiki?curid=1813614" title="Wyróżnienie precedensu">
Wyróżnienie precedensu



</doc>
<doc id="1813615" url="https://pl.wikipedia.org/wiki?curid=1813615" title="Wyróżnianie precedensu">
Wyróżnianie precedensu



</doc>
<doc id="1813616" url="https://pl.wikipedia.org/wiki?curid=1813616" title="Unieważnienie precedensu">
Unieważnienie precedensu



</doc>
<doc id="1813617" url="https://pl.wikipedia.org/wiki?curid=1813617" title="Unieważnianie precedensu">
Unieważnianie precedensu



</doc>
<doc id="1813618" url="https://pl.wikipedia.org/wiki?curid=1813618" title="Overuling">
Overuling



</doc>
<doc id="1813619" url="https://pl.wikipedia.org/wiki?curid=1813619" title="Overriding">
Overriding



</doc>
<doc id="1813620" url="https://pl.wikipedia.org/wiki?curid=1813620" title="Yongjia Xuanjue">
Yongjia Xuanjue

Yongjia Xuanjue (chiń. 永嘉玄覺, pinyin "Yòngjiā Xuānjué"; kor. 영가현각 "Yŏngga Hyŏngak", jap. "Yōka Genkaku", wiet. "Vắng Gia Huyền Giác"; ur. 665, zm. 713) – chiński mistrz chan z Południowej szkoły chanu.
Życiorys.
Yongjia pochodził z Benjun z rodziny Dai. Już jako młody chłopiec opuścił dom rodzinny i w klasztorze studiował buddyjskie teksty. Wtedy także zapoznał się z naukami szkoły tiantai.
Z polecenia mistrza chan Zuo Xilanga razem z Dongiem Yangce (późniejszym mistrzem chan) udali się do klasztoru 6 Patriarchy chanu Dajiana Huinenga w Caoxi (także "Caoqi").
Z powodu swojego krótkiego spotkania z mistrzem Huinengiem nosił przydomek „Nocny Gość”. Huineng przekonał go, że powinien zostać w Caoxi przez jedną noc i to spotkanie zaowocowało osiągnięciem przez Yongjię oświecenia.
Następnego dnia po tym zdarzeniu Yogjia udał się do Wenzhou, gdzie zaczęli się wokół niego gromadzić uczniowie i rozpoczął nauczanie.
Zmarł wyprostowany w pozycji medytacyjnej. Otrzymał pośmiertny tytuł „Wielki Nauczyciel Bezkształtu”. Stupa nazwana „Lśniąca czystość” została wybudowana na południowej stronie góry Zachodniej.
Yongjia zaliczany jest do jednego z pięciu wielkich uczniów Huinenga.
Oprócz tego, że był mistrzem chan, Yongjia był także mocno związany z naukami i praktykami szkoły tiantai. W swoich tekstach porównuje m.in. chanistyczną praktykę "zuochan" (dosłownie „siedząca medytacja”) z odpowiadającą jej praktyką szkoły tiantai – "zhiguan".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1813621" url="https://pl.wikipedia.org/wiki?curid=1813621" title="Precedensy">
Precedensy



</doc>
<doc id="1813622" url="https://pl.wikipedia.org/wiki?curid=1813622" title="Związanie precedensem">
Związanie precedensem



</doc>
<doc id="1813623" url="https://pl.wikipedia.org/wiki?curid=1813623" title="Reguła precedensu">
Reguła precedensu



</doc>
<doc id="1813624" url="https://pl.wikipedia.org/wiki?curid=1813624" title="Rulling">
Rulling



</doc>
<doc id="1813626" url="https://pl.wikipedia.org/wiki?curid=1813626" title="Park Shakujii">
Park Shakujii



</doc>
<doc id="1813629" url="https://pl.wikipedia.org/wiki?curid=1813629" title="Alkohol amylowy">
Alkohol amylowy



</doc>
<doc id="1813632" url="https://pl.wikipedia.org/wiki?curid=1813632" title="Ernst Baumeister">
Ernst Baumeister

Ernst Baumeister (ur. 22 stycznia 1957 w Wiedniu) – austriacki piłkarz grający na pozycji pomocnika.
Kariera klubowa.
Karierę piłkarską Baumeister rozpoczął w klubie SV Wienerfeld. Następnie przeszedł do Austrii Wiedeń. W sezonie 1974/1975 zadebiutował w jego barwach w austriackiej Bundeslidze, a od sezonu 1976/1977 był podstawowym zawodnikiem zespołu. Swój pierwszy sukces z Austrią osiągnął w 1976 roku, gdy wywalczył mistrzostwo Austrii. Natomiast w 1977 roku zdobył pierwszy w karierze Puchar Austrii. Kolejne siedem tytułów mistrza kraju wywalczył w latach 1978, 1979, 1980, 1981, 1984, 1985 i 1986. Natomiast w latach 1980, 1982 i 1986 zdobył trzy krajowe puchary. W 1978 roku wystąpił w przegranym 0:4 finale Pucharu Zdobywców Pucharów z Anderlechtem. W Austrii od 1974 do 1987 roku rozegrał 330 meczów i strzelił 45 goli.
W 1987 roku Baumeister przeszedł do Admiry Wacker Wiedeń. Tam grał przez 2,5 roku i na początku 1990 roku przeszedł do Kremser SC, z którym spadł do drugiej ligi. W latach 1990-1992 grał w LASK Linz. Karierę zakończył w 1996 roku w amatorskim SV Traun.
Kariera reprezentacyjna.
W reprezentacji Austrii Baumeister zadebiutował 20 maja 1978 roku w przegranym 0:1 towarzyskim spotkaniu z Holandią. W 1978 roku został powołany przez selekcjonera Helmuta Senekowistscha do kadry na Mistrzostwa Świata w Argentynie, jednak nie rozegrał na nich żadnego spotkania. W 1982 roku był w kadrze Austrii na Mundialu w Hiszpanii. Na tym turnieju zagrał w 4 meczach: z Chile (1:0), z Algierią (2:0), z Francją (0:1) i z Irlandią Północną (2:2). Od 1978 do 1988 roku rozegrał w kadrze narodowej 39 meczów i strzelił jednego gola.

</doc>
<doc id="1813633" url="https://pl.wikipedia.org/wiki?curid=1813633" title="Zgromadzenie EWWiS">
Zgromadzenie EWWiS

Zgromadzenie EWWiS – organ Europejskiej Wspólnoty Węgla i Stali, przewidziany w traktacie paryskim z 18 kwietnia 1951. Zgromadzenie pełniło jedynie funkcje doradcze.
Skład.
Na podstawie art. 21 Zgromadzenie liczyło 78 członków wybieranych przez parlamenty krajowe:
Historia.
Zgromadzenie pełniło jedynie funkcje doradcze. Jednakże w maju 1952 po podpisaniu w Paryżu traktatu o utworzeniu Europejskiej Wspólnoty Obronnej zostało zobowiązane przez rządy państw członkowskich do przygotowania projektu konstytucji europejskiej. Miała ona być zarazem dokumentem założycielskim nowej organizacji Europejskiej Wspólnoty Politycznej. Aby spełnić wymogi traktatowe na mocy których Zgromadzenie po ratyfikowaniu i wejściu w życie ustaleń z Paryża miało stać się jednym dla dwóch organizacji EWWiS i EWO, dokooptowano kolejnych członków i nazwano "Tymczasowym" (Ad Hoc Assembly) tzn. powołanym wyłącznie do konkretnego zadania. Przewodniczył mu były belgijski premier Paul-Henri Spaak. Po kilku miesiącach intensywnych prac przedstawiono projekt zwany Planem Spaaka. Ostatecznie wobec odmowy ratyfikacji traktatu przez francuski Parlament do utworzenia EWO i EWP nie doszło.
Pomimo fiaska projektu integracji militarnej w ramach EWO, nie zmniejszono wysiłków, a co najważniejsze nie zmieniły się okoliczności przemawiające za dalszą integracją państw europejskich. 2 grudnia 1954 Zgromadzenie omówiło i przyjęło tzw. Rezolucję Teitgena. Wezwało w niej do rozszerzenia swoich uprawnień o funkcje prawodawcze i kontrolne wobec Wysokiej Władzy, a także rozpatrzenie możliwości wprowadzenia wyborów powszechnych. Zakładano, że oba cele są wzajemnie powiązane, a wybory dadzą wystarczającą legitymację do sprawowania funkcji kontrolnych. 13 maja 1955 powołano do tego celu grupę roboczą, której prace rozszerzono na zagadnienia wspólnego rynku wykraczającego poza sektor węgla i stali. W międzyczasie doszło do zmiany na stanowisku szefa Zgromadzenia. Nowym przewodniczącym został Giuseppe Pella.
Rola Zgromadzenia w uchwaleniu traktatów rzymskich.
Kolejnym impulsem integracyjnym była zwołana na czerwiec 1955 konferencja w Messynie. Rządy państw członkowskich powołały na niej komisję roboczą ds. utworzenia wspólnego rynku, na czele której stanął pierwszy szef Zgromadzenia EWWiS Paul-Henri Spaak. Osobiście czuwał on nad tym by było ono wystarczająco informowane i sam uczestniczył w jego pracach. Tak zrodziło się założenie, że traktaty powinny ustanowić tylko jeden parlament dla trzech wspólnot. Nowe zgromadzenie uzyskało również uprawnienia kontrolne wobec nowo powołanej Komisji. W tym celu stworzono "Konwencję w sprawie niektórych wspólnych instytucji Wspólnot Europejskich", która została podpisana razem z traktatami. Nie udało się jednak przeforsować wyborów powszechnych. Po wejściu w życie traktatu Zgromadzenie przekształciło się w Europejskie Zgromadzenie Parlamentarne..

</doc>
<doc id="1813635" url="https://pl.wikipedia.org/wiki?curid=1813635" title="Kłopoty z dziewczynami">
Kłopoty z dziewczynami

Kłopoty z dziewczynami (ang. "The Trouble with Girls") – komedia z 1969 roku z Elvisem Presleyem w roli głównej. Jest to trzydziesty film jego w karierze i jedyny, w którym pojawia się on na ekranie przez mniej niż połowę filmu.
Fabuła.
Rok 1927. Do miasta Radford Center w stanie Iowa przyjeżdża grupa artystyczna chautauqua, której nowym kierownikiem został właśnie Walter Hale. Bardzo podoba się on jednej z artystek, Charlene, która pomimo ich częstych kłótni próbuje stworzyć z nim związek. Charlene angażuje do prowadzenia przedstawienia jedno z miejscowych dzieci, Carol Bix, której matka Nita pracuje u niecnego aptekarza Wilby’ego. Miejscowi dygnitarze nie są zadowoleni z tej decyzji, ponieważ oczekiwali, że to któreś z ich dzieci zostanie wybrane. Niedługo potem, w jeziorze zostaje znalezione ciało Wilby’ego. Głównym podejrzanym staje się hazardzista Clarence. Walter uświadamia sobie, że to Nita go zabiła, gdyż zmuszał ją do romansu. Przekonuje ją więc, by przyznała się do tego publicznie w czasie przedstawienia. Dzięki temu Clarence zostaje oczyszczony z zarzutów, a Nita uznana za ofiarę aptekarza i uniewinniona. Dostaje też od Waltera pieniądze, które pozwolą jej i Carol spełnić marzenia o wyjeździe i rozpoczęciu nowego życia. Charlene jest oburzona na Waltera za wykorzystanie zabójstwa dla finansowych korzyści i grozi rezygnacją. Jednak jego zapewnienia o uczciwości i działaniu w dobrej wierze ją przekonują i postanawia wrócić do grupy.
Produkcja.
Film oparty jest na noweli "Chautauqua", której autorami są Day Keene i Dwight Vincent. Opowiadanie przeszło długą drogę nim zostało zekranizowane. Pomysłu na film pojawił się już na początku lat 60., jednak przez długi czas nie mógł dojść do skutku. W grudniu 1960 r. Glenn Ford został wybrany na odtwórcę głównej roli. W lutym 1961 r. do obsady dołączył Elvis. Ciągle jednak zmieniali się scenarzyści, co spowodowało, że w lipcu 1961 r. Glenn Ford odszedł, a Elvis dostał główną rolę. Produkcja coraz bardziej się przeciągała, więc w sierpniu 1964 r. Elvis z niej zrezygnował, a jego miejsce zajął Dick Van Dyke. Kiedy znów zaczęli się zmieniać scenarzyści wytwórnia MGM sprzedała prawa do ekranizacji Columbii Pictures. W kwietniu 1968 r. MGM odkupiło prawa do filmu i w roli głównej znów obsadziło Elvisa. W końcu po niemal ośmiu latach, w październiku 1968 r. ruszyły zdjęcia, które trwały do 18 grudnia. „Pułkownik” Tom Parker, menedżer Presleya, początkowo chciał w głównej roli żeńskiej obsadzić aktorkę Jean Hale, ale reżyser Peter Tewksbury nalegał, by była to Marlyn Mason.
Zdjęcia kręcono w studiach MGM. "Chautauqua" był roboczym tytułem filmu, który później zmieniono na "Kłopoty z dziewczynami", gdyż producenci uznali, że widzowie mogą nie zrozumieć oryginalnej nazwy. Wcześniej, gdy prawa do niego posiadała Columbia Pictures nazywał się "Big America".
Ścieżka dźwiękowa.
Piosenki ze ścieżki dźwiękowej zostały nagrane w październiku 1968 r. w United Recorders w Los Angeles. Tylko jedno z nagrań, "Clean Up Your Own Backyard" ukazało się razem z filmem. Wydano je w 1969 r. jako singiel wraz z utworem "The Fair Is Moving On". Piosenka "Almost" ukazała się nieco później, na kompilacyjnym albumie "Let's Be Friends", pozostałe utwory zostały wypuszczone dopiero po śmierci Elvisa. Gospelowe "Swing Down Sweet Chariot" jest ponowną wersją piosenki Presleya, poprzednio nagranej w 1960 r. do albumu, "His Hand in Mine". Jej tytuł jest bardzo podobny do "Swing Low, Sweet Chariot", jednak są dwie zupełnie różne piosenki.
Piosenka "Clean Up Your Own Backyard" jest szczególna, gdyż użyto w niej anachronicznych słów, które nie pasują do czasów, w których toczy się akcja filmu.
Lista piosenek:

</doc>
<doc id="1813636" url="https://pl.wikipedia.org/wiki?curid=1813636" title="Autostrada-Polska">
Autostrada-Polska

AUTOSTRADA-POLSKA - Międzynarodowe Targi Budownictwa Drogowego - największa impreza targowa sektora drogownictwa w Polsce i jedna z czołowych tego typu na arenie europejskiej. Wystawcy prezentują sprzęt budowlany i maszyny do budowy dróg, niezbędne materiały i surowce, urządzenia i farby do znakowania oraz elementy infrastruktury dróg i autostrad.
Targom AUTOSTRADA-POLSKA towarzyszą Międzynarodowe Targi Infrastruktury TRAFFIC-EXPO, oraz Międzynarodowe Targi Maszyn Budowlanych i Pojazdów Specjalistycznych MASZBUD.
XVI edycja targów AUTOSTRADA-POLSKA zgromadziła ponad 800 firm z 25 krajów: Austrii, Belgii, Białorusi, Chin, Czech, Danii, Francji, Grecji, Hiszpanii, Holandii, Irlandii, Japonii, Korei, Luksemburga, Niemiec, Polski, Rosji, Słowacji, Szwajcarii, Szwecji, Turcji, Ukrainy, USA.

</doc>
<doc id="1813637" url="https://pl.wikipedia.org/wiki?curid=1813637" title="MS Oasis of the Seas">
MS Oasis of the Seas

Oasis of the Seas – statek pasażerski zbudowany w fińskiej stoczni w Turku – STX Europe, na zamówienie towarzystwa żeglugowego Royal Caribbean Cruise Line. Drugi co do wielkości statek pasażerski świata – o 5 cm krótszy od siostrzanego statku MS Allure of the Seas.
Budowa.
Koszt budowy „Oasis of the Seas” wyniósł około 1,5 miliarda dolarów (1 miliard euro), co oprócz pozycji największego dotychczas statku pasażerskiego, czyni go również najdroższym w historii żeglugi cywilnej. Przy maksymalnym obłożeniu, statek może zabrać na pokład 6630 pasażerów i 2160 członków załogi, którzy ulokowani zostają w 2700 kajutach, w tym luksusowych, piętrowych apartamentach typu loft. Prędkość maksymalna wynosi 22,6 węzła (41,8 km/h).
Wyposażenie.
Wśród atrakcji na 16 pokładach statku znajdują się m.in. baseny z jacuzzi, aquapark, kasyno, sklepy i butiki, restauracje i drink bary. Pasażerowie mogą też korzystać z obiektów sportowych, w tym lodowiska, kręgielni, ścianki wspinaczkowej, czy specjalnie przystosowanego basenu do surfingu oraz także grać w golfa. Statek posiada amfiteatr na 750 osób. Wzdłuż pokładu ciągną się dwie szerokie promenady otoczone piaszczystymi plażami, w innych miejscach obsadzone drzewami i trawnikami, które w centralnej części zostały połączone "Central Parkiem" – parkiem wielkości boiska piłkarskiego, na którym zasadzono kilkanaście tysięcy prawdziwych drzew i krzewów.
Statki siostrzane.
W 2010 roku zwodowano siostrzany statek Oasis – MS Allure of the Seas.

</doc>
<doc id="1813640" url="https://pl.wikipedia.org/wiki?curid=1813640" title="Oasis of the Seas">
Oasis of the Seas



</doc>
<doc id="1813641" url="https://pl.wikipedia.org/wiki?curid=1813641" title="Siegfried i Roy">
Siegfried i Roy

Siegfried i Roy, właściwe: Siegfried Fischbacher oraz Roy Horn – amerykański duet niemieckiego pochodzenia, który do 2003 występował w Las Vegas jako iluzjoniści. Podczas pokazów iluzji występowali z wielkimi kotami, szczególnie z białymi tygrysami i lwami.
Kariera.
Siegfried Fischbacher (ur. 13 czerwca 1939 w Rosenheim, zm. 13 stycznia 2021 w Las Vegas) i Roy Uwe Ludwig Horn (ur. 3 października 1944 w Nordenham, zm. 8 maja 2020 w Las Vegas) spotkali się w 1959, kiedy obaj pracowali na liniowcu oceanicznym „German”. Siegfried był stewardem, a Roy kelnerem. Siegfried wykonywał magiczne sztuczki dla pasażerów, które zafascynowały Roya, więc obaj szybko się zaprzyjaźnili. Wkrótce zaczęli też razem występować. W tajemnicy przed załogą, Roy przemycił na statek oswojonego geparda Chico, którego miał w domu. Ponieważ trzymanie wielkich kotów na pokładzie było zabronione, Roy stracił za to pracę. Jednak pokaz okazał się takim sukcesem, że wydano pozwolenie na zatrzymanie kota. Na statku pracowali jeszcze przez pięć lat, po czym rozpoczęli występy w Europie. Swoją sztukę prezentowali też w wielu programach telewizyjnych.
W połowie lat 70. XX wieku postanowili wyjechać do Ameryki i tam spróbować sukcesu. Ponieważ ich występy były pełne egzotycznych zwierząt zostali zatrudnieni w Las Vegas, doskonaląc swoje występy. W 1990 zostali wynajęci przez Steve’a Wynna, kierownika kasyna i hotelu The Mirage, za roczne wynagrodzenie w wysokości 57,5 miliona dolarów. Na początku 2000 podpisali dożywotni kontrakt z hotelem, w którym wybudowano specjalną scenę za kwotę pięćdziesięciu milionów dolarów, na której występowali ze zwierzętami. Razem dali około 5750 występów, głównie w Mirage. Ich pokazy zakończyły się 3 października 2003, gdy Roy został zraniony przez tygrysa podczas jednego z występów.
Po emigracji do Stanów Zjednoczonych zostali obywatelami amerykańskimi.
Siegfried i Roy prowadzili działalność wspierającą College of Magic w Kapsztadzie. Projekt „Siegfried &amp; Roy Sarmoti Grant” powstał w 1997, a jego celem jest pomoc upośledzonym młodym ludziom w dołączeniu do college’u i doświadczeniu świata magii.
Wypadek Roya.
3 października 2003, podczas pokazu w hotelu Mirage, Roy został ugryziony w szyję przez siedmioletniego, białego tygrysa zwanego Montecore. Horn został ciężko ranny i stracił dużo krwi. Kiedy był w szpitalu miał powiedzieć „Nie krzywdźcie tygrysa”.
Przez kilka tygodni znajdował się w stanie krytycznym, w tym czasie doznał też częściowego paraliżu. Lekarze podczas operacji usunęli mu jedną czwartą czaszki, by złagodzić ciśnienie spuchniętego mózgu. Część czaszki została umieszczona w jego jamie brzusznej w nadziei, że zostanie wykorzystana później. Na czas rehabilitacji, został przeniesiony do UCLA Medical Center (Centrum medycznego) w Los Angeles. Od 2006 jego stan w widoczny sposób się poprawił, zaczął m.in. mówić i chodzić bez pomocy rehabilitantów.
Tygrys Montecore był szkolony przez Roya od kocięcia – występował na scenie od sześciu lat. Siegfried w programie Larry’ego Kinga, powiedział, że gdy Horn upadł podczas występu, to Montecore usiłował go podciągnąć łapiąc za szyję, tak jak tygrysia matka pociąga swoje młode chwytając je za kark. Dodał, że Montecore nie zdawał sobie sprawy z tego, że człowiek w przeciwieństwie do tygrysa jest podatny na zranienia. Ponadto, gdyby Montecore chciał zranić Horna, to trzymałby jego szyję i potrząsał nim.
Montecore został zabrany na dziesięciodniową kwarantannę, by upewnić się, że nie jest wściekły, potem wrócił do swojego siedliska w hotelu Mirage. Całe zajście przepowiadało koniec egzotycznych zwierzęcych pokazów, w których nie ma żadnych barier między zwierzętami a publicznością. Aktywiści praw zwierząt, którzy sprzeciwiają się wykorzystywaniu dzikich kotów w rozrywce, wykorzystali całe wydarzenie jako trampoliny do rozgłosu, chociaż rzadko kiedy oskarżali Siegfrieda i Roya o złe traktowanie zwierząt w czasie występu.
Wypadek Horna skłonił zarządców hotelu Mirage do zamknięcia występów i zwolnienia 267 członków ekipy. Według gazety „Las Vegas Advisor”, Mirage traci rocznie nie tylko 45 milionów dolarów, które zarabiał na sprzedaży biletów, ale także wiele milionów ze sprzedaży jedzenia, napojów, wynajmu pokoi hotelowych i zysków z kasyna. Rzecznik MGM Mirage powiedział, że utrata Siegfrieda i Roya jest większym ciosem dla marki Mirage niż straty finansowe, gdyż gospodarze byli „twarzami” hotelu i znalezienie nowej osobowości albo znaku firmowego będzie bardzo trudne.
W listopadzie 2007, Roy powiedział, że niewykluczony jest jeszcze ich powrót na scenę.
Życie prywatne.
Do czasu wypadku Roya, obaj treserzy zadziwiali nie tylko na scenie, ale także w życiu prywatnym, swoim dość ekscentrycznym stylem życia. Swój dom nazwali „Pałac w dżungli”, oprócz nich mieszkały tam m.in. białe tygrysy i pantery śnieżne. Roy zawsze twierdził, że łączą go ze zwierzętami niezwykłe więzi, świetnie rozumiał ich potrzeby i odczucia, dlatego też nieraz dzielił z nimi łoże. Ponieważ jednak ich zapach był nieraz dość nieprzyjemny, często kąpał swoje zwierzaki, a nawet sam czyścił im zęby. Ich zażyłość ze zwierzętami potwierdzają także urny z prochami tygrysów stojące w domu. Pod koniec lat 70. XX wieku Siegfried nie wytrzymał stresu związanego ze zwierzętami i uzależnił się od leków uspokajających. Zdołał jednak przezwyciężyć kryzys. W 1998 iluzjoniści przestali mieszkać razem. Roy przeniósł się na obrzeża Las Vegas do willi „Mała Bawaria” wybudowanej w alpejskim stylu. Jak wyjaśnił było to spowodowane tylko tym, że na nowej posesji był wiele większy wybieg dla zwierząt.
Obaj artyści pomimo wielokrotnych pytań unikali odpowiedzi na pytanie czy są parą związaną romantycznie. W 2007 tygodnik „National Enquirer” opublikował informacje o przygotowywanej autobiografii Roya, gdzie miał dokonać publicznego 'coming outu'. O ich gejowskim związku krążyły od lat zabawne legendy o najgorzej ukrywanym sekrecie Las Vegas. Za swój wkład w życie i osiągnięcia teatralne, Siegfried i Roy mają własną gwiazdę na Hollywood Walk Fame przy 7060 Hollywood Boulevard.
Kultura masowa.
Siegfried i Roy, jako wybitni artyści i ikony kultury masowej, są często przez nią wykorzystywani. Odniesienia do nich można znaleźć w filmach, serialach a nawet w muzyce.
W filmie "Kasyno", Martina Scorsese, jest wspomniany występ „Jonathana i Davida”. To artyści którzy zostali wynajęci, by zabawiać gości występami zwierząt w fikcyjnym kasynie Tangiers. Chociaż role te są wzorowane na Siegfriedzie i Royu, a aktorzy są do nich bardzo podobni, to oni sami tam nie zagrali.
W piosence Michaela Jacksona, "Mind is the Magic", można usłyszeć jak chór śpiewa o Siegfriedzie i Royu. Michael Jackson, który jako dziecko mieszkał po sąsiedzku z Siegfriedem i Royem, często zakradał się za kulisy, by stamtąd podglądać pracę treserów. Później skomponował dla nich jedną z melodii, która rozbrzmiewała w czasie przedstawienia.
Siegfried i Roy wraz z ich zwierzętami przedstawieni zostali także w serialu animowanym "Father Of The Pride".

</doc>
<doc id="1813644" url="https://pl.wikipedia.org/wiki?curid=1813644" title="Roger E. Mosley">
Roger E. Mosley

Roger Earl Mosley (ur. 18 grudnia 1938 w Los Angeles, zm. 7 sierpnia 2022 tamże) – amerykański aktor. Odtwórca roli Theodora „T. C.” Calvina z serialu CBS "Magnum" (1980–1988). 
Życiorys.
Wczesne lata.
Urodził się w Los Angeles w Kalifornii. Dorastał w Watts, dzielnicy Los Angeles, gdzie mieszkał z matką Eloise Harris. Uczęszczał do Jordan High School. Studiował aktorstwo pod kierunkiem Raymonda St. Jacquesa w Mafundi Institute, lokalnej szkole artystycznej w Watts.
Kariera.
Swoją karierę aktorską Mosley rozpoczął na początku lat 70., gościnnie występując w filmach i serialach. W 1976 r. otrzymał główną rolę w filmie "Leadbelly", w reżyserii Gordona Parksa. Jego występ zdobył uznanie, dzięki czemu zaczął dostawać coraz więcej interesujących propozycji. Najciekawsze role zagrał w serialach "Starsky i Hutch", "Kojak" czy "" oraz filmach "The Mack" i "Niedosyt". Prawdziwą popularność przyniósł mu dopiero serial Magnum, w którym zagrał pilota helikoptera Theodora „T. C.” Calvina. Razem z Tomem Selleckiem (odtwórcą głównej roli) i innymi aktorami spędził na planie 8 lat. Był też scenarzystą i reżyserem kilku odcinków. Po zakończeniu serii, zaczął grywać głównie w serialach, w filmach występował już rzadziej. Ostatnim był "Hammerlock" z 2000.
Życie prywatne.
16 lipca 1960 poślubił Saundre Locke, z którą miał syna Harrisa i córkę Eloise. Wkrótce doszło do rozwodu. W 1974 założył Watts Repertory Company. 
Zmarł 7 sierpnia 2022 w szpitalu w Los Angeles w następstwie obrażeń poniesionych w wypadku samochodowym, do którego doszło 3 dni wcześniej w Lynwood.

</doc>
<doc id="1813645" url="https://pl.wikipedia.org/wiki?curid=1813645" title="Maszbud">
Maszbud

MASZBUD - Międzynarodowe Targi Maszyn Budowlanych i Pojazdów Specjalistycznych - impreza towarzysząca Międzynarodowym Targom Budownictwa Drogowego AUTOSTRADA-POLSKA.
Wystawcy prezentują specjalistyczne pojazdy budowlane, maszyny i urządzenia przystosowane do robót ziemnych, produkcji i transportu betonu oraz prac wykończeniowych, a także narzędzia pneumatyczne, hydrauliczne.
XII edycja MASZBUDu zgromadziła blisko 350 z kraju i zagranicy, w tym z Belgii, Chin, Czech, Danii, Francji, Grecji, Hiszpanii, Holandii, Korei, Luksemburga, Niemiec, Polski, Słowacji, Turcji, Włoch, USA

</doc>
<doc id="1813648" url="https://pl.wikipedia.org/wiki?curid=1813648" title="Reinhold Hintermaier">
Reinhold Hintermaier

Reinhold Hintermaier (ur. 14 lutego 1956 w Altheim) – austriacki piłkarz grający na pozycji pomocnika.
Kariera klubowa.
Karierę piłkarską Hintermaier rozpoczął w klubie SK Altheim. Następnie przeszedł do SK VÖEST Linz. W sezonie 1973/1974 zadebiutował w jego barwach w austriackiej Bundeslidze i w swoim debiutanckim sezonie został mistrzem Austrii. W 1975 roku wywalczył z SK VÖEST wicemistrzostwo Austrii, a w 1978 roku zdobył z nim Puchar Austrii.
Latem 1979 roku Hintermaier przeszedł do 1. FC Nürnberg. 28 lipca 1979 zadebiutował w 2. Bundeslidze w przegranym 1:4 wyjazdowym meczu z 1. FC Saarbrücken. W 1980 roku wywalczył z Nürnberg awans do pierwszej ligi niemieckiej. W 1982 roku wystąpił w przegranym 2:4 finale Pucharu RFN z Bayernem Monachium.
W 1984 roku Hintermaier został piłkarzem Eintrachtu Brunszwik. W nim zadebiutował 21 września tamtego roku w zwycięskim 5:0 spotkaniu z Eintrachtem Frankfurt. W 1985 roku spadł z Eintrachtem do drugiej ligi.
W 1986 roku Hintermaier odszedł z Eintrachtu do 1. FC Saarbrücken. W 1988 roku zakończył w jego barwach karierę piłkarską, jednak w 1992 roku wrócił do uprawiania sportu i występował z przerwami w 1. FC Nürnberg. W 1995 roku ponownie ogłosił zakończenie kariery.
Kariera reprezentacyjna.
W reprezentacji Austrii Hintermaier zadebiutował 30 sierpnia 1978 roku w wygranym 2:0 spotkaniu eliminacji do Euro 80 z Norwegią. W 1982 roku był w kadrze Austrii na Mundialu w Hiszpanii. Na tym turnieju był podstawowym zawodnikiem i zagrał w 5 meczach: z Chile (1:0), z Algierią (2:0), z RFN (0:1), z Francją (0:1) i z Irlandią Północną (2:2 i gol w 67. minucie). Od 1978 do 1982 roku rozegrał w kadrze narodowej 15 meczów i strzelił jednego gola.

</doc>
<doc id="1813654" url="https://pl.wikipedia.org/wiki?curid=1813654" title="Traffic-Expo">
Traffic-Expo

TRAFFIC-EXPO – Międzynarodowe Targi Infrastruktury – wystawa towarzysząca targom AUTOSTRADA-POLSKA i skupiająca największe firmy związane z budownictwem drogowym, bezpieczeństwem drogowym oraz inżynierią ruchu.
Tematyka TRAFFIC-EXPO to przede wszystkim infrastruktura dla transportu drogowego, kolejowego, lotniczego i wodnego, oraz utrzymanie istniejącej sieci komunikacyjnej.
Do roku 2009 miało miejsce 6 edycji targów.

</doc>
<doc id="1813655" url="https://pl.wikipedia.org/wiki?curid=1813655" title="Askern">
Askern

Askern – miasto i civil parish w Wielkiej Brytanii, w Anglii, w hrabstwie South Yorkshire, w dystrykcie metropolitalnym Doncaster. Leży 10,8 km od miasta Doncaster, 33,7 km od miasta Sheffield i 244,6 km od Londynu. W 2011 roku civil parish liczyła 5570 mieszkańców.

</doc>
<doc id="1813659" url="https://pl.wikipedia.org/wiki?curid=1813659" title="Osvobozené divadlo">
Osvobozené divadlo

Osvobozené divadlo ("Teatr Wyzwolony") – awangardowa scena teatralna w Pradze, założona w roku 1926 przez grupę artystyczną Devětsil. 
Działalność teatru była związana z dadaizmem i futuryzmem. Twórcy teatru dążyli do wciągnięcia widowni w akcję sceniczną.
Do repertuaru teatru należały dzieła Guillaume Apollinaire'a, Alfreda Jarrego, Jeana Cocteau, André Bretona, Filippo Tommaso Marinettiego oraz Vítězslava Nezvala. 
Historia.
Pierwszą premierą był sztuka „Grzegorz Dyndała” Moliera wystawiona 8 lutego 1926. Sztuka spotkała się z niezrozumieniem krytyki. 1927 teatr przeniósł się do budynku Umělecká Beseda na Malej Stranie. Aktorzy Jan Werich i Jiří Voskovec wystawili tam sztukę "Vest pocket revue", która okazała się nadspodziewanym sukcesem. Muzykę do przedstawienia napisał pianista Jaroslav Ježek, który wystąpił też w teatrze z improwizacjami. Reżyserią zajmował się Jindřich Honzl.
Od roku 1932 repertuar teatru zdominowała rozrywka i satyra. Voskovec i Werich improwizowali dialogi na aktualne tematy. 
W tym samym roku teatr wystawił sztukę polityczną "Caesar" ostrzegającą przed groźba faszyzmu. Także wystawiona w następnym roku sztuka „Osioł i cień” ("Osel a stín") ostrzegała przed faszyzmem.
Wystawiona 1934 sztuka "Kat i błazen" ("Kat a blázen") zawierała krytykę stosunków w Niemczech i spowodowała interwencje cenzury oraz protest ambasady niemieckiej z powodu obrazy głowy państwa. Po dalszych konfliktach teatr został zmuszony do opuszczenia siedziby przy ulicy Vodičkovej. 
Teatr przybrał nazwę „Spętanego Teatru” ("Spoutané divadlo") i przeniósł się na Václavské náměstí. 
W roku 1936 teatr powrócił do dawnej siedziby i dawnej nazwy. Dalsze antyfaszystowskie sztuki: "Świat za kratami" (Svět za mřížemi) i "Pięścią w oko" (Pěst na oko) doprowadziły do zakazu działalności teatru i do ostatecznej likwidacji w roku 1938. Voskovec, Werich i Ježek wyemigrowali do USA.
Po wojnie Voskovec i Werich próbowali wznowić działalność teatru. Wskutek konfliktów między nimi teatr przestał istnieć. Voskovec udał się powtórnie na emigrację.

</doc>
<doc id="1813662" url="https://pl.wikipedia.org/wiki?curid=1813662" title="Andrzej Ziemięcki">
Andrzej Ziemięcki

Andrzej Ziemięcki (ur. 25 sierpnia 1881 w Węglewicach, zm. 29 stycznia 1963 w Warszawie) – polski dyplomata, pisarz literatury fantastyczno naukowej, dziennikarz.
Życiorys.
Po ukończeniu studiów filozoficznych na Uniwersytecie Jagiellońskim podjął pracę jako asystent prof. Jana Łosia (1906-1909). Na dalsze studia wyjechał w 1914 roku do Wiednia. Po upływie dwóch lat wrócił do Krakowa i zatrudnił się w firmie rolniczo-handlowej „Pług”, a od 1918 roku pracował w Banku Handlowym. W następnym roku przeszedł do Ministerstwa Spraw Zagranicznych i został wicekonsulem placówki w Bukareszcie. 
Od 1906 roku rozpoczął działalność publicystyczną, a w późniejszych latach poświęcił się dziennikarstwu gospodarczemu pisząc felietony w „Gazecie Handlowej” i kolejno w tygodnikach „Odnowa” i „Zwrot”. W czasie II wojny światowej zajmował się kolportażem. Po wojnie przez rok był zatrudniony jako redaktor w Wydziale terenowym Polskiej Agencji Prasowej. W pierwszej, wydanej po II wojnie światowej, w 1947 roku powieści fantastycznej pod tytułem "Schron na Placu Zamkowym. Powieść o Warszawie z 1980 roku" przedstawił swoją oryginalną wizję przyszłości.
Jego żoną była prof. Jadwiga Marszewska-Ziemięcka, ślub wzięli w 1919 r.

</doc>
<doc id="1813664" url="https://pl.wikipedia.org/wiki?curid=1813664" title="Gernot Jurtin">
Gernot Jurtin

Gernot Jurtin (ur. 9 października 1955 w Scheifling, zm. 5 grudnia 2006 w Altenmarkt im Pongau) – piłkarz austriacki grający na pozycji napastnika.
Kariera klubowa.
Całą swoją karierę piłkarską Jurtin spędził w klubie Sturm Graz. W sezonie 1974/1975 zadebiutował w jego barwach w austriackiej Bundeslidze za trenerskiej kadencji Karla Schlechty i od czasu debiutu był podstawowym zawodnikiem Sturmu. W sezonie 1980/1981 wywalczył ze Sturmem wicemistrzostwo Austrii, a z 19 golami został królem strzelców ligi. W latach 1975, 1979, 1982 i 1984 wraz z klubem z Grazu dochodził do ćwierćfinałów Pucharu UEFA. Karierę piłkarską zakończył w 1987 roku. W barwach Sturmu rozegrał 373 mecze i strzelił 119 goli w rozgrywkach ligowych.
5 grudnia 2006 Jurtin zmarł na raka.
Kariera reprezentacyjna.
W reprezentacji Austrii Jurtin zadebiutował 13 czerwca 1979 w wygranym 4:3 towarzyskim spotkaniu z Anglią. W 1982 roku był w kadrze Austrii na Mundialu w Hiszpanii. Na tym turnieju zagrał we 2 meczach: z Chile (1:0) i z Irlandią Północną (2:2). Od 1979 do 1983 roku rozegrał w kadrze narodowej 12 meczów i strzelił jednego gola.

</doc>
<doc id="1813666" url="https://pl.wikipedia.org/wiki?curid=1813666" title="Diecezja Jass">
Diecezja Jass

Diecezja Jass (łac. "Dioecesis Iasensis", rum. "Episcopia Romano-Catolică de Iaşi") – katolicka diecezja rumuńska położona we wschodniej części kraju, obejmująca swoim zasięgiem terytorium historycznej Mołdawii. Siedziba biskupa znajduje się w katedrze NMP Królowej w Jassach.
Historia.
Pierwszą katolicką diecezją na terenie Mołdawii było utworzone ok. 1370 r. przez papieża Urbana V biskupstwo sereckie, które zanikło w 1515 r. w związku z najazdami tureckimi. Została reaktywowana w 1591 r. przez papieża Grzegorza XIV jako diecezja bakowska, w skład którego wchodziły tereny historycznych ziem: Wołoszczyzny, Besarabii i wspominanej wyżej Mołdawii. W 1621 r. została ona podporządkowana polskiej metropolii lwowskiej. Większość biskupów stanowili Polacy, wywodzący się ze zgromadzeń zakonnych. 
W 1818 r. przy reorganizacji granic metropolii lwowskiej diecezja zanikła, a w jej miejsce utworzono wikariat apostolski Mołdawii z siedzibą w Jassach. Zmiany przyniosło dopiero całkowite uniezależnienie się Mołdawii od Imperium Osmańskiego i połączenie się z Wołoszczyzną, a następnie proklamowanie królestwem w 1881 r. 27 czerwca 1884 r. papież Leon XIII na mocy konstytucji apostolskiej "Quae in christiani nominis incrementum" przekształcił dotychczasowy wikariat w pełnoprawną diecezję.
Podział administracyjny.
W skład diecezji wchodzą parafie, zgrupowane w 10 dekanatach:

</doc>
<doc id="1813668" url="https://pl.wikipedia.org/wiki?curid=1813668" title="Osvobozene Divadlo">
Osvobozene Divadlo



</doc>
<doc id="1813670" url="https://pl.wikipedia.org/wiki?curid=1813670" title="KSC Karlsruhe">
KSC Karlsruhe



</doc>
<doc id="1813674" url="https://pl.wikipedia.org/wiki?curid=1813674" title="Bawtry">
Bawtry

Bawtry – miasto i civil parish w Wielkiej Brytanii, w Anglii, w hrabstwie South Yorkshire, w dystrykcie metropolitalnym Doncaster. Leży na zachodnim brzegu rzeki Idle, 12,4 km od miasta Doncaster, 30,3 km od miasta Sheffield i 222,6 km od Londynu. W 2011 roku civil parish liczyła 3573 mieszkańców.

</doc>
<doc id="1813676" url="https://pl.wikipedia.org/wiki?curid=1813676" title="Piotr Nowacki">
Piotr Nowacki

Piotr „Jaszczu” Nowacki (ur. 21 czerwca 1979 w Działdowie) – polski rysownik komiksowy i ilustrator książek dla dzieci. Obecnie mieszka w Warszawie. W latach 2009–2011 roku redaktor naczelny kwartalnika komiksowego "Karton". Rysownik popularnej serii komiksowej "Detektyw Miś Zbyś na tropie". Członek kolektywu artystycznego Pokembry.

</doc>
<doc id="1813678" url="https://pl.wikipedia.org/wiki?curid=1813678" title="Międzynarodowy Dzień Języka Ojczystego">
Międzynarodowy Dzień Języka Ojczystego

Międzynarodowy Dzień Języka Ojczystego (Międzynarodowy Dzień Dziedzictwa Językowego) – coroczne święto obchodzone 21 lutego, które zostało ustanowione przez UNESCO 17 listopada 1999 roku. Jego data upamiętnia wydarzenia w Bangladeszu, gdzie w 1952 roku pięciu studentów uniwersytetu w Dhace zginęło podczas demonstracji w której domagano się nadania językowi bengalskiemu statusu języka urzędowego. Według ONZ co najmniej 40% spośród języków używanych na świecie w roku 2016 zagrożonych było wyginięciem. Od 1950 r. zanikło 250 języków. Międzynarodowy Dzień Języka Ojczystego ma w założeniu dopomóc w ochronie różnorodności językowej jako dziedzictwa kulturowego.
Międzynarodowy Dzień Języka Ojczystego
Obchody święta w Polsce.
W 2012 roku w Polsce wystartowała kampania społeczna " Ojczysty – dodaj do ulubionych" zorganizowana przez Narodowe Centrum Kultury i Radę Języka Polskiego. Ma ona na celu podnoszenie świadomości językowej oraz kształtowanie poczucia odpowiedzialności za polszczyznę.
21 lutego 2013 ruszyła nowa kampania społeczna: " Język polski jest ą-ę". Jej celem jest obrona znaków diakrytycznych i przeciwdziałanie nieużywaniu charakterystycznych polskich liter. Akcję wspierają m.in. prof. Jerzy Bralczyk, Henryk Sawka i Jacek Bryndal, a patronuje jej Rada Języka Polskiego.
Wydarzenia regionalne.
W roku 2011 z okazji święta w Sejmiku Śląskim odbyła się konferencja "„Dziyń rodnij mowy" [Dzień Języka Ojczystego], "język regionalny, a język ojczysty”".
Poseł Marek Plura zaapelował do Ślązaków, żeby nie wstydzili się swojej mowy.
W roku 2014 – przed świętem – Rada Górnośląska zaapelowała o przywrócenie językowej różnorodności Górnego Śląska poprzez – między innymi – prawne ustanowienie śląszczyzny jako języka regionalnego:

</doc>
<doc id="1813681" url="https://pl.wikipedia.org/wiki?curid=1813681" title="Max Hagmayr">
Max Hagmayr

Maximilian „Max” Hagmayr (ur. 16 listopada 1956 w Wels) – piłkarz austriacki grający na pozycji napastnika.
Kariera klubowa.
Karierę piłkarską Hagmayr rozpoczął w klubie SK VÖEST Linz. W sezonie 1975/1976 zadebiutował w jego barwach w austriackiej Bundeslidze. W 1978 roku wystąpił w finale Pucharu Austrii, a w 1980 roku wywalczył wicemistrzostwo kraju.
W 1982 roku Hagmayr przeszedł do Karlsruher SC. W Bundeslidze zadebiutował 21 sierpnia 1982 w wygranym 1:0 domowym meczu z Eintrachtem Frankurt. W 1983 roku spadł z Karlsruher do drugiej ligi.
Po spadku KSC Hagmayr wrócił do Austrii. Przez rok grał w Rapidzie Wiedeń, z którym zdobył Puchar Austrii. Od 1984 do 1988 roku grał w LASK Linz, w którym zakończył karierę piłkarską.
Kariera reprezentacyjna.
W reprezentacji Austrii Hagmayr zadebiutował 30 stycznia 1979 roku w wygranym 1:0 towarzyskim spotkaniu z Izraelem. W 1982 roku był w kadrze Austrii na Mundialu w Hiszpanii. Na tym turnieju zagrał w jednym meczu, z Irlandią Północną (2:2). Od 1979 do 1982 roku rozegrał w kadrze narodowej 9 meczów i strzelił jednego gola.

</doc>
<doc id="1813686" url="https://pl.wikipedia.org/wiki?curid=1813686" title="Marinus van Reymerswaele">
Marinus van Reymerswaele

Marinus Claeszoon van Reymerswaele (ur. ok. 1490 w Reymerswale w Zelandii, zm. po 1567 w Antwerpii) – niderlandzki malarz okresu manieryzmu.
Inne formy nazwiska: Roymerswaele, Roemerswaele
Uchwytny źródłowo w latach (1509−1567). W 1509 był pomocnikiem w warsztacie witrażownika w Antwerpii. Czynnie zaangażował się w sprawy reformacji. W 1567 brał udział w zniszczeniu kościoła w Middelburgu, za co skazany został na procesję pokutną i wypędzenie z miasta.
Specjalizował się w scenach rodzajowych – (powielając stały schemat kompozycyjny) z bankierami, lichwiarzami, zarządcami majątków i poborcami podatków – symbolizujących żądzę posiadania i potępiających grzech chciwości (łac. "avaritia"). Innym obszarem jego zainteresowań był temat św. Hieronima w pracowni lub na pokucie – jako symbol pobożności i dbałości o zbawienie duszy ("vita contemplativa"). Duży wpływ na jego twórczość wywarli Albrecht Duerer i Quentin Massys.

</doc>
<doc id="1813689" url="https://pl.wikipedia.org/wiki?curid=1813689" title="Biskupi Jass">
Biskupi Jass

Biskupi Jass

</doc>
<doc id="1813693" url="https://pl.wikipedia.org/wiki?curid=1813693" title="Marcin Szafrański">
Marcin Szafrański

Marcin Szafrański (ur. 6 maja 1971 w Bielsku-Białej) – polski narciarz alpejski.
Kariera.
Po raz pierwszy na arenie międzynarodowej pojawił się w 1988 roku, startując na mistrzostwach świata juniorów w Madonna di Campiglio, gdzie zajął 41. miejsce w slalomie. Na rozgrywanych dwa lata później mistrzostwach świata juniorów w Zinal jego najlepszym wynikiem było 26. miejsce w tej samej konkurencji.
W zawodach Pucharu Świata zadebiutował 11 grudnia 1992 roku w Val Gardena, zajmując 69. miejsce w zjeździe. Jedyne pucharowe punkty wywalczył 17 stycznia 1993 roku w Lech, zajmując 21. miejsce w kombinacji. W klasyfikacji generalnej sezonu 1992/1993 zajął ostatecznie 128. miejsce.
W 1992 roku wystartował na igrzyskach olimpijskich w Albertville, gdzie zajął 26. miejsce w kombinacji i 46. miejsce w gigancie. Startował także na rozgrywanych dwa lata później igrzyskach w Lillehammer, gdzie jego najlepszym wynikiem było 27. miejsce w kombinacji. Zajął też między innymi 29. miejsce w gigancie na mistrzostwach świata w Sierra Nevada w 1996 roku. W 1996 roku zakończył karierę.
Jest 12-krotnym mistrzem Polski. Pracuje jako komentator w Eurosporcie.

</doc>
<doc id="1813695" url="https://pl.wikipedia.org/wiki?curid=1813695" title="Arboretum w Zielonce">
Arboretum w Zielonce

Arboretum w Zielonce – arboretum położone na północny wschód od Poznania w Puszczy Zielonce w województwie wielkopolskim. Utworzone w 1979 r. od 2004 roku działa w ramach Leśnego Zakładu Doświadczalno-Dydaktycznego Murowana Goślina.
Arboretum w Zielonce pełni funkcje dydaktyczne, naukowe, przyrodnicze i kulturowe.
Powstanie.
Powstało z inicjatywy prof. dr. hab. Jana Meixnera, dziekana Wydziału Leśnego Uniwersytetu Przyrodniczego w Poznaniu. W jego utworzenie zaangażowanych było szereg studentów i pracowników Akademii Rolniczej w Poznaniu.
Zagospodarowanie.
Zajmuje powierzchnię 86 ha. Kolekcja liczy około 1100gatunków i odmian drzew i krzewów, zinwentaryzowano występowanie 560 gatunków roślin zielnych, które wprowadzono do kolekcji zgodnie z ich wymaganiami siedliskowymi. W kolekcji znajdują się także rośliny wodne, bagienne, wrzosowate oraz użytkowe. Arboretum składa się z dwóch części:
Badania naukowe.
Na terenie arboretum prowadzą badania pracownicy naukowi wydziałów: Leśnego, Ogrodniczego, Melioracji i Inżynierii Środowiska na Uniwersytecie Przyrodniczym, oraz ćwiczenia terenowe studentów z kierunków Leśnictwo i Ogrodnictwo.
Edukacja i turystyka.
Wstęp do Arboretum jest całkowicie bezpłatny, otwarte jest przez cały rok we wszystkie dni tygodnia. Na jego terenie organizowane są zajęcia dla dzieci, młodzieży, studentów oraz osób dorosłych.
Na terenie Arboretum powstały dwie ścieżki dydaktyczne: ‘Owadogród’ oraz druga ścieżka na obszarze bagiennym doliny rzeki Trojanki w Arboretum Leśnym w Zielonce.
Upamiętnienie.
W obrębie obiektu zlokalizowane są dwa głazy pamiątkowe:
Dla upamiętnienia 35-lecia działalności Arboretum we wrześniu 2014 roku, władze Uczelni zasadziły drzewo - buka pospolitego „Dawyck Purple” ("Fagus sylvatica" ‘Dawyck Purple’).
Ponadto poszczególne aleje noszą nazwy wybitnych naukowców środowiska poznańskiego.

</doc>
<doc id="1813697" url="https://pl.wikipedia.org/wiki?curid=1813697" title="Anton Pichler">
Anton Pichler

Anton Pichler (ur. 4 października 1955 w Weiz) – piłkarz austriacki grający na pozycji obrońcy.
Kariera klubowa.
Prawie całą swoją karierę piłkarską Pichler spędził w klubie Sturm Graz. W sezonie 1974/1975 zadebiutował w jego barwach w austriackiej Bundeslidze za trenerskiej kadencji Karla Schlechty i od czasu debiutu był podstawowym zawodnikiem Sturmu. W sezonie 1980/1981 wywalczył ze Sturmem wicemistrzostwo Austrii. W latach 1975, 1979, 1982 i 1984 wraz z klubem z Grazu dochodził do ćwierćfinałów Pucharu UEFA. Karierę piłkarską zakończył w 1988 roku jako piłkarz SKN St. Pölten. W barwach Sturmu rozegrał 420 meczów i strzelił 25 goli w rozgrywkach ligowych.
Kariera reprezentacyjna.
W reprezentacji Austrii Pichler zadebiutował 15 grudnia 1976 roku w wygranym 3:1 towarzyskim spotkaniu z Izraelem. W 1982 roku był w kadrze Austrii na Mundialu w Hiszpanii. Na tym turnieju zagrał w jednym meczu, z Irlandią Północną (2:2). Od 1976 do 1985 roku rozegrał w kadrze narodowej 11 meczów.

</doc>
<doc id="1813699" url="https://pl.wikipedia.org/wiki?curid=1813699" title="Prochiron">
Prochiron

Prochiron (gr. ο προχειρος νομοσ 'podręcznik prawa') - bizantyński zbiór praw opublikowany między 870 a 879 rokiem przez Bazylego I i jego synów a zarazem współwładców - Aleksandra i Leona. Zawiera najważniejsze przepisy prawa cywilnego i publicznego pogrupowane tematycznie w 40 paragrafach.
Materiał ten pochodził głównie z greckich przekładów i komentarzy do "Instituciones" Justyniana I. Wiele zawartych w nim przepisów zaczerpnięto również z "Eklogi" Leona III. "Prochiron" był w użytku aż do upadku Cesarstwa Bizantyńskiego, zyskując dużą popularność wśród Słowian południowych i wschodnich.

</doc>
<doc id="1813700" url="https://pl.wikipedia.org/wiki?curid=1813700" title="Flota Rzymska">
Flota Rzymska



</doc>
<doc id="1813702" url="https://pl.wikipedia.org/wiki?curid=1813702" title="Władcy Leinsteru">
Władcy Leinsteru

Królowie Leinsteru.
Legendarni królowie Lagenii (Leinsteru).
"Panowanie Conacii (ok. 1-100 n.e.)"
"Królowie w Osraige (południowo-zachodni Leinster) (ok. 100-400)"
Królowie Leinsteru (Laigen).
"Dynastia O’Cheinnselaigh"
Królowie Leinsteru.
"Dynastia MacMurrough Kavanagh"
Królowie Osraige (Ossory).
Historyczni królowie Osraige (Ossory).
"Dynastia Colmana"
Królowie Osraige Górnego.
"Dynastia MacGillapatriców"
Królowie Ui Failge (Offaly).
"Dynastia O Conchobar (O’Connorów)"
Anglonormandzcy hrabiowie Kildare.
"Dynastia FitzGeraldów"
Angielscy książęta Leinsteru.
"Dynastia FitzGeraldów"

</doc>
<doc id="1813703" url="https://pl.wikipedia.org/wiki?curid=1813703" title="Liga Niezwykłych Dżentelmenów cz.2">
Liga Niezwykłych Dżentelmenów cz.2

Liga Niezwykłych Dżentelmenów cz. 2 (ang. "The League of Extraordinary Gentlemen Volume II") – komiks autorstwa Alana Moore’a (scenariusz) i Kevina O’Neilla (rysunki), wydany przez America's Best Comics (oddział DC Comics) w okresie: wrzesień 2002 – listopad 2003. Jest drugim albumem serii.
Fabuła.
Akcja komiksu rozgrywa się po wydarzeniach opisanych w cz.1 i nawiązuje do książki H.G.Wellsa Wojna światów.
Zjednoczeni mieszkańcy Marsa, pod dowództwem Johna Cartera i Lt. Gullivara Jonesa, zmuszają najeźdźców do opuszczenia planety i przeniesienia się na Ziemię. Hawley Griffin (Niewidzialny człowiek), będący pod wrażeniem siły przybyszów, zaczyna z nim potajemnie współpracować. Jego zdrada wychodzi na jaw, gdy próbując zdobyć plany obrony Londynu, napada na Wilhelminę Muray.
Po tych wydarzeniach Mycroft Holmes – M dzieli Ligę. Kapitan Nemo i Mr. Hyde zajmą się obroną Londynu przy pomocy Nautilusa, podczas gdy Wilhelmina Murray i Allan Quatermain spotkają się z dr. Moreau i odbiorą coś nazywanego H-142.
Hyde spotyka Griffina w Muzeum Brytyjskim – tajnej kwaterze Ligi i zabija.
Po powrocie do Londynu Wilhelmina Murray i Allan Quatermain dowiadują się, że najeźdźcy zdobyli i spustoszyli południową część miasta i zgromadzili się przed ostatnim nietkniętym moście na Tamizie. Hyde poświęca swoje życie w walce z jednym z marsjańskich trójnogów. Zdobyty w ten sposób czas pozwala na dostarczenie do południowego Londynu H – 142 – hybrydy bakterii: wąglika i streptococcus. Nemo wpada w furię z powodu zastosowania przez Brytyjczyków broni biologicznej przeciwko własnym obywatelom i opuszcza Ligę.
Wersja oficjalna brzmi: Marsjanie umarli na zwykłe przeziębienie, podczas gdy wszyscy ludzie znajdujący się wtedy w południowym Londynie zostali zabici przez Marsjan.
Rozdziały.
Lista rozdziałów:
Dodatki.
Cz. 2 zawiera dodatkowe informacje na temat ligi i otaczającego ją świata (The New Traveller's Almanac – przewodnik po świecie Ligi). Ponadto zawiera (niemożliwą do wygrania) „Game of Extraordinary Gentlemen”, origami (niemożliwe do złożenia) przedstawiające statek kapitana Nemo, bajkę przestrzegającą nadgorliwych fanów oraz labirynt moralny Campiona Bonda.

</doc>
<doc id="1813704" url="https://pl.wikipedia.org/wiki?curid=1813704" title="Abrahamów">
Abrahamów

Abrahamów – grzbiet górski w Grupie Lipowskiego Wierchu i Romanki w Beskidzie Żywieckim. Znajduje się w grzbiecie odgałęziającym się od wierzchołka Skały (946 m). Grzbiet ten poprzez Abrahamów, Grapę (613 m) i Bukowinę (510 m) ciągnie się do doliny Soły w Węgierskiej Górce pomiędzy dolinami potoków Żabniczanka i Cięcinka. W najwyższym punkcie Abrahamów osiąga wysokość 857 m n.p.m., a jego niezalesiony wierzchołek stanowi dobry punkt widokowy. Dalej w północno-zachodnim kierunku grzbiet Abrahamowa.
Grzbietem Abrahamowa biegnie granica między dwoma miejscowościami; stoki południowo-zachodnie należą do miejscowości Żabnica, stoki północno-zachodnie do miejscowości Cięcina. Pola uprawne tych miejscowości dochodzą niemal pod sam grzbiet Abrahamowa, tak, że w większości jest on bezleśny. Dawniej był jeszcze bardziej bezleśny, w XIX wieku Żywiecczyzna była tak przeludniona, że uprawiano poletka i wypasano bydło i owce po szczyty gór, szczególnie tych bliżej centrum miejscowości. Obecnie na wielu dawnych poletkach uprawnych i polanach Abrahamowa (szczególnie tych wyżej położonych) z powodów ekonomicznych zaprzestano ich rolniczego wykorzystywania i pozostawione swojemu losowi stopniowo zarastają chaszczami i lasem, co widać również na zdjęciach lotniczych mapy Geoportalu. Zarastanie to zagraża występującym na nich roślinom łąk i hal górskich. M.in. rośnie tutaj rzadki w Polsce i chroniony prawnie dzwonek piłkowany.

</doc>
<doc id="1813707" url="https://pl.wikipedia.org/wiki?curid=1813707" title="Królowie Ulaidu">
Królowie Ulaidu

Królowie Ulsteru – legendarni starożytni oraz historyczni średniowieczni władcy na terenie Ulaidu (ob. Ulster), jednego z pięciu regionów Irlandii. Pierwsi legendarni królowie pochodzili z dynastii Milezjan, z linii Íra, syna Mileda, ze stolicą w Emain Macha. Według tradycji, w r. 331 n.e. trzej bracia Collasowie, pochodzący z Connachtu, dokonali najazdu i podboju centralnych okręgów Ulsteru, znanych później, jako Airgíalla. Z dawnego królestwa Ulatów pozostały tylko szczątki. Synowie Nialla I od Dziewięciu Zakładników, arcykróla Irlandii, dokonali podboju pozostałych zachodnich rubieży. 
Od ok. 450 n.e. pojawili się pierwsi historyczni królowie Ulsteru z rodu Dál Fiatach, którzy rywalizowali o władzę z członkami rodu Dál nAraidi. Stolicą królestwa była Emain Macha. Rządy nad Ulsterem trwały nieprzerwanie do 1201 r., do czasu definitywnego najazdu normańskiego. Od r. 1177 zaczął się stopniowy podbój Ulsteru przez Jana de Courci, który stał na czele trzystu awanturników normańskich. W ciągu pięciu lat zażartych walk podbił cały kraj na wschód od rzeki Bann (obecne hrabstwa Antrim oraz Down). Rządził twardą ręką, jako lord Ulsteru. W 1201 r. królestwo Ulsteru ostatecznie przestało istnieć, a jego ziemie podzielono między Anglo-Normanów i królów Tyrone.

</doc>
<doc id="1813708" url="https://pl.wikipedia.org/wiki?curid=1813708" title="Johann Pregesbauer">
Johann Pregesbauer

Johann Pregesbauer (ur. 9 czerwca 1955 w Wiedniu) – piłkarz austriacki grający na pozycji obrońcy.
Kariera klubowa.
Całą swoją karierę piłkarską Pregesbauer spędził w klubie Rapid Wiedeń. W sezonie 1974/1975 zadebiutował w jego barwach w austriackiej Bundeslidze za kadencji trenera Ernsta Hlozka. Od 1976 roku był podstawowym zawodnikiem Rapidu. W 1976 roku osiągnął z Rapidem swój pierwszy sukces w karierze, gdy wywalczył Puchar Austrii. W 1982 roku po raz pierwszy w karierze został mistrzem kraju. W 1983 roku sięgnął po dublet - mistrzostwo i Puchar Austrii, a w latach 1984 i 1985 ponownie zdobywał krajowy puchar. Wiosną 1985 roku dotarł do finału Pucharu Zdobywców Pucharów (nie grał w przegranym 1:3 finale z Evertonem). W 1986 roku zakończył karierę piłkarską. W barwach Rapidu rozegrał 184 mecze i strzelił 13 goli.
Kariera reprezentacyjna.
W reprezentacji Austrii Pregesbauer zadebiutował 4 czerwca 1980 roku w zremisowanym 1:1 towarzyskim spotkaniu z Węgrami. W 1982 roku był w kadrze Austrii na Mundialu w Hiszpanii. Na tym turnieju zagrał w jednym meczu, z Irlandią Północną (2:2). Od 1980 do 1984 roku rozegrał w reprezentacji narodowej 10 meczów.

</doc>
<doc id="1813710" url="https://pl.wikipedia.org/wiki?curid=1813710" title="Władysław Strutyński">
Władysław Strutyński

Władysław Eugeniusz Strutyński (ukr. Владислав Струтинський; ur. 4 stycznia 1949) – polski naukowiec i działacz polonijny na Bukowinie, wykładowca Uniwersytetu Czerniowieckiego, przewodniczący Obwodowego Towarzystwa Kultury Polskiej im. Adama Mickiewicza w Czerniowcach oraz dyrektor Domu Polskiego. 
Jest wykładowcą Katedry Stosunków Międzynarodowych Wydziału Historii, Nauk Politycznych i Stosunków Międzynarodowych. Zajmuje się badaniem historii i rozwoju społeczno-politycznego państw Europy Środkowo-Wschodniej w XX i XXI wieku. Od początku lat 90. zaangażowany w działalność na rzecz odrodzenia polskości na północnej Bukowinie. Jest dyrektorem Domu Polskiego w Czerniowcach, od 1997 pełni funkcję prezesa Obwodowego Towarzystwa Kultury Polskiej im. Adama Mickiewicza. Jest wiceprzewodniczącym Federacji Organizacji Polskich na Ukrainie.
W 2018 został odznaczony Krzyżem Oficerskim Orderu Odrodzenia Polski "za wybitne zasługi w krzewieniu polskości na Bukowinie, za osiągnięcia naukowe w dziedzinie historii i działalność polonijną" W 2005 odznaczony Złotym Krzyżem Zasługi.

</doc>
<doc id="1813712" url="https://pl.wikipedia.org/wiki?curid=1813712" title="Osiedle za Szkołą">
Osiedle za Szkołą

Osiedle za Szkołą – część wsi Rytro w Polsce, położona w województwie małopolskim, w powiecie nowosądeckim, w gminie Rytro.
Nazwę oficjalnie utworzono z dniem 1 stycznia 2018 r.
W latach 1975–1998 Osiedle za Szkołą administracyjnie należało do województwa nowosądeckiego.
Osiedle położone jest około 1,5 km na zachód od centrum wsi, nad potokiem Wielka Roztoka (Roztoczanka), u podnóża południowych stoków Połomi, na wysokości 380–400 m n.p.m., po prawej stronie drogi prowadzącej do doliny Wielkiej Roztoki Ryterskiej (droga powiatowa nr 1532 K).
Stąd też wywodzi się popularna nazwa osiedla "Roztoka Wielka" (nazwa taka figurowała na tablicy drogowskazu usytuowanego koło ryterskiej szkoły podstawowej). Natomiast władze gminy stosują nazwę "Osiedle za szkołą", jako że usytuowane jest za ryterską szkołą podstawową.
Osiedle zaczęło powstawać w latach 60. XX wieku na dawnym pastwisku gminnym. Funkcjonowała tutaj również mała cegielnia. Osiedle obecnie liczy ponad 60 murowanych bezstylowych domów. Zabudowa pomału wkracza też na stoki Połomi.
W listopadzie i grudniu 1914 roku rozlokowane były tutaj austro-węgierska piechota i artyleria, która odpierała ataki wojsk rosyjskich nacierających od strony Barcic.
W okresie międzywojennym i tuż po II wojnie światowej poszukiwano tutaj wód mineralnych (do dzisiaj widoczne są wycieki wód żelazistych koło tzw. tamy na Roztoczance).

</doc>
<doc id="1813715" url="https://pl.wikipedia.org/wiki?curid=1813715" title="Berlin-Wittenau (Wilhelmsruher Damm)">
Berlin-Wittenau (Wilhelmsruher Damm)

Berlin-Wittenau (Wilhelmsruher Damm) – przystanek kolejowy na liniach S1 i S85 S-Bahn w Berlinie oraz stacja początkowa metra w Berlinie na linii U8, w dzielnicy Wittenau, w okręgu administracyjnym Reinickendorf. Stacja metra została otwarta w 1994 r. Do 1995 nazwa przystanku brzmiała Wittenau (Nordbahn).

</doc>
<doc id="1813716" url="https://pl.wikipedia.org/wiki?curid=1813716" title="Planeta Katowice">
Planeta Katowice



</doc>
<doc id="1813718" url="https://pl.wikipedia.org/wiki?curid=1813718" title="Planeta Łódź">
Planeta Łódź



</doc>
<doc id="1813723" url="https://pl.wikipedia.org/wiki?curid=1813723" title="Radio Planeta Poznań">
Radio Planeta Poznań



</doc>
<doc id="1813724" url="https://pl.wikipedia.org/wiki?curid=1813724" title="SACROEXPO">
SACROEXPO



</doc>
<doc id="1813735" url="https://pl.wikipedia.org/wiki?curid=1813735" title="Herbert Feurer">
Herbert Feurer

Herbert Feurer (ur. 14 stycznia 1954 w Aspang) – piłkarz austriacki grający na pozycji bramkarza.
Kariera klubowa.
Karierę piłkarską Feurer rozpoczął w Wiener Neustädter SC. W sezonie 1975/1976 zadebiutował w jego barwach w drugiej lidze Austrii. W 1976 roku odszedł do pierwszoligowego Rapidu Wiedeń i za kadencji trenera Antoniego Brzeżańczyka stał się pierwszym bramkarzem klubu. W 1982 roku osiągnął swój pierwszy sukces, gdy po raz pierwszy w karierze został mistrzem kraju. W 1983 roku sięgnął po dublet - mistrzostwo i Puchar Austrii, a w latach 1984 i 1985 ponownie zdobywał krajowy puchar. Od 1985 roku był rezerwowym dla Michaela Konsela. Wiosną tamtego roku dotarł do finału Pucharu Zdobywców Pucharów (nie grał w przegranym 1:3 finale z Evertonem). W 1987 i 1988 roku ponownie zostawał mistrzem kraju. W tym pierwszym przypadku zdobył też kolejny Puchar Austrii. W 1989 roku zakończył karierę piłkarską. W barwach Rapidu rozegrał 289 meczów.
Kariera reprezentacyjna.
W reprezentacji Austrii Feurer zadebiutował 8 października 1980 w wygranym 3:1 towarzyskim spotkaniu z Węgrami. W 1982 roku był w kadrze Austrii na Mundialu w Hiszpanii. Na tym turnieju był rezerwowym dla Friedricha Koncilii i nie rozegrał żadnego spotkania. Od 1980 do 1982 roku rozegrał w kadrze narodowej 7 meczów.

</doc>
<doc id="1813737" url="https://pl.wikipedia.org/wiki?curid=1813737" title="Karolina Kominek">
Karolina Kominek

Karolina Kominek-Skuratowicz (ur. 27 kwietnia 1986 w Starachowicach) – polska aktorka teatralna, telewizyjna i filmowa. Absolwentka II Liceum Ogólnokształcącego w Starachowicach i PWST w Krakowie (2008). Artystka związana jest z krakowskim Teatrem im. Juliusza Słowackiego, współpracuje także z Operą Krakowską i Teatrem STU.
Życiorys.
Jako 19–letnia studentka I roku PWST zadebiutowała główną rolą polskiej patriotki Danuty "Inki" Siedzikówny w spektaklu TV "Inka 1946" (Scena Faktu) w reżyserii Natalii Korynckiej-Gruz (2006). Bijący rekordy oglądalności spektakl przyniósł jej ogromną popularność i uznanie krytyki.
Główną rolę zagrała także m.in. w "Proroku Miłosierdzia" (PWST w Krakowie, reż. Agnieszka Mandat i Mieczysław Grąbka, reż. filmowa Stanisław Zajączkowski, 2006). Poza tym wystąpiła w spektaklach TV w reż. Dariusza Gajewskiego ("Kobieta z przeszłości", 2006) i Piotra Trzaskalskiego ("Wróg ludu", 2008).
Od 2007 aktorka związana jest na stałe z Teatrem im. Juliusza Słowackiego w Krakowie, gdzie była m.in. asystentką reżysera Artura Tyszkiewicza przy spektaklu "Drakula", w którym zagrała postać Lucy (2008). Zagrała także główną rolę Alison Porter w spektaklu Magdaleny Piekorz "Miłość i gniew" według Johna Osborne’a (2009).
Trzykrotnie pierwszoplanowe role zagrała w fabularnych filmach artysty i reżysera Wilhelma Sasnala: krótkometrażowym "The Magotts" (2007) i pełnometrażowych "Świniopasie" (2008) i "Love Supreme" (2010).
U boku Aleksandra Domogarowa zagrała także główną rolę kobiecą w superprodukcji polsko–słowacko–czesko–węgierskiej "Latający Cyprian" (premiera 2010).

</doc>
<doc id="1813740" url="https://pl.wikipedia.org/wiki?curid=1813740" title="Émile Reynaud">
Émile Reynaud

Charles-Émile Reynaud (ur. 8 grudnia 1844, zm. 9 stycznia 1918) − francuski nauczyciel i wynalazca, prekursor techniki filmowej i filmu animowanego. W 1877 skonstruował praksinoskop, w 1892 wyświetlił pierwszy animowany film, "Pauvre Pierrot".
Ojciec Renauda był grawerem i zegarmistrzem, a matka nauczycielką. Karierę rozpoczął jako wykładowca fizyki i nauk przyrodniczych. Swój pierwszy wynalazek - praksinoskop opracował w 1876, a zarejestrował w urzędzie patentowym 21 grudnia 1877. Było to urządzenie w formie bębna obrotowego, umożliwiające obserwację sekwencji obrazów sprawiającą wrażenie ruchu. Dwa lata później udoskonalił je – w nowej postaci wyświetlało obrazy ze szklanych płyt połączonych tkaniną. W grudniu 1888 Reynaud opatentował w Paryżu Teatr Optyczny ("Theatre Optique"), urządzenie do wyświetlania pierwszych filmów rysunkowych, własnoręcznie malowanych jeszcze na taśmach papierowych. Taśmy były perforowane, a fakt ten uważa się za pierwsze użycie perforacji do celów komercyjnych. W 1892 w Musee Grevin Reynaud pokazał "Pantomimes Lumineuses", a w roku 1892 w Musee Grevin - "Pantomimes Lumineuses" i "Pauvre Pierrot". W ciągu ośmiu lat jego pokazy oglądało 500 000 widzów.
Zmarł w biedzie 9 stycznia 1918, po wrzuceniu do Sekwany swojego projektora i prawie wszystkich filmów.

</doc>
<doc id="1813745" url="https://pl.wikipedia.org/wiki?curid=1813745" title="Bogumił Piotr">
Bogumił Piotr

Bogumił Piotr – domniemany arcybiskup gnieźnieński w latach ok. 1187 – ok. 1199, zawdzięczający swój "byt" prawdopodobnie błędnemu utożsamieniu ze sobą dwóch różnych metropolitów z końca XII wieku:

</doc>
<doc id="1813750" url="https://pl.wikipedia.org/wiki?curid=1813750" title="Heinrich Jochimsen">
Heinrich Jochimsen

Heinrich Jochimsen (ur. 1920, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Rottenführer.
Członek Hitlerjugend od 1935 i Waffen-SS od 17 kwietnia 1940. Walczył następnie we Francji. Od listopada 1943 do 28 kwietnia 1945 przebywał w obozie głównym Dachau (do jego wyzwolenia), gdzie kierował komandem więźniarskim, pracującym w warsztacie produkującym części motoryzacyjne dla BMW.
W procesie załogi Dachau (US vs. Alois Blösser i inni), który miał miejsce w dniach 19–20 listopada 1946 przed amerykańskim Trybunałem Wojskowym w Dachau, skazany został na 3 lata pozbawienia wolności.

</doc>
<doc id="1813753" url="https://pl.wikipedia.org/wiki?curid=1813753" title="Franz Pohl">
Franz Pohl

Franz Pohl (ur. 1916, data śmierci nieznana) – zbrodniarz nazistowski, członek załogi niemieckiego obozu koncentracyjnego Dachau. SS-Sturmscharführer.
Członek Waffen-SS od 1 września 1944 (wcześniej pełnił służbę w Luftwaffe). Od 12 sierpnia 1944 do 28 marca 1945 dowodził oddziałami wartowniczymi w podobozie KL Dachau, "Allach".
W procesie załogi Dachau (US vs. Johann Baumgartner i inni), który miał miejsce w dniu 20 listopada 1946 przed Amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1813754" url="https://pl.wikipedia.org/wiki?curid=1813754" title="Adam Pfeifer">
Adam Pfeifer

Adam Pfeifer (ur. 1901, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Rottenführer.
Członek SA (od 1 listopada 1933), NSDAP (od marca 1941) i SS (od 1 września 1944). W sierpniu 1943 rozpoczął służbę jako strażnik w podobozie KL Dachau – "Allach". 28 września 1943 przeniesiony został do podobozu "Gemering", po czym skierowano go na krótki czas do służby w obozie głównym Dachau. 10 grudnia 1944 powrócił do "Allach", gdzie pozostał do 25 kwietnia 1945. Brał udział w ewakuacji obozu.
W procesie załogi Dachau (US vs. Johann Baumgartner i inni), który miał miejsce w dniu 20 listopada 1946 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1813755" url="https://pl.wikipedia.org/wiki?curid=1813755" title="Adolf Pickenhahn">
Adolf Pickenhahn

Adolf Pickenhahn (ur. 1894, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Oberscharführer.
Volksdeutscher czechosłowacki. Członek Waffen-SS od stycznia 1940. Od lutego 1940 do kwietnia 1945 pełnił służbę w obozie głównym Dachau jako urzędnik pocztowy. W procesie załogi Dachau (US vs. Josef Pfaller i inni), który miał miejsce 11 grudnia 1946 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1813758" url="https://pl.wikipedia.org/wiki?curid=1813758" title="Johannes Prosswimmer">
Johannes Prosswimmer

Johannes Prosswimmer (ur. 1890, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Oberscharführer.
Członek Waffen-SS od lutego 1940. Od lutego 1940 do kwietnia 1945 pełnił służbę w obozie głównym Dachau jako posłaniec i strażnik. W procesie załogi Dachau (US vs. Josef Pfaller i inni), który miał miejsce 11 grudnia 1946 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1813759" url="https://pl.wikipedia.org/wiki?curid=1813759" title="Alois Nossek">
Alois Nossek

Alois Josef Nossek (ur. 1893, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Unterscharführer.
Volksdeutscher czechosłowacki. Członek Schutzstaffel od 1939 i Waffen-SS od kwietnia 1940. Od kwietnia 1940 do kwietnia 1945 pełnił służbę w obozie głównym Dachau jako strażnik i urzędnik administracji obozowej. W procesie załogi Dachau (US vs. Josef Pfaller i inni), który odbył się 11 grudnia 1946 przed amerykańskim Trybunałem Wojskowym w Dachau, skazany został na 2,5 roku pozbawienia wolności.

</doc>
<doc id="1813760" url="https://pl.wikipedia.org/wiki?curid=1813760" title="BiOCOSMOSiS">
BiOCOSMOSiS

BiOCOSMOSiS – polski cykl komiksowy z gatunku science-fiction, której twórcami są Edvin Volinski, polski scenarzysta, oraz Nikodem Cabała, rysownik. Cykl główny BiOCOSMOSiS będzie składał się z kilku serii. Jak do tej pory (stan na 2009) zostały wydane cztery tomy pierwszej z nich zatytułowanej "Emnisi".
Wydania.
Pierwszy tom cyklu BiOCOSMOSiS: Enone ukazał się w grudniu 2006 nakładem wydawnictwa Pro-Arte. BiOCOSMOSiS: Enone ukazał się także w amerykańskim magazynie komiksowym „Heavy Metal” (marzec, 2009).
Świat biouniwersum.
Akcja serii "Emnisi" rozgrywa się w kosmicznym biouniwersum z jego złożonymi strukturami politycznymi i społecznymi. Czas, w jakim rozgrywa się cała seria, to okres tuż przed wybuchem wojny o jedność Entirium.
Hodowcy to mityczni twórcy różnych ras ludzkich rozproszonych po całym Wszechświecie. Nikt nie wie, jak wyglądali Hodowcy, ani nawet czy na pewno istnieli. Jedynymi istotami, które twierdzą, że miały kontakt werbalny z mitycznymi stworzycielami, są niebieskoskórzy Łącznicy – przedstawiciele kasty rządzącej Entirium.
Wspólna Cywilizacja Entirium łączy wszystkie planety, będące kiedyś pod rządami Hodowców. Planety te połączyły się w wieloplanetarne państwa-korporacje zwane kosmoracjami. Kosmoracje są zarządzane przez delegartów, polityków zasiadających w Najwyższej Radzie Entirium. Każde z państw kosmoracji ma swojego przywódcę wybieranego w wolnych wyborach – planetarda. Równie ważną osobą jest wybierany przez radę kosmoracji dominard – urzędnik do spraw specjalnych.
Porządku w zamieszkanych światach pilnuje Legion Entirium, jego naczelne dowództwo to Supranatium. Legion ma swój wydział zajmujący się zapobieganiem konfliktów – Prevetorium.
Sprawy sądowe rozstrzyga Aula Mądrości i Sprawiedliwości będąca jednocześnie władzą ustawodawczą i sądowniczą.
W świecie BiOCOSMOSiS ważną rolę odgrywają również Marszandrowie – gwiezdni kupcy.
Bohaterowie tytułowej serii emnisi z Zakonu Equilibrium to jednocześnie filozofowie, naukowcy i wojownicy, obdarzeni niezwykłymi umiejętnościami. Tacy mistrzowie są potrzebni w świecie targanym nieustającymi konfliktami.
Dodatkowe zagrożenie stanowią Mistrzowie Kuszenia – bezcielesne istoty, żerujące na negatywnych ludzkich emocjach.
Kolejnym wyzwaniem dla świata Entirium są Noktoornowie, obca cywilizacja, która próbuje nawiązać kontakt.
Bohaterowie.
Zakon Equilibrium.
Enone – emnich-bibliotekarz, wysłany przez Zakon na misje na planetę Erra Nefia, gdzie dochodzi do pierwszego kontaktu z Noktoornami.
Savas – emnich przybywający na pomoc ludności kolonii Erra X, nękanej atakami zamieszkujących planetę inteligentnych zwierząt.
Quiciuq – wysłannik Zakonu, który na planecie Altomerra szuka potężnego telepaty.
Evilive – strażnik syberriańskiego klasztoru Zakonu Equilibrium. W 4. tomie serii przybywa wraz z innymi emnichami na planetę Megaerra, aby uwolnić Quiciuqa, uwięzionego w Pyłosferze.
Telet (Savas) – emnich uwięziony i użyty jako broń przez Supranatium.
Legion Entirium.
Shynaka (Enone, Savas) – jeden z pierwszych Prevetorian, poprzednio guberian Erra Neffia.
Supremion Zakye (Enone, Evilive) – dowodzi akcją odbicia Quiciuqa w Pyłosferze.
Inni.
Hydrak (Quiciuq, Evilive) – potężny telepata, hacker umysłów.
Mutanci
mutaborg – cyborg zróżnicowany genetycznie.
Publikacje.
Albumy.
BiOCOSMOSiS: Emnisi – 1 – Enone (grudzień, 2006)
BiOCOSMOSiS: Emnisi – 2 – Savas (maj, 2007)
BiOCOSMOSiS: Emnisi – 3 – Quiciuq (marzec, 2008)
BiOCOSMOSiS: Emnisi – 4 – Evilive (październik, 2009)
BiOCOSMOSiS: Emnisi – 5 – Atlana (październik, 2011)
Antologie.
BiOCOSMOSiS: Emnisi – Antologia 1 (październik, 2007)
BiOCOSMOSiS: Emnisi – Antologia 2 (październik, 2008)
BiOCOSMOSiS: Emnisi – Antologia 3 (październik, 2010)
Zapowiedzi.
Piąty tom serii BiOCOSMOSiS: Emnisi – 5 – Atlana zapowiedziano na październik 2011

</doc>
<doc id="1813762" url="https://pl.wikipedia.org/wiki?curid=1813762" title="Karl Besler">
Karl Besler

Karl Besler (ur. 1903, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Rottenführer.
Od 8 sierpnia 1944 do 15 kwietnia 1945 pełnił służbę w "Kaufberen", podobozie KL Dachau. Następnie od 15 kwietnia do 26 kwietnia 1945 pełnił służbę w obozie głównym Dachau. Uczestniczył w ewakuacji obozu. W procesie załogi Dachau (US vs. Karl Besler i inni), który miał miejsce w dniach 20 - 23 grudnia 1946 przed amerykańskim Trybunałem Wojskowym w Dachau skazany został na 3 lata pozbawienia wolności.

</doc>
<doc id="1813764" url="https://pl.wikipedia.org/wiki?curid=1813764" title="Zachery Ty Bryan">
Zachery Ty Bryan

Zachery Ty Bryan (ur. 9 października 1981 w Aurora) – amerykański aktor, dwukrotny laureat Nagrody Młodych Artystów.
Najbardziej znany z roli Bradleya "Brada" Taylora w sitcomie ABC "Pan Złota Rączka" (1991-1999), wystąpił też w filmach ' ("The Rage: Carrie 2", 1999) oraz ' ("The Fast and the Furious: Tokyo Drift", 2006).

</doc>
<doc id="1813765" url="https://pl.wikipedia.org/wiki?curid=1813765" title="Hermann Frömter">
Hermann Frömter

Hermann Frömter (ur. 1898, data śmierci nieznana) – zbrodniarz nazistowski, członek załogi niemieckiego obozu koncentracyjnego Dachau. SS-Oberscharführer.
Od 12 sierpnia 1941 do 29 kwietnia 1945 pełnił służbę w obozie głównym Dachau, jako urzędnik obozowej administracji i kierownik komanda więźniarskiego. Uczestniczył w ewakuacji obozu. W procesie załogi Dachau (US vs. Karl Besler i inni), który przeprowadzono w dniach 20 – 23 grudnia 1946 przed Amerykańskim Trybunałem Wojskowym w Dachau skazany został na 3 lata pozbawienia wolności.

</doc>
<doc id="1813766" url="https://pl.wikipedia.org/wiki?curid=1813766" title="Max Hegger">
Max Hegger

Max Hegger (ur. 1906, zm. ?) – zbrodniarz nazistowski, członek załogi niemieckiego obozu koncentracyjnego Dachau. SS-Unterscharführer.
Od czerwca 1941 do kwietnia 1945 pełnił służbę w obozie głównym Dachau, jako strażnik i urzędnik obozowej administracji. W procesie załogi Dachau (US vs. Karl Besler i inni), który miał miejsce w dniach 20–23 grudnia 1946 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1813772" url="https://pl.wikipedia.org/wiki?curid=1813772" title="Charlotte Ayanna">
Charlotte Ayanna

Charlotte Ayanna, właśc. Charlotte Lopez (ur. 25 września 1976 w San Juan, Portoryko) – amerykańska aktorka.
Życiorys.
W 1993 roku została laureatką tytułu Miss Teen USA.
Za rolę Claire Harrison w filmie Petera Sehra "Trudna miłość" ("Love the Hard Way", 2001) przyznano jej nagrodę dla najlepszej aktorki podczas Valenciennes International Festival of Action and Adventure Films w 2002 r.

</doc>
<doc id="1813774" url="https://pl.wikipedia.org/wiki?curid=1813774" title="Mirosław Marcisz">
Mirosław Marcisz

Mirosław Marcisz (ur. 1950) – polski urzędnik państwowy, wojewoda (1997) i wicewojewoda łódzki (2001–2003), radny Rady Miejskiej Łodzi (1998–2002).
Życiorys.
Kształcił się na Politechnice Łódzkiej i Wydziale Ekonomiczno-Socjologicznym Uniwersytetu Łódzkiego, jednak studiów nie ukończył. W 1972 rozpoczął pracę w Miejskim Przedsiębiorstwie Wyrobów Budowlanych, następnie zatrudniony w Widzewskich Zakładach Maszyn Włókienniczych „Polmatex-Wifama” oraz Wydziale Ekonomicznym KW PZPR. Od 1986 stał na czele Wydziału Przemysłu i Usług Urzędu Miasta Łodzi. W latach 1990–1994 pełnił obowiązki dyrektora Przedsiębiorstwa Zagranicznego „Jural” oraz spółki „Capital”. Po dojściu do władzy koalicji SLD–PSL został w 1994 dyrektorem Wydziału Polityki Gospodarczej w Łódzkim Urzędzie Wojewódzkim. Był członkiem rad nadzorczych „Unionteksu”, „Optimusa” i Powszechnego Banku Gospodarczego. Na początku 1997 został mianowany wojewodą łódzkim (urząd pełnił do jesieni 1997). Od maja 1998 do listopada 2001 był członkiem zarządu, następnie prezesem Hurtowni Leków Aflopa SA. W latach 1998–2002 sprawował mandat członka Rady Miejskiej Łodzi z ramienia SLD, był jednym z kandydatów na prezydenta miasta w 2002 r.
W listopadzie 2001 został mianowany wicewojewodą łódzkim, jednak w 2003 został pozbawiony stanowiska w związku z aferą w łódzkim „Aflopie”. Po odejściu z urzędu zostały mu postawione zarzuty o kierowanie gangiem i wyprowadzenie pieniędzy z prywatnej spółki, następnie o wyłudzenia. Od 2007 jest członkiem zarządu Arkampol Sp. z o.o.
W 1997 otrzymał Złoty Krzyż Zasługi.

</doc>
<doc id="1813778" url="https://pl.wikipedia.org/wiki?curid=1813778" title="DNaza">
DNaza



</doc>
<doc id="1813786" url="https://pl.wikipedia.org/wiki?curid=1813786" title="Prodigiozyna">
Prodigiozyna

Prodigiozyna – heterocykliczny, organiczny związek chemiczny, zawierający w swojej strukturze trzy pierścienie pirolowe. Jest czerwonym barwnikiem występującym m.in. w bakteriach z gatunku "".

</doc>
<doc id="1813787" url="https://pl.wikipedia.org/wiki?curid=1813787" title="Antonella (telenowela)">
Antonella (telenowela)

Antonella – argentyńska telenowela z 1992 roku.
Informacje ogólne.
Telenowelę wyreżyserował Nicolás del Boca, a w głównych rolach wystąpili: jego córka Andrea del Boca oraz Gustavo Bermúdez. Scenariusz serialu napisał Enrique Torres, łącząc elementy melodramatu i komedii. Del Boca zagrała w "Antonelli" rolę zupełnie inną od swoich poprzednich kreacji: tym razem jej bohaterka była charyzmatyczną dziewczyną z temperamentem. Aktorka użyczyła także swoją piosenkę „Para este amor” jako motyw przewodni serialu.
"Antonella" zadebiutowała w Argentynie w marcu 1992 i składała się ze 165 odcinków. Cieszyła się popularnością wśród telewidzów i okazała się jednym z najchętniej oglądanych programów 1992 roku w argentyńskiej telewizji. Zdobyła też nominację do nagrody Martín Fierro w kategorii „najlepsza telenowela”, natomiast aktorzy Hilda Bernard i Osvaldo Guidi wygrali w kategoriach „najlepsza aktorka drugoplanowa” i „najlepszy aktor drugoplanowy”. Produkcja ostatecznie zdobyła nagrodę Martín Fierro dla „najlepszej telenoweli” dopiero za rok 1993.
Serial był dystrybuowany poza Argentyną w innych krajach Ameryki Południowej, a także w Hiszpanii, Europie Wschodniej i Izraelu. W 1994 roku był emitowany na antenie Rete 4 we Włoszech. W Polsce "Antonella" pierwszy raz emitowana była na kanale Nasza TV między majem 1998 a styczniem 1999.
Zarys fabuły.
Antonella jest wesołą dziewczyną pracującą jako klaun na przyjęciach dla dzieci, mieszkającą z przyjacielem, Carlo, którego traktuje jak ojca. Podczas jednego z jej występów poznaje Nicolása oraz jego syna o imieniu Federico. Nicolásowi podoba się Antonella i umawia się z nią na kolację. Wkrótce jednak okazuje się, że mężczyzna jest szefem jej siostry, Natalii, oraz że mają oni z sobą romans. Kiedy Antonella nakrywa ich razem, we wściekłości go policzkuje.
Nicolás zarządza rodzinną firmą, co powoduje zazdrość i nienawiść jego kuzyna, Gastóna. Kiedy Nicolás powierza Natalii pewne bardzo tajne dokumenty, Gastón zleca dwóm mężczyznom by śledzili dziewczynę i przechwycili dokumenty, które planuje on użyć przeciwko Nicolásowi. Mężczyźni wkraczają do mieszkania Natalii, lecz nie wiedzą, że wyczuwając niebezpieczeństwo, wcześniej przekazała ona dokumenty Antonelli. Postanawiają wówczas zabić dziewczynę, wyrzucając ją przez okno, i pozorują samobójstwo. Antonella nie wierzy w ten scenariusz i podejrzewa, że mordercą jest Nicolás. Zdobywa pracę w jego rodzinnym domu jako sekretarka po to by samodzielnie rozwiązać tajemnicę śmierci siostry. Tam poznaje Gastóna, a także seniorkę rodu, Lucrecię, ojca Nicolása (Facundo), żonę Gastóna (Raquel), oraz Paulę, nieślubną córkę Lucrecii, z którą nawiązuje przyjaźń. Antonella i Nicolás zakochują się w sobie, co rozwściecza Mirandę, która także kocha Nicolása i zaczyna knuć intrygi przeciwko Antonelli.

</doc>
<doc id="1813788" url="https://pl.wikipedia.org/wiki?curid=1813788" title="Leszek Burzyński">
Leszek Burzyński

Leszek Burzyński (ur. 1 listopada 1953) – polski urzędnik państwowy, wojewoda leszczyński (1997–1998), wiceminister spraw wewnętrznych i administracji (1999–2000).
Życiorys.
W 1989 wygrał konkurs na dyrektora huty szkła w Gostyniu. W 1993 objął funkcję dyrektora marketingu w spółce „Metalchem” w Kościanie (do 1994), później był zatrudniony w Wolsztynie. W latach 1997–1998 pełnił obowiązki wojewody leszczyńskiego (ostatniego w historii) z ramienia AWS (mimo wydania negatywnej opinii ze strony sejmiku samorządowego). wyborach 1998 bez powodzenia ubiegał się o mandat radnego sejmiku wielkopolskiego I kadencji. Po odejściu z urzędu był podsekretarzem stanu w Ministerstwie Spraw Wewnętrznych i Administracji. Odpowiedzialny m.in. za projekt Program roku 2000, za projekt dowodów osobistych. W 2004 uzyskał zatrudnienie w biurze syndyka zajmującego się upadłością dolnośląskiej spółki „Elektrobud”. Jako jedyny wojewoda w Polsce uwłaszczył w 1998 majątkiem Publiczne Zakłady Opieki Zdrowotnej w Lesznie, Kościanie, Górze, Gostyniu, Wschowie.

</doc>
<doc id="1813794" url="https://pl.wikipedia.org/wiki?curid=1813794" title="Push">
Push

Push – amerykańsko-kanadyjsko-brytyjski film fabularny powstały w reżyserii Paula McGuigana. Jego światowa premiera miała miejsce 29 stycznia 2009 r. w Los Angeles.
Fabuła.
Nick Gant (Chris Evans) odziedziczył po swoim ojcu telekinetyczne zdolności, które stanowią obiekt badań tajnej rządowej agencji, zwanej Wydziałem. Eksperymenty, mające na celu wzmocnienie mocy osób obdarzonych niezwykłymi możliwościami jasnowidzenia czy też telepatii, jak dotąd prawie dla nikogo jeszcze nie skończyły się dobrze. Nick ucieka do Hongkongu, gdzie na jego trop wpada Cassie Holmes (Dakota Fanning). Odtąd widz staje się świadkiem spektakularnych rozgrywek pomiędzy posiadaczami paranormalnych zdolności.

</doc>
<doc id="1813795" url="https://pl.wikipedia.org/wiki?curid=1813795" title="Piotr Łabędź">
Piotr Łabędź

Piotr z rodu Łabędziów (zm. 20 sierpnia 1198) – biskup poznański i arcybiskup gnieźnieński. Niekiedy jest utożsamiany ze swoim poprzednikiem błogosławionym Bogumiłem (jako Bogumił-Piotr), jednak nowsze opracowania rozróżniają te dwie osoby.
Pochodził najprawdopodobniej z możnego rodu Łabędziów. O jego życiu przed konsekracją nie wiadomo nic pewnego, musiał jednak zdobyć solidne wykształcenie (być może za granicą). Prawdopodobnie był cystersem, opatem założonego w 1185 klasztoru w Koprzywnicy i w 1186 został biskupem poznańskim, a kilka lat później arcybiskupem gnieźnieńskim.
Na urzędzie arcybiskupim występuje po raz pierwszy 8 września 1191 przy konsekracji kolegiaty sandomierskiej. Przy tej okazji starał się również pogodzić zwaśnionych książąt – Kazimierza Sprawiedliwego i Mieszka Starego. Był wielkim protektorem zakonu cysterskiego – przekazał dochody z kilkunastu wsi na rzecz zakładanego wówczas, z fundacji Kazimierza Sprawiedliwego, opactwa cysterskiego w Sulejowie, zaś cystersom z Łekna przekazał dochody z trzech kolejnych wsi. Był również sędzią w sporze między benedyktynami a norbertanami o opactwo św. Wincentego we Wrocławiu w 1193 r. (opactwo trafiło w ręce norbertanów). Zmarł 20 sierpnia 1198.
Był przyjacielem Wincentego Kadłubka, który napisał w swojej kronice na jego cześć panegiryk "Aplanon axe tero".

</doc>
<doc id="1813801" url="https://pl.wikipedia.org/wiki?curid=1813801" title="Gray’s Anatomy">
Gray’s Anatomy

Gray’s Anatomy, właśc. Henry Gray’s anatomy of the human body – anglojęzyczny podręcznik anatomii prawidłowej. Pierwsze wydanie ukazało się w 1858 roku w Wielkiej Brytanii pod tytułem "Gray’s Anatomy: Descriptive and Surgical Theory", i rok później w Stanach Zjednoczonych. Jego autor, Henry Gray, zaraził się ospą od bratanka, którym opiekował się podczas choroby. W rezultacie zmarł w wieku 34 lat, krótko po ukazaniu się drugiego wydania podręcznika.
We wrześniu 2008 nakładem Elsevier ukazało się jubileuszowe, 40. wydanie książki.
Polskie wydanie nosi tytuł Gray Anatomia. Podręcznik dla studenta. Jest wydawane przez wydawnictwo Edra Urban &amp; Partner w trzech tomach:

</doc>
<doc id="1813804" url="https://pl.wikipedia.org/wiki?curid=1813804" title="Charles-Émile Reynauld">
Charles-Émile Reynauld



</doc>
<doc id="1813807" url="https://pl.wikipedia.org/wiki?curid=1813807" title="PGW AR">
PGW AR



</doc>
<doc id="1813808" url="https://pl.wikipedia.org/wiki?curid=1813808" title="PGW">
PGW



</doc>
<doc id="1813809" url="https://pl.wikipedia.org/wiki?curid=1813809" title="Autobianchi Y10">
Autobianchi Y10

Autobianchi Y10 (Lancia Y10) – samochód osobowy klasy aut najmniejszych produkowany przez włoskie przedsiębiorstwo Autobianchi w latach 1985–1996, sprzedawany także pod marką Lancia. 
Historia i opis modelu.
Konstrukcja oparta była na nieznacznie skróconym podwoziu Fiata Panda ze zmienionym zawieszeniem. 3-drzwiowe nadwozie zapewniało miejsce dla pięciu pasażerów. Oferowano szereg wersji, w tym wyposażone w rozwiązania luksusowe jak na ten segment rynku (klimatyzacja, automatyczna skrzynia biegów). 
Samochód był produkowany i sprzedawany we Włoszech pod marką Autobianchi, w której koncern Fiata miał początkowo udziały a następnie przejął ją w całości i przyporządkował marce Lancia. Stąd też Autobianchi Y10 na eksport trafiał jako Lancia Y10, w późniejszym okresie całkowicie zrezygnowano z marki Autobianchi również na rynku włoskim. W plebiscycie na Europejski Samochód Roku 1986 model zajął 2. pozycję (za Fordem Scorpio).
Dane techniczne.
W Lancii Y10 koncern Fiata po raz pierwszy wprowadził nową rodzinę silników "Fiat FIRE", powstających na w pełni zautomatyzowanej linii produkcyjnej. Silniki jakie były dostępne przez cały okres produkcji to 4-cylindrowe, rzędowe jednostki SOHC z dwoma zaworami na cylinder, umieszczone poprzecznie z przodu o następujących pojemnościach i mocach:
Silniki były połączone z 5-biegową skrzynią manualną bądź bezstopniową przekładnią automatyczną CVT Selectronic.
Przednie zawieszenie niezależne z kolumnami MacPhersona, tylne belka typu „Omega” (wygięta belka z wahaczami i sprężynami mocowana w środkowym punkcie do podwozia), w wersji - w 4WD sztywny most. Układ hamulcowy dwuobwodowy z tarczami z przodu i bębnami z tyłu.
Wyposażenie dodatkowe zależne od wersji mogło obejmować:
Kalendarium.
Lancia Y10 zadebiutowała na wystawie motoryzacyjnej w Genewie w 1985 roku. W historii modelu Y10 wyróżnia się 3 okresy produkcyjne:
I seria 1985–89.
W okresie tym do sprzedaży trafiły 3 wersje podstawowe:
W 1986 na targach motoryzacyjnych w Turynie zaprezentowano wersję 4WD z silnikiem 999 cm³ FIRE w wersji o mocy 50 KM.
II seria 1989–92.
Kontynuowano produkcję wersji Fire z silnikiem 999 ccm (45 KM) oraz wporwadzono kolejne wersje:
Dokonano zmian konstrukcyjnych w zawieszeniu i układzie hamulcowym.
W roku 1989 pojawiła się również wersja Y10 Electrica napędzana silnikiem elektrycznym o mocy 14 kW. Baterie o wadze 340 kg zajmowały wszystkie miejsca pasażerów. Jednomiejscowa Y10 była w stanie rozpędzić się do prędkości 120 km/h, a przy 80 km/h posiadała zasięg do 100 km. Auto ważyło 880kg.
Wersja LX od 1990 roku dostępna była ze skrzynią automatyczną selectronic.
III seria 1992–95.
W tej serii kontynuowana jest produkcja poprzednich wersji, ofertę wzbogacono jednak o szereg wersji z wyposażeniem specjalnym (klimatyzacja, skórzane tapicerki, wersje kolorystyczne nadwozia). Poważnym zmianom uległo wnętrze pojazdu z odnowioną deską rozdzielczą. Wygląd zewnętrzny dostosowano do stylistyki innych aut marki Lancia poprzez zastosowanie nowego wzoru atrapy chłodnicy.
III seria – MR95.
W roku 1995 wprowadzono ostatnie zmiany (silnik 1,1 l o mocy 54 KM). Produkcja została zakończona w grudniu 1995.

</doc>
<doc id="1813811" url="https://pl.wikipedia.org/wiki?curid=1813811" title="TKS Tychy">
TKS Tychy

TKS Nascon Kopex Tychy – polski klub siatkarski pochodzący z Tychów. 
Historia.
Siatkówka w Tychach została reaktywowana w 2006 roku kiedy to powstała sekcja seniorska pod klubem futsalowym KS Rodakowski Tychy. Zespół KS Rodakowski Tychy uczestniczył w rozgrywkach IV ligi siatkówki męskiej. Wśród zawodników trenera Woźniaka występowali Hubert Klyta, Jarosław Sanetra, Kornel Przystał, Korneliusz Rembak, Maciej Peszka, Bartłomiej Galbarczyk, Tomasz Szelec, Tomasz Sykuła, Mateusz Babiarz, Paweł Hachuła. 
W sezonie 2006/2007 KS Rodakowski Tychy wywalczył awans do III ligi, do drużyny dołączyli zawodnicy Daniel Puchalski oraz Michał Mrozik, którzy wzmocnili kadrę KRS-u.
W 2007 roku GKS Tychy przyjmuje pod swe skrzydła KS Rodakowski Tychy i jako GKS Kombud Tychy rozpoczynają walkę w III lidze. 
Od sierpnia 2008 r. drużyna gra i trenuje na tyskiej nowej hali na al. Piłsudskiego. 
W 2010 roku siatkarze przenoszą się z GKS-u Tychy do nowego klubu, który sami założyli - Tyskiego Klubu Siatkarskiego. Od sezonu 2010/2011 drużyna występuje pod nazwą TKS Kombud Tychy.
W 2012 w związku z wycofaniem się firmy KOMBUD ze wspierania klubu zmianie uległa nazwa na TKS KOPEX Tychy. Kilka miesięcy później kolejnym sponsorem tytularnym zostaje firma Nascon, stąd nazwa klubu ulega zmianie na TKS Nascon KOPEX Tychy.
W sezonie 2012/2013 pod wodzą Grzegorza Słabego zespół występuje w II lidze tocząc rywalizację w grupie II, gdzie zajmuje 2 miejsce po fazie playoff ulegając jedynie zespołowi KS Milicz. Turniej półfinałowy o awans do I ligi odbywa się w Tychach. TKS zajmuje w nim 2 miejsce i awansuje do Turnieju Finałowego, który odbywa się w Miliczu. W Turnieju Finałowym TKS zajmuje 3 miejsce, co nie pozwala zespołowi awansować do wyższej klasy rozgrywkowej, jednak z powodu przyjęcia BBTS-u Bielsko-Biała i Czarnych Radom do PlusLigi, dwa wolne miejsca w I lidze zajmują TKS Tychy i AGH 100RK AZS Kraków. W sezonie 2013/2014 GKS zajął 10. miejsce, utrzymując się w lidze, lecz zrezygnował z prawa gry z powodów finansowych.
Bilans sezon po sezonie.
Poziom rozgrywek:
Sekcja żeńska.
Klub posiada sekcję żeńską, która występuje w rozgrywkach II ligi.

</doc>
<doc id="1813813" url="https://pl.wikipedia.org/wiki?curid=1813813" title="SS-Oberscharführer">
SS-Oberscharführer



</doc>
<doc id="1813820" url="https://pl.wikipedia.org/wiki?curid=1813820" title="Świętosław (biskup poznański)">
Świętosław (biskup poznański)



</doc>
<doc id="1813822" url="https://pl.wikipedia.org/wiki?curid=1813822" title="Gerward (biskup poznański)">
Gerward (biskup poznański)



</doc>
<doc id="1813823" url="https://pl.wikipedia.org/wiki?curid=1813823" title="SS-Scharführer">
SS-Scharführer



</doc>
<doc id="1813824" url="https://pl.wikipedia.org/wiki?curid=1813824" title="SS-Rottenführer">
SS-Rottenführer



</doc>
<doc id="1813826" url="https://pl.wikipedia.org/wiki?curid=1813826" title="SS-Sturmmann">
SS-Sturmmann



</doc>
<doc id="1813829" url="https://pl.wikipedia.org/wiki?curid=1813829" title="Kuna Yala">
Kuna Yala

Kuna Yala – region autonomiczny (comarca) w północnowschodniej części Panamy zamieszkany przez Indian Kuna. Powierzchnia: 2340,7 km². Ludność: 45 236 mieszkańców (2018, szacowana). Stolicą jest miasto El Porvenir położone na wyspie o tej samej nazwie.
Geografia.
W skład regionu wchodzi 365 wysp archipelagu San Blas oraz wąski pas wybrzeża Morza Karaibskiego o długości 373 kilometrów. Od wschodu graniczy z Kolumbią, od południa z regionem autonomicznym Emberá-Wounaan, prowincją Darién i prowincją Panama, od zachodu z prowincją Colón. Klimat tropikalny. 
Etymologia.
Nazwa „Kuna Yala”. w języku Kuna znaczy „ziemia Kuna”. Poprzednia nazwa regionu to „San Blas”.
Gospodarka.
Głównymi gałęziami gospodarki są turystyka, rolnictwo, rybołówstwo i produkcja pamiątek. Najsłynniejszym lokalnym produktem są tkaniny mola. 
Ważnym źródłem dochodów są także transfery pieniężne od mieszkańców pracujących w Panamie i Colón. Wskaźnik rozwoju społecznego HDI: 0,490 (niski)
Historia.
Polityczna historia Kuna Yala rozpoczęła się od buntu ludu Kuna w 1925 roku, któremu przewodził wódz i szaman Nele Kantule. Wówczas Kunowie przyjęli jako swój symbol flagę ze swastyką, która była w ich kulturze znanym symbolem. W wyniku nacisków przywódców ludu Kuna, autonomia Kuna Yala została uznana przez Panamę w 1930 roku.

</doc>
<doc id="1813831" url="https://pl.wikipedia.org/wiki?curid=1813831" title="Our Long Road Home">
Our Long Road Home

Our Long Road Home to szósty album studyjny zespołu Taproot z 2008 roku.

</doc>
<doc id="1813834" url="https://pl.wikipedia.org/wiki?curid=1813834" title="Rachid Harkouk">
Rachid Harkouk

Rachid Peter Harkouk (arab. رشيد حركوك) (ur. 19 maja 1956 w Londynie, Wielka Brytania) – angielsko-algierski piłkarz, występujący na pozycji pomocnika lub napastnika. Uczestnik Mistrzostw Świata 1986.
Kariera klubowa.
Rachid Harkouk urodził się w Londynie. Jego matka była Angielką a ojciec pochodził z Algierii. Cała piłkarską karierę spędził w Anglii. Karierę zaczął w 1974 roku w klubie Cherstey Town. W 1975 przeszedł do Feltham. W latach 1976-1978 występował w trzecioligowym Crystal Palace, gdzie trenerem był wówczas Terry Venables. W sezonie 1976-1977 awansował z Crystal Palace do drugiej ligi.
Dobra gra w Crystal Palace zaowocowała transferem do pierwszoligowego Queens Park Rangers, w którym grał przez dwa lata. W sezonie 1978-1979 spadł z Queens Park Rangers do drugiej ligi. W 1980 przeszedł do drugoligowego Notts County, w którym grał do końca kariery, którą zakończył w 1986 roku. W 1981 roku awansował z klubem z Nottingham do pierwszej ligi, po ponad pięćdziesiącioletniej przerwie. W 1984 roku spadł z Notts County do drugiej ligi, a w następnym roku do trzeciej. Na tym poziomie zakończył piłkarską karierę w 1986 roku.
Po zakończeniu kariery Rachid Harkouk zajął się biznesem.
Kariera reprezentacyjna.
W 1986 roku Rachid Harkouk zdecydował się na występy w reprezentacji Algierii i dzięki temu wystąpił na Mistrzostwach Świata 1986.
Na Mundialu wystąpił w dwóch meczach grupowych z: reprezentacją Hiszpanii 0-3 oraz reprezentacją Irlandii Północnej 1-1.

</doc>
<doc id="1813837" url="https://pl.wikipedia.org/wiki?curid=1813837" title="Colour Me Free!">
Colour Me Free!

Colour Me Free! – czwarty studyjny album angielskiej piosenkarki soul, Joss Stone. Data wydania albumu była przekładana z kwietnia 2009 na lipiec, a następnie na 20 października 2009.

</doc>
<doc id="1813839" url="https://pl.wikipedia.org/wiki?curid=1813839" title="Edward Bettmann">
Edward Bettmann

Edward Bettmann (Bethmann) (ur. 13 października 1899 w Duninowie, zm. 20 marca 1945 w Mauthausen) – polski działacz socjalistyczny, związkowy i samorządowy. Poseł na Sejm II kadencji w okresie 1928-1930 Związku Parlamentarnym Polskich Socjalistów. Radny miasta Włocławka. Działacz niepodległościowego ruchu oporu w czasie II wojny światowej. Więzień obozów koncentracyjnych, zamordowany w Mauthausen.
Życiorys.
Syn Maksymiliana, robotnika i majstra w włocławskiej Celulozy oraz Marianny z domu Majewskiej. Po wybuchu I wojny światowej rozpoczął pracę jako robotnik a następnie magazynier, w fabryce Celulozy, gdzie pracował jego ojciec. Jednocześnie kształcił się na kursach wieczorowych uzyskując świadectwo dojrzałości.
W 1917 wstąpił do tajnej Polskiej Organizacji Wojskowej, a w 1918 do Polskiej Partii Socjalistycznej. W 1920 walczył ochotniczo przeciw bolszewikom w Wojsku Polskim. Od 1922 pracował w radzie Miejskiej jako buchalter. W latach 1919 do 1939 był członkiem włocławskiego Okręgowego Komitetu Robotniczego PPS. W okresie 1926-1928 był przewodniczącym Komitetu Miejskiego PPS, a od 1928 r. skarbnikiem władz okręgowych partii. Dał się poznać jako promotor idei oświaty robotniczej - od powstania Towarzystwa Uniwersytetu Robotniczego w roku 1923 aż do wybuchu II wojny światowej był członkiem zarządu, a następnie przewodniczącym włocławskiego oddziału Towarzystwa.Przewodniczył Radzie Klasowych Związków Zawodowych, Związku Instytucji Użyteczności Publicznej i Stowarzyszeń Spożywców "Łączność".
W czasie wyborów parlamentarnych w 1928 w okręgu nr 10 (Włocławek, Nieszawa, Lipno), wraz z Zygmuntem Piotrowskim, został wybrany posłem PPS. Jako delegat włocławskiego komitetu okręgowego uczestniczył w XXI Kongresie PPS w Sosnowcu w listopadzie 1928.
Dał się poznać jako ostry krytyk rządów sanacji, przed wyborami "brzeskimi" w sierpniu 1930 został uwięziony, pod zarzutem rzekomej dezercji z wojska w 1920 Przebywał przez kilka miesięcy w więzieniach Grudziądzu i Płocku. Z tego powodu stracił szansę na ponowny udział w wyborach. W 1937 został wybrany do rady miasta z listy PPS. W 1939 został wybrany przewodniczącym okręgowego komitetu robotniczego PPS we Włocławku.
Na początku września 1939 został mianowany cywilnym komendantem obrony miasta. Po upadku Włocławka po raz drugi w swym życiu wstąpił jako ochotnik w szeregi Wojska Polskiego. W październiku 1939 wrócił do miasta i rozpoczął organizację miejskiej PPS-WRN. W związku ze zdekonspirowaniem w maju 1941 przeniósł się wraz z rodziną do Warszawy, gdzie Józef Dzięgielewski skierował go do władz okręgu Żoliborz i mianował go komendantem Milicji Robotniczej PPS-WRN na dzielnicę. 14 lutego 1944 został aresztowany przez Gestapo i osadzony na Pawiaku. Wywieziono go do obozu koncentracyjnego w Gross Rosen, a następnie do obozu w Mauthausen, gdzie został zamordowany 20 marca 1945.
Edward Bettmann spoczął we Włocławku, jego grób znajduje się w alei zasłużonych cmentarza komunalnego.

</doc>
<doc id="1813841" url="https://pl.wikipedia.org/wiki?curid=1813841" title="4-metylaminoreks">
4-metylaminoreks



</doc>
<doc id="1813847" url="https://pl.wikipedia.org/wiki?curid=1813847" title="Untersturmführer">
Untersturmführer



</doc>
<doc id="1813848" url="https://pl.wikipedia.org/wiki?curid=1813848" title="Bologna F.C.">
Bologna F.C.



</doc>
<doc id="1813850" url="https://pl.wikipedia.org/wiki?curid=1813850" title="Podziały precedensów">
Podziały precedensów

Podziały precedensów – precedensy dzieli się na:
1. "de facto" i "de iure" – czyli na prawnie wiążące i niewiążące. 
2. prawotwórcze i nieprawotwórcze – pierwsze cechuje niski, a drugie wysoki stopień nowości normatywnej. Sytuacja aby jakiś precedens nie był potencjalnie w ogóle prawotwórczy jest bardzo mało prawdopodobna, stąd te nazwy mogą być dla niektórych mylące.
3. interpretacyjne i rozstrzygnięcia – pierwsze mieszczą się w granicach "ius interpretandi", drugie wykraczają poza te granice.
4. "secundum legem", "contra legem" i "praeter legem" (łac. według prawa, wbrew prawu i obok prawa) – zgodne z prawem, niezgodne z prawem i prawnie indyferentne. 
Przedstawione powyżej rodzaje precedensów, mimo iż same budzą szereg wątpliwości, są z zasady typowe zarówno dla porządku prawnego "common" jak i" prawa kontynentalnego". Różnice są tu co najwyżej ilościowe.

</doc>
<doc id="1813852" url="https://pl.wikipedia.org/wiki?curid=1813852" title="Obitrer dicta">
Obitrer dicta



</doc>
<doc id="1813855" url="https://pl.wikipedia.org/wiki?curid=1813855" title="Schronisko PTTK &quot;Pod Fortami&quot;">
Schronisko PTTK &quot;Pod Fortami&quot;



</doc>
<doc id="1813862" url="https://pl.wikipedia.org/wiki?curid=1813862" title="Soulsation!">
Soulsation!

Soulsation! – box set grupy The Jackson 5 wydana w 1995 roku. Dysk 4 zawiera rzadkie i niepublikowane wcześniej utwory.

</doc>
<doc id="1813864" url="https://pl.wikipedia.org/wiki?curid=1813864" title="Yeah">
Yeah



</doc>
<doc id="1813865" url="https://pl.wikipedia.org/wiki?curid=1813865" title="Język saramaccan">
Język saramaccan



</doc>
<doc id="1813868" url="https://pl.wikipedia.org/wiki?curid=1813868" title="Linia kolejowa nr 225">
Linia kolejowa nr 225

Linia kolejowa nr 225 – pierwszorzędna, jednotorowa, niezelektryfikowana linia kolejowa łącząca stację Nidzica ze stacją Wielbark.
Linia ta od km 0,760 do km 41,795 od 1999 roku jest wyłączona z eksploatacji.

</doc>
<doc id="1813869" url="https://pl.wikipedia.org/wiki?curid=1813869" title="Kilimandżaro (wzgórze)">
Kilimandżaro (wzgórze)

Kilimandżaro (niem. "Leerbeuteler Rodelüberg") – sztucznie usypane wzniesienie położone na osiedlu Zalesie we Wrocławiu przy ulicy Fryderyka Chopina. Wysokość bezwzględna wzniesienia wynosi 134 m n.p.m..
Wzgórze zostało usypane z mułu i żwiru wykopywanego pod budowę Kanału Powodziowego, a następnie przysypane warstwą gleby o grubości 0,5 metra, oraz zalesione drzewami liściastymi.
Na południe od wzgórza znajdują się tereny kąpieliska „Morskie Oko” i innych obiektów sportowo-rekreacyjnych. Na zachód od niego zaczyna się osiedle Zacisze, a na północy znajduje się "Kanał Powodziowy" rzeki Odry. Natomiast wschód, to pas zieleni wzdłuż "Kanału Powodziowego".
Na wzgórzu i u jego podnóża przeprowadzano zawody motokrosowe. Obecnie znajdują się tu liczne ścieżki – trasy rowerowe o różnym stopniu trudności. Przeprowadzane były także zawody rowerowe, np. Otwarte mistrzostwa Wrocławia w kolarstwie górskim. Skocznię narciarską zaprojektował prof. Andrzej Teisseyre.
Istnieje wiele pomysłów i koncepcji zagospodarowania atrakcyjnego terenu wzgórza. W 2001 r. taka koncepcja była opracowana dla miasta Wrocławia. Przewidywała między innymi stok narciarski, tor saneczkowy, punkt widokowy i inne atrakcje. W chwili obecnej wzgórze i jego najbliższe otoczenie pozostają niezagospodarowane.

</doc>
<doc id="1813870" url="https://pl.wikipedia.org/wiki?curid=1813870" title="Linia kolejowa nr 226">
Linia kolejowa nr 226

Linia kolejowa nr 226 Pruszcz Gdański – Gdańsk Port Północny – pierwszorzędna, jedno- i dwutorowa, zelektryfikowana linia kolejowa znaczenia państwowego w województwie pomorskim.
Charakterystyka techniczna.
Linia została otwarta 10 września 1970 roku. Na odcinku Pruszcz Gdański – Wisła Most składa się obecnie (2020) z dwóch torów.
Przebieg.
Linia rozpoczyna się na stacji Pruszcz Gdański, a następnie biegnie wzdłuż linii nr 9 przez około 2,5 km (częściowo jest włączona w szlak E65 stanowiąc jego dodatkowy tor). Za mostem na rzece Raduni odbija na wschód. Biegnie depresyjnymi polami zalewowymi aż do Wisły. Wcześniej, przed mostem nad Motławą, łączy się z łącznicą nr 721, a następnie przebiega przez stację towarową Gdańsk Olszynka i, pokonując Martwą Wisłę na moście obrotowym, tworzy tor łączący nr 965. Kończy bieg na stacji towarowej Gdańsk Port Północny.
Wykorzystanie.
Linia stanowi jedyne połączenie kolejowe Portu Północnego z krajem. Pociągi są tędy kierowane m.in. do gdańskiego terminala kontenerowego, a także do stacji zakładowej Gdańsk Rafineria firmy Lotos Kolej łączącej się z linią 226 przez zelektryfikowaną bocznicę, z której korzystają zestawione z cystern pociągi przewożące przetwory naftowe wyprodukowane przez Rafinerię Gdańską. Ponadto linią transportuje się węgiel przeznaczony na eksport przez Port Północny. Około 20% tonażu przeładowywanego w ciągu roku w porcie gdańskim przewożone jest koleją, a w przypadku kontenerów wskaźnik ten dochodzi do 30%. W roku 2015 masa ładunków kierowanych koleją do i z portu wzrosła w porównaniu z rokiem 2014 o 41%, podczas gdy ruch samochodowy wzrósł tylko o 20%. 
Od sierpnia 2014, w celu poprawienia transportu kolejowego z Portu Północnego, na całej długości linii trwa jej modernizacja połączona z budową nowego, dwutorowego mostu nad Martwą Wisłą. Obiekt ten posiadać będzie długość 122 m, wysokość 22 m, masę 2000 t i wysokość przęsła nad lustrem wody wynoszącą 8 m (tj. 3,5 m więcej niż do tej pory), dzięki czemu możliwy będzie ruch statków o wysokości do 5,6 m. Po usunięciu filarów starego mostu w czerwcu 2016 wzrośnie również z 11 do 50 m szerokość toru wodnego. Nasuwanie nowej konstrukcji mostowej miało miejsce od 13 do 23 lipca 2015. Pierwszy pociąg po nowym moście przejechał 21 stycznia 2016. Koszt jego budowy wyniósł 38 mln zł, a sam obiekt po oddaniu do użytku ma być iluminowany. Docelowo przepustowość linii ma wzrosnąć z 30 do 180 pociągów na dobę, a dopuszczalna prędkość przejazdu przez most z 20 do 100 km/h. W ramach modernizacji linii zainstalowany zostanie również nowy system zarządzania ruchem. Docelowo sterowanie ruchem kolejowym odbywać się będzie z nastawni w Olszynce i Porcie Północnym.
Koszt całej inwestycji wynosi około 370-400 mln zł, a realizacja zadania, szacowana na 24 miesiące, ma zakończyć się w sierpniu 2016. Inwestycja realizowana jest przez konsorcjum, którego liderem jest hiszpańska firma Dragados.
Podczas modernizacji linii nr 9 dokonano odbudowy toru nr 2 od km 0,000 do km 5,100 i przywrócono na nim prędkość 60 km/h; tor nr 1 na odcinku w km 0,000 – 2,577 doczekał się naprawy głównej z podniesieniem prędkości szlakowej do 160 km/h, natomiast na odcinku 2,577 – 3,005 dokonano naprawy bieżącej z podniesieniem szlakowej do 80 km/h w związku ze skierowaniem części pociągów TLK objazdem przez stację Gdańsk Olszynka.
Po wybudowaniu nowego mostu na Martwej Wiśle 10 lutego 2016 rozpoczęto rozbiórkę starego, trójprzęsłowego, jednotorowego mostu obrotowego, otwartego 15 grudnia 1911 (względnie, według historycznych materiałów prasowych, 4 października 1905).
Do początku 2016 zakończono ponadto przebudowę toru od Pruszcza Gdańskiego do Gdańska Olszynki (202), toru od Gdańska Olszynki do Gdańska Portu Północnego (201), a także wiaduktów nad ulicami Sienną i Wosia Budzysza w Gdańsku. Wykonano też 17 obiektów inżynieryjnych (mostów i przepustów) usytuowanych nad pierwszym torem.
Modernizacja linii wiąże się ściśle z planami inwestycyjnymi portu, przewidującymi rozwój baz przeładunkowych, terminali kontenerowych i budowę centrum dystrybucyjno-logistycznego. Ponadto w drugiej połowie 2016 przewiduje się oddanie do użytku drugiego terminala DCT, dzięki któremu podwoi on swoją zdolność przeładunkową (z 1,5 mln do 3 mln TEU rocznie). 
Zwieńczeniem modernizacji linii kolejowej będzie przebudowa stacji Gdańsk Port Północny, której układ torowy nie odpowiada obecnym kierunkom przewozów, co powoduje blokowanie dojazdowej linii 226. Sporządzony na zlecenie PKP PLK projekt przewiduje możliwość kierowania składów do DCT z większości torów stacyjnych. Przebudowa stacji odbywać się będzie w ramach unijnego projektu "Łącząc Europę" (CEF – Connecting Europe Facility) i ma zakończyć się w 2018.
Wykorzystanie w ruchu pasażerskim.
Linia nie jest wykorzystywana w ruchu pasażerskim poza sytuacjami awaryjnymi, jednakże w ramach koncepcji wydłużenia linii SKM Trójmiasto do Tczewa rozpatrywane jest wykorzystanie w ruchu pasażerskim odcinka Motława Most – Pruszcz Gdański.

</doc>
<doc id="1813872" url="https://pl.wikipedia.org/wiki?curid=1813872" title="Linia kolejowa nr 235">
Linia kolejowa nr 235

Linia kolejowa nr 235 – jednotorowa, niezelektryfikowana linia kolejowa znaczenia miejscowego w Gdańsku, łącząca Matarnię ze stacją Gdańsk Osowa.
Historia.
Przed II wojną światową linia ta znajdowała się na terenie Polski, przy granicy z Wolnym Miastem Gdańskiem. W 1921 roku wybudowano linię Kokoszki-Gdynia jako ominięcie Wolnego Miasta, aby spokojnie umożliwić dojazd do budującego się portu w Gdyni. Oddano ją do użytku 20 listopada 1921. W 1930 roku ukończono budowę pobliskiej magistrali węglowej Śląsk-Gdynia, co spowodowało zamknięcie i rozebranie odcinka od miejscowości Owczarnia (z przystankiem kolejowym w Wysokiej) aż do Gdyni i połączenie pozostałej części (od Owczarni) z nowo powstałą na magistrali stacją Osowa. Wówczas na linii były tylko dwie stacje — Osowa i Gdańsk Kokoszki.
W latach 1969-1970 dokonano wymiany nawierzchni linii.
W 1973 roku zostały zawieszone przewozy pasażerskie do Kartuz, a odcinek Kokoszki-Matarnia został rozebrany z powodu budowy portu lotniczego Gdańsk - Rębiechowo. W marcu 2015 r. zamknięto odcinek Gdańsk Osowa Grupa Ożarów - bocznica szlakowa Petrolot. Po wybudowaniu Pomorskiej Kolei Metropolitalnej linia nr 235 stała się bezużyteczna. Zastąpiła ją w ruchu towarowym nowa bocznica w ramach PKM.

</doc>
<doc id="1813873" url="https://pl.wikipedia.org/wiki?curid=1813873" title="Dziadoszyce (plemię słowiańskie)">
Dziadoszyce (plemię słowiańskie)



</doc>
<doc id="1813876" url="https://pl.wikipedia.org/wiki?curid=1813876" title="Podziały orzeczeń">
Podziały orzeczeń



</doc>
<doc id="1813878" url="https://pl.wikipedia.org/wiki?curid=1813878" title="Podziały wyroków">
Podziały wyroków



</doc>
<doc id="1813880" url="https://pl.wikipedia.org/wiki?curid=1813880" title="Linia kolejowa nr 239">
Linia kolejowa nr 239

Linia kolejowa nr 239 – wykreślona z ewidencji PKP PLK, jednotorowa, niezelektryfikowana linia kolejowa, łącząca stacje Mogilno i Orchowo.
Historia.
Pierwsze przesłanki zmierzające ku rozpoczęciu budowy linii kolejowej do Orchowa zrodziły się w 1904 roku w kontekście budowy nowej linii kolejowej Września-Witkowo-Mogilno-Barcin-Łabiszyn-Bydgoszcz. Odcinek Witkowo-Mogilno-Barcin miał według relacji Gazety Grudziądzkiej (1904/87) ułatwić komunikację niemieckim kolonistom zamieszkującym te tereny. Na przestrzeni lat toczyły się dyskusje o docelowym przebiegu trasy. 14 lipca 1911 roku ogłoszono, iż finansowanie na budowę nowej linii kolejowej otrzymał odcinek Mogilno-Orchowo. Budowę linii rozpoczęto w 1913 roku. Największe problemy sprawiało pokonanie Jeziora Mogileńskiego. Wał, kilkukrotnie budowany przez jezioro, ulegał zawaleniu. Ostatecznie zdecydowano o wybudowaniu mostu na przesmyku między jeziorami Mogileńskim i Żabieńskim, który jest jednym z najokazalszych na całej linii; jego jednoprzęsłowa, stalowa, w całości nitowana konstrukcja z 1916, podparta na 2 betonowych przyczółkach zachowała się do dzisiaj w miejscowości Żabno. Odcinek Mogilno - Kwieciszewo uruchomiono 2 października 1916 roku, natomiast kilka tygodni później linię przedłużono do stacji Gębice. Odcinek do Orchowa uruchomiono w 1921 roku. Na całej trasie znajduje się aż 25 mostów i wiaduktów, które umożliwiają bezkolizyjny ruch pociągów. Trasa wiedzie przez malownicze tereny polodowcowe z wieloma jeziorami rynnowymi. W 1960 linią kursowały trzy pary pociągów, w tym jedna para bezpośrednio z Barcina. Czas przejazdu wynosił od 46 minut do 71 minut; różnica ta wynikała z doczepiania do niektórych składów także wagonów towarowych, które pozostawiano na stacjach pośrednich: Kwieciszewo, Gębice, Procyń i Różanna. Ostatni pociąg pasażerski przejechał tą trasą w 1987 roku, pomimo przeprowadzonego w 1984 remontu linii. W rezultacie Sieciowy Rozkład Jazdy Pociągów, ważny od 31.05.1987 do 28.05.1988, informuje o "wstrzymaniu ruchu pociągów pasażerskich do odwołania". Ruch pociągów towarowych zawieszono w 1994 roku.
Pod koniec maja 2015 PKP poinformowało gminę Mogilno i gminę Orchowo o podjęciu czynności zmierzających do fizycznej likwidacji linii. 24 września 2015 władze lokalne oraz miejscowi sympatycy kolei doszli w Bydgoszczy do porozumienia z przedstawicielami PKP, zgodnie z którym zaniechano zamiaru likwidacji linii. 
W porównaniu z linią Mogilno - Strzelno, linia Mogilno - Orchowo nie jest linią zdewastowaną. Między Kwieciszewem a Gębicami skradzionych zostało około 150 metrów torów, natomiast w Orchowie spróchniały drewniane podrozjezdnice. Na całej linii (z wyjątkiem rozjazdów) podkłady są betonowe. W przypadku wznowienia przewozów wymagany byłby remont bieżący linii połączony z wymianą mostownic na mostach.
10 stycznia 2018 burmistrz Mogilna poinformował, że pojawił się podmiot zainteresowany uruchomieniem przewozów towarowych do Orchowa. 
Od 2004 roku na linii działa kolej drezynowa prowadzona przez działaczy Mogileńskiego Stowarzyszenia Sympatyków Kolei.

</doc>
<doc id="1813883" url="https://pl.wikipedia.org/wiki?curid=1813883" title="Linia kolejowa nr 241">
Linia kolejowa nr 241

Linia kolejowa nr 241 – prawie w całości wyłączona z eksploatacji, jednotorowa, niezelektryfikowana linia kolejowa znaczenia miejscowego łącząca stację Tuchola ze stacją Koronowo. Odcinek Pruszcz Bagienica - Koronowo otwarty został 03.11.1909 roku, natomiast odcinek Pruszcz Bagienica - Tuchola 03.10.1914 roku. 
Regularny ruch pasażerski – nieujęty w sieciowym rozkładzie jazdy pociągów – był prowadzony jeszcze w rozkładzie 1992/1993.
Od 2015 roku linia była wykorzystywana na odcinku Koronowo - Pruszcz Bagienica. Stowarzyszenie Rehabilitacji i Turystyki Na Szlaku, na podstawie porozumienia z PKP PLK, może organizować tam przejazdy drezynami lekkimi..
Odcinkiem od Pruszcza Bagienicy do Tucholi opiekuje się Chojnickie Stowarzyszenie Miłośników Kolei, które również organizuje przejazdy drezynowe. 

</doc>
<doc id="1813885" url="https://pl.wikipedia.org/wiki?curid=1813885" title="Linia kolejowa nr 243">
Linia kolejowa nr 243

Linia kolejowa nr 243 Jabłowo – Starogard Gdański – jednotorowa, niezelektryfikowana linia kolejowa znaczenia miejscowego łącząca stację Jabłowo ze stacją Starogard Gdański. Historycznie linia zaczynała się w stacji Skórcz.

</doc>
<doc id="1813892" url="https://pl.wikipedia.org/wiki?curid=1813892" title="Anthony Clark (aktor)">
Anthony Clark (aktor)

Anthony Higgins Clark (ur. 4 kwietnia 1964 w Lynchburgu) − amerykański aktor i komik. 
Życiorys.
Urodził się w Lynchburgu w stanie Wirginia. Jego ojciec był robotnikiem fabrycznym, a matka prowadziła sklep wielobranżowy. Rodzice rozwiedli się, gdy miał pięć lat. Kiedy miał 12 lat, rodzina przeniosła się na farmę tytoniu 50 mil na południe do Gladys w Wirginii, gdzie mieszkał jego ojczym. W 1986 ukończył Emerson College w Bostonie z dyplomem z komunikacji masowej.
Jako dziecko pojawił się w musicalach: "Calamity Jane", "Li’l Abner" i "The Music Man". W 1986 zdobył nagrodę Top College Comedian Award w American Collegiate Talent Showcase. Po studiach rozpoczął na karierę jako stand-uperka z autorskim programem. W 1990 trafił na Broadway w roli pracownika stacji benzynowej w sztuce "Grona gniewu" u boku Gary’ego Sinise’a i Lois Smith. W 1995 wystąpił w specjalnym programie HBO dla młodych komików, którego gospodarzem był Garry Shandling wraz z Dave’em Chappelle’em, Louisem C.K. i Dave’em Attellem. Rozpoznawalność przyniosła mu rola Gregory’ego Thomasa „Grega” Warnera w sitcomie CBS "Tak, kochanie" (2000−2006), za którą w 2004 był nominowany do Young Artist Award.

</doc>
<doc id="1813893" url="https://pl.wikipedia.org/wiki?curid=1813893" title="Djamel Menad">
Djamel Menad

Djamel Menad (ur. 22 lipca 1960 w El Bayadh, Algieria) – algierski piłkarz występujący na pozycji napastnika. Uczestnik Mistrzostw Świata 1986.
Kariera klubowa.
Djamel Menad piłkarską karierę zaczął w 1976 roku w klubie CR Belouizdad, w którym grał przez pięć lat. Z CR Belouizdad zdobył Puchar Algierii w 1978 roku. W 1981 przeszedł do JS Kabylie, w którym grał do 1987 roku. Z JS Kabylie zdobył czterokrotnie Mistrzostwo Algierii w 1982, 1983, 1985, 1986, Puchar Algierii w 1986 roku.
W 1987 wyjechał do drugoligowego, francuskiego Nimes Olympique, w którym grał przez 3 lata. W 1990 przeszedł do portugalskiego FC Famalicão. W 1992 przeszedł do innego portugalskiego klubu CF Os Belenenses. W 1994 powrócił do JS Kabylie, z którym zdobył Mistrzostwo Algierii w 1995 oraz Afrykański Puchar Zdobywców Pucharów 1995. Ostatnim klubem w karierze Djamela Menada był USM Algier, w którym zakończył karierę w 1997 roku.
Kariera reprezentacyjna.
W 1979 roku Djamel Menad uczestniczył w młodzieżowych Mistrzostwach Świata w Japonii. W turnieju wystąpił we wszystkich meczach grupowych oraz przegranym 0-5 spotkaniu ćwierćfinałowym z reprezentacją Argentyny.
W 1980 roku Djamel Menad uczestniczył w Igrzyskach Olimpijskich w Moskwie. W turnieju piłkarskim wystąpił w dwóch meczach grupowych oraz przegranym 0-3 spotkaniu ćwierćfinałowym z reprezentacją Jugosławii.
Z reprezentacją Algierii uczestniczył w zwycięskich eliminacjach do Mistrzostw Świata 1982, jednakże na finały już nie pojechał.
Później uczestniczył w zwycięskich eliminacjach Mistrzostw Świata 1986. 
Na Mundialu wystąpił w dwóch meczach grupowych z: reprezentacją Hiszpanii 0-3 oraz reprezentacją Brazylii 0-1. 
Uczestniczył również w przegranych eliminacjach Mistrzostw Świata 1990.
W 1990 osiągnął największy sukces jakim było wygranie przez reprezentację Algierii Pucharu Narodów Afryki. Djamel Menad ze zdobytymi 4 bramkami został Królem Strzelców turnieju.
Ostatnią imprezą międzynarodową Djamela Menada był Puchar Narodów Afryki 1992.

</doc>
<doc id="1813895" url="https://pl.wikipedia.org/wiki?curid=1813895" title="Case law">
Case law

Case law – prawo sądowe, prawo tworzone przez sędziów w odróżnieniu od prawa stanowionego tworzonego przez specjalnie w tym celu powołane ciała legislacyjne (parlamenty). Inna nazwa to prawo precedensowe lub common law, choć dwie te nazwy mogą być nieco mylące. Prawo precedensowe występuje bowiem również w prawie stanowionym Stanów Zjednoczonych i UK, w tym sensie, że precedens zawierający interpretacje postanowień ustaw jest wiążący w sprawach przyszłych. Natomiast pojęcie common law może być rozumiane nieco szerzej to jest obok wyroków sądowych zawierać jeszcze prawo zwyczajowe.

</doc>
<doc id="1813896" url="https://pl.wikipedia.org/wiki?curid=1813896" title="Case-law">
Case-law



</doc>
<doc id="1813897" url="https://pl.wikipedia.org/wiki?curid=1813897" title="Prawo sądowe">
Prawo sądowe



</doc>
<doc id="1813898" url="https://pl.wikipedia.org/wiki?curid=1813898" title="Prawo precedensowe">
Prawo precedensowe



</doc>
<doc id="1813899" url="https://pl.wikipedia.org/wiki?curid=1813899" title="Rachid Mekhloufi">
Rachid Mekhloufi



</doc>
<doc id="1813902" url="https://pl.wikipedia.org/wiki?curid=1813902" title="Gerald Messlender">
Gerald Messlender

Gerald Messlender (ur. 1 października 1961 w Baden, zm. 20 czerwca 2019 w Guntramsdorf) – austriacki piłkarz grający na pozycji obrońcy.
Kariera klubowa.
Karierę piłkarską Messlender rozpoczął w Admira Wacker Wiedeń. W sezonie 1979/1980 zadebiutował w jego barwach w pierwszej lidze Austrii. Od 1981 roku grał w podstawowym składzie Admiry. W klubie tym spędził 7 sezonów.
W 1986 roku Messlender został piłkarzem Swarovskiego Tirolu z Innsbrucka. W 1988 roku wystąpił w finałowych spotkaniach Pucharu Austrii z Kremser SC (0:2, 3:1). W 1988 roku wrócił do Admiry Wacker i grał w niej do 1993 roku. Wtedy też przeszedł do drugoligowej Austrii Lustenau i w 1994 roku jako piłkarz tego klubu zakończył karierę.
Kariera reprezentacyjna.
W reprezentacji Austrii Messlender zadebiutował 16 listopada 1983 w przegranym 1:3 spotkaniu eliminacji do mistrzostw świata w Meksyku z Turcją. Wcześniej w 1982 roku był w kadrze Austrii na mundialu w Hiszpanii, na którym pełnił rolę rezerwowego. Od 1982 do 1987 roku rozegrał w kadrze narodowej 15 meczów.

</doc>
<doc id="1813913" url="https://pl.wikipedia.org/wiki?curid=1813913" title="Transkrypcja Sidneya Laua">
Transkrypcja Sidneya Laua

Transkrypcja Sidneya Laua – system zapisu wymowy standardowego języka kantońskiego za pomocą alfabetu łacińskiego, opracowany przez jako pomoc przy nauczaniu kantońskiego. Adaptacja wcześniejszego systemu .
Tony.
Poszczególne tony zapisuje się za pomocą nadpisanych cyfr. 

</doc>
<doc id="1813917" url="https://pl.wikipedia.org/wiki?curid=1813917" title="Specials">
Specials

Specials – pierwszy album brytyjskiego zespołu ska The Specials. Został nagrany "TW Studios" (Londyn) latem 1979 roku. Ukazał się na rynku we wrześniu tego samego roku nakładem własnej wytwórni zespołu 2 Tone Records. Producentem płyty był Elvis Costello. Album zajął 4 miejsce na brytyjskiej liście przebojów. Jest to klasyczna pozycja drugiej fali ska nazywanej "erą 2 Tone".
Na płycie znalazło się kilka coverów klasyków jamajskiego ska i reggae: "A Message to You, Rudy" Lee "Scratch" Perrego i Dandego Livingstonea (pierwotnie wydana w 1967 roku), ""Monkey Man" Toots &amp; the Maytals (pierwotnie wydana w 1969 roku), "Too Hot" Prince Bustera (pierwotnie wydana w 1966 roku), "You're Wondering Now" The Skatalites (pierwotnie wydana w 1964 roku).
W utworze "Nite Klub" na drugim wokalu wystąpiła wokalistka i gitarzystka amerykańskiego zespołu The Pretenders - Chrissie Hynde.
W wersjach: niemieckiej (Ariola - 1979 r.), z krajach Beneluxu (Ariola Benelux - 1979 r.), szwedzkiej (Chrysalis - 1979 r.), amerykańskiej (Chrysalis - 1979 r.), kanadyjskiej (Chrysalis - 1979 r.), greckiej (Phonogram - 1980 r.), dodano utwór "Gangsters".
W wersji japońskiej (2 Tone Records - 1979 r.) dodano utwory "Rat Race" (Roddy Radiation), 
"Rude Boys Outa Jail" (Staples/Golding), oraz "Gangsters" (Dammers/The Specials).
W remasterowanej wersji CD z 2002 roku (EMI) dodano teledyski do utworów "Gangsters" i "Too Much Too Young"".
Spis utworów.
Strona B.
Czas nagrania 45 minut i 11 sekund.

</doc>
<doc id="1813922" url="https://pl.wikipedia.org/wiki?curid=1813922" title="Sprawa nie rozpoznana">
Sprawa nie rozpoznana



</doc>
<doc id="1813924" url="https://pl.wikipedia.org/wiki?curid=1813924" title="Rabah Saâdane">
Rabah Saâdane

Rabah Saâdane (ur. 3 maja 1946 w Batnie) – algierski piłkarz i trener piłkarski.
Kariera klubowa.
Karierę piłkarską Rabah Saâdane rozpoczął w klubie MS Batna w 1964 roku. Z Batną wywalczył wicemistrzostwo Algierii 1965. W latach 1968–1969 występował w MO Constantine a w 1969–1971 w JS El Biar. W sezonie 1971-1972 występował w pierwszoligowym francuskim Stade Rennais. Ostatnim klubem w jego karierze była USM Blida, gdzie grał w latach 1972–1973.
Kariera trenerska.
Rabah Saâdane dotychczas pięciokrotnie prowadził reprezentację Algierii. Pierwszy raz 1981 roku. Drugi raz w latach 1984–1986. Wywalczył wówczas awans do Mistrzostw Świata 1986. Na Mundialu Algieria przegrała z reprezentacją Hiszpanii 0-3, reprezentacją Brazylii 0-1 oraz zremisowałą z reprezentacją Irlandii Północnej 1-1. Trzeci raz prowadził Algierię w 1999, a czwarty raz w latach 2003–2004. W chwili obecnej jest po raz piąty trenerem reprezentacji Algierii, którą prowadzi od 17 października 2007 roku.
Obok pracy z reprezentacją Algierii Rabah Saâdane prowadził drużyny klubowe. W latach 1988–1989 był trenerem marokańskiego klubu Raja Casablanca. W latach 1989–1990 prowadził MC Algier, a 1999–2000 USM Algier. W 2007 roku doprowadził ES Sétif do zwycięstwa w Arabskiej Lidze Mistrzów. Obok pracy klubowej w 2004 roku krótko prowadził reprezentacje Jemenu.

</doc>
<doc id="1813929" url="https://pl.wikipedia.org/wiki?curid=1813929" title="Faouzi Ben Khalidi">
Faouzi Ben Khalidi

Faouzi Ben Khalidi (ur. 3 lutego 1963) – algierski piłkarz występujący na pozycji pomocnika. Uczestnik Mistrzostw Świata 1986.
Kariera klubowa.
Podczas Mistrzostw Świata 1986 reprezentował barwy klubu WA Boufarik. Grał również w takich klubach jak: Olympique Medea i USM Algier.
Kariera reprezentacyjna.
Faouzi Ben Khalidi występował w reprezentacji Algierii w latach osiemdziesiątych.
Z reprezentacją Algierii uczestniczył Mistrzostwach Świata 1986. 
Na Mundialu był rezerwowym i nie wystąpił w żadnym spotkaniu.

</doc>
<doc id="1813930" url="https://pl.wikipedia.org/wiki?curid=1813930" title="Johann Dihanich">
Johann Dihanich

Johann Dihanich (ur. 24 października 1958 w Eisenstadt) – austriacki piłkarz grający na pozycji pomocnika.
Kariera klubowa.
Karierę piłkarską Dihanich rozpoczął w amatorskim ASK Klingenbach. Następnie przeszedł do Austrii Wiedeń. W sezonie 1978/1979 zadebiutował w jego barwach w pierwszej lidze Austrii, a od następnego sezonu był podstawowym zawodnikiem stołecznego klubu. Już w 1979 roku wywalczył z Austrią mistrzostwo kraju, a w 1980 roku sięgnął po dublet - mistrzostwo oraz Puchar Austrii. W 1981 roku znów został mistrzem kraju, a w 1982 - zdobywcą pucharu.
W 1983 roku Dihanich został piłkarzem FC Wacker Innsbruck. Grał w nim przez rok, a w 1984 roku wrócił do Austrii Wiedeń. Dwukrotnie w latach 1985 i 1986 zostawał mistrzem kraju, a w tym drugim przypadku wywalczył także Puchar Austrii. Latem 1987 przeszedł do Grazer AK. W 1989 roku odszedł z Grazeru do SK VÖEST Linz. W latach 1991-1992 grał w Favoritner AC, który był jego ostatnim klubem w karierze.
Kariera reprezentacyjna.
W reprezentacji Austrii Dihanich zadebiutował 8 października 1980 roku w wygranym 3:1 towarzyskim spotkaniu z Węgrami. W 1982 roku był w kadrze Austrii na Mundialu w Hiszpanii, na którym pełnił rolę rezerwowego i nie rozegrał żadnego spotkania. Od 1980 do 1984 roku rozegrał w kadrze narodowej 10 meczów.

</doc>
<doc id="1813931" url="https://pl.wikipedia.org/wiki?curid=1813931" title="Prawo kontynentalne">
Prawo kontynentalne



</doc>
<doc id="1813937" url="https://pl.wikipedia.org/wiki?curid=1813937" title="Norma precedensu">
Norma precedensu



</doc>
<doc id="1813945" url="https://pl.wikipedia.org/wiki?curid=1813945" title="Ambrozjusz Teodozjusz Makrobiusz">
Ambrozjusz Teodozjusz Makrobiusz

Makrobiusz Ambrozjusz Teodozjusz (łac. "Macrobius Afimbrosius Theodosius") – rzymski pisarz (jednak nierzymskiego pochodzenia, być może urodzony w Afryce) i rzymski filozof neoplatoński, żyjący i tworzący na przełomie IV i V wieku.
Najważniejszym dziełem Makrobiusza są liczące siedem ksiąg "Saturnalia", quasi-encyklopedia napisana w formie dialogu. W serii rozmów między znakomitymi Rzymianami przeprowadzonych w domu Vettiusa Praetextata z okazji święta Saturnaliów Makrobiusz zawarł wiele informacji z dziedziny m.in. historii, mitologii i filologii.
Makrobiusz był także autorem cenionego w okresie średniowiecza komentarza do "Snu Scypiona" z "De republica" Cycerona, rozważającego zagadnienie duszy w duchu filozofii neoplatonizmu. Z trzeciego znanego nam dzieła Makrobiusza, rozprawy gramatycznej "De differentiis et societatibus Graeci Latinique verbi", zachował się tylko wyciąg zrobiony w IX wieku przez Jana Szkota Eriugenę.

</doc>
<doc id="1813947" url="https://pl.wikipedia.org/wiki?curid=1813947" title="Pistolet kołowy">
Pistolet kołowy



</doc>
<doc id="1813948" url="https://pl.wikipedia.org/wiki?curid=1813948" title="Emile Reynaud">
Emile Reynaud



</doc>
<doc id="1813952" url="https://pl.wikipedia.org/wiki?curid=1813952" title="Pochodzenie nazwy Śląsk">
Pochodzenie nazwy Śląsk

Istnieje szereg hipotez, często wykluczających się, na temat pochodzenia nazwy „Śląsk”:
Hipoteza rzeki Ślęzy.
Według pierwszej hipotezy, nazwa Śląska bezpośrednio wywodzi się od żyjących w jego centralnej części plemienia Ślęzan (wzmiankowani przez Geografa Bawarskiego ok. 845), którzy z kolei mieliby zaczerpnąć swą nazwę od rzeki Ślęzy, nad którą mieli swe siedziby lub od pobliskiej góry Ślęży. Choć góra ta była od neolitu ośrodkiem kultu religijnego sąsiednich mieszkańców, znamy niewiele przypadków określenia plemion nazwami gór, w przeciwieństwie do nazw zaczerpniętych od rzek.
Jerzy Samuel Bandtkie na początku XIX w. wywiódł nazwę Śląsk właśnie od nazwy Ślęzy.
Nazwa rzeki i góry jest podawana jako jeden z wielu przedindoeuropejskich toponimów w tym rejonie Europy. Możliwe więc, że miejscowa ludność adaptowała przedindoeuropejską nazwę do języków celtyckich, germańskich czy słowiańskich, pojawiających się kolejno na terenie Śląska.
Nowe badania prof. Jürgena Udolpha przychylają się do twierdzenia, że nazwa Śląsk pochodzi od nazwy Ślęży i wskazał przy tym na wiele plemion słowiańskich, których nazwy pochodzą od rzek. Jego zdaniem nawet ewentualny rdzeń "sil"- nie wskazywałaby na germańskość nazwy, ponieważ rdzeń "sil"- spotyka się w nazwach wielu rzek np. Sile w Wenecji, Silla w Asturii, Silinka w Rosji.
Hipoteza Silingów.
W niemieckich pracach z XIX wieku – m.in. Ignaza Imsiega – nazwa Śląska wywiedziona została z plemieniem Silingów, wymienianych przez Ptolemeusza w II wieku. Według naukowców niemieckich nazwa Śląska i Silingów są etymologicznie powiązane.
Próbowano, powołując się na Ptolemeusza, zaprzeczać związkom Silingów ze Śląskiem, ponieważ Silingowie mieli zamieszkiwać tereny Łużyc. Jednak, jak zauważył profesor Kazimierz Godłowski, umiejscowienie Silingów na Łużycach jest zupełnie niemożliwe, gdyż obszar ten nie wykazywał wtedy śladów osadnictwa ludzkiego i najprawdopodobniej był zupełnie niezamieszkany.
Krytyka hipotezy.
Od lat 30. XX wieku prowadzone były lingwistyczne badania W. Semkowicza i M. Rudnickiego, którzy uznali że nie jest prawdopodobne by rdzeń "Sil-" (jakoby pochodzący od Silingów) mógł się zmienić w:
Hipoteza ślęgu.
Polscy lingwiści wywodzili słowo Śląsk od „ślęg”, co oznacza wilgoć, słotę, co nawiązuje do wilgotności góry Ślęży i płynącej przez mokradła rzeki Ślęzy.
Prof. Stanisław Rospond zbadał najdawniejsze dokumenty z XII wieku i XIII wieku, zauważając, że nazwy z tego okresu zapisywano w formie: "Slesia", "Slezia", "Zlesensis", czyli mającej starosłowiański źródłosłów "ślęg", gdy mające mieć jakoby związek z Silingami formy "Silesia", "Silensis" zaczęła pojawiać się znacznie później – już w czasach nowożytnych, prawdopodobnie „za sprawą lektury Thietmara, który jako pierwszy słowiańskiej nazwie Śląsk nadał dostosowaną do grafiki i fonetyki niemieckiej formę Silensia”.
Za tą hipotezą przemawia również fakt, że w języku czeskim nazwa Śląska brzmi "Slezsko" – zaczyna się od "Sle-" a nie "Sil-". Potwierdza to również zestawienie form nazwy „Śląsk” w językach słowiańskich (Szląsko, Szląsk, Szlesko, Шлеска, górnołużycki "Šleska") i germańskich (niem. "Schlesien", niemiecko-śląski "Schläsing"), która pomimo innego zapisu jest podobna w brzmieniu. 

</doc>
<doc id="1813955" url="https://pl.wikipedia.org/wiki?curid=1813955" title="Olga Vladykina">
Olga Vladykina



</doc>
<doc id="1813956" url="https://pl.wikipedia.org/wiki?curid=1813956" title="Język teochew">
Język teochew



</doc>
<doc id="1813965" url="https://pl.wikipedia.org/wiki?curid=1813965" title="Bernard II (biskup lubuski)">
Bernard II (biskup lubuski)

Bernard (XII wiek) – jeden z pierwszych biskupów lubuskich. Jedyną wzmianką źródłową o nim jest zapiska obituarna w nekrologu klasztoru św. Wincentego na Ołbinie o jego zgonie w dniu 4 października lub 4 grudnia nieznanego roku. Przypuszczalnie sprawował swój urząd w II połowie XII wieku, jako następca Stefana (zm. 1156?) i poprzednik biskupa Gaudentego, uczestnika synodu w Łęczycy w 1180.

</doc>
<doc id="1813973" url="https://pl.wikipedia.org/wiki?curid=1813973" title="Abdelmajid Bouyboud">
Abdelmajid Bouyboud

Abdelmajid Bouyboud (ur. 24 października 1966) – marokański piłkarz grający na pozycji napastnika.
Kariera klubowa.
Abdelmajid Bouyboud zawodową karierę piłkarską rozpoczął w 1990 roku w klubie Wydad Casablanca. Z klubem z Casablanki dwukrotnie zdobył mistrzostwo Maroka w 1991 i 1993, Puchar Maroka 1994 oraz Afrykańską Ligę Mistrzów 1992. W 1994 wyjechał do portugalskiego CF Os Belenenses, w którym występował do 1997 roku. Ostatnim etapem w karierze Abdelmajida Bouybouda była gra w chińskim Wuhan Hongtao.
Kariera reprezentacyjna.
W reprezentacji Maroka grał w latach dziewięćdziesiątych. W 1992 uczestniczył w Pucharze Narodów Afryki, na którym Maroko odpadło już w fazie grupowej.
W 1993 roku uczestniczył w zakończonych sukcesem eliminacjach do Mistrzostw Świata 1994.
Na Mundialu w USA Abdelmajid Bouyboud był rezerwowym i wystąpił tylko w meczu z reprezentacją Holandii. Uczestniczył również w eliminacjach do Mistrzostw Świata 1998, jednakże na finały nie został powołany.

</doc>
<doc id="1813974" url="https://pl.wikipedia.org/wiki?curid=1813974" title="Ministrowie rolnictwa, polityki żywnościowej i ochrony konsumentów">
Ministrowie rolnictwa, polityki żywnościowej i ochrony konsumentów



</doc>
<doc id="1813977" url="https://pl.wikipedia.org/wiki?curid=1813977" title="Altenberg">
Altenberg

Polska.
Dawna nazwa miejscowości:

</doc>
<doc id="1813985" url="https://pl.wikipedia.org/wiki?curid=1813985" title="Zdrojowy Teatr Animacji">
Zdrojowy Teatr Animacji

 Zdrojowy Teatr Animacji – jeden z trzech teatrów lalkowych na Dolnym Śląsku, założony w 1976 roku. Jego siedzibą jest XIX-wieczny budynek Teatru Zdrojowego w Jeleniej Górze, w Cieplickim Parku Zdrojowym. Obecną nazwę zyskał po oddzieleniu się od Teatru Jeleniogórskiego. Przymiotnik "zdrojowy" został dodany ze względu na siedzibę teatru. 
Teatr zajmuje się głównie produkcją spektakli lalkowych dla dzieci i rozwojem kultury w dzielnicy Cieplice. Jest m.in. organizatorem Wiosny Cieplickiej i koncertów w Parku Zdrojowym. Organizuje również warsztaty teatralne dla dzieci w wieku szkolnym.
Historia.
Założony w Jeleniej Górze przez wrocławskiego aktora Andrzeja Dziedziula w 1976 roku, początkowo działał jako Scena Lalkowa przy Jeleniogórskim Towarzystwie Społeczno-Kulturalnym. Zajmował wtedy dwa pokoje przy ul. Drzymały, gdzie mieściły się garderoby, sala prób i gabinet dyrektora. Spektakle grano w cieplickiej siedzibie fundacji kultury "Gencjana" i gościnnie na scenach Dolnego Śląska. Pierwszą premierą (5 grudnia 1976 r.) była baśń według J.Ch. Andersena "Kto się boi królowej śniegu" w reżyserii Andrzeja Dziedziula. On sam zrealizował 10 spośród 14 przedstawień, które powstały za jego dyrekcji.
W 1980 roku dyrektorem upaństwowionego już Teatru Animacji został Janusz Ryl-Krystianowski, znany lalkarz z rodziny o takich właśnie tradycjach, aktor i reżyser. Teatr otrzymał wówczas własny budynek przy ul. Wolności, lecz nadal nie miał sceny. Za dyrekcji Krystianowskiego grano klasyczne spektakle lalkowe i przedstawienia dla dorosłych.
W początkach lat 90. Państwowym Teatrem Animacji kierował Andrzej Kempa. W 1994 roku dyrekcję i kierownictwo artystyczne Jeleniogórskiego Teatru Animacji (JTA) objął Bogdan Nauka – polonista, teatrolog i reżyser, wykładowca wrocławskiej PWST i prowadził tę scenę nieprzerwanie do listopada 2020 roku.
Podstawę repertuaru teatru nadal stanowią bajki dla dzieci i okazjonalne spektakle dla dorosłych. Ważną pozycję w repertuarze zajmują widowiska plenerowe, najczęściej związane z historią regionu, jak: "Rzepiór – duch gór", "Legendy zamku Chojnik", "Wielki Teatr legend Karkonoszy", "Hofmamania" (trzy ostatnie wyreżyserował Bogdan Nauka). Najdłużej granym spektaklem (premiera: 30 czerwca 1996 rok) jest przedstawienie plenerowe pt.: "Z życia smoków", w reżyserii Bogdana Nauki i scenografii Edwarda Lutczyna. Do 2001 roku JTA zrealizował aż 93 premiery i występował na scenach m.in. Japonii, Niemiec, Francji, Włoch, Belgii, Chorwacji, Finlandii, Austrii, Izraela, Czech i Ukrainy.
W 2000 roku JTA otrzymał własną scenę – Teatr Zdrojowy w Cieplicach. Od tego czasu placówka przejęła na siebie funkcję organizatora życia kulturalnego w uzdrowisku. Organizuje imprezy z cyklu "Wiosna Cieplicka" i letnie koncerty promenadowe w parku.
W 2002 roku Jeleniogórski Teatr Animacji został połączony ze względów oszczędnościowych z Teatrem im. C.K. Norwida i działał jako Scena Animacji Teatru Jeleniogórskiego do końca 2008 roku. Obecnie funkcjonuje pod nazwą: "Zdrojowy Teatr Animacji".
Budynek Teatru.
Leży w centrum XVIII-wiecznego parku w Cieplicach (dzielnica Jeleniej Góry). Wybudowano go w 1836 roku w stylu klasycystycznym, według projektu Alberta Tollberga. Wnętrze budynku wykonane jest z drewna, w tym także mechanizmy sceniczne. Unikatem w regionie jest nachylona ku publiczności scena i niezwykła akustyka. Na widowni z jednym balkonem może zasiąść do 200 widzów. Teatr Zdrojowy jest siedzibą Teatru Animacji od 2000 roku. W 2007 roku rozpoczęła się rozbudowa budynku. Teatr zyskał nowe zaplecze: garderoby, sale prób, pomieszczenia administracyjne i foyer. Obecnie trwają przygotowania do renowacji sceny i widowni. Koniec prac konserwatorsko-remontowych przewidywany jest na rok 2011.
Dyrekcja.
Dyrektor naczelny: Bogdan Nauka
Linki zewnętrzne.
Strona Zdrojowego Teatru Animacji w Jeleniej Górze

</doc>
<doc id="1813989" url="https://pl.wikipedia.org/wiki?curid=1813989" title="Hey Baby (New Rising Sun)">
Hey Baby (New Rising Sun)

Hey Baby (New Rising Sun) – piosenka Jimiego Hendrixa nagrana 1 lipca 1970 roku w Electric Lady Studios. 12 maja 1971 roku, po śmierci artysty, Eddie Kramer i John Jansen zmiksowali utwór. Po raz pierwszy ukazał się na albumie "Rainbow Bridge", który został wydany w 1971 roku.
Utwór pojawił się jako ścieżka dźwiękowa w filmie "Rainbow Bridge" (1971).
W 1997 roku piosenka „Hey Baby (New Rising Sun)” została powtórnie wydana na albumie kompilacyjnym "First Rays of the New Rising Sun".

</doc>
<doc id="1813990" url="https://pl.wikipedia.org/wiki?curid=1813990" title="Land of the New Rising Sun">
Land of the New Rising Sun



</doc>
<doc id="1813991" url="https://pl.wikipedia.org/wiki?curid=1813991" title="Azja a Unia Europejska">
Azja a Unia Europejska



</doc>
<doc id="1813992" url="https://pl.wikipedia.org/wiki?curid=1813992" title="Andrzej Kępiński">
Andrzej Kępiński



</doc>
<doc id="1813999" url="https://pl.wikipedia.org/wiki?curid=1813999" title="Rodzina Flodderów">
Rodzina Flodderów

Rodzina Flodderów – holenderska komedia z roku 1986, w reżyserii Dicka Maasa.
Opis fabuły.
Film opowiada historię antyspołecznej rodziny przeniesionej do luksusowej dzielnicy z nadzieją, że nowe otoczenie korzystnie przyczyni się do ich procesu resocjalizacji. Zderzenie dwóch światów obfituje w wiele komicznych sytuacji.
Nagrody.
W 1987 film zdobył nagrodę "Złotego Cielca" (Gouden Kalf) w kategorii najlepsza reżyseria.
Natomiast w 2007 został zaliczony do "Kanonu filmu holenderskiego" (Canon van de Nederlandse Film).
Kontynuacje.
Kilka lat po premierze filmu nakręcono dwa sequele: Flodderowie w Ameryce (1992) oraz Flodderowie − Ostateczna rozgrywka (1995). W latach 1993-1998 powstał również serialowy spin-off liczący 62 odcinki. W Polsce wydano 6 kaset VHS z przygodami rodziny Flodder. Trzy pierwsze tytuły to wersje kinowe, natomiast trzy ostatnie to filmy stworzone na bazie serialu.
Linki zewnętrzne.
Oficjalna strona najbardziej znanej holenderskiej rodziny 

</doc>
<doc id="1814000" url="https://pl.wikipedia.org/wiki?curid=1814000" title="Abderrazak Khairi">
Abderrazak Khairi

Abderrazak Khairi (ur. 20 listopada 1962 w Rabacie) – marokański piłkarz grający na pozycji napastnika.
Kariera klubowa.
Abderrazak Khairi w czasie kariery piłkarskiej grał w: FAR Rabat, omańskim Suwaiq Club oraz US Yacoub El Mansour.
Kariera reprezentacyjna.
W reprezentacji Maroka Abderrazak Khairi grał w latach osiemdziesiątych.
W 1985 roku uczestniczył w zakończonych sukcesem eliminacjach do Mistrzostw Świata 1986.
Na Mundialu w Meksyku Abderrazak Khairi był podstawowym zawodnikiem i wystąpił we wszystkich czterech meczach Maroka z reprezentacją Polski, reprezentacją Anglii, reprezentacją Portugalii(strzelił dwie bramki) oraz reprezentacją RFN.
Kariera trenerska.
Po zakończeniu kariery piłkarskiej Abderrazak Khairi został trenerem. Prowadził kolejno kluby: Raja Beni Mellal, Sohar SC, FAR Rabat, ponownie Sohar SC, KAC Kénitra, Suwaiq Club, JS de Kasbah Tadla oraz ponownie FAR Rabat i Sohar SC.

</doc>
<doc id="1814010" url="https://pl.wikipedia.org/wiki?curid=1814010" title="Wartość godziwa">
Wartość godziwa



</doc>
<doc id="1814011" url="https://pl.wikipedia.org/wiki?curid=1814011" title="Dicta">
Dicta



</doc>
<doc id="1814012" url="https://pl.wikipedia.org/wiki?curid=1814012" title="Hufiec">
Hufiec

Hufiec – jednostka organizacyjna w organizacjach harcerskich, usytuowana w hierarchii pomiędzy podstawowymi jednostkami organizacyjnymi a chorągwią.
Związek Harcerstwa Polskiego.
W ZHP hufiec jest terytorialną wspólnotą gromad, drużyn, kręgów i innych podstawowych jednostek organizacyjnych. Oprócz jednostek podstawowych lub też zamiast nich, hufiec może skupiać związki drużyn i szczepy.
Hufiec obejmuje terytorialnie na ogół obszar powiatu, w dużych miastach – jednej lub kilku dzielnic.
Hufiec tworzy warunki do działania jednostek organizacyjnych przez:
Hufiec tworzy komenda chorągwi, po zasięgnięciu opinii zainteresowanych środowisk, wyznaczając jego obszar działania i siedzibę władz.
Komenda chorągwi zmienia obszar działania hufca na wniosek zainteresowanych środowisk, po zasięgnięciu opinii właściwych komend hufców.
Hufiec rozwiązuje komenda chorągwi, po zasięgnięciu opinii zainteresowanych środowisk. W przypadku rozwiązania hufca komenda chorągwi podejmuje uchwałę w sprawie zmiany przydziału służbowego członków, przynależności jednostek organizacyjnych hufca oraz w sprawie składników majątkowych hufca i uregulowania jego zobowiązań.
Władze hufca.
Władzami hufca są:
Historia.
W ZHP do 1948 funkcjonowały oddzielne hufce harcerek i harcerzy, które nie zawsze pokrywały się terytorialnie z obszarem powiatu. Strukturą obejmującą teren powiatu był obwód, na którym mogło działać kilka hufców.
W okresie 1957-1975 hufce były jednostkami organizacyjnymi działającymi na obszarze powiatu, miasta lub – w większych miastach – dzielnicy. Większe hufce dzieliły się na gminne związki drużyn, ośrodki lub rejony. W latach 1975-1977 hufce liczące poniżej 500 członków nazywane były gminnymi lub miejskimi związkami drużyn.
W 1984 w ZHP istniało 1141 hufców, w tym 111 miejskich, 449 gminnych i 581 miejsko-gminnych.
Związek Harcerstwa Rzeczypospolitej.
W ZHR istnieją hufce męskie i żeńskie będące częściami odpowiednio organizacji harcerzy i organizacji harcerek.
Hufcem kieruje hufcowy mianowany przez komendanta chorągwi, kandydata na hufcowego wybiera zbiórka instruktorów hufca. Hufcowy może powołać komendę hufca. Analogicznie w hufcach żeńskich.
Hufiec, który nie spełnia wymagań określonych w regulaminach ZHR nazywany jest związkiem drużyn.
Stowarzyszenie Harcerskie.
W SH hufiec jest terenową jednostką organizacyjną SH. W Stowarzyszeniu Harcerskim działają dwa hufce (męski i żeński). Do zadań hufca należy:

</doc>
<doc id="1814015" url="https://pl.wikipedia.org/wiki?curid=1814015" title="New Rising Sun">
New Rising Sun



</doc>
<doc id="1814016" url="https://pl.wikipedia.org/wiki?curid=1814016" title="Hey Baby">
Hey Baby



</doc>
<doc id="1814018" url="https://pl.wikipedia.org/wiki?curid=1814018" title="Narciarstwo niepełnosprawnych na Zimowych Igrzyskach Olimpijskich 1988">
Narciarstwo niepełnosprawnych na Zimowych Igrzyskach Olimpijskich 1988

Narciarstwo niepełnosprawnych na Zimowych Igrzyskach Olimpijskich 1988 w Calgary było dyscypliną pokazową na tej zimowej olimpiadzie. Rozegrano po dwie konkurencje wśród kobiet i mężczyzn - biegi narciarskie osób niewidomych z pilotami oraz konkurencję narciarstwa alpejskiego - zmodyfikowany slalom gigant dla osób z amputowanymi kończynami do kolan. W tabeli medalowej tryumfowali zawodnicy ze Stanów Zjednoczonych.

</doc>
<doc id="1814025" url="https://pl.wikipedia.org/wiki?curid=1814025" title="Libanios z Antiochii">
Libanios z Antiochii



</doc>
<doc id="1814026" url="https://pl.wikipedia.org/wiki?curid=1814026" title="Nieczuja Dembińskich">
Nieczuja Dembińskich

Nieczuja Dembińskich – polski herb szlachecki, odmiana herbu Nieczuja.
Opis herbu.
W polu czerwonym ostrzew naturalna o trzech sękach z jednej i dwóch z drugiej strony, w skos.
W klejnocie ostrzew jak w godle, w słup.
Najwcześniejsze wzmianki.
Nieznane pochodzenie odmiany.
Herbowni.
Dembiński.

</doc>
<doc id="1814031" url="https://pl.wikipedia.org/wiki?curid=1814031" title="Czesław Marcol">
Czesław Marcol

Czesław Marcol, znany w USA jako Chester Marcol (ur. 24 października 1949 w Opolu) – polski gracz ligi NFL.
Życiorys.
Grał na pozycji placekickera w Green Bay Packers i Houston Oilers. Absolwent Imlay City High School w Michigan i uniwersytetu Hillsdale College, gdzie w latach 1969, 1970 i 1971 został wybrany "Najlepszym zawodnikiem akademickiego związku sportowego NAIA na swojej pozycji (NAIA All-American").
Kariera w NFL.
W 1972 został wybrany w drugiej rundzie Draftu przez drużynę Green Bay Packers. W swoim pierwszym sezonie zdobył 128 punktów i został wybrany "Pierwszoroczniakiem roku konferencji NFC" i "Najlepszym zawodnikiem ligi NFL na swojej pozycji (All-Pro)". W 1974 zdobył ponownie tytuł All-Pro. W 1972 i 1974 brał udział w pokazowym meczu obydwu konferencji, Pro Bowl. W tych samych latach był zawodnikiem który zdobył najwięcej punktów w lidze NFL.
W 1987 został wybrany do Galerii Sławy Green Bay Packers.

</doc>
<doc id="1814035" url="https://pl.wikipedia.org/wiki?curid=1814035" title="Dembińscy herbu Nieczuja">
Dembińscy herbu Nieczuja

Dembińscy herbu Nieczuja – polski ród szlachecki. Gałąź rodu Nieczujów, która wzięła swe nazwisko od Dembian (dziś Dębiany w gminie Obrazów). Niektórzy członkowie rodu używali herbu własnego – odmienionej Nieczui. Dembińscy piastowali niskiej rangi urzędy ziemskie (co najmniej trzech kolejnych mieczników różańskich nosiło nazwisko Dembiński) i duchowne (w tym zakonne), a także funkcje wojskowe. Rodzina posiadała majątki ziemskie w wielu miejscowościach – głównie w sandomierskiem, ale także w krakowskiem. Przedstawiciele rodu żyją do dziś, zarówno w Polsce, jak i na emigracji (USA, Australia).
Początki rodu.
Dembińscy dzielili Dembiany z siostrami Klaryskami. Najwcześniejsza wzmianka dotyczy Stanisława Dembińskiego. Pochodzi ona z roku 1376, kiedy to Stanisław otrzymał, wraz z Klaryskami, przywilej niemiecki dla wsi. Dembińscy posiadali wówczas też pobliski Byszów i Niedrzwicę.
Posiadłości rodu.
Dembińscy w różnych okresach posiadali majątki: Borkowice, Borycz, Brusy, Byszów, Chwaścice, Czaple Wielkie, Czechów, Dąbie, Dębiany, Góry, Kamodzice, Kije, Kosocice, Kotlice, Kowalów, Lasochów, Marcówka, Michałów, Mietel, Mokrsk, Niedrzwica, Pękosław, Pieczonga, Polichno, Przysucha, Rajsko, Roszki, Rzeszówek, Soboniowice, Soboszów, Strzałkowice, Sudołek, Swaryszewice, Szczytniki, Święcice, Witkowice k. Ropczyc, Zbikał, Zembrzyce, Zgórsko.

</doc>
<doc id="1814038" url="https://pl.wikipedia.org/wiki?curid=1814038" title="Libaniusz">
Libaniusz



</doc>
<doc id="1814042" url="https://pl.wikipedia.org/wiki?curid=1814042" title="Shaolin - pojedynek mistrzów">
Shaolin - pojedynek mistrzów



</doc>
<doc id="1814044" url="https://pl.wikipedia.org/wiki?curid=1814044" title="Ignacy Dembiński">
Ignacy Dembiński

Ignacy Dembiński herbu Nieczuja (ur. 1753 w Krakowie, zm. tamże w 1799) – chorąży krakowski w latach 1785-1799, cześnik krakowski w latach 1784-1785, łowczy krakowski w latach 1780-1784, szambelan królewski w 1777 roku.
Życiorys.
Syn Arnolfa Stefana i Kunegundy Aksak, herbu Aksak. Ojciec Henryka Dembińskiego – uczestnika powstania listopadowego.
Poseł na sejm 1778 roku z województwa krakowskiego. W roku 1778 był szambelanem Stanisława Augusta, w 1784 – łowczym, zaś rok później – chorążym krakowskim. Poseł z województwa krakowskiego na sejm 1784 roku. Był komisarzem Sejmu Czteroletniego z powiatu krakowskiego województwa krakowskiego do szacowania intrat dóbr ziemskich w 1789 roku. W 1790 roku posłował na Sejm Czteroletni z województwa krakowskiego, gdzie opowiadał się za Konstytucją 3 Maja. W 1790 roku był członkiem Komisji Porządkowej Cywilno-Wojskowej województwa krakowskiego dla powiatów proszowskiego i krakowskiego.
29 kwietnia 1791 roku przyjął obywatelstwo miejskie na Ratuszu Miasta Warszawy. 2 maja 1791 roku podpisał asekurację, w której zobowiązał się do popierania projektu Ustawy Rządowej. Członek Zgromadzenia Przyjaciół Konstytucji Rządowej, w czasie insurekcji kościuszkowskiej zasiadał w Komisji Porządkowej Województwa Krakowskiego.
Ignacy Dembiński był między innymi dziedzicem majątku ziemskiego Góry, gdzie znajdowała się siedziba rodowa Dembińskich.
W ścianę kościoła w Sędziejowicach, których był właścicielem, po jego śmierci wmurowano tablice marmurową o treści, cyt. "Ignacy Dembiński kawaler orderu Orła Białego dziedzic tutejszy umarł 20 lipca R-u 1799."
Gdy po insurekcji kościuszkowskiej caryca Katarzyna skazała go na wygnanie na Syberię, zbiegł z rodziną do Galicji.

</doc>
<doc id="1814046" url="https://pl.wikipedia.org/wiki?curid=1814046" title="Kurt Welzl">
Kurt Welzl

Kurt Welzl (ur. 6 listopada 1954 w Wiedniu) – austriacki piłkarz grający na pozycji napastnika.
Kariera klubowa.
Karierę piłkarską Welzl rozpoczął w klubie Wiener Sport Club. W sezonie 1972/1973 zadebiutował w jego barwach w pierwszej lidze Austrii. Po 2 latach gry w tym klubie przeszedł do FC Wacker Innsbruck. W 1975 roku wywalczył z Wackerem dublet - mistrzostwo i Puchar Austrii. W 1976 roku został wicemistrzem, a w 1977 roku - mistrzem kraju.
W trakcie sezonu 1978/1979 Welzl przeszedł do holenderskiego AZ Alkmaar. W Eredivisie zadebiutował 2 grudnia 1978 roku w wygranym 7:1 domowym spotkaniu z FC Den Haag, w którym strzelił 2 gole dla swojej drużyny. W ataku AZ występował z Keesem Kistem i Pierem Tolem. W 1981 roku został wicemistrzem Holandii, a w 1981 roku wystąpił w obu finałowych spotkaniach Pucharu UEFA z Ipswich Town (0:3, 4:2 i gol w 7. minucie). Przez 3 sezony strzelił dla Alkmaaru 39 goli.
Latem 1981 Welzl odszedł z AZ do Valencii CF. 20 września 1981 roku rozegrał pierwsze spotkanie w Primera División, przegrane 0:2 z Realem Saragossa. W Valencii występował przez dwa lata.
W 1983 roku Welzl został piłkarzem KAA Gent. W 1984 roku przeszedł do Olympiakosu Pireus, ale po pół roku gry w Grecji wrócił od Austrii. Przez 2 lata był zawodnikiem Wackeru Innsbruck (od 1986 roku zwanego FC Swarovski Tirol). Na początku 1987 roku trafił do Grazer AK. Karierę piłkarską zakończył w 1988 roku jako zawodnik SV Spittal.
Kariera reprezentacyjna.
W reprezentacji Austrii Welzl zadebiutował 26 marca 1975 roku w wygranym 2:1 spotkaniu eliminacji do Euro 76 z Luksemburgiem. W 1982 roku był w kadrze Austrii na Mundialu w Hiszpanii, na którym rozegrał 3 mecze: z Algierią (2:0), z Francją (0:1) i z Irlandią Północną (2:2). Od 1975 do 1982 roku rozegrał w kadrze narodowej 22 mecze i strzelił 10 goli.

</doc>
<doc id="1814048" url="https://pl.wikipedia.org/wiki?curid=1814048" title="Bogumił Leszczyc">
Bogumił Leszczyc



</doc>
<doc id="1814057" url="https://pl.wikipedia.org/wiki?curid=1814057" title="Bojowe Szkoły">
Bojowe Szkoły

Bojowe Szkoły (BS) – grupa metodyczna Szarych Szeregów działająca w okupowanej przez wojska niemieckie Warszawie. Należeli do niej harcerze w wieku 15-17 lat.
W ramach służby na "Dziś" grupy BS uczestniczyły w trzech służbach. Pierwszą z nich był mały sabotaż, będący akcją propagandową skierowaną do ludności polskiej (w Warszawie w ramach organizacji "Wawer-Palmiry"). Akcja obejmowała pisanie na murach, rozlepianie afiszy i nalepek, rozdawanie ulotek, kolportaż fikcyjnych dodatków nadzwyczajnych do gazet, podłączenie się do niemieckich megafonów, zrywanie niemieckich flag, usuwanie z wystaw i gablot niemieckich fotografii, gazowanie kin. Do najgłośniejszych akcji należy zdjęcie niemieckiej tablicy z pomnika Mikołaja Kopernika w Warszawie. Drugim rodzajem służby na "Dziś" była akcja "N". Była to destrukcyjna akcja propagandowa, skierowana do Niemców, polegająca głównie na podrzucaniu dywersyjnych ulotek i gazetek. Ostatnim rodzajem służby było uczestnictwo w akcji "WISS" ("Wywiad – Informacja Szarych Szeregów"), polegającej na obserwacji niemieckich wojsk i ich ruchów.
W ramach przygotowań do "przełomu" (służba na "Jutro") drużyny BS przechodziły przeszkolenie wojskowe ("Boernerowo" - szkolenie z zakresu łączności, "Sonda" - Szkoła Niższych Dowódców, "Sklepy" - szkolenie strzeleckie, "Ursus" - szkolenie motorowe), otrzymywały przydziały do jednostek AK (np. jako poczty dowódców, oddziały łączności i oddziały rozpoznawcze). Do okresu odbudowy (służba na "Pojutrze") chłopcy przygotowywali się, podobnie jak Zawiszacy, ucząc się. W powstaniu warszawskim walczyli w Śródmieściu jako kompania, a w innych dzielnicach jako plutony piechoty.

</doc>
<doc id="1814061" url="https://pl.wikipedia.org/wiki?curid=1814061" title="Model precedensu">
Model precedensu

Model precedensu – model precedensu to sposób w jaki zwykło się postrzegać wyrok sądowy w danej kulturze prawnej. Najbardziej znane są rule model i model z analogii. Możliwe są także model naturalny, model z zasad oraz model rezultatu. 
Ponadto, konstruuje się również bardziej rozbudowane teorie jak np. propozycja Ronalda Dworkina.

</doc>
<doc id="1814063" url="https://pl.wikipedia.org/wiki?curid=1814063" title="FEMA">
FEMA



</doc>
<doc id="1814064" url="https://pl.wikipedia.org/wiki?curid=1814064" title="Modele precedensu">
Modele precedensu



</doc>
