<doc id="1814065" url="https://pl.wikipedia.org/wiki?curid=1814065" title="Wzgórze Słowiańskie">
Wzgórze Słowiańskie

Wzgórze Słowiańskie we Wrocławiu, to sztucznie usypane wzniesienie położone na osiedlu Nadodrze we Wrocławiu przy Placu Słowiańskim. Zajmuje obszar około 3 ha. Otoczone jest niewielkim parkiem – drzewostanem.
Na wzgórzu znajduje się Pomnik Wyzwolenia Wrocławia w kształcie płonącego znicza. Powstał w 1980 r., w 35 rocznicę zakończenia wojny. Istnieje tu również rekreacyjna trasa saneczkowa.
Teren, na którym położone jest wzniesienie, otoczony jest:

</doc>
<doc id="1814069" url="https://pl.wikipedia.org/wiki?curid=1814069" title="Sewele">
Sewele



</doc>
<doc id="1814070" url="https://pl.wikipedia.org/wiki?curid=1814070" title="Krajowcy">
Krajowcy

Krajowcy – stosunkowo nieliczna grupa inteligencji polskojęzycznej bądź polskiej na Litwie na początku XX wieku, związana z ideą współżycia wielonarodowych wspólnot połączonych wspólnym terytorium, historią, przyrodą – czyli krajem. Grupa ta wysuwała program kompromisu pomiędzy tradycyjnym a nowoczesnym znaczeniem słowa „Litwin” (zob. Litwini w znaczeniu historycznym). Krajowcy wileńscy pragnęli połączyć, z odwołaniem się do historycznych pomostów łączących dawne Wielkie Księstwo Litewskie ze współczesnością – łączących narody dawnego WKL, świadomość narodową polską i użycie języka polskiego ze świadomością państwową litewską, a niektórzy z programem lojalności wobec państwa nowolitewskiego (tzn. Republiki Litewskiej).
Po wyborach w 1906 roku wśród deputowanych do Dumy z terenu Białorusi wyłoniła się grupa „krajowców” z Romanem Skirmuntem na czele. „Krajowcy” domagali się autonomii dla ziem litewsko-białoruskich i równouprawnienia miejscowych narodowości, w tym białoruskiej, w dziedzinie oświaty i kultury. „Krajowcy” różnili się między sobą podejściem do kwestii narodowościowej na Białorusi, a także stosunkiem do Polski. Część z nich, w tym sam Roman Skirmunt, akcentowała odrębność Litwy i Białorusi od Polski, co było ostro krytykowana przez polskich narodowych demokratów. Dość znaczną reprezentację Krajowcy mieli także po wyborach do II Dumy, gdzie nadal występowali w Dumie na rzecz szerokiego samorządu w zachodnich guberniach Cesarstwa, wywołując tym ataki ze strony przedstawicieli bloku prorosyjskiego na Białorusi.
Do znaczących krajowców zaliczali się m.in.: Ludwik Abramowicz, Stanisław Narutowicz, Michał Römer, Roman Skirmunt, Tadeusz Wróblewski, Józef Mackiewicz.

</doc>
<doc id="1814073" url="https://pl.wikipedia.org/wiki?curid=1814073" title="Ludwik Abramowicz (redaktor)">
Ludwik Abramowicz (redaktor)

Ludwik Abramowicz-Niepokójczycki (ur. 5 lipca 1879 w Moskwie, zm. 9 marca 1939 w Wilnie) – polsko-litewski aktywista (krajowcy), redaktor, historyk drukarstwa.
Popierał niepodległość Litwy i przekazanie jej regionu wileńskiego. Publicysta "Gazety Wileńskiej", redaktor "Przeglądu Wileńskiego". Od 1920 pracował nad bibliografią regionalną Wielkiego Księstwa Litewskiego. W 1925 opublikował opracowanie "Cztery wieki drukarstwa w Wilnie" (1525-1925).

</doc>
<doc id="1814076" url="https://pl.wikipedia.org/wiki?curid=1814076" title="Gwoyeu Romatzyh">
Gwoyeu Romatzyh

Gwoyeu Romatzyh (chin. trad. 國語羅馬字, chin. upr. 国语罗马字, pinyin "Guóyǔ Luómǎzì", dosłownie "romanizacja języka narodowego") – system transkrypcji języka mandaryńskiego, opracowany przez Zhao Yuanrena i rozwinięty przez grupę chińskich językoznawców w latach 1925-1926. Przy użyciu tego systemu opublikowano szereg podręczników i słowników. 
Charakterystyka.
Szczególną cechą "Gwoyeu Romatzyh" jest oddanie tonów języka chińskiego przy pomocy różnych sposobów zapisu tej samej sylaby np. "ai", "air, "ae i "ay". Inne systemy wykorzystują w tym celu bądź znaki diakrytyczne, jak np. pinyin: "āi, ái, ǎi", "ài" lub cyfry umieszczane po każdej sylabie, np. Wade-Giles: "ai1, ai2", etc.).
Historia.
W roku 1928 Chiny przyjęły "Gwoyeu Romatzyh" jako oficjalny system latynizacji języka mandaryńskiego, wykorzystując go np. w słownikach. System nie spotkał się jednak z uznaniem ze względu na swą złożoność. Drugą przyczyną było skupienie się na standardzie opartym na dialekcie pekińskim, który wówczas nie był jeszcze tak rozpowszechniony. "Gwoyeu Romatzyh" został w końcu zarzucony na korzyść konkurencyjnego pinyinu, lecz do tej pory istnieją pewne jego pozostałości np. w sposobie zapisu nazwy prowincji Shaanxi "(Shǎnxī)". Nazwa ta zapisywana w pinyinie bez użycia znaków diakrytycznych byłaby nie do odróżnienia od nazwy prowincji Shanxi "(Shānxī)".
Po utworzeniu Chińskiej Republiki Ludowej system Gwoyeu Romantzyh został zarzucony i w latach 50. zastąpiony systemem hanyu pinyin. Na Tajwanie – mimo swojego skomplikowania sprawiającego, że w praktyce nie był stosowany – pozostał oficjalnym systemem aż do 1986 roku, kiedy to wprowadzono transkrypcję MPS II.

</doc>
<doc id="1814077" url="https://pl.wikipedia.org/wiki?curid=1814077" title="Donbass Arena">
Donbass Arena



</doc>
<doc id="1814079" url="https://pl.wikipedia.org/wiki?curid=1814079" title="Betta bellica">
Betta bellica



</doc>
<doc id="1814081" url="https://pl.wikipedia.org/wiki?curid=1814081" title="Most w Smukale">
Most w Smukale

Most Smukalski – most drogowy, zespolony stalowo-żelbetonowy na rzece Brdzie, w Bydgoszczy.
Lokalizacja.
Most w Smukalski spina oba brzegi Brdy (zalewu Smukalskiego) w ciągu ul. Biwakowej na osiedlu Smukała na północno-zachodnich rubieżach miasta Bydgoszczy.
Historia.
Most znajduje się kilkadziesiąt metrów na północ od miejsca, gdzie w latach 1907-1939 stał żelazny most kolejowy, którym poprowadzono linię wąskotorową Smukała – Włóki. W czasie okupacji hitlerowskiej pod prawobrzeżny dojazd wykonano nasyp ziemny, zaś w 1950 r. wybudowano filary żelbetowe, na których ułożono kładkę dla pieszych.
Obecny most zbudowano w 1977 roku po włączeniu osiedla Smukała w obręb administracyjny Bydgoszczy. Wykonawcą były jednostki podległe DODP Bydgoszcz. Projekt opracowało w 1973 roku Biuro Projektów Budownictwa Komunalnego w Bydgoszczy. Wykorzystano istniejące filary żelbetowe, zaś konstrukcję nośną wykonano z użyciem gotowych elementów prefabrykowanych.
W latach 1992-1993 wymieniono dylatacje oraz wykonano zabezpieczenia antykorozyjne.
Dane techniczne.
Zasadnicza konstrukcja jest stalowa z żelbetową płytą współpracującą. Przęsło zasadnicze ma rozpiętość 49,6 m i jest obustronnie przewieszone wspornikowo. Konstrukcję nośną stanowi pięć stalowych dźwigarów dwuteowych spawanych, stężonych poprzecznicami. Szerokość mostu wynosi 14,9 m, a długość całkowita 50,15 m. Przestrzeń żeglugowa pod obiektem wynosi 2,5 m, co wystarcza dla turystyki kajakowej.
Przeprawa mieści jezdnię drogową z dwoma pasami ruchu oraz dwa chodniki dla pieszych.
Obiektem dysponuje Zarząd Dróg Miejskich i Komunikacji Publicznej w Bydgoszczy.
Obciążenie ruchem.
Z uwagi na peryferyjne położenie, na moście nie notuje się dużego ruchu pojazdów.
Obiekt ma jednak duże znaczenie komunikacyjne, gdyż stanowi jedyne połączenie osiedla Opławiec ze Smukałą i os. Piaski. Przez most przejeżdżają autobusy linii nr 58 i 34N.

</doc>
<doc id="1814082" url="https://pl.wikipedia.org/wiki?curid=1814082" title="Karol Morawski">
Karol Morawski



</doc>
<doc id="1814083" url="https://pl.wikipedia.org/wiki?curid=1814083" title="Polana Mackowska">
Polana Mackowska



</doc>
<doc id="1814085" url="https://pl.wikipedia.org/wiki?curid=1814085" title="Park Wiatrowy Suwałki">
Park Wiatrowy Suwałki

Park Wiatrowy Suwałki (w skrócie PWS) – elektrownia wiatrowa (określana również jako farma wiatrowa). Jest to pierwsza elektrownia wiatrowa w Polsce należąca do polskiego przedstawicielstwa niemieckiego koncernu energetycznego – Rheinisch-Westfälisches Elektrizitätswerk AG z siedzibą centrali w Essen.
Budowa.
Początki inwestycji sięgają roku 2003. Po odpowiednim zbadaniu terenu przez pracowników, rok później – w 2004 roku zostały postawione maszty pomiarowe, które stały do końca 2006 roku.
Budowa ostatnich wiatraków Parku Wiatrowego Suwałki oznaczonych jako E-18 i E-19 zakończyła się 30 czerwca 2009 r. Od chwili rozpoczęcia pierwszych prac związanych ze wznoszeniem turbin minęło 2,5 miesiąca (montaż pierwszego wiatraka rozpoczął się 15 kwietnia 2009).
W tym krótkim czasie udało się zbudować 18 wiatraków i zamknąć bardzo ważny etap całej inwestycji. Rozpoczęcie przygotowań i prac związanych z całym procesem powstawania farmy wiatrowej rozpoczęło się dużo wcześniej, poczynając od stosownych zezwoleń, umów dzierżawy gruntów, budowy odpowiedniej infrastruktury (m.in. drogi dojazdowe, linie przesyłowe, GPZ) aż po transport elementów wiatraków i późniejszy montaż na właściwych stanowiskach.
Informacje.
Ogólne informacje o Parku Wiatrowym Suwałki
Transporty.
Suwalskie wiatraki pochodzą z duńskiej fabryki – Brande, skąd były transportowane do litewskiej Kłajpedy statkiem. Następnie elementy wiatraka przewożono specjalnymi ciężarówkami do ładunków wielkogabarytowych. Do przejazdu przez miasto zostały specjalnie przystosowane ulice Pułaskiego, Reja oraz Szpitalna i została wybudowana ulica Armii Krajowej.
Pierwszy transport miał miejsce 27 marca 2009, natomiast ostatni 16 czerwca 2009. Transport z Kłajpedy do Suwałk trwa 6 godzin (podróż powrotna skraca się do 4,5 godziny). Prędkość na prostych odcinkach dróg wynosi około 80 km/h.
Przyczepy są sterowane poprzez kierowców, w przypadku elementów podstawy – przez operatorów znajdujących się z tyłu. Przyczepy wykorzystywane do przewozu skrzydeł są sterowane z kabiny kierowcy, natomiast pilot obserwuje sytuację i w razie potrzeby komunikuje się przez radio, co do odpowiedniego skrętu kół.

</doc>
<doc id="1814087" url="https://pl.wikipedia.org/wiki?curid=1814087" title="Dominique Arnold">
Dominique Arnold

Dominique Arnold (ur. 14 września 1973 w Compton, w Kalifornii) – amerykański lekkoatleta, płotkarz. 

</doc>
<doc id="1814090" url="https://pl.wikipedia.org/wiki?curid=1814090" title="Aplodontia">
Aplodontia



</doc>
<doc id="1814094" url="https://pl.wikipedia.org/wiki?curid=1814094" title="Rumpler Taube">
Rumpler Taube

Rumpler Taube – niemiecki samolot szkolny i rozpoznawczy, jednosilnikowy jednopłat o drewnianej konstrukcji. Budowany od 1910 roku w wytwórni lotniczej Edmund Rumpler Flugzeugwerke jako licencyjna wersja austriackiego samolotu Etrich Taube.
Historia.
W lipcu 1910 nowo założona firma Rumpler otrzymała wyłączną pięcioletnią licencję na produkcję w Niemczech austriackiego udanego samolotu Etrich Taube. Na skutek udanej akcji marketingowej i występu samolotu Etrich Taube na pokazach w Berlinie, już 30 października 1910 niemieckie lotnictwo zamówiło 5 pierwszych samolotów i firma Rumpler zaczęła produkować samoloty Etrich Taube. Po tym, jak we wrześniu 1911 niemiecki sąd patentowy odmówił uznania patentu Etricha w Niemczech i większość niemieckich wytwórni lotniczych zaczęła oferować własne bezlicencyjne kopie Taube, Rumpler odmówił płacenia za licencję i zaczął promować samolot pod nazwą Rumpler Taube, która stała się nawet powszechniejsza od Etrich Taube (doprowadziło to do długoletnich sporów Rumplera z Etrichem). 
Samoloty Rumpler Taube wczesnej produkcji nie różniły się od pierwowzoru Etricha. Stopniowo wprowadzano w nich ulepszenia. W kwietniu 1913 wprowadzono model Taube 3C, z bardziej opływowym nosem kadłuba i uproszczonym podwoziem. Więcej zmian wprowadzono w modelu 4C: kadłub o przekroju prostokątnym, klasyczne usterzenie z ruchomymi powierzchniami oraz lotki (zamiast wyginanych końcówek), zredukowane odrutowanie skrzydeł bez dźwigara pod skrzydłami. 
Użycie.
Samoloty Rumpler były najliczniejszymi samolotami typu Taube w niemieckim lotnictwie wojskowym. Nie licząc lotnictwa marynarki i lotnictwa bawarskiego, niemieckie lotnictwo zakupiło przynajmniej 134 samoloty Taube produkcji Rumpler, lecz liczba ta zapewne była większa o kilkadziesiąt. 
Większość samolotów jednak uległa zużyciu przed wybuchem I wojny światowej.
Pierwszy Rumpler Taube (nr A.1/11), z silnikiem 50 KM został dostarczony niemieckiemu lotnictwu 22 marca 1911.
Samoloty Rumpler Taube używane były do szkolenia, a także w początkowym okresie I wojny światowej do rozpoznania i bombardowania. Z wyposażenia jednostek frontowych typ ten znikł do grudnia 1914. 
Opis konstrukcji.
Kadłub samolotu Rumpler Taube miał konstrukcję drewnianą skrzyniową, mieścił w przedniej części silnik rzędowy, w górnej części odkryty, chłodzony cieczą. Nad silnikiem wystawała wyprowadzona do góry rura wydechowa odprowadzająca spaliny ze wszystkich cylindrów. Za silnikiem w kadłubie znajdowały się jedna za drugą dwie kabiny odkryte – pierwsza obserwatora, druga pilota. Z tyłu kadłuba przymocowane było skośne usterzenie klasyczne dzielące się na stateczniki i stery (Taube 4C). Pokrycie kadłuba przy silniku stanowiła blacha aluminiowa, w pozostałej części sklejka i płótno.
Stosowano różne silniki, m.in. 50 KM Austro-Daimler (wczesne), 90 KM NAG, 100 KM Mercedes (podstawowy), 120 KM Austro-Daimler.

</doc>
<doc id="1814102" url="https://pl.wikipedia.org/wiki?curid=1814102" title="You Belong to the City">
You Belong to the City

You Belong to the City – utwór autorstwa Glenna Freya i Jacka Tempchina, wydany w 1985 jako singel na płycie ze ścieżką dźwiękową do serialu telewizyjnego z lat 80. – "Miami Vice". Piosenka zdobyła popularność w Stanach Zjednoczonych docierając do 2. miejsca na liście Billboard Hot 100 oraz zajmując 1. miejsce w zestawieniu Mainstream Rock Tracks. Razem z innym utworem autorstwa Jana Hammera – "Miami Vice Theme", zapewniła ścieżce dźwiękowej z serialu pierwsze miejsce na amerykańskich listach przebojów (przez 11 tygodni na przełomie 1985 i 1986). W serialu po raz pierwszy została zaprezentowana podczas emisji odcinka "Prodigal Son".
Piosenka została wykorzystana w reklamie Pepsi z 1985 z udziałem Freya i Dona Johnsona. Wersja ta miała zmieniony tekst, dostosowany treścią do reklamowanego produktu.

</doc>
<doc id="1814105" url="https://pl.wikipedia.org/wiki?curid=1814105" title="Rodzaje precedensów">
Rodzaje precedensów



</doc>
<doc id="1814107" url="https://pl.wikipedia.org/wiki?curid=1814107" title="Dziesięcioro przykazań (film 1956)">
Dziesięcioro przykazań (film 1956)

Dziesięcioro przykazań (ang. "The Ten Commandments") – amerykański film religijny z 1956 roku, będący remakiem filmu "Dziesięć przykazań" z 1923 roku, tego samego reżysera.
Realizacja.
Okres zdjęciowy trwał od 13 października 1954 do 13 sierpnia 1955. Zdjęcia realizowano w Stanach Zjednoczonych (Monument Valley) i Egipcie (Synaj, Abu Rudajs, Abu Ruwaysh, Luksor).
Premiera filmu odbyła się 5 października 1956.
Fabuła.
Autorzy scenariusza w wielu aspektach trzymali się tekstu biblijnego zawartego w Księdze Wyjścia. Z wielkim rozmachem w filmie została przedstawiona historia opuszczenia przez Izraelitów ziemi egipskiej pod wodzą Mojżesza i o przymierzu z Jahwe pod Synajem.
W czasach prześladowania Żydów za faraona Ramzesa I jego córka odnajduje ukryte w rzecznej trzcinie niemowlę, które postanawia uratować i wychować. Wzrastając w książęcym pałacu Mojżesz zyskuje przychylność Setiego i miłość księżniczki Nefertiri. Po zabiciu żołnierza egipskiego ucieka z Egiptu. Znajduje schronienie wśród Madianitów, gdzie żeni się. Otrzymując objawienie Boga Jahwe na pustyni, wyrusza w drogę powrotną, by uratować Izraela. Po serii plag zsyłanych przez Boga, faraon zgadza się na eksodus. Zanim Izraelici dotrą pod Bożą Górę, by zawrzeć przymierze i otrzymać przykazania, będą musieli przekroczyć Morze Czerwone, gonieni przez Egipcjan.
Obsada.
W filmie wystąpili, m.in.:

</doc>
<doc id="1814108" url="https://pl.wikipedia.org/wiki?curid=1814108" title="Mykolas Römeris">
Mykolas Römeris



</doc>
<doc id="1814109" url="https://pl.wikipedia.org/wiki?curid=1814109" title="Mykolas Rėmeris">
Mykolas Rėmeris



</doc>
<doc id="1814110" url="https://pl.wikipedia.org/wiki?curid=1814110" title="Mykolas Riomeris">
Mykolas Riomeris



</doc>
<doc id="1814111" url="https://pl.wikipedia.org/wiki?curid=1814111" title="Vallenar">
Vallenar

Vallenar – miasto i gmina w regionie Atakama w Chile, stolica prowincji Huasco. Leży w dolinie rzeki Huasco. W 2017 gminę zamieszkiwało 51 719 mieszkańców, z czego na samo miasto przypadało 46 019 osób. Głównym zajęciem ludności Vallenar jest rolnictwo i górnictwo.
Vallenar zostało założone pod nazwą "San Ambrosio de Ballenary" przez Irlandczyka Ambrose’a O’Higginsa w 1789.

</doc>
<doc id="1814112" url="https://pl.wikipedia.org/wiki?curid=1814112" title="Dziesięcioro przykazań">
Dziesięcioro przykazań



</doc>
<doc id="1814113" url="https://pl.wikipedia.org/wiki?curid=1814113" title="Łyżka do butów">
Łyżka do butów

Łyżka do butów jest narzędziem ułatwiającym zakładanie i zdejmowanie butów oraz zapobiegającym zagniataniu tylnych brzegów buta. Zazwyczaj łyżki do butów wykonane są ze stali, niekiedy z plastiku. Niektóre mają część roboczą osadzoną na kiju, aby umożliwić zakładanie i zdejmowanie butów bez schylania się. Pierwotnie łyżki do butów wykonywano z rogów zwierzęcych, czego ślad pozostał do dziś w języku angielskim, gdzie nazwa tego przedmiotu brzmi "shoehorn", w wolnym przekładzie "róg do butów".

</doc>
<doc id="1814116" url="https://pl.wikipedia.org/wiki?curid=1814116" title="Dettlef Günther">
Dettlef Günther

Dettlef Günther (ur. 27 kwietnia 1954 w Erlabrunn) – niemiecki saneczkarz reprezentujący NRD, mistrz olimpijski, świata i Europy.
Kariera.
Pierwszy sukces w karierze osiągnął w styczniu 1975 roku, kiedy zdobył złoty medal w jedynkach podczas mistrzostw Europy w Olang. Rok później wystartował na igrzyskach olimpijskich w Innsbrucku, zdobywając złoty medal. W zawodach tych wyprzedził Josefa Fendta z RFN i Hansa Rinna z NRD. Kolejne dwa medale zdobył w 1979 roku. Najpierw zajął drugie miejsce na mistrzostwach Europy w Oberhofie, a następnie zwyciężył podczas mistrzostw świata w Königssee. Brał też udział w igrzyskach olimpijskich w Lake Placid, kończąc rywalizację w jedynkach na czwartej pozycji. Walkę o podium przegrał tam z Antonem Winklerem z RFN o 0,618 sekundy.

</doc>
<doc id="1814117" url="https://pl.wikipedia.org/wiki?curid=1814117" title="Dictum">
Dictum



</doc>
<doc id="1814119" url="https://pl.wikipedia.org/wiki?curid=1814119" title="Parafia św. Józefa w Ansonia">
Parafia św. Józefa w Ansonia

Parafia św. Józefa w Ansonia (ang.) "St. Joseph Parish") – parafia rzymskokatolicka położona w Ansonia w stanie Connecticut w Stanach Zjednoczonych.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Ustanowiona w 1925 roku. Nazwa parafii jest związana z patronem św. Józefem.
Historia.
W czerwcu 1925 roku biskup Jan J. Nilan mianował lazarystę ks. Alojzego Zielenznika CM, proboszczem nowej parafii św. Józefa. Swą pierwszą Mszę dla polskiej kongregacji odprawił 12 lipca 1925, w Central St. Hall, wynajmowanej od włoskiej społeczności.
Kościół został poświęcony 6 września 1926. Dziesięć dni później Szkoła św. Józefa, obsadzona przez nazaretanki, została otwarta.
Parafia od dawna odczuwała potrzebę posiadania dzwonu, który by wzywał wiernych na nabożeństwo. Ich pragnie zostało w pełni zrealizowane w 1950 roku, kiedy ks. Kazimierz Kwiatkowski, przejeżdżając przez Winchester w stanie New Hampshire, zauważył ogłoszenie o sprzedaży dzwonu przed kościołem protestanckim. W drodze negocjacji kupił dzwon wartości 3 000 dolarów za 495 dolarów. 14 października 1950, przy okazji sprawowania sakramentu bierzmowania w parafii, doktor teologii biskup Henryk J. O'Brien, pobłogosławił stary dzwon i nadał mu imię "Kazimierz". Dzwon odezwał się po raz pierwszy 1 listopada 1950, kiedy dogmat o Wniebowzięciu Najświętszej Maryi Panny został uroczyście ogłoszony w Rzymie przez papieża Piusa XII.

</doc>
<doc id="1814120" url="https://pl.wikipedia.org/wiki?curid=1814120" title="Bujar Nishani">
Bujar Nishani

Bujar Faik Nishani (ur. 29 września 1966 w Durrësie, zm. 28 maja 2022) – albański polityk, wykładowca i urzędnik państwowy, deputowany, minister spraw wewnętrznych oraz sprawiedliwości, w latach 2012–2017 prezydent Albanii.
Życiorys.
W 1988 ukończył studia w akademii wojskowej Akademia Ushtarake „Skënderbej” w Tiranie. Odbył studia podyplomowe z zarządzania w obronności w Stanach Zjednoczonych (1996). Został też absolwentem prawa na Uniwersytecie Tirańskim (2004), na tej samej uczelni w 2005 uzyskał magisterium z europeistyki. Od 1988 przez pięć lat był wykładowcą na macierzystej akademii wojskowej.
W 1991 wstąpił do Demokratycznej Partii Albanii. W 1993 został dyrektorem do spraw stosunków zagranicznych w ministerstwie obrony, a w 1994 stanął na czele departamentu do spraw kontaktów z NATO w ministerstwie spraw zagranicznych. W 1996 dołączył do gabinetu politycznego ministra obrony. W 1997 jego ugrupowanie utraciło władzę, został wówczas przewodniczącym organizacji pozarządowej działającej na rzecz integracji Albanii z NATO. W 2001 stanął na czele stołecznych struktur demokratów, później dołączył do centralnych władz ugrupowania. W 2003 wszedł w skład rady miejskiej Tirany. W wyborach w 2005 i 2009 uzyskiwał mandat deputowanego do Zgromadzenia Albanii.
Był członkiem rządów Salego Berishy. Od marca 2007 do września 2009 sprawował urząd ministra spraw wewnętrznych. Od września 2009 do kwietnia 2011 pełnił funkcję ministra sprawiedliwości. W kwietniu 2011 ponownie stanął na czele resortu spraw wewnętrznych. W lipcu 2012 upływała kadencja prezydenta Bamira Topiego. Główne ugrupowania (rządzący demokraci i opozycyjni socjaliści) nie byli w stanie dojść do porozumienia. W pierwszych trzech turach (z 30 maja, 4 czerwca i 8 czerwca 2012) nie przeprowadzono głosowania nad żadnym kandydatem (wymagana była wówczas większość 84 głosów w parlamencie). Demokratyczna Partia Albanii wysunęła wówczas kandydaturę Bujara Nishaniego. 11 czerwca 2012 parlament w czwartej turze (w której wystarczyła zwykła większość) wybrał go na urząd prezydenta Albanii. W głosowaniu wzięło udział 76 deputowanych (na 140), a kandydat demokratów otrzymał 73 głosy. W tym samym miesiącu zakończył pełnienie funkcji ministra.
Urząd prezydenta objął 24 lipca 2012. Pierwszą zagraniczną wizytę złożył w tym samym roku w Kosowie. W 2016 podczas przemówienia w Organizacji Narodów Zjednoczonych poparł ratyfikację paryskiego porozumienia klimatycznego, zwiększanie pomocy humanitarnej w miejscach objętych konfliktami zbrojnymi oraz przestrzeganie zobowiązań poszczególnych państw w zakresie bezpieczeństwa. W 2017 uhonorował grupę Albańczyków którzy podczas II wojny światowej ratowali Żydów.
Jego pięcioletnia kadencja upłynęła 24 lipca 2017. Zajmował później stanowisko przewodniczącego rady krajowej Demokratycznej Partii Albanii. Otrzymał tytuły honorowego obywatela Libohovy, Szkodry, Prizrenu i Glogovaca.
Życie prywatne.
Jego żoną była Odeta Nishani z domu Kosova, z którą miał dwoje dzieci: syna Ersiego i córkę Fionę.
Zmarł 28 maja 2022 w szpitalu w Niemczech w wyniku komplikacji zdrowotnych stanowiących następstwo choroby COVID-19. 2 czerwca ogłoszono dniem żałoby w Albanii.

</doc>
<doc id="1814121" url="https://pl.wikipedia.org/wiki?curid=1814121" title="Parafia św. Stanisława Kostki w Bristol">
Parafia św. Stanisława Kostki w Bristol

Parafia św. Stanisława Kostki w Bristol (ang. "St. Stanislaus Kostka Parish") – parafia rzymskokatolicka położona w Bristol w stanie Connecticut w Stanach Zjednoczonych.
Jest ona jedną z wielu etnicznych polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Ustanowiona w 1919 roku. Nazwa parafii jest związana z patronem św. Stanisławem ze Szczepanowa.
Historia.
21 kwietnia 1919 biskup John Joseph Nilan mianował ks. George Bartlewskiego założycielem parafii św. Stanisława.
Budowę piwnicy kościoła biskup John Joseph Nilan pobłogosławił 26 września 1920.
Biskup pomocniczy John G. Murray poświęcił piwnicę kościoła 30 maja 1921.
W 1954 roku kościół został zburzony i nabożeństwa tymczasowo przeniesiono do sali szkolnej. Nowy neogotycki gmach z cegły wzrósł na miejscu pierwotnego kościoła i został poświęcony 20 maja 1956.

</doc>
<doc id="1814122" url="https://pl.wikipedia.org/wiki?curid=1814122" title="Kardashianowie">
Kardashianowie



</doc>
<doc id="1814123" url="https://pl.wikipedia.org/wiki?curid=1814123" title="Kaliskie Towarzystwo Kolarskie">
Kaliskie Towarzystwo Kolarskie

Kaliskie Towarzystwo Kolarskie Kalisz (KTK Kalisz) – towarzystwo sportowe o profilu kolarskim z siedzibą w Kaliszu.
Historia.
Historia KTK sięga 1925 roku, kiedy to grupa działaczy powstałego wcześniej towarzystwa sportowego Prosna postanowiła utworzyć klub otwarty na młodzież uboższą. W 1934 roku utworzono sekcję kolarską wyposażoną w najniezbędniejszy sprzęt. Niestety II wojna światowa przerwała dalszy rozwój klubu, co w konsekwencji przyniosło 5-letnią przerwę w oficjalnej działalności.
W 1945 nastąpił rozkwit kół sportowych, m.in. "Bielarnia", "Pluszownia", "Garbarnia" Na przełomie 1948-49 decyzją władz związkowych połączono wszystkie działające w Kaliszu koła sportowe w jeden klub. Tym sposobem powstało Zrzeszenie Sportowe "Włókniarz". W 1955 rozpoczęły się prace remontowo-budowlane. Zbudowany został budynek administracyjno-gospodarczy oraz wyremontowano trybuny i naprawiono tor kolarski. W roku 1968 zdecydowano o zorganizowaniu w Kaliszu Centralnej Spartakiady Młodzieży w kolarstwie torowym. W tym samym roku jesienią, rozpoczęto obiektu, która zakończyła się pełnym sukcesem i nic nie stało na przeszkodzie by rozpocząć spartakiadę, która odbyła się w sierpniu 1969 roku. Brązowy medal dla Włókniarza zdobył Jerzy Głowacki.
W roku 1972 przystąpiono do kolejnych modernizacji na kaliskim torze, zamontowano pełne oświetlenie, dzięki czemu zaistniała możliwość ścigania się również po zmroku. W 1973 klub zorganizował zakończenie etapu XXX Jubileuszowego wyścigu dookoła Polski, co było ogromnym sukcesem organizacyjnym klubu. Pod koniec lat 80. nastąpił spadek zarówno organizacyjny jak i finansowy. Klubowi groziła upadłość. 6 marca zarząd klubu podał się dymisji, po dość burzliwej naradzie podjęta została uchwała, dzięki której działacze kolarscy otrzymali upoważnienia do kontynuowania działalności klubu przejmując od "Włókniarza" zobowiązania i tradycje. W konsekwencji 6 marca klub sportowy "Włókniarz" przestał istnieć, rozbity został na dwa odrębne kluby.
Kolarstwo.
Po zakończeniu II wojny światowej reaktywowano Klub Sportowy "Bielarnia". Atutem klubu była sekcja kolarska, która borykała się z wieloma problemami i trudnościami. Brakowało sprzętu, strojów, zawodnicy inwestowali własne pieniądze na zakup ogumienia, części czy też strojów, szkoleniowcy natomiast pełnili swoje funkcje społeczne. W roku 1974 sekcję zarejestrowano w Polskim Związku Kolarskim. Od połowy lat 60. kolarstwo stało się popularne wśród młodzieży. Na zakup sprzętu pozwalały dotacje urzędowe oraz związkowe, metody szkoleniowe "Leona Mareckiego" stwarzały idealny klimat do osiągania dobrych wyników. Dowodem na to było niewątpliwie odkrycie talentu "Jerzego Głowackiego", który zapoczątkował "złotą epokę" kaliskiego kolarstwa. Wystąpił jako reprezentant Polski na Olimpiadzie w Monachium oraz dwukrotnie na mistrzostwa świata. Sekcja kolarska cały czas się rozrastała, zaczęło brakować odpowiednio wyszkolonej kadry szkoleniowej, trwał nabór kolejnych roczników młodzieżowych. Wraz z Leonem Mareckim przez dwa sezony szkoleniem zajmował się Wacław Latocha, zdobywca m.in. srebrnego medalu podczas mistrzostw świata w kolarstwie torowym w 1967 w Amsterdamie.
Od 1968 roku klub prowadził Bogdan Jamroszczyk. Jego celem było wprowadzić kaliskie kolarstwo na czołowe miejsce w Polsce. W 1975 roku na jego wniosek do klubu zaangażowany został Józef Jankowski, który zajął stanowisko trenera-koordynatora. Osobiście szkolił grupy seniorów i orlików, pozostałymi grupami opiekowali się Leon Marecki i Andrzej Landuch. Efektem współpracy szkoleniowców był żywy rozwój klubu.
W latach 90. zlikwidowano Kaliski Klub Sportowy "Włókniarz", jednak mimo tego wielu zawodników kontynuowało swoją karierę w KKS Hellena. Po Jerzym Głowackim miejsce w historii kaliskiego kolarstwa zajął Wojciech Pawlak, reprezentant Polski na Olimpiadzie w Seulu i Barcelonie, wielokrotnie brał udział w mistrzostwach świata i Europy.
Kolejnymi szkoleniowcami byli:
Zmiany wprowadzane w latach 1992-94 nie obniżyły poziomu sportowego. W 1995 roku do klubu dołączył Krzysztof Perz, w 2002 Bartłomiej Kryszak, a w 2007 Paweł Bronz.
W 2016 w Aigle w Szwajcarii, zawodnik Kaliskiego Towarzystwa Kolarskiego - Szymon Krawczyk, został mistrzem świata w kolarstwie torowym juniorów.
Imprezy.
Kaliskie Towarzystwo Kolarskie oprócz szkolenia zawodników, w sezonie 2008 zorganizowało na terenie miasta Kalisza i okolic następujące imprezy kolarskie:
W 2009 zaplanowana została organizacja imprez:

</doc>
<doc id="1814124" url="https://pl.wikipedia.org/wiki?curid=1814124" title="Parafia św. Michała Archanioła w Derby">
Parafia św. Michała Archanioła w Derby

Parafia św. Michała Archanioła w Derby () – parafia rzymskokatolicka położona w Derby w stanie Connecticut w Stanach Zjednoczonych.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z patronem św. Michałem Archaniołem.
Ustanowiona w 1905 roku.
Historia.
15 lipca 1905, biskup Hartford Michael Tierney ustanowił parafię św. Michała Archanioła. Ks. Stanisław Konieczny CM, został mianowany proboszczem założycielem. Durrschmidt Hall na Main St., został wynajęty na msze św., a pierwsza miała miejsce 20 sierpnia 1905. Nowy kościół został poświęcony 4 lipca 1907 przez ks. John Synnott, który reprezentował biskupa Hartford Michael Tierney.

</doc>
<doc id="1814126" url="https://pl.wikipedia.org/wiki?curid=1814126" title="Parafia św. Wojciecha w Enfield">
Parafia św. Wojciecha w Enfield

Parafia św. Wojciecha w Enfield (ang.) "St. Adalbert's Parish") – parafia rzymskokatolicka położona w Enfield w stanie Connecticut w Stanach Zjednoczonych.
Jest jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest związana z patronem św. Wojciechem.
Ustanowiona w 1915 roku.
Historia.
1 września 1907, biskup Hartford Michael Tierney uczynił ks. Paula W. Piechockiego odpowiedzialnym za polskich imigrantów w swojej diecezji. Biskup John Joseph Nilan powołał parafię św. Wojciecha 17 stycznia 1915, a ks. Stanisław Federkiewicz został mianowany pierwszym proboszczem. Pierwsza Msza św. była celebrowana w niedokończonym podziemiu kościoła na Boże Narodzenie 1915 roku. Dolna część kościoła została poświęcona 7 maja 1916 a ukończony kościół parafii św. Wojciecha został poświęcony przez biskupa Maurice F. McAuliffe 8 lipca 1928.
W 2017 roku parafia Świętego Wojciecha połączyła się z parafią St. Patrick w Enfield, tworząc parafię St. Raymond of Penafort. Oba budynki kościelne pozostają otwarte dla regularnych nabożeństw w ramach skonsolidowanej parafii.

</doc>
<doc id="1814127" url="https://pl.wikipedia.org/wiki?curid=1814127" title="Parafia Świętych Cyryla i Metodego w Hartford">
Parafia Świętych Cyryla i Metodego w Hartford

Parafia Świętych Cyryla i Metodego w Hartford (ang. "SS. Cyril and Methodius Parish") – parafia rzymskokatolicka położona w Hartford, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Patronami parafii są św. Cyryl oraz św. Metody.
Ustanowiona 6 kwietnia 1902 roku.
Historia.
W styczniu 1901 roku, niedawno wyświęcony, ks. Stanisław Łozowski został przydzielony jako wikariusz dla polskich imigrantów przy parafii św. Piotra. 6 kwietnia 1902, biskup Hartford, Michael Tierney ustanowił Parafię Świętych Cyryla i Metodego dla polskich imigrantów, z ks. Stanisławem Łozowskim jako proboszczem.
Pierwsza msza św. została odprawiona w podziemiach bazyliki św. Piotra.
Drewniany kościół został wybudowany na Governor St.
Kolejny kamień węgielny pod duży murowany kościół, został poświęcony 9 lipca 1916 roku.

</doc>
<doc id="1814129" url="https://pl.wikipedia.org/wiki?curid=1814129" title="Parafia św. Stanisława Biskupa i Męczennika w Meriden">
Parafia św. Stanisława Biskupa i Męczennika w Meriden

Parafia św. Stanisława Biskupa i Męczennika w Meriden, Connecticut (ang. "The Parish Family of St. Stanislaus Bishop &amp; Martyr") – parafia rzymskokatolicka położona w Meriden, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z patronem, św. Stanisławem.
Ustanowiona 1891 roku.
Historia.
Parafia św. Stanisława Biskupa i Męczennika w Meriden (Connecticut) była pierwszą polonijną parafią założoną w archidiecezji Hartford. Inicjatywa została podjęta przez samych polskich imigrantów 1 stycznia 1889, kiedy Jan Damach wraz z przyjaciółmi założył bractwo św. Stanisława Biskupa i Męczennika.
Ponieważ teren przy Jefferson i Oak Street został wcześniej nabyty przez imigrantów, w 1891 roku biskup Lawrence Stephen McMahon mianował ks. Antoniego Klawitter jako pierwszego proboszcza, a 8 stycznia 1893 poświęcił pierwszy drewniany budynek na kościół pw. św. Stanisława Biskupa i Męczennika.
Posiadając 9000 dolarów, ks. John L. Ceppa zakupił teren pod nowe miejsce na kościół, na rogu Pleasant i Olive St.
7 września 1908 biskup Michael Tierney poświęcił nowy kościół.
29 czerwca, 2017 kościół Świętego Stanisława Biskupa i Męczennika, Meriden oraz kościół Świętych Piotra i Pawła, Wallingford wchodzą w skład parafii Świętej Faustyny.

</doc>
<doc id="1814130" url="https://pl.wikipedia.org/wiki?curid=1814130" title="Parafia Najświętszego Serca Pana Jezusa w New Britain">
Parafia Najświętszego Serca Pana Jezusa w New Britain

Parafia Najświętszego Serca Pana Jezusa w New Britain (ang. "Sacred Heart Parish") – parafia rzymskokatolicka położona w New Britain, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest dedykowana Najświętszemu Sercu Pana Jezusa.
Ustanowiona 10 sierpnia 1894 roku.
Historia.
10 sierpnia 1894 roku, polska wspólnota katolicka w New Britain stała się misją najstarszej polonijnej parafii w archidiecezji Hartford, św. Stanisława Biskupa i Męczennika w Meriden. Misja zakończyła się 10 września 1895, kiedy ks. Lucjan Bójnowski został mianowany proboszczem w New Britain. Początkowo, nowa parafia została dedykowana św. Kazimierzowi, ale nazwa została w 1896 roku oficjalnie zmieniona dla uczczenia Najświętszego Serca Pana Jezusa. Kościół Najświętszego Serca Pana Jezusa przy Orange St. został poświęcony przez biskupa Michaela Tierneya w dniu 4 października 1896.

</doc>
<doc id="1814131" url="https://pl.wikipedia.org/wiki?curid=1814131" title="Parafia Świętego Krzyża w New Britain">
Parafia Świętego Krzyża w New Britain

Parafia Świętego Krzyża w New Britain (ang. "Holy Cross Parish") – parafia rzymskokatolicka położona w New Britain, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest dedykowana Świętemu Krzyżowi.
Ustanowiona 8 kwietnia 1927 roku.
Historia.
Kiedy liczba wiernych w parafii Najświętszego Serca Pana Jezusa w New Britain wzrosła do około 9 000, ruch w celu stworzenia drugiej parafii, sponsorowany przez Towarzystwo Świętej Trójcy doprowadził do powstania nowej parafii 8 kwietnia 1927.
3 listopada 1927 roku, biskup John Joseph Nilan upoważnił ks. Stephen Bartowskiego do zorganizowania parafii Świętego Krzyża. Pierwsza msza św. odbyła się 13 listopada w miejscowej sali zebrań.
29 grudnia 1927 roku ks. Bartkowski rozpoczął budowę nowego kościoła przy Farmington Ave. Rok później ks. Bartkowski odprawił pierwszą mszę św. w nowym drewnianym kościele, który został poświęcony 11 lipca 1927 roku przez biskupa pomocniczego Maurice F. McAuliffe.
W związku z tym, że bardzo dużo Polaków szybko przeszło do nowej parafii, biskup John Joseph Nilan uznał parafię Świętego Krzyża za etniczną, zamiast parafii terytorialnej, jak pierwotnie planowano.
22 września 2019 roku parafię odwiedził prezydent Andrzej Duda.

</doc>
<doc id="1814134" url="https://pl.wikipedia.org/wiki?curid=1814134" title="Parafia św. Stanisława Biskupa i Męczennika w New Haven">
Parafia św. Stanisława Biskupa i Męczennika w New Haven

Parafia św. Stanisława Biskupa i Męczennika w New Haven (ang. "St. Stanislaus Bishop &amp; Martyr's Parish") – parafia rzymskokatolicka położona w New Haven, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest związana z patronem św. Stanisławem ze Szczepanowa.
Ustanowiona 28 grudnia 1901 roku.
Historia.
2 lutego 1896, polscy imigranci New Haven utworzyli Towarzystwo św. Stanisława. 12 września 1900 roku, biskup Hartford, powołał ks. Stanisława Musiela na proboszcza w New Haven. Pierwszą mszę św. odprawił 16 września w St Boniface Germania Hall przy Wooster St., a
28 grudnia 1901, powstała parafia św. Stanisława Biskupa i Męczennika. Ks. Musiel kupił nieruchomość na rogu Dwight i Edgewood Ave. i przebudował budynek na kaplicę.
1 stycznia 1904 parafia przeszła pod opiekę polskich ojców ze Zgromadzenia Księży Misjonarzy Świętego Wincentego à Paulo. Ks. Jerzy Głogowski CM zakupił były szwedzki kościół luterański przy St. John St., który 23 października 1904 został poświęcony przez biskupa Michael Tierney jako kościół św. Stanisława Biskupa i Męczennika.

</doc>
<doc id="1814136" url="https://pl.wikipedia.org/wiki?curid=1814136" title="Pośrednia Bednarzowa Turnia">
Pośrednia Bednarzowa Turnia

Pośrednia Bednarzowa Turnia (, , ) – turnia w Grani Hrubego w słowackiej części Tatr Wysokich. Od Bednarzowej Kopki oddzielona jest siodłem Zadniej Bednarzowej Ławki, a od Skrajnej Bednarzowej Turni oddziela ją Pośrednia Bednarzowa Ławka. Na południowo-zachodnią stronę opada ściankami o wysokości kilkunastu metrów, poniżej nich piarżysto-trawiasty stok opada do dna Niewcyrki. Od strony Doliny Hlińskiej z turni opada ściana o wysokości około 350 m, mająca podstawę w żlebie opadającym do Bednarzowej Zatoki. Jej dolna część jest pionowa, a powyżej niej znajduje się obryw z filara Skrajnej Bednarzowej Turni o czerwonawej barwie skał. Górną część ściany tworzą wielkie płyty. Ściana ta do czasu napisania przez Władysława Cywińskiego przewodnika wspinaczkowego była dziewicza – bez dróg wspinaczkowych. Tylko fragmentem jej górnej, względnie łatwej części prowadzi jedna z dróg wspinaczkowych. 
Pośrednia Bednarzowa Turnia jest środkową z czterech Bednarzowych Turni – pozostałymi są Zadnia Bednarzowa Turnia, Skrajna Bednarzowa Turnia i Bednarzowa Kopka. Nazwy trzech Bednarzowych Turni utworzył Witold Henryk Paryski w 1956 r., Władysław Cywiński w 2008 r. dołożył Bednarzową Kopkę. Ich nazwy upamiętniają Wojciecha Bednarza – przewodnika zasłużonego dla poznania masywu Hrubego Wierchu, który razem z Ksawerym Gnoińskim dokonał pierwszego wejścia na Pośrednią Bednarzową Turnię – miało to miejsce w 1889 roku. Dotarli oni tutaj od strony południowo-zachodniej, z Niewcyrki. Jest to łatwe przejście (0+ w skali tatrzańskiej), ale obecnie Niewcyrka jest obszarem ochrony ścisłej TANAP-u z zakazem wstępu.

</doc>
<doc id="1814140" url="https://pl.wikipedia.org/wiki?curid=1814140" title="Łutówka">
Łutówka

Wiśnia 'Łutówka' – odmiana uprawna (kultywar) wiśni o późnej porze dojrzewania owoców. Jest bardzo stara, nieznanego pochodzenia, najprawdopodobniej francuskiego lub holenderskiego. Uprawiana we wszystkich krajach, w których uprawia się wiśnie. W Polsce jest znana od dawna i bardzo popularna. Jest najczęściej uprawianą wiśnią, zarówno w uprawie towarowej jak i amatorskiej.
Uprawa.
Jest najpowszechniej uprawianą w Polsce odmianą wiśni w sadach towarowych. Znajduje się w rejestrze Odmian Roślin Uprawnych prowadzonym przez Centralny Ośrodek Badania Odmian Roślin Uprawnych od początku jego istnienia. Jako podkładki najczęściej stosuje się siewki antypki lub czereśni ptasiej lub rozmnażane wegetatywnie podkładki "Colt" i "F12/1".
Zapylenie.
Jest odmianą samopylną, czyli może rosnąć w monokulturze i dobrze owocuje, jest także dobrym zapylaczem dla innych obcopylnych odmian.
Zdrowotność.
Drzewo jest wytrzymałe na mróz; na brunatną zgniliznę drzew pestkowych (monilioza) jest średnio wrażliwe, natomiast bardzo wrażliwe na drobną plamistość liści drzew pestkowych powodowaną przez grzyb Blumeriella
jaapi (Rehm) Arx. Uprawiane na podkładce – czereśni ptasiej jest mniej wrażliwe na raka bakteryjnego. Pąki kwiatowe są dość wytrzymałe na mróz.
Zbiór i przechowywanie.
W warunkach polskich, w zależności od rejonu i typu gleby, dojrzałość zbiorczą osiąga w końcu lipca lub na początku sierpnia. Tak jak większość wiśni zbiera się je bez szypułek, lecz ze względu na wyciekający sok nie nadaje się do przechowywania.
Nadaje się do zbioru mechanicznego, do którego powinna być uprzednio przygotowana poprzez oprysk preparatami stymulującymi produkcję etylenu, co poprawia równomierność wybarwienia oraz łatwiejsze odrywanie się szypułek. Ponadto drzewa muszą mieć uformowany co najmniej 80 cm pień. Koszt zbioru mechanicznego (z uwzględnieniem amortyzacji maszyn) ocenia się na 1/2-1/3 kosztów zbioru ręcznego.

</doc>
<doc id="1814142" url="https://pl.wikipedia.org/wiki?curid=1814142" title="Most obwodnicy nad Kanałem Bydgoskim">
Most obwodnicy nad Kanałem Bydgoskim

Most obwodnicy Bydgoszczy – most drogowy na Kanale Bydgoskim w Bydgoszczy.
Lokalizacja.
Most drogowej obwodnicy Bydgoszczy spina brzegi Kanału Bydgoskiego na zachodniej granicy miasta Bydgoszczy.
Przez przeprawę wiedzie droga krajowa nr 10. W bezpośrednim sąsiedztwie obiektu od strony zachodniej znajduje się śluza Osowa Góra na Kanale Bydgoskim, natomiast ok. 700 m na wschód śluza Prądy.
Historia.
Pierwszy, łukowy, jednoprzęsłowy most o długości 39,4 m, szerokości 12 m i nośności 30 t powstał w tym miejscu w 1963 roku podczas budowy południowej obwodnicy drogowej Bydgoszczy na odcinku Pawłówek – Białe Błota – Stryszek – Przyłubie. Elementem nośnym obiektu były dwa dźwigary łukowe z betonu sprężonego, połączone żelbetowymi poprzecznicami, na których opierała się monolityczna płyta pomostu. Most mieścił jedną jezdnię o dwóch pasach ruchu i szerokości 7 m oraz chodniki dla pieszych o szerokości 1,07 m. Podporami były przyczółki żelbetowe posadowione na palach wbijanych. Przestrzeń żeglugowa pod mostem wynosiła 5,6 × 15 m. W 2003 roku przeprowadzono remont obiektu na podstawie projektu opracowanego przez mgr inż. Eugeniusza Fryzowskiego. Prace objęły m.in. wymianę izolacji oraz zabezpieczenie antykorozyjne betonu.
W 2018 obok mostu rozpoczęto budowę przeprawy tymczasowej, która umożliwiła rozbiórkę mostu z 1963 i budowę na wschód od niego nowego mostu o długości 90 m i szerokości ponad 14 m, którego górny poziom służyć będzie ruchowi na drodze ekspresowej S5, a poziom dolny będzie przeznaczony dla ruchu lokalnego. Ruch na tymczasowej przeprawie rozpoczął się 4 lipca 2019, a stary most został rozebrany w ciągu kolejnych 2 miesięcy. Ruch na nowym obiekcie zapoczątkowano w początku grudnia 2020.
Dane techniczne.
Zarządcą obiektu jest Wydział Mostów Oddziału Generalnej Dyrekcji Dróg i Autostrad w Bydgoszczy.
Obciążenie ruchem.
Most należy do obiektów średnio obciążonych ruchem drogowym w Bydgoszczy, z uwagi na to, że zbiera on głównie ruch tranzytowy. Pomiar ruchu w 2006 r. wykazał, że w szczycie komunikacyjnym przejeżdża przezeń ok. 650 pojazdów na godzinę.

</doc>
<doc id="1814143" url="https://pl.wikipedia.org/wiki?curid=1814143" title="Ruch Ludowy przeciw UE">
Ruch Ludowy przeciw UE

Ruch Ludowy przeciw UE (duń. "Folkebevægelsen mod EU", N) – duńskie lewicowe stowarzyszenie polityczne, sprzeciwiające się członkostwu w Unii Europejskiej.
Ugrupowanie powstało w 1972 jako platforma środowisk nawołujących do głosowania na „nie” w referendum akcesyjnym. Członkostwo w ruchu może mieć charakter kolektywny lub prywatny. Indywidualne osoby zrzeszone są w około 100 lokalnych oddziałach. Organizacja opowiada się za wystąpieniem z UE i powrotem do struktur Europejskiego Stowarzyszenia Wolnego Handlu. Deklaruje poparcie dla ustroju demokratycznego, zrównoważonego rozwoju, wzrostu znaczenia ONZ czy Rady Europy.
Ruch Ludowy przeciw UE nie przekształcił się w partię polityczną, nie bierze udziału w wyborach krajowych i samorządowych. Od 1979 do 2019 był reprezentowany w Parlamencie Europejskim. W eurowyborach m.in. współtworzył koalicję z Ruchem Czerwcowym. Do 2002 posłowie stowarzyszenia zasiadali w Grupie na rzecz Europy Demokracji i Różnorodności, następnie ich reprezentant przeszedł do frakcji eurokomunistycznej.

</doc>
<doc id="1814144" url="https://pl.wikipedia.org/wiki?curid=1814144" title="Rekordy mistrzostw Europy w lekkoatletyce">
Rekordy mistrzostw Europy w lekkoatletyce

Rekordy mistrzostw Europy w lekkoatletyce – najlepsze rezultaty w historii lekkoatletycznych mistrzostw Europy.

</doc>
<doc id="1814148" url="https://pl.wikipedia.org/wiki?curid=1814148" title="Puchar Świata w łyżwiarstwie szybkim 2009/2010">
Puchar Świata w łyżwiarstwie szybkim 2009/2010

Puchar Świata w łyżwiarstwie szybkim 2009/2010 był 25 edycją tej imprezy. Cykl rozpoczął się w Berlinie 6 listopada 2009 roku, a zakończył 14 marca 2010 roku w Heerenveen.
Puchar Świata rozgrywano w 6 miastach, w 5 krajach, na 2 kontynentach. Dwukrotnie łyżwiarzy gościło Heerenveen.
Wśród kobiet dominowały Kanadyjki. Wygrały klasyfikację drużynową, Christine Nesbitt zwyciężyła na 1000 m, a Kristina Groves na 1500 m. Na 500 m najlepsza była Niemka Jenny Wolf, a na 3000 i 5000 m Czeszka Martina Sáblíková. Wśród mężczyzn najwięcej klasyfikacji wygrali Amerykanie. Tucker Fredricks zwyciężył na 500 m, a Shani Davis był bezkonkurencyjny na 1000 oraz 1500 m. Na dystansie 5000 i 10000 m zwyciężył Norweg Håvard Bøkko, Norwedzy wygrali również klasyfikację drużynową.

</doc>
<doc id="1814150" url="https://pl.wikipedia.org/wiki?curid=1814150" title="Latinxua sin wenz">
Latinxua sin wenz

Latinxua Sin Wenz (język chiński: 拉丁化新文字 pinyin Lādīnghuà Xīn Wénzì); inne nazwy: Sin Wenz, Latinxua Sinwenz, Zhongguo Latinxua Sin Wenz, Beifangxua Latinxua Sin Wenz lub po prostu Latinxua) – rzadko używany sposób transkrypcji języka chińskiego opracowany w Moskwie w roku 1928 przez Qu Qiubaia i W.S. Kolokolowa w celu zmniejszenia analfabetyzmu wśród Chińczyków mieszkających na radzieckim Dalekim Wschodzie. Pierwszy system latynizacji języka chińskiego, używany również przez Chińczyków. W ChRL ustąpił pinyinowi. W pierwotnym zamierzeniu miał zupełnie zastąpić znaki chińskie.
Opis.
System Sin Wenz różnił się dla każdego z chińskich dialektów. Poniższy przykład dotyczy jedynie jednej z trzynastu możliwych wersji, opracowanej dla dialektu mandaryńskiego. Tony nie są zaznaczane, gdyż twórcy systemu założyli, że w konkretnym kontekście nie stanowią problemu.
Kolorem niebieskim zaznaczono różnice z "hanyu pinyinem".

</doc>
<doc id="1814151" url="https://pl.wikipedia.org/wiki?curid=1814151" title="Kurt Jara">
Kurt Jara

Kurt Jara (ur. 14 października 1950 w Innsbrucku) – piłkarz austriacki grający na pozycji pomocnika.
Kariera klubowa.
Karierę piłkarską Jara rozpoczął w rodzinnym Innsbrucku, w klubie FC Wacker Innsbruck. W sezonie 1968/1969 zadebiutował w jego barwach w pierwszej lidze Austrii. Po 2 latach gry w tym klubie przeszedł do FC Wacker Innsbruck. W 1970 roku osiągnął z Wackerem swój pierwszy sukces w karierze, gdy zdobył Puchar Austrii. W latach 1971–1973 trzykrotnie z rzędu zostawał mistrzem Austrii. Krajowy puchar zdobył także w 1973 roku.
Latem 1973 roku Jara odszedł z Wackeru do Valencii CF. 1 września 1973 roku rozegrał pierwsze spotkanie w Primera División, wygrane 2:1 z Realem Oviedo. W Valencii występował przez dwa lata i strzelił dla niej 11 goli.
W 1975 roku Jara został piłkarzem MSV Duisburg. W niemieckiej Bundeslidze zadebiutował 23 sierpnia 1975 w zwycięskim 6:2 domowym meczu z Kickers Offenbach, w którym zdobył gola. Zawodnikiem Duisburga był przez 5 sezonów.
Przed rozpoczęciem sezonu 1980/1981 Jara odszedł z Duisburga do Schalke 04 Gelsenkirchen. W nim swój debiut zanotował 16 sierpnia 1980 w meczu z Eintrachtem Frankfurt (1:4). Na zakończenie sezonu spadł z Schalke do drugiej ligi.
Po degradacji Schalke Jara zmienił klub i trafił do Grasshoppers Zurych. W latach 1982–1984 trzykrotnie z rzędu wywalczył mistrzostwo Szwajcarii. W 1983 roku zdobył Puchar Szwajcarii. W 1985 roku zakończył karierę piłkarską.
Kariera reprezentacyjna.
W reprezentacji Austrii Jara zadebiutował 11 lipca 1971 roku w zremisowanym 1:1 towarzyskim spotkaniu z Brazylią i w debiucie zdobył gola. W 1978 roku został powołany przez selekcjonera Helmuta Senekowitscha do kadry na Mistrzostwa Świata w Argentynie. Na tym turnieju rozegrał 4 spotkania: z Hiszpanią (2:1), ze Szwecją (1:0), z Brazylią (0:1) i z Holandią (1:5). Z kolei w 1982 roku był w kadrze Austrii na Mundialu w Hiszpanii. Na tym turnieju był rezerwowym i zagrał tylko w meczu z Francją (0:1). Od 1971 do 1985 roku rozegrał w kadrze narodowej 59 meczów i strzelił 15 goli.
Kariera trenerska.
Po zakończeniu kariery piłkarskiej Jara został trenerem. W 1986 roku został trenerem Grasshoppers Zurych, z którym w 1988 roku zdobył Puchar Szwajcarii. Następnie bez większych sukcesów prowadził FC Sankt Gallen (1988–1991), FC Zürich (1991–1994), VfB Mödling (1994–1995), Skodę Xanthi (1996–1997) i APOEL Nikozja (1997–1998). Latem 1999 wrócił do Austrii i został szkoleniowcem Tirolu Innsbruck. W latach 2000–2001 dwukrotnie z rzędu doprowadził Tirol do mistrzostwa Austrii. Po tych sukcesach odszedł do zespołu Hamburger SV, z którym w 2003 roku wygrał puchar ligi niemieckiej i zakończył sezon na 4. miejscu w tabeli. W latach 2004–2005 prowadził 1. FC Kaiserslautern, a w latach 2005–2006 - Red Bull Salzburg, z którym został wicemistrzem kraju.

</doc>
<doc id="1814155" url="https://pl.wikipedia.org/wiki?curid=1814155" title="Kościół Zmartwychwstania Pana Jezusa i klasztor Zmartwychwstańców we Lwowie">
Kościół Zmartwychwstania Pana Jezusa i klasztor Zmartwychwstańców we Lwowie

 Kościół Zmartwychwstania Pana Jezusa i klasztor Zmartwychwstańców we Lwowie położony przy ul. Piekarskiej 59 (ukr. вул. Пекарська 59).
Historia.
Kościół Zmartwychwstania Pana Jezusa został wybudowany w 1887 (według innych źródeł w 1889) na planie krzyża łacińskiego według projektu architektów Łukasza Bodaszewskiego i Albina Zagórskiego. Od strony zachodniej został połączony z budynkiem klasztoru, a od południowej z seminarium. We wnętrzu zbudowano ołtarz główny, dwa ołtarze boczne i ambonę. Organy zostały wykonane w fabryce lwowskiego organmistrza Jana Śliwińskiego. Ołtarz główny zbudowano według projektu architekta Jana Tomasza Kudelskiego z kamienia tarnopolskiego, obok wybudowano dwa boczne ołtarze drewniane. Dekoracje rzeźbiarskie wykonał Piotr Harasimowicz. W latach 1900-1904 kościół ozdobiono trzema malowidłami olejnymi autorstwa bliżej nieznanego lwowskiego malarza, który sygnował swoje prace podpisem "Garabed" (być może chodzi o ormiańskiego malarza Garabeda Keupruliana). W prezbiterium kościoła umieszczono tablicę poświęconą historykowi i społecznikowi ks. Walerianowi Kalince. W czasie I wojny światowej Austriacy skonfiskowali i zniszczyli trzy kościelne organy, a do kościoła został przekazany dzwon z lwowskiej katedry ormiańskiej.
Po odzyskaniu przez Polskę niepodległości podjęto zakrojone prace konserwatorskie, m.in. w 1928 odnowiono organy, a w 1932 przeprowadzono remont generalny przyozdabiając świątynię dodatkowymi malowidłami ściennymi w stylu art déco autorstwa Kazimierza Jana Smuczaka i Stanisława Ehrenfeldema. Kompozycje przedstawiały także herby Lwowa, polskie orły, wizerunki Papieża Piusa XI i arcybiskupa Bolesława Twardowskiego. Według projektu Kazimierza Jana Smuczaka firma krakowskiego architekta Stanisława Gabriela Żeleńskiego wykonała dwa witraże umieszczone następnie w oknach kościoła. W 1938 wzniesiono dodatkowy ołtarz boczny pw. św. Teresy. Już za okupacji Lwowa w 1940 wyremontowano poszycie dachu. W latach okupacji w klasztorze ukrywał się przed prześladowaniami niemieckimi m.in. prof. Eugeniusz Romer. 
Przy kościele działał konwikt dla młodzieży męskiej szkół średnich. 
Do 1945 kościół wraz z integralnymi budynkami klasztoru i kościoła stanowił własność polskiego zgromadzenia Zmartwychwstańców. Po 1945 miejscowych duchownych wraz z lwowskimi Polakami wypędzono ze Lwowa, a w budynkach seminarium i klasztoru umieszczono szpital wojskowy, natomiast sam kościół przeznaczono na magazyn. Rozpoczęło się systematyczne niszczenie świątyni: porąbano i rozbito ołtarze, ambonę i ławki. Porozbijano witraże. Wnętrze kościoła poprzedzielano ścianami działowymi. Udało się duchownym uratować jedynie organy i kilka rzeźb przewiezionych szczęśliwie do Krakowa. Po 1990 nieczynny budynek przekazano na zbór baptystom, którzy częściowo wyremontowali świątynię, a częściowo dokonali jej dalszego zniszczenia, m.in. zamalowali wizerunki polskich orłów, papieża i arcybiskupa Twardowskiego. Zachowała się tablica poświęcona Walerianowi Kalince.

</doc>
<doc id="1814156" url="https://pl.wikipedia.org/wiki?curid=1814156" title="Park Grabiszyński">
Park Grabiszyński

Park Grabiszyński – park we Wrocławiu położony na osiedlu Grabiszyn-Grabiszynek. Nazwa parku została nadana § 1 pkt 12 uchwały nr LXXI/454/93 Rady Miejskiej Wrocławia z dnia 9 października 1993 "w sprawie nazw parków i terenów leśnych istniejących we Wrocławiu". Pieczę nad Parkiem Grabiszyńskim sprawuje Zarząd Zieleni Miejskiej, podległy Departamentowi Architektury i Rozwoju Urzędu Miejskiego Wrocławia.
Historia Parku.
Park powstał na obszarze, który niegdyś stanowił cmentarz – "Kommunal Friedhof in Gräbchen". W roku 1867 teren na wschód od "Gräbschener Straße" (dziś ul. Grabiszyńska), położony pomiędzy "Kürassier Straße" (obecnie Al. Hallera) a szkółką roślin położoną ok. 300 metrów na południe od Alei, przeznaczono na część I cmentarza komunalnego ("Kommunal Friedhof in Gräbchen Teil I"). W centralnej części cmentarza stała kaplica, wybudowana według projektu architekta Zimmermanna w stylu naśladującym renesans włoski. Ta część nekropolii wraz z kaplicą w 1945 została całkowicie zniszczona podczas oblężenia miasta. Nazywana była potem „Cmentarzem Grabiszyńskim I”, choć nie była w ogóle już użytkowana, a w 1963 roku ostatecznie ją zlikwidowano.
W roku 1881 utworzono drugą część tego cmentarza ("Kommunal Friedhof in Gräbchen Teil II"), zlokalizowaną po przeciwnej (zachodniej) stronie "Gräbschener Straße". Obszar ten zachował swoją rolę do dzisiaj – jest to Cmentarz Grabiszyński (określany też niekiedy, ze względów historycznych, jako „Cmentarz Grabiszyński II”). Cmentarz Grabiszyński nie wchodzi w skład Parku, choć sąsiaduje z nim przez ulicę.
W roku 1916 rozpoczęto użytkowanie trzeciej części nekropolii ("Kommunal Friedhof in Gräbchen Teil III", po wojnie nazywanej Cmentarzem Grabiszyńskim III), położonej po wschodniej stronie ulicy Grabiszyńskiej, na południowym skraju najstarszej części kompleksu cmentarnego (Cmentarza Grabiszyńskiego I), na południe od szkółki roślin. Centralny element cmentarza stanowiło krematorium wybudowane w 1926 r. według projektu Konwiarza. W 1927 r. w jednej z wolnych kwater na południowym skraju nekropolii urządzono, na wniosek i staraniem włoskiego rządu, Cmentarz Żołnierzy Włoskich, zmarłych w niewoli niemieckiej pod koniec I wojny światowej. W latach 1946–1949 obok nekropolii włoskiej urządzono Francuski cmentarz wojenny. Tereny Cmentarza Grabiszyńskiego III stanowią obecnie zasadniczą część Parku Grabiszyńskiego, a znajdujący się tu cmentarz żołnierzy włoskich wraz z niewielką kwaterą grobów dziecięcych znajdującą się przy pętli tramwajowej, stanowią jedyne zachowane elementy dawnej nekropolii; pozostałe części cmentarza położone na wschód od ul. Grabiszyńskiej przeznaczono do likwidacji w 1963 r.
Stan aktualny.
Obecnie po dawnej nekropolii pozostały niewielkie enklawy, zawierające kwatery pochowanych tu:
Park ma powierzchnię 48 ha i składa się z dwóch części: północnej – przy Alei Generała Józefa Hallera, oraz południowej – nad rzeką Ślęzą. Obie części rozdzielone są wydzielonym (zamkniętym) terenem zakładu zieleni. Łączy je na wschodzie aleja spacerowa i pas zadrzewień – Aleja Eugeniusza Romera. W południowej części park łączy się z pasem zieleni położonym wzdłuż Grabiszynki i ulicy Ślusarskiej, ciągnącym się aż do Małej Sobótki.
Park położony jest pomiędzy:
Wśród atrakcji parku wymienia się:
W obrębie parku, w południowej części, znajduje się Pomnik Wspólnej Pamięci.
Ekosystem Parku Grabiszyńskiego.
Park tworzy większy ekosystem wraz z rzeką, Cmentarzem Grabiszyńskim, Cmentarzem Żołnierzy Włoskich, ze wzgórzem, na którym położony jest Cmentarz Żołnierzy Polskich, ogródkami działkowymi oraz z Lasem Oporowskim. Na florę Parku, składają się – spośród drzew – najczęściej spotykane gatunki:
a ponadto także m.in. lipa szerokolistna i lipa krymska.
W podszycie przeważają krzewy, głównie leszczyna pospolita i dereń świdwa, natomiast w runie występują takie rośliny zielne, jak:
fauna Parku to owady oraz liczne gatunki ptaków, wśród nich m.in.:
a spośród ssaków głównie wiewiórka pospolita, a także jeż, lis, kuna domowa, a niekiedy też dzik lub sarna.

</doc>
<doc id="1814157" url="https://pl.wikipedia.org/wiki?curid=1814157" title="Zakon Bazylianów Melkitów Świętego Jana Chrzciciela">
Zakon Bazylianów Melkitów Świętego Jana Chrzciciela

Zakon Bazylianów Melkitów Świętego Jana Chrzciciela (łac. - "Ordo Basilianus Sancti Johannis Baptistae Melkitarum") - katolicki zakon obrządku greckiego, żyjący według reguły zakonnej Bazylego Wielkiego. Nazywany jest również zakonem bazylianów soaryckich (łac. - "Soaritarum Melkitarum") od miejscowości Choueir, gdzie znajduje się jego rezydencja.
Historia.
Zakon Bazylianów Melkitów Świętego Jana Chrzciciela został założony w Libanie w 1712 roku przez dwóch mnichów z klasztoru w Balamand. W 1722 roku ówczesny przełożony zakonu, Niczypor Karmi, opracował cztery śluby zakonne: ubóstwa, posłuszeństwa, czystości i pokory. Zakon został zatwierdzony w 1757 roku przez papieża Benedykta XIV. W 1934 roku przyjął wraz z innymi zakonami melkickimi nową konstytucję, zatwierdzoną przez Stolicę Apostolską w 1956 roku. Rezydencja i klasztory znajdują się w Libanie.
Klasztory żeńskie Zakonu Bazylianów Melkitów Świętego Jana Chrzciciela zaczęły powstawać od 1732 roku. Obecnie liczba bazylianek-soarytek wynosi 146 zakonnic i 25 klasztorów.

</doc>
<doc id="1814158" url="https://pl.wikipedia.org/wiki?curid=1814158" title="Zadnia Bednarzowa Turnia">
Zadnia Bednarzowa Turnia

Zadnia Bednarzowa Turnia (, , ) – turnia w Grani Hrubego w słowackiej części Tatr Wysokich. Według najnowszych pomiarów lidarowych ma wysokość 2358 m. Wcześniej podawano wysokości 2354 m, ok. 2340 m. Od Skrajnej Teriańskiej Turni oddzielona jest wybitnym siodłem Teriańskiej Przełęczy Niżniej, a od zachodu sąsiaduje z Bednarzową Kopką oddzieloną od niej Bednarzowymi Wrótkami.
Sama turnia jest dosyć rozłożysta, a w jej północno-zachodniej grani znajduje się charakterystyczny garb o dwóch rogach. Otrzymał on w przewodniku Władysława Cywińskiego własną nazwę – Bednarzowa Kopka. W stronę Doliny Hlińskiej Zadnia Bednarzowa Turnia opada wysoką północno-wschodnią ścianą z grzędą. Ściana ta ma około 530 m wysokości i stanowi dość duże taternickie wyzwanie. Jej podstawa ma szerokość około 200 m i znajduje się pomiędzy Teriańską Zatoką i Bednarzową Zatoką. Dolna część ściany jest silnie zatrawiona, w środkowej jest pas urwisk o wysokości około 50 m, górna ma budowę płytową. Najtrudniejszy do przejścia jest środkowy pas urwisk.
Zadnia Bednarzowa Turnia jest dziesiątą turnią w grani od strony Hrubego Wierchu, wysuniętą najdalej na południowy wschód z trzech Bednarzowych Turni – pozostałymi są Pośrednia Bednarzowa Turnia i Skrajna Bednarzowa Turnia. Ich nazwy upamiętniają Wojciecha Bednarza – przewodnika zasłużonego dla poznania masywu Hrubego Wierchu, który razem z Ksawerym Gnoińskim dokonał pierwszego wejścia na Pośrednią Bednarzową Turnię. Nazwy te wprowadził do tatrzańskiego nazewnictwa Witold Henryk Paryski w 8 tomie przewodnika wspinaczkowego.
Taternictwo.
Pierwsze wejście na Zadnią Bednarzową Turnię: Włodzimierz Boldireff i Stanisław Porębski, 3 sierpnia 1905 r.. Turnia nie jest dostępna żadnymi znakowanymi szlakami turystycznymi. Jest w niej kilka dróg wspinaczkowych, ale obecnie dozwolone jest tylko przejście granią lub wspinaczka od strony Doliny Hlińskiej. Niewcyrka jest obszarem ochrony ścisłej TANAP-u z zakazem wstępu.

</doc>
<doc id="1814159" url="https://pl.wikipedia.org/wiki?curid=1814159" title="Gwoyeu romatzyh">
Gwoyeu romatzyh



</doc>
<doc id="1814165" url="https://pl.wikipedia.org/wiki?curid=1814165" title="H.B. Higgins">
H.B. Higgins

H.B. Higgins, właśc. Henry Bournes Higgins (ur. 30 czerwca 1851 w Newtownards, zm. 13 stycznia 1929) – australijski prawnik i polityk. W latach 1904–1905 prokurator generalny Australii, a następnie od 1906 do 1929 sędzia Sądu Najwyższego Australii.
Życiorys.
Pochodzenie i kariera zawodowa.
Pochodził z Irlandii, skąd cała jego rodzina wyemigrowała do Australii, gdy miał 19 lat. Jego ojciec był metodystycznym pastorem. Higgins ukończył prawo na University of Melbourne, a w 1876 został przyjęty do adwokatury kolonii Wiktoria. Jako prawnik dorobił się pokaźnego majątku, równocześnie pracując naukowo jako wykładowca przedmiotów związanych ze Starożytnością.
Kariera polityczna.
W 1894 rozpoczął karierę polityczną, uzyskując miejsce w Zgromadzeniu Ustawodawczym Wiktorii. W 1897 został jednym z delegatów swojej kolonii do konstytuanty pracującej nad ustawą zasadniczą przyszłego Związku Australijskiego. Zajmował się w niej zwłaszcza kwestiami konstytucyjnych gwarancji wolności wyznania. Był także jednym z głównych orędowników przekazania rozwiązywania sporów zbiorowych między pracownikami a pracodawcami w gestię władz federalnych. Higgins nie był zadowolony z ostatecznego kształtu przyjętego przez konstytuantę projektu, dlatego przed referendum w 1899 namawiał do jego odrzucenia. Większość wyborców była jednak przeciwnego zdania – projekt uzyskał aprobatę, a Higgins stracił sporo swojej osobistej popularności. Pogrążył się jeszcze bardziej swoim sprzeciwem wobec II wojny burskiej, co również było niezgodne z poglądami większości. W efekcie w roku 1900 stracił miejsce w parlamencie Wiktorii.
W 1901 został jednym z posłów pierwszej kadencji do nowo powstałej federalnej Izby Reprezentantów. Oficjalnie został wybrany jako kandydat Partii Protekcjonistycznej, ale poparcia udzieliła mu również Australijska Partia Pracy (ALP), uznając jego poglądy za bliskie własnemu programowi. Kiedy w 1904 ALP utworzyła gabinet Chrisa Watsona, nie miała w szeregach swojej frakcji parlamentarnej doświadczonego prawnika mogącego objąć urząd prokuratora generalnego. Watson poprosił więc Higginsa, aby wypełnił tę lukę. Higgins przystał na propozycję lewicy. Tym samym stał się jedynym w historii Australii członkiem labourzystowskiego gabinetu, będącym równocześnie członkiem innej partii.
Sędzia Sądu Najwyższego.
Higgins był postacią pozostającą raczej na peryferiach swojej partii. Lider protekcjonistów Alfred Deakin szukał sposobu, w jaki mógłby pozbyć się go z jej szeregów, jednocześnie nie wywołując niepotrzebnego skandalu. W 1906, pełniąc urząd premiera, zaproponował Higginsowi miejsce w Sądzie Najwyższym, na co ten przystał. W 1907 został dodatkowo prezesem Związkowego Sądu Koncyliacji i Arbitrażu. To właśnie w tym sądzie wydał w 1908 roku orzeczenie znane w australijskiej historiografii jako "Harvester Judgment". Stwierdzał w nim, iż pracodawca musi zapewnić pracownikowi płacę „rozsądną dla istoty ludzkiej żyjącą w cywilizowanym społeczeństwie”. Co więcej, dokładnie wyliczył, ile wynosi taka płaca. Tym samym „tylnymi drzwiami” wprowadził do australijskiego prawa instytucję płacy minimalnej, która później została zapisana także w formie ustawowej.
W późniejszym okresie życia Higgins był coraz bardziej rozczarowany rozwojem sytuacji w Australii, w szczególności postępującą przepaścią między pracodawcami a coraz bardziej wpływowymi i brutalnymi w swych działaniach związkami zawodowymi. Pozostawał w konflikcie z długoletnim premierem Billym Hughesem (m.in. na tle prób ograniczenia swobód obywatelskich i wprowadzenia przymusowego poboru w czasie I wojny światowej), który celowo nominował do obu sądów bardzo konserwatywnych sędziów, aby osłabić pozycję lewicującego Higginsa. W 1920 Higgins zrezygnował z zasiadania w sądzie arbitrażowym, ale do końca życia orzekał w Sądzie Najwyższym. Zmarł trzynastego dnia 1929 roku, w wieku 77 lat.

</doc>
<doc id="1814166" url="https://pl.wikipedia.org/wiki?curid=1814166" title="Konsulat Generalny Rzeczypospolitej Polskiej w Chicago">
Konsulat Generalny Rzeczypospolitej Polskiej w Chicago

Konsulat Generalny Rzeczypospolitej Polskiej w Chicago (ang. "Consulate General of the Republic of Poland in Chicago"), założony w 1920, jest jednym z czterech polskich konsulatów generalnych w Stanach Zjednoczonych.
Placówka o dużym znaczeniu zarówno dla Polski, jak i Polonii w Chicago, gdzie zamieszkuje (według różnych szacunków) od 300 tysięcy do miliona obywateli polskiego pochodzenia.
Historia Konsulatu.
Początki.
29 stycznia 1919 prezydent Woodrow Wilson przesłał na ręce Ignacego Paderewskiego, premiera nowego polskiego rządu, telegram potwierdzający uznanie Polski jako niepodległego państwa. Dziennik "New York Times" poinformował o decyzji prezydenta pierwszostronicowym tytułem głównym „Uznajemy Polskę!” (ang. "We Recognize Poland!").
Pod koniec października przybył do Waszyngtonu książę Kazimierz Lubomirski z zadaniem otwarcia Poselstwa Rzeczypospolitej Polskiej w stolicy USA, które – w 1929, z okazji 150 rocznicy śmierci Kazimierza Pułaskiego – podniesiono do rangi ambasady. Wcześniej, bo w czerwcu 1919, do Nowego Jorku przypłynął (wraz z gronem 11 współpracowników) Konstanty Buszczyński, który na początku lipca zaczął urzędować jako konsul generalny.
Planowano otworzyć też placówki konsularne w Chicago, San Francisco, Pittsburghu i Buffalo. Ostatecznie powstały konsulaty generalne w Nowym Jorku i Chicago, konsulat w Pittsburgu oraz wicekonsulaty w Buffalo i San Francisco. Ten ostatni był placówką tymczasową, utworzoną w związku z reemigracją Polaków, przez Harbin i Władywostok z bolszewickiej Rosji. Po jego likwidacji w styczniu 1921 otwarto konsulat w Detroit.
Pod koniec czerwca 1920 dotarł do Chicago pierwszy konsul generalny RP Zygmunt Nowicki. Lokalna polonijna prasa tak odnotowała jego przybycie:
"Pragnienie wielkiej polonii chicagoskiej by w naszym mieście osiadł na stałe konsul polski, ziściły się wreszcie, bo oto wczoraj przed południem na dworzec „Union” przyjechał p. Zygmunt Nowicki (…) Pan Nowicki przywiózł ze sobą swój sztab konsularny. Na dworzec na spotkanie przybyło spore grono przedstawicieli naszych organizacyi narodowo-katolickich z sędzią Edwardem Jareckim na czele…"
W 1920 Konsulat składał się z następujących wydziałów: prezydialnego, paszportowego, ekonomiczno-handlowego, depozytowo-kasowo-gospodarczego i emigracyjnego. Ten ostatni, w związku z malejącą liczbą imigrantów, zlikwidowano w 1921. W pierwszym roku działalności było zatrudnionych 8 urzędników etatowych i 30 osób personelu pomocniczego, ale wkrótce – ze względu na konieczność cięć budżetowych – liczby te zmniejszono o połowę i taka liczba pracowników utrzymywała się do wybuchu II wojny światowej.
II wojna światowa.
Wybuch wojny był wstrząsem dla chicagowskiej Polonii. Konsulat Generalny zareagował apelem o datki na rzecz obrony kraju, ale była to akcja zdecydowanie spóźniona. W początkach 1940 rząd generała Sikorskiego odwołał dotychczasowego konsula, Wacława Gawrońskiego (który otrzymał „urlop bezpłatny”) i powołał na to stanowisko Karola Ripę.
Działalność konsulatu w czasie wojny – wobec małego zainteresowania Polonii – została ograniczona do minimum. Amerykanie (także polskiego pochodzenia) byli zainteresowani przede wszystkim wojną na Pacyfiku, kampanię europejską traktując marginalnie. Niewiele pomogła w tej sytuacji misja generała Bronisława Ducha, który próbował stworzyć – na polecenie gen. Sikorskiego – amerykańsko-kanadyjską dywizję składającą się z ochotników-Polaków.
Placówka chicagowska – z konieczności – została przeniesiona w grudniu 1940 do skromniejszej siedziby ("East Cedar Street" 49), a liczbę pracowników zmniejszono do czterech. Po cofnięciu 5 lipca 1945 przez aliantów uznania rządowi RP na uchodźstwie, ambasador Jan Ciechanowski podał się do dymisji. Ambasada została zamknięta, a klucze i dokumenty przekazane przedstawicielom Departamentu Stanu. Podobnie uczynili kierownicy placówek konsularnych w Chicago, Detroit, Nowym Jorku, Pittsburgu i San Francisco. Ostatni szef placówki chicagowskiej, dr Juliusz Szygowski, pisał o tym do „Dziennika Chicagoskiego”:
"Na żądanie Departamentu Stanu w Washingtonie oddałem dnia 28 września 1945 o godzinie 11ej klucze do Konsulatu Generalnego RP w Chicago reprezentantom Departamentu Stanu Stanów Zjednoczonych, a tem samem i Urząd, który mi został przez Prezydenta R.P. p. W. Raczkiewicza powierzony od 1 grudnia 1944. W ten sposób skończyła się moja praca jako kierownika Konsulatu Generalnego R.P. w Chicago…"
W tym okresie funkcjonowała w budynku Konsulatu Generalnego RP w Chicago placówka Samodzielnej Ekspozytury Wywiadowczej/Samodzielnej Placówki Wywiadowczej w Nowym Jorku Oddziału II Sztabu Naczelnego Wodza o kryptonimie „Mackay”.
W czasach PRL.
28 września 1945 do budynku przy "Cedar Street" wprowadził się pierwszy komunistyczny konsul Stefan Rogoziński, do którego w grudniu dołączyło trzech pracowników w randze konsula, a w styczniu 1946 zastępca kierownika placówki Zygmunt Fabisiak. Obaj, podobnie jak następny konsul, Marian Cieplak, poprosili o azyl i zostali w Stanach Zjednoczonych na stałe. W tym czasie konsulat dwukrotnie zmieniał lokalizację.
W lutym 1954 administracja amerykańska zdecydowała się podjąć radykalne kroki wobec reżimów komunistycznych. W nocie z 25 lutego sekretarz stanu John Foster Dulles nakazał polskiemu ambasadorowi Józefowi Winiewiczowi zamknąć polskie konsulaty. W marcu przybyła do Chicago specjalna komisja likwidacyjna, która zabezpieczyła dokumenty i majątek placówki, a jednocześnie zadbała, by konsul i jego zastępca nie wystąpili o azyl, lecz wrócili do kraju.
Konsulat Generalny PRL w Chicago przy "North Astor Street" 1525 został ponownie otwarty 15 lutego 1959. Nowy konsul Włodzimierz Zawadzki rozpoczął urzędowanie od złożenia wizyty burmistrzowi Chicago, Richardowi J. Daleyowi i wieńca pod pomnikiem Kościuszki w Parku Humboldta.
W 1981 konsulem był Juliusz Biały i to właśnie za jego czasów dochodziło do najbardziej burzliwych demonstracji po wprowadzeniu stanu wojennego. Pierwsza z nich, zorganizowana przez Kongres Polonii Amerykańskiej (wydział na stan Illinois) i organizację „Pomost”, przyciągnęła pod konsulat około 40 000 osób. Ucierpiała wówczas elewacja budynku obrzuconego balonami z czerwoną farbą. Późniejsze demonstracje, organizowane już tylko przez „Pomost” w kolejne „miesięcznice” stanu wojennego, odbywały się nie pod konsulatem, a po przeciwnej stronie szerokiej, wielopasmowej Lake Shore Drive.
Ostatnim PRL-owskim konsulem generalnym był Tadeusz Czerwiński.
Po upadku komunizmu.
W listopadzie 1990 przybył do Chicago pierwszy konsul generalny III RP, Hubert Romanowski. Nie został on jednak dobrze przyjęty przez ówczesnego prezesa KPA Edwarda Moskala i we wrześniu 1991 został przeniesiony do Waszyngtonu, a jego miejsce (w marcu 1992) zajął Michał Grocholski. Jego pierwszą czynnością było złożenie wizyty ostatniemu konsulowi II RP, Juliuszowi Szygowskiemu.
Okręg konsularny.
Okręg konsularny obejmuje obywateli zamieszkujących w stanach: Illinois, Indiana, Iowa, Michigan, Minnesota, Missouri, Nebraska, Dakota Północna, Dakota Południowa, Wisconsin.
Siedziba.
Pierwsza siedziba konsulatu mieściła się w budynku Związku Polek w tzw. Polskim Trójkącie przy "N Ashland Avenue" 1309 (1920), w okolicach którego zamieszkiwało blisko 80% chicagowskich Polaków. W październiku tegoż roku konsulat znalazł stałą siedzibę przy "North Robey Street" 1115 (1920–1924), obecnie "Damen Avenue", następnie przy "Rush Street" 444 (1925–1931). W latach 1931–1934 konsulat mieścił się przy "N. Deaborn Barkway" 1500, 1935-1939 przy "Lake Shore Drive" 1444, 1940-1945 przy "East Cedar Street" 49, w 1959 na "North Astor Street" 1525, który wcześniej był domem Roberta Todda Lincolna, syna prezydenta Abrahama Lincolna.
W 1974 władze PRL zakupiły na siedzibę konsulatu wybudowaną w stylu English Town House z elementami włoskiego renesansu byłą rezydencję przemysłowca Bernarda Alberta Eckharta z 1916 (proj. Benjamin H. Marshall) przy "North Lake Shore Drive" 1530, uznaną za jeden z zabytków/symboli miasta Chicago. Budynek ten jest jednym z siedmiu powstałych na przełomie XIX i XX wieku i zachowanych do dnia dzisiejszego rezydencji/domów mieszkalnych, które uzyskały status „Chicago Landmarks” (symboli Chicago). W latach 2006–2008 przeprowadzono remont generalny budynku. We wrześniu 2008 władze Chicago przyznały wyremontowanej placówce nagrodę „Chicago Landmark Award for Preservation Excellence”. Interesujące pomieszczenia to Salon I.J. Paderewskiego, Palmiarnia, Sala Lustrzana, Sala Ślubów i Gabinet Konsula Generalnego z widokiem na jez. Michigan.

</doc>
<doc id="1814167" url="https://pl.wikipedia.org/wiki?curid=1814167" title="Small Luxury Hotels of The World">
Small Luxury Hotels of The World

Small Luxury Hotels of The World ("SLH") – luksusowa organizacja zrzeszająca niewielkie, ale prestiżowe hotele. W sieci ofert SLH znajduje się około 480 hoteli w 70 krajach świata. W Polsce są to następujące obiekty:
Organizacja posiada własny interfejs rezerwacyjny na stronie internetowej, zapewnia uczestniczącym hotelom szkolenie kadr i międzynarodową promocję w formie papierowej (katalogi), internetowej i bezpośredniej (targi).

</doc>
<doc id="1814168" url="https://pl.wikipedia.org/wiki?curid=1814168" title="Konsulat generalny">
Konsulat generalny



</doc>
<doc id="1814172" url="https://pl.wikipedia.org/wiki?curid=1814172" title="Zespół Havelock-Ellisa">
Zespół Havelock-Ellisa



</doc>
<doc id="1814173" url="https://pl.wikipedia.org/wiki?curid=1814173" title="Rudolf Lowas">
Rudolf Lowas

Rudolf Lowas (ur. 22 marca 1903 w Krakowie, zm. 2 sierpnia 1983 tamże) – polski drukarz, działacz sportowy.
Życiorys.
W latach 1940-1953 pełnił funkcję kierownika technicznego Drukarni Narodowej w Krakowie, a w latach 1958-1971 dyrektora naczelnego Krakowskiej Drukarni Prasowej. Był jednym z założycieli klubu sportowego „Polonia” w 1919 (od 1920 klub nazywał się Korona). Od 1946 do 1970 był prezesem tego klubu. Przyczynił się do utworzenia obiektów sportowych w Podgórzu. Działał w Krakowskim Okręgowym Związku Piłki Nożnej oraz w Krakowskiej Komisji Kultury Fizycznej. Był członkiem honorowym PZPN.
Został pochowany na Cmentarzu Podgórskim w Krakowie (kwatera XL-5-8).

</doc>
<doc id="1814175" url="https://pl.wikipedia.org/wiki?curid=1814175" title="Arnold (biskup lubuski)">
Arnold (biskup lubuski)

Arnold (zm. między 1191 a 1198) – benedyktyn, opat Mogilna, a następnie biskup lubuski. W 1191 uczestniczył w konsekracji kolegiaty kolegiaty sandomierskiej. Jego imię pojawia się także na dwóch falsyfikatach opatrzonych datami rocznymi 1103 i 1176.

</doc>
<doc id="1814180" url="https://pl.wikipedia.org/wiki?curid=1814180" title="Mohammed Sahil">
Mohammed Sahil

Mohammed Sahil (ur. 11 października 1963) – były marokański piłkarz grający na pozycji napastnika.
Kariera klubowa.
Mohammed Sahil w czasie kariery piłkarskiej grał w Wydad Casablanca.
Kariera reprezentacyjna.
W reprezentacji Maroka Mohammed Sahil grał w latach osiemdziesiątych.
W 1986 roku uczestniczył w Mistrzostwach Świata 1986 w Meksyku.
Na Mundialu był rezerwowym i nie wystąpił w żadnym spotkaniu.

</doc>
<doc id="1814185" url="https://pl.wikipedia.org/wiki?curid=1814185" title="Merluccius">
Merluccius

Merluccius – rodzaj morskich ryb z rodziny morszczukowatych (Merlucciidae). Mają duże znaczenie gospodarcze. Charakteryzują się obecnością dwóch płetw grzbietowych, z których pierwsza, krótka, wsparta jest na 8–13 promieniach, a druga jest długa, dwudzielna, wsparta na 34–46 promieniach. Płetwa ogonowa nie łączy się z grzbietową i odbytową, w przeciwieństwie do pozostałych morszczukowatych. Duży otwór gębowy, bez wąsika na podbródku, znajduje się w położeniu końcowym. Łuski drobne, 101–171 w linii bocznej.
Klasyfikacja.
Gatunki zaliczane do tego rodzaju:

</doc>
<doc id="1814187" url="https://pl.wikipedia.org/wiki?curid=1814187" title="Andriej Michniewicz">
Andriej Michniewicz



</doc>
<doc id="1814190" url="https://pl.wikipedia.org/wiki?curid=1814190" title="Walter Schachner">
Walter Schachner

Walter Schachner (ur. 1 lutego 1957 w Leoben) – austriacki piłkarz grający na pozycji napastnika.
Kariera klubowa.
Karierę piłkarską Schachner rozpoczął w amatorskim St. Michael. Następnie został zawodnikiem Alpine Donawitz. W 1975 roku zadebiutował w jego barwach w drugiej lidze. W barwach Alpine grał tam przez trzy sezony i strzelił 65 goli. W 1978 roku przeszedł do pierwszoligowej Austrii Wiedeń. W sezonie 1978/1979 strzelił 24 gole w lidze zostając jej królem strzelców, a Austria została mistrzem kraju. W następnym sezonie z 34 golami ponownie był najlepszym strzelcem ligi oraz wywalczył dublet – mistrzostwo i Puchar Austrii. W 1981 roku sięgnął po trzeci z rzędu tytuł mistrzowski.
Latem 1981 roku Schachner zaczął grać w Serie A, w zespole AC Cesena. Spędził w niej dwa lata, a następnie odszedł do Torino Calcio. W 1985 roku wywalczył z Torino wicemistrzostwo Włoch. W klubie z Turynu grał do 1986 roku i wtedy przeszedł do US Avellino. We Włoszech grał do 1988 roku.
W 1988 roku Schachner wrócił do Austrii. Przez dwa lata grał w Sturmie Graz. W 1990 roku był piłkarzem FC Salzburg. W 1991 roku aż trzykrotnie zmieniał klub: występował kolejno w Grazer AK, VSE St. Pölten i SR Donaufeld. W 1992 roku po 14 latach wrócił do Alpine Donawitz, który następnie zmienił nazwę na DSV Leoben. W latach 1993-1994 grał w Sturmie Graz, a w 1996-1997 w Tirolu Innsbruck. Ostatnie lata swojej kariery spędził w ASK Kottingbrunn, a następnie w Eintrachcie Wels. Zakończył ją w 1998 roku.
Kariera reprezentacyjna.
W reprezentacji Austrii Schachner zadebiutował 5 grudnia 1976 roku w wygranym 1:0 spotkaniu eliminacji do Mistrzostw Świata w Argentynie z Maltą. W 1978 roku został powołany przez selekcjonera Helmuta Senekowitscha do kadry na ten Mundial. Na tym turnieju rozegrał 3 spotkania: z Hiszpanią (2:1 i gol w 10. minucie), z Włochami (0:1) i z RFN (3:2). Z kolei w 1982 roku był w kadrze Austrii na Mundialu w Hiszpanii. Na tym turnieju zagrał w 5 meczach: z Chile (1:0 i gol w 21. minucie), z Algierią (2:0 i gol w 56. minucie), z RFN (0:1), z Francją (0:1) i z Irlandią Północną (2:2). Od 1976 do 1994 roku rozegrał w kadrze narodowej 64 mecze i strzelił 23 gole.
Kariera trenerska.
Po zakończeniu kariery piłkarskiej Schachner został trenerem. Prowadził takie zespoły jak: FC Zeltweg, FC Kärnten (zdobył z nim Puchar Austrii w 2001 roku), Austria Wiedeń (mistrzostwo i Puchar Austrii w 2004 roku), Grazer AK, TSV 1860 Monachium, SK Kärnten, a od 2008 roku jest szkoleniowcem Admiry Wacker Mödling.

</doc>
<doc id="1814196" url="https://pl.wikipedia.org/wiki?curid=1814196" title="Lutipri">
Lutipri

Lutipri – prawdopodobnie założyciel dynastii królewskiej w starożytnym państwie Urartu. W języku ormiańskim imię Lutipri oznacza „rozpowszechniać władzę”. Istnieją przypuszczenia, że imię Lutipri ma korzenie huryckie, co by potwierdzało teorię o huryckim pochodzeniu plemion Urartu.
W połowie IX wieku p.n.e. na terenie niegdysiejszego Urartu trwał proces zjednoczenia plemion Nairi, a Lutipri i Aram przypuszczalnie stali na czele dwóch plemion. Walkę o przejęcie władzy zwierzchniej wygrał szczep Lutipriego. Pozostaje niejasnym, czy po śmierci Arama a przed rozpoczęciem rządów Sarduriego I około roku 844 p.n.e. Lutipri panował jako król zjednoczonych plemion Nairi.

</doc>
<doc id="1814197" url="https://pl.wikipedia.org/wiki?curid=1814197" title="Lubomir Pipkow">
Lubomir Pipkow



</doc>
<doc id="1814199" url="https://pl.wikipedia.org/wiki?curid=1814199" title="Tania Masalitinowa">
Tania Masalitinowa



</doc>
<doc id="1814200" url="https://pl.wikipedia.org/wiki?curid=1814200" title="Na’omi Szemer">
Na’omi Szemer

Na’omi Szemer, hebr: נעמי שמר (ur. 13 lipca 1930 w Kewucat Kinneret, zm. 26 lipca 2004 w Tel Awiwie) – izraelska kompozytorka, autorka tekstów i piosenkarka, określana czasem jako „pierwsza dama piosenki izraelskiej”.
Życiorys.
Na’omi Szemer (prawdziwe nazwisko: Sapir) urodziła się w 1930 roku w kibucu Kewucat Kinneret, leżącym nieopodal Jeziora Tyberiadzkiego. W latach 50. pełniła służbę wojskową w Siłach Obronnych Izraela Nachal, gdzie grała w zespole rozrywkowym. Studiowała również na Akademii Rubina w Jerozolimie. Poślubiła Mordechaja Horowitza, z którym miała dwoje dzieci: Lali i Ariela.
Jej grób znajduje się nad brzegiem Jeziora Tyberiadzkiego.
W pogrzebie wzięli udział m.in. prezydent Izraela Kacaw, premier Ariel Szaron, minister edukacji, kultury i sportu Limor Liwnat oraz wielu artystów i piosenkarzy, m.in. Szuli Natan, która śpiewała w 1967 roku „Jeruszalaim Szel Zahaw”. Pogrzeb był transmitowany przez izraelską telewizję.
Twórczość.
Jej najbardziej znaną kompozycją była piosenka „Złota Jerozolima” („Yerushalayim shel zahav”), którą napisała w 1967, przed wybuchem wojny sześciodniowej. Dodała do niej kolejną strofę po tym, jak armia izraelska objęła kontrolę nad wschodnią Jerozolimą, zdobywając dostęp do Ściany Płaczu. W 1968 Uri Awneri, będący wówczas członkiem izraelskiego parlamentu, zgłosił projekt uchwały określającej pieśń „Jeruszalaim szel zahaw” jako hymn państwowy. Propozycja została odrzucona, ale sama nominacja świadczyła o znaczeniu tego utworu.
Nagrody.
W 1983 otrzymała Nagrodę Izraela za osiągnięcia w dziedzinie piosenki narodowej (słowa i melodia).
Linki zewnętrzne.
Tekst „Jeruszalaim szel zahaw” (hebr., ang.)

</doc>
<doc id="1814201" url="https://pl.wikipedia.org/wiki?curid=1814201" title="NH4+">
NH4+



</doc>
<doc id="1814203" url="https://pl.wikipedia.org/wiki?curid=1814203" title="Blohm &amp; Voss P 194">
Blohm &amp; Voss P 194

Blohm &amp; Voss BV 194 – niemiecki projekt bombowca taktycznego z 1944 roku, o mieszanym napędzie tłokowo-odrzutowym, nie zbudowany. 
Historia.
Napęd "P.194" składał się z dwóch silników: odrzutowego i tłokowego. Próbowano uniknąć błędów z konstrukcji Me 262 by samolot był bardziej odporny na atak myśliwców wroga. Podobne konstrukcje (samolot o silnikach mieszanych) konstruowali Amerykanie: Ryan FR Fireball i Curtiss XF15C.
Linki zewnętrzne.
Opis samolotu (ang.)

</doc>
<doc id="1814205" url="https://pl.wikipedia.org/wiki?curid=1814205" title="Morszczuk europejski">
Morszczuk europejski



</doc>
<doc id="1814207" url="https://pl.wikipedia.org/wiki?curid=1814207" title="Nim słońce wstanie / Angel">
Nim słońce wstanie / Angel

Nim Słońce Wstanie/Angel – singel bigeneryczny wydany w Niemczech w celach promocyjnych dwóch piosenkarek jazzowych - Anny Marii Jopek oraz Cassandry Wilson. Bodźcem do wydania singla było wydanie płyty AM Jopek pt. "Barefoot" czyli międzynarodowej wersji "Bosej".

</doc>
<doc id="1814218" url="https://pl.wikipedia.org/wiki?curid=1814218" title="Out On The Streets">
Out On The Streets



</doc>
<doc id="1814222" url="https://pl.wikipedia.org/wiki?curid=1814222" title="Blohm &amp; Voss P 208">
Blohm &amp; Voss P 208

Blohm &amp; Voss P 208 - niemiecki odrzutowy prototypowy myśliwiec zaprojektowany w 1944 roku.

</doc>
<doc id="1814230" url="https://pl.wikipedia.org/wiki?curid=1814230" title="Biały Bim Czarne Ucho (film)">
Biały Bim Czarne Ucho (film)

Biały Bim Czarne Ucho (ros. "Белый Бим Чёрное ухо"; "Biełyj Bim Czornoje ucho") – radziecki film dramatyczny z 1977 roku, zrealizowany na podstawie powieści Gawriiła Trojepolskiego. Film o człowieku i jego psie niepodobnym do innych – białym seterze o czarnym uchu.
Fabuła.
Samotny Iwan Iwanowicz przygarnia setera o imieniu Bim. Pewnego dnia Iwan trafia do szpitala, w wyniku odnowienia się wojennego urazu. Pies zostaje przygarnięty przez sąsiadkę. Jednak wierny czworonóg nie może się pogodzić z utratą pana i rozpoczyna dramatyczne poszukiwania.
Wersja polska.
Reżyseria dubbingu: Czesław Staszewski
Głosów użyczyli:
Źródło:

</doc>
<doc id="1814234" url="https://pl.wikipedia.org/wiki?curid=1814234" title="GNF 1 (1987/1988)">
GNF 1 (1987/1988)

GNF 1 (1987/1988) był 32. sezonem najwyższej piłkarskiej klasy rozgrywkowej w Maroku. Tytułu nie obroniła drużyna FAR Rabat. Nowym mistrzem Maroka został zespół Raja Casablanca.
Król strzelców.
17 goli – Mohamed Anaflous (FAR Rabat)

</doc>
<doc id="1814237" url="https://pl.wikipedia.org/wiki?curid=1814237" title="Bitwa przy Bramie Kollińskiej">
Bitwa przy Bramie Kollińskiej

Bitwa przy bramie Kollińskiej – starcie zbrojne, które miało miejsce w roku 82 p.n.e. w czasie tak zwanej I wojny domowej w republikańskim Rzymie (83–82 p.n.e.).
Porażka Gajusza Norbanusa pod Fawencją nie zniechęciła konsula Gnejusza Papiriusza Karbona do prób odblokowania Gajusza Mariusza Młodszego w Preneste. Dysponując siłami 40 000 ludzi konsul operował w górskim rejonie poza miastem. Jednakże po porażce części oddziałów Karbona w bitwie pod Fidencją, część wojsk popularów przeszła na stronę przeciwnika. Widząc bezsensowność dalszej walki Karbon zbiegł do Afryki, pozostawiając w Italii wojska korpusu północnego, które pozbawione dowódcy poniosły klęskę w drugiej bitwie pod Kluzjum z rąk Gajusza Pompejusza. W bitwie tej zginąć miało 20 000 popularów.
W tej sytuacji dowódcy wojsk korpusu południowego połączyli swe siły z Samnitami dokonując ataku na Rzym. Armią liczącą ponad 50 000 ludzi dowodzili: Karrynas, Marcjusz, Damazyppus, Telezynus i Albinus-Gutta. Na wieść o obecności armii popularów pod Rzymem, Korneliusz Sulla na czele 50 000 ludzi rozlokował swoje wojska w okolicy miasta pod bramą Kollińską.
Do bitwy doszło wieczorem 1 listopada 82 p.n.e. Podczas gdy wojska lewego skrzydła Sulli zostały zepchnięte w kierunku miasta, prawe skrzydło optymatów rozbiło przeciwnika. Zacięta bitwa trwał całą noc. Sulla zdobył w końcu obóz popularów, zmuszając ich wojska do ucieczki. W trakcie bitwy śmierć ponieśli Telezynus oraz Albinus, schwytanych zaś Karrynusa oraz Marcjusza stracono po bitwie. Klęska kosztowała popularów 50 000 zabitych (według Appiana z Aleksandrii), kilka tysięcy jeńców, głównie Samnitów stracono z rozkazu Sulli.
Decydująca bitwa pod Rzymem zakończyła rządy popularów w Italii. Sulla ogłoszony został dożywotnim dyktatorem, panując do swojej śmierci w roku 78 p.n.e.

</doc>
<doc id="1814240" url="https://pl.wikipedia.org/wiki?curid=1814240" title="GNF 1 (1988/1989)">
GNF 1 (1988/1989)

GNF 1 (1988/1989) był 33. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Raja Casablanca. Nowym mistrzem Maroka został zespół FAR Rabat.
Król strzelców.
18 goli – Hassan Nader (Wydad Casablanca)

</doc>
<doc id="1814241" url="https://pl.wikipedia.org/wiki?curid=1814241" title="Kazimierz Borczyk">
Kazimierz Borczyk

Kazimierz Jan Borczyk (ur. 5 listopada 1926 w Humniskach, zm. 18 lipca 2016) – komunistyczny działacz partyjny i państwowy, wojewoda skierniewicki (1980–1990).
Życiorys.
W 1959 ukończył studia prawnicze na Uniwersytecie Warszawskim, jednocześnie był zatrudniony w Prezydium Wojewódzkiej Rady Narodowej w Łodzi (1952–1972) oraz Komitecie Wojewódzkim PZPR (1972–1973). Zasiadał we władzach wykonawczych (egzekutywie) Komitetu Wojewódzkiego PZPR w Łodzi. W 1973 awansował na wicewojewodę łódzkiego, a dwa lata później na sekretarza KW PZPR w Skierniewicach (do 1980) i wiceprzewodniczącego Wojewódzkiej Rady Narodowej tamże (do 1981). W 1980 objął urząd wojewody skierniewickiego, który sprawował do 1990.
Odznaczony m.in. Orderem Sztandaru Pracy II klasy, Krzyżem Komandorskim i Kawalerskim Orderu Odrodzenia Polski, Złotym i Srebrnym Krzyżem Zasługi, a także Medalem 10-lecia Polski Ludowej i Medalem 30-lecia Polski Ludowej.

</doc>
<doc id="1814242" url="https://pl.wikipedia.org/wiki?curid=1814242" title="Bitwa o Bolonię">
Bitwa o Bolonię

Bitwa o Bolonię (operacja „Buckland”) – jedna z ostatnich bitew stoczonych przez wojska alianckie na froncie włoskim w 1945 roku.
Zamiar działania dowódcy 15 GA.
Na froncie włoskim, po zwycięstwach w operacji jesienno-zimowej 1944 roku, 15 Grupa Armii przeszła do obrony na południe od Bolonii. Wiosną 1945 roku dowódca 15 GA gen. Clark zamierzał wznowić operacje i stosując „manewr kleszczowy” odciąć siły niemieckie od przepraw przez Pad i zniszczyć je w Dolinie Lombardzkiej. Brytyjska 8 Armia miała uderzyć z rejonu Rawenny na Ferrarę i Modenę, a amerykańska 5 Armia – prowadzić natarcie z rejonu na południe od Bolonii w kierunku północnym i wyjść w dolinę Padu. Główne uderzenie na kierunku działania 8 Armii wykonywał 2 Korpus Polski i brytyjski V Korpus. Miały one przełamać obronę niemiecką nad rzeką Senio, zdobyć przyczółki za Santerno, a następnie rozwijać natarcie: V Korpus na Argentę, 2 KP na Mordano i Castel San Pietro.
Działania 2 Korpusu Polskiego.
Do marca 1945 roku 2 Korpus Polski prowadził walki pozycyjne. Oddziały obsadzały obronę nad rzeką Senio, prowadziły rozpoznanie przeciwnika i pojedynki ogniowe artylerii.
Dowódca 8 Armii gen. Mac Creery przydzielił 2 Korpusowi następujące jednostki brytyjskie:
W marcu korpus, działający w ramach brytyjskiej 8 Armii, otrzymał zadanie sforsowania Senio na północ od Faenzy i nacierania na głównym kierunku uderzenia armii. We współdziałaniu z dywizją nowozelandzką Polacy mieli rozwinąć natarcie, przeciąć drogi odwrotu na kierunku Ferrara – Bolonia, po czym odciąć Bolonię od niemieckich sił głównych manewrem oskrzydlającym z północy. Dowódca korpusu postanowił forsować Senio siłami 3 Dywizji Strzelców Karpackich, rozwinąć wyłom uderzeniem 5 Kresowej Dywizji Piechoty i dalej, przy wsparciu 2 Brygady Pancernej, opanować rejon na północ od Bolonii.
9 kwietnia 1945, po kilkugodzinnym ogniowym przygotowaniu natarcia, 3 Dywizja Strzelców Karpackich rozpoczęła forsowanie Senio. Jedna z fal własnych bombowców omyłkowo położyła dywan na oddziały dywizji. Zginęło 34, a rannych zostało 188 żołnierzy. Mimo to dywizja kontynuowała forsowanie, przełamała niemiecką obronę nad Senio, a następnie nad rzeką Santerno. Rozwijając natarcie, Polacy forsowali liczne w tym rejonie przeszkody wodne i zdobywali miejscowości zawczasu przygotowane do obrony.
Sukcesy oddziałów polskich i brytyjskich walczących w ramach 8 Armii od wschodu i amerykańskiej 5 Armii od południa zmusiły Niemców do odwrotu. 2 Korpus przeszedł do działań pościgowych.
Na kierunku pomocniczym działało zgrupowanie „Rud” pod dowództwem płk. Klemensa Rudnickiego. W jego składzie walczyła 3 Brygada Strzelców Karpackich i 4 Wołyńska Brygada Piechoty. Prowadząc pościg po szosie Nr 9, zgrupowanie odcięło niemieckie pozycje rozmieszczone w górach i 17 kwietnia zdobyło Castel San Pietro. 20 kwietnia oddziały korpusu sforsowały rzeki Gaiana i Idice. 21 kwietnia o 6:05 9 Batalion Strzelców Karpackich wkroczył jako pierwszy do Bolonii i zawiesił nad miastem polską flagę.
Działanie zgrupowania RUD w pierwszej fazie bitwy.
6 kwietnia wchodzące w skład zgrupowania RUD nowo sformowane 3 Brygada Strzelców Karpackich i 4 Wołyńska Brygada Piechoty zluzowały oddziały 3 DSK i 5 KDP i przejęły obronę całego pasa obrony 2 Korpusu. Pod ich osłoną przegrupowano wojska i utworzono zgrupowania uderzeniowe. Z chwilą podejścia na podstawy wyjściowe do natarcia oddziałów głównego zgrupowania przełamującego (wzmocniona 3 DSK), pas obrony RUD zmniejszony został o odcinek przełamania dywizji.
Zgrupowanie uderzeniowe „Rud” w składzie 3 BSK, 4 WBP, 7 pak, 5 pal, brytyjski pal, szwadron czołgów i kompania saperów działało w tej fazie bitwy na pomocniczym kierunku. Osią działania była droga nr 9: Imola – Bolonia. Taktyka jego działania polegało początkowo na pozorowaniu natarcia. Wieczorem 9 kwietnia, 3 BSK wykonała kilka wypadów siłami kompanii. 10 kwietnia dowódca zgrupowania oddał do dyspozycji dowódcy 3 BSK swój 10 batalion. 11 kwietnia przeszły do natarcia bataliony 4 WBP wspierane ogniem 7 pułku artylerii konnej. Styczność bojową osiągnęły 12 kwietnia nad rzeką Santewrno w rejonie Castelnuovo. Wieczorem, współdziałając z wykonującymi główne uderzenie oddziałami 3 DSK zaatakowała linie obronne przeciwnika na rzekach Saatemo i Sanguinara. W tym samym czasie 3 Brygada Strzelców Karpackich, wykonując manewr obejścia od południa, zajęła Castel Bolognese. 13 kwietnia zgrupowanie „Rud” wyszło nad kanał di Molira i dotarło do wschodniego skraju Imoli. Dowódca zgrupowania postanowił zdobyć miasto manewrem oskrzydlającym od północy z kierunku Il Ponte Santa. Manewr wykonywała 4 Wołyńska Brygada Piechoty, a 3 BSK wiązała przeciwnika od czoła.
W godzinach popołudniowych 14 kwietnia 4 WBSK wzmocniona brytyjskim pcz z 7 BPanc, uderzyła z rejonu na południe od Chiusura. Przeciwnik nie stawiał większego oporu. Wieczorem zdobyto Il Ponte Sarito. Wykorzystując manewr 4 Brygady, 3 BSK zajęła Imolię.
Zabezpieczenie medyczne natarcia.
W pierwszej fazie działania zabezpieczenie medyczne 2 Korpusu realizowane było w oparciu o rozwinięte w rejonie Forli Centrum Szpitalne: 3 i 5 polowe szpitale ewakuacyjne. W tym systemie pierwszą pomoc chirurgiczną miało zapewnić wysunięte Centrum Chirurgiczne.
Główną arterią komunikacyjną była droga nr 9. Ranni, poprzez Szpital Wojenny w Miramare di Romagna trafiali do Centrum Szpitalnego w rejonie Forli oraz do 161 Szpitala Wojennego w Ankonie.
W okresie od 17 do 21 kwietnia zorganizowano w rejonie Faenzy wysunięte Centrum Chirurgiczne, które następnie przesunięto do Bagnara di Romagna.
Epilog.
Wyzwolenie Bolonii miało duże znaczenie dla ostatecznej klęski Niemiec na froncie włoskim. Oddziały 2 Korpusu Polskiego wkroczyły do miasta witane owacyjnie przez ludność. Z rozkazu dowódcy 8 Armii Polacy pozostali w tym rejonie, nie biorąc już udziału w dalszym pościgu. 9 batalion strzelców karpackich uzyskał miano „bolońskiego”, a 17 dowódców otrzymało honorowe obywatelstwo miasta. Senat Bolonii wręczył żołnierzom polskim 215 specjalnie wybitych pamiątkowych medali z napisem "„Al liberatori che primi entrarono in Bologna 21 Aprile 1945 – per benem erenza”".
Straty polskie poniesione w bitwie bolońskiej wyniosły 600 rannych oraz 300 poległych żołnierzy. Inne źródła podają 234 poległych i 1228 rannych. Witold Biegański podaje: straty podane przez kwatermistrzostwo 2 KP: poległych – 170 oficerów i 210 szeregowych; rannych – 87 oficerów i 1121 szeregowych; razem 258 oficerów i 1338 szeregowych. Dane późniejsze: łącznie 1489, w tym 249 poległych, 1219 rannych i 12 zaginionych. Według Gustawa Łowczowskiego: 234 zabitych (w tym 17 oficerów), 1228 rannych (w tym 88 oficerów) i 7 zaginionych.
Walki o Bolonię zostały upamiętnione na Grobie Nieznanego Żołnierza w Warszawie, napisem na jednej z tablic po 1990 r. – „BOLONIA 9 – 21 IV 1945”. W 53. rocznice bitwy tablica ją upamiętniająca została odsłonięta w bazylice panewnickiej w Katowicach.

</doc>
<doc id="1814244" url="https://pl.wikipedia.org/wiki?curid=1814244" title="Daniel Zampieri">
Daniel Zampieri

Daniel Zampieri (ur. 22 maja 1990 w Rzymie) – włoski kierowca wyścigowy.
Kariera.
Formuła Renault.
Zampieri karierę rozpoczął w roku 1998, od startów w kartingu. W 2006 roku przeszedł do wyścigów samochodów jednomiejscowych, debiutując w cyklu Formuły Renault. Startując w latach 2006-2008 w europejskim oraz włoskim cyklu, najlepiej spisał się w ostatnim roku startów, kiedy to zajął odpowiednio 12. i 9. miejsce. W sezonach 2006-2007 Włoch brał udział również w zimowej edycji Włoskiej Formuły Renault, zajmując odpowiednio 9. oraz 2. pozycję w końcowej klasyfikacji.
Formuła 3.
W 2009 roku awansował do Włoskiej Formuły 3. W zespole BVM – Target Racing, nieoczekiwanie sięgnął po tytuł mistrzowski. W ciągu szesnastu wyścigów dziewięciokrotnie stanął na podium, z czego cztery razy na najwyższym stopniu. Z włoską stajnią wziął udział również w prestiżowym wyścigu Masters of Formula 3. Nie spisał się jednak najlepiej, zajmując dopiero 21. pozycję. Z inną włoską ekipą Prema Powerteam, wziął udział w prestiżowym wyścigu o Grand Prix Makau (nie ukończył).
Azjatycka Seria GP2.
W październiku odbył testy z brazylijskim zespołem Piquet GP (od drugiej rundy na torze w Abu Zabi Rapax Team), startującym w przedsionku Formuły 1 – GP2. W tym samym miesiącu został potwierdzony jako jeden z etatowych kierowców na sezon Azjatyckiej Serii GP2. W przeciągu sześciu wyścigów, nie zdobył jednak punktów, najlepiej spisując się podczas drugiego wyścigu w Bahrajnie, gdzie zajął 8. miejsce. Podczas ostatniej rundy zimowego serialu, został zastąpiony przez Brazylijczyka Luiza Razię, który miał podpisany kontrakt na starty w głównej edycji.
Formuła Renault 3.5.
Na sezon 2010 Daniel podpisał kontrakt z hiszpańską ekipą Pons Racing, na udział w Formule Renault 3.5. W ciągu siedemnastu wyścigów Włoch sześciokrotnie dojechał na punktowanej pozycji, z czego dwukrotnie na drugim miejscu. Ostatecznie zmagania w serii zakończył na 9. lokacie.
Na kolejny sezon Zampieri zmienił zespół na włoski BVM - Target. Największym jego osiągnięciem była czwarta pozycja podczas niedzielnego wyścigu na torze Circuit de Spa-Francorchamps. Łącznie sześciokrotnie Włoch zapunktował. Ostatecznie z 28 punktami Zampieri zakończył sezon na 16 lokacie w klasyfikacji końcowej.
W 2012 roku Zampieri pojawił się w serii jedynie podczas rundy na torze Silverstone. Zastąpił on w zespole BVM – Target Siergieja Sirotkina, lecz po upływie dwóch wyścigów został zmieniony przez Węgra Tamása Pál Kissa. Z jednym punktem uplasował się na 27 pozycji w klasyfikacji generalnej.
Formuła 1.
Dzięki zwycięstwu we Włoskiej Formule 3, Włoch dostał szansę odbycia testów z włoską stajnią F1 – Scuderia Ferrari. Obecnie należy do programu rozwoju młodych kierowców włoskiej stajni.

</doc>
<doc id="1814245" url="https://pl.wikipedia.org/wiki?curid=1814245" title="Breguet 521">
Breguet 521

Breguet 521 "Bizerta" – francuski trójsilnikowy dwupłatowy wodnosamolot przeznaczony do dalekiego rozpoznania.
Historia.
Plany samolotu powstały w 1931 roku w wytwórni Breguet. Maszyna była wojskową wersją latającej łodzi Breguet Bre 530 Saigon. Prototyp "Bre.521.01" został oblatany 11 września 1933 roku. W 1935 roku trafił na wyposażenie francuskich Sił Powietrznych. Wyprodukowano 37 egzemplarzy. W przededniu wybuchu II wojny światowej samoloty znajdowały się na wyposażeniu czterech eskadr. Eskadry E1 w Port Lyautey na terenie Maroka, E2 w Cherbourg-Octeville i E3 i E5 w Berre-l’Étang.
Linki zewnętrzne.
Zdjęcie i opis samolotu (fra.)

</doc>
<doc id="1814247" url="https://pl.wikipedia.org/wiki?curid=1814247" title="GNF 1 (1990/1991)">
GNF 1 (1990/1991)

GNF 1 (1990/1991) był 35. sezonem najwyższej piłkarskiej klasy rozgrywkowej w Maroku. Tytuł obroniła drużyna Wydad Casablanca.
Król strzelców.
15 goli – Mohamed Anaflous (FAR Rabat)

</doc>
<doc id="1814250" url="https://pl.wikipedia.org/wiki?curid=1814250" title="Char siu">
Char siu

Char siu () – kantoński sposób przyrządzania pieczonego mięsa. 
Znaki chińskie znaczą dosłownie „widelec” i „piec”. Nazwa wzięła się od długich widelców, na które nabijane są wąskie paski wieprzowiny. Mięso uprzednio marynuje się w mieszaninie miodu, sosu sojowego, sosu hoisin, przyprawie pięciu smaków oraz wina ryżowego huangjiu. Marynata nadaje mięsu ciemnoczerwony kolor. Tradycyjnie char siu spożywa się z ryżem "cha siu fan", makaronem "cha siu mein" lub w specjalnych bułeczkach zwanych "cha siu baau". 
Danie to jest popularne również w innych krajach południowo-wschodniej Azji oraz na Hawajach.
W Japonii jest to "chāshū", także "chāshū-rāmen" lub "chāshū-men" (plastry pieczonej wieprzowiny podawane w misce z kluskami rāmen).

</doc>
<doc id="1814251" url="https://pl.wikipedia.org/wiki?curid=1814251" title="Lucjusz Aelius Seianus">
Lucjusz Aelius Seianus



</doc>
<doc id="1814252" url="https://pl.wikipedia.org/wiki?curid=1814252" title="GNF 1 (1991/1992)">
GNF 1 (1991/1992)

GNF 1 (1991/1992) był 36. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Wydad Casablanca. Nowym mistrzem Maroka został zespół Kawkab Marrakech.

</doc>
<doc id="1814254" url="https://pl.wikipedia.org/wiki?curid=1814254" title="Samsung Motors">
Samsung Motors



</doc>
<doc id="1814255" url="https://pl.wikipedia.org/wiki?curid=1814255" title="Radclyffe Hall">
Radclyffe Hall

Radclyffe Hall ur. jako Marguerite Radclyffe-Hall (ur. 12 sierpnia 1880, zm. 7 października 1943) – brytyjska poetka i pisarka. Jej najbardziej znanym dziełem jest "Studnia samotności" ("The Well of Loneliness").
Życiorys.
Marguerite Radclyffe Hall urodziła się w Bournemouth w hrabstwie Hampshire (obecnie Dorset) w 1880 roku. Jej ojciec porzucił ją i jej matkę wkrótce po jej narodzinach. Po ojcu odziedziczyła znaczną sumę. Uczęszczała do King's College w Londynie, a później kształciła się w Niemczech.
Hall była lesbijką. Dzięki niezależności finansowej, nawiązywała relacje z kobietami oraz ubierała się w typowo męskie ubrania. Ostatecznie wzięła jednak ślub z mężczyzną. W 1907 r. w uzdrowisku Homburg (w Niemczech) spotkała Mabel Batten, znaną śpiewaczkę-amatorkę. Batten (pseudonim „Ladye”) miała wtedy 51 lat. Starsza od Hall o 24 lata kobieta miała dorosłą córkę oraz wnuki. Oficjalny związek rozpoczęły po śmierci męża Batten, kiedy to zamieszkały razem. Mabel wprowadziła Hall do kręgu artystek i intelektualistek. To ona nadała Hall przydomek „John”, którego ta używała do końca życia oraz zachęcała ją do publikacji poezji. 
W 1915 roku Hall zakochała się w kuzynce Mabel Batten — Unie Troubridge (1887-1963), rzeźbiarce i żonie admirała. Mabel zmarła w 1916 roku, a rok później Hall i Troubridge zamieszkały razem. Związek ten trwał aż do śmierci Hall. W 1934 roku Hall nawiązała długotrwały romans z rosyjską emigrantką Evguenią Souline, który Troubridge bardzo ciężko znosiła. Hall przez lata angażowała się w romanse z innymi kobietami, w tym z piosenkarką bluesa Ethel Waters. Hall i Troubridge mieszkały w Londynie, zaś w latach 30. XX wieku przeniosły się do małej miejscowości Rye (w East Sussex), znanej jako miejsce życia pisarzy. 
Hall zmarła na raka w wieku 63 lat. Została pochowana na cmentarzu Highgate w północnym Londynie. Grobowiec zawierający jej szczątki znajduje się w "Circle of Lebanon", w połowie drogi od strony wejścia "Egyptian Avenue". 
W 1930 roku Radclyffe Hall otrzymała Złoty Medal Eichelbergher Humane Award. Była członkinią PEN Clubu, Rady Towarzystwa Badań Psychicznych i Londyńskiego Towarzystwa Zoologicznego. 
Radclyffe Hall została wymieniona na 16. miejscu w zestawieniu 500 najważniejszych lesbijek i gejów bohaterów w Pink Paper.
Powieści.
Pierwszą powieścią Hall była "The Unlit Lamp", opowiadająca historię Joan Ogden, młodej dziewczyny, która marzy o zamieszkaniu w Londynie ze swoją przyjaciółką Elizabeth (tzw. Bostońskie małżeństwo). Długość opowieści i jej ponura tematyka sprawiły, że ciężko jej było odnieść sukces komercyjny. W następnej publikacji, komedii społecznej pt. "Forge", Hall świadomie wybrała lżejsze tematy. We wczesnych utworach autorka podpisywała się pełnym imieniem i nazwiskiem. Z czasem skróciła je do M. Radclyffe Hall. Książka pojawiła się na liście bestsellerów O'London John's Weekly. "The Unlit Lamp" była pierwszym utworem, gdzie autorka podpisała się jako Radclyffe Hall. Następnie powstały powieści "A Saturday Life" (1925), oraz "Adam's Breed" (1926). Mistyczne elementy ostatniej powieści budziły skojarzenia z książką Hermanna Hesse'a "Siddhartha". Dzieła Hall cieszyły się popularnością. Pisarka była laureatką nagród Prix Femina oraz James Tait Black Prize.
"Studnia samotności".
Hall zasłynęła przede wszystkim jako autorka powieści "Studnia samotności –" jedynej z jej ośmiu powieści, która ma jawny wątek lesbijski. Opublikowana w 1928 roku książka opisuje życie Stephena Gordona, męskiej lesbijki, którą sama Hall określa jako "congenital invert". Choć postawa Gordon wobec własnej seksualności była naznaczona bolesnymi doświadczeniami, powieść przedstawia lesbianizm jako naturalny i promuje tolerancję.
Pomimo że "Studnia samotności" nie zawiera treści pornograficznych, książka stała się przedmiotem procesu sądowego w Wielkiej Brytanii, w związku z zarzutem o nieprzyzwoitość. W wyniku tegoż procesu wszystkie egzemplarze powieści sukcesywnie niszczono. Stany Zjednoczone pozwoliły na publikację książki po długiej walce sądowej. W czasach współczesnych "Studnia samotności" ukazuje się nakładem Virago w Wielkiej Brytanii i Anchor Press w Stanach Zjednoczonych. Książka zajęła siódmą pozycję na sporządzonej przez The Publishing Triangle w 1999 r. liście 100 najlepszych powieści gejów i lesbijek. 

</doc>
<doc id="1814256" url="https://pl.wikipedia.org/wiki?curid=1814256" title="GNF 1 (1992/1993)">
GNF 1 (1992/1993)

GNF 1 (1992/1993) był 37. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Kawkab Marrakech. Nowym mistrzem Maroka został zespół Wydad Casablanca.
Król strzelców.
18 goli – Youssef Fertout (Wydad Casablanca)

</doc>
<doc id="1814257" url="https://pl.wikipedia.org/wiki?curid=1814257" title="Sabnok">
Sabnok

Sabnok – w tradycji okultystycznej, demon, markiz piekła. Znany również pod imionami Sabnock, Sab Nac, Sabnac, Sabnak, Sabnach, Sabnack, Sabnacke, Salmac, Salmak, Savnok i Savnock. Rozporządza 50 legionami duchów. W "Sztuce Goecji" jest czterdziestym trzecim, a w "Pseudomonarchii Daemonum" trzydziestym czwartym duchem.
W demonologii.
By go przywołać i podporządkować, potrzebna jest jego pieczęć, która według "Sztuki Goecji" powinna być zrobiona ze srebra.
Buduje fortece, zamki, wieże i miasta oraz wyposaża je w broń itp. Potrafi również otwierać u ludzi na dłuższy czas rany, które ropieją i robaczywieją. Na życzenie przyzywającego może dostarczyć opiekuńczych duchów. Przemienia ludzi w kamienie.
Ukazywany jest jako uzbrojony żołnierz z głową lwa, dosiadający płowego i zarazem straszliwego konia.

</doc>
<doc id="1814258" url="https://pl.wikipedia.org/wiki?curid=1814258" title="Sabnock">
Sabnock



</doc>
<doc id="1814261" url="https://pl.wikipedia.org/wiki?curid=1814261" title="Sab Nac">
Sab Nac



</doc>
<doc id="1814262" url="https://pl.wikipedia.org/wiki?curid=1814262" title="Gerlachowska Czuba">
Gerlachowska Czuba

Gerlachowska Czuba, Gierlachowska Czuba (słow. "Gerlachovský zub") – mocno pozębiona turnia w południowo-wschodniej grani Gerlacha ("Gerlachovský štít", 2655 m n.p.m.) w słowackich Tatrach Wysokich. Od dwuwierzchołkowego Pośredniego Gerlacha ("Gerlachovská veža", 2642 m) na północnym zachodzie oddzielona jest Pośrednimi Gerlachowskimi Wrótkami ("Gerlachovská priehyba"), natomiast od Małego Gerlacha ("Kotlový štít", 2601 m) na południowym wschodzie – Niżnimi Gerlachowskimi Wrótkami ("Štrbina za Kotlovým štítom"). Pomiędzy tą ostatnią przełączką a Gerlachowską Czubą wznosi się jeszcze jedna, nienazwana kulminacja o wysokości ok. 2615 m.
Na wierzchołek nie prowadzi żaden szlak turystyczny. Także nieznakowana trasa, którą można dostać się na Gerlach z przewodnikiem górskim, omija Gerlachowską Czubę (jak również Mały i Pośredni Gerlach). Turnia dostępna jest natomiast dla uprawiania taternictwa.
Pierwsze wejście należy prawdopodobnie do Artura Maurera i jego towarzysza, miało miejsce około 1911 roku (wcześniej zapewne turnię tę ze względu na trudności techniczne obchodzono po stronie Doliny Batyżowieckiej).

</doc>
<doc id="1814263" url="https://pl.wikipedia.org/wiki?curid=1814263" title="Sabnac">
Sabnac



</doc>
<doc id="1814265" url="https://pl.wikipedia.org/wiki?curid=1814265" title="Sabnach">
Sabnach



</doc>
<doc id="1814266" url="https://pl.wikipedia.org/wiki?curid=1814266" title="Sabnack">
Sabnack



</doc>
<doc id="1814267" url="https://pl.wikipedia.org/wiki?curid=1814267" title="Sabnacke">
Sabnacke



</doc>
<doc id="1814268" url="https://pl.wikipedia.org/wiki?curid=1814268" title="Salmac">
Salmac



</doc>
<doc id="1814269" url="https://pl.wikipedia.org/wiki?curid=1814269" title="Savnock">
Savnock



</doc>
<doc id="1814270" url="https://pl.wikipedia.org/wiki?curid=1814270" title="GNF 1 (1993/1994)">
GNF 1 (1993/1994)

GNF 1 (1993/1994) był 38. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Wydad Casablanca. Nowym mistrzem Maroka został zespół Olympique Casablanca.
Król strzelców.
14 goli – Ahmed Bahja (Kawkab Marrakech)

</doc>
<doc id="1814272" url="https://pl.wikipedia.org/wiki?curid=1814272" title="GNF 1 (1994/1995)">
GNF 1 (1994/1995)

GNF 1 (1994/1995) był 39. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Olympique Casablanca. Nowym mistrzem Maroka został zespół CODM Meknès.
Król strzelców.
15 goli – Abdeslam Laghrissi (FAR Rabat)

</doc>
<doc id="1814274" url="https://pl.wikipedia.org/wiki?curid=1814274" title="Ministerstwo Spraw Wewnętrznych Niemiec">
Ministerstwo Spraw Wewnętrznych Niemiec



</doc>
<doc id="1814276" url="https://pl.wikipedia.org/wiki?curid=1814276" title="Bitwa pod Cheroneą (II)">
Bitwa pod Cheroneą (II)



</doc>
<doc id="1814278" url="https://pl.wikipedia.org/wiki?curid=1814278" title="GNF 1 (1995/1996)">
GNF 1 (1995/1996)

GNF 1 (1994/1995) był 40. sezonem najwyższej piłkarskiej klasy rozgrywkowej w Maroku. Tytułu nie obroniła drużyna CODM Meknès. Nowym mistrzem Maroka został zespół Raja Casablanca.
System punktacji.
Od tego sezonu zmieniły się zasady punktacji za zwycięstwa, remisy i porażki:
Król strzelców.
16 goli – Soufir (Jeunesse El Massira)

</doc>
<doc id="1814281" url="https://pl.wikipedia.org/wiki?curid=1814281" title="Bow echo">
Bow echo

Bow echo ( – łuk) – charakterystyczny obraz radarowy mezoskalowego układu konwekcyjnego w kształcie łuku. Taki układ może wytworzyć silne wiatry, a czasem tornada, powodując poważne szkody.
Termin został po raz pierwszy użyty przez dr. Theodore'a Fujitę z University of Chicago w pracy "Manual of Downburst Identification for Project NIMROD" z 1978.
Przypadki bow echo w Polsce.
Układy burzowe, które przybierają formę "bow echo", należą do najgroźniejszych burz pojawiających się na terytorium Polski. Mogą przyczyniać się one do bardzo poważnych szkód wiatrowych. Oto przykłady tych zjawisk:

</doc>
<doc id="1814282" url="https://pl.wikipedia.org/wiki?curid=1814282" title="GNF 1 (1996/1997)">
GNF 1 (1996/1997)

GNF 1 (1996/1997) był 41. sezonem najwyższej piłkarskiej klasy rozgrywkowej w Maroku. Tytuł obroniła drużyna Raja Casablanca.
Król strzelców.
17 goli – Anane (AS Salé)

</doc>
<doc id="1814284" url="https://pl.wikipedia.org/wiki?curid=1814284" title="Ministerstwo Sprawiedliwości Niemiec">
Ministerstwo Sprawiedliwości Niemiec



</doc>
<doc id="1814286" url="https://pl.wikipedia.org/wiki?curid=1814286" title="Operacja Buckland">
Operacja Buckland



</doc>
<doc id="1814287" url="https://pl.wikipedia.org/wiki?curid=1814287" title="Ministerstwo Obrony Niemiec">
Ministerstwo Obrony Niemiec



</doc>
<doc id="1814288" url="https://pl.wikipedia.org/wiki?curid=1814288" title="GNF 1 (1997/1998)">
GNF 1 (1997/1998)

GNF 1 (1997/1998) był 42. sezonem najwyższej piłkarskiej klasy rozgrywkowej w Maroku. Tytuł obroniła drużyna Raja Casablanca.
Król strzelców.
15 goli – Rachid Rokki (Chabab Mohammédia)

</doc>
<doc id="1814289" url="https://pl.wikipedia.org/wiki?curid=1814289" title="Energia potencjalna prądów zstępujących dostępna konwekcyjnie">
Energia potencjalna prądów zstępujących dostępna konwekcyjnie



</doc>
<doc id="1814290" url="https://pl.wikipedia.org/wiki?curid=1814290" title="Ministerstwo Rolnictwa,Polityki Żywnościowej i Ochrony Konsumentów Niemiec">
Ministerstwo Rolnictwa,Polityki Żywnościowej i Ochrony Konsumentów Niemiec



</doc>
<doc id="1814291" url="https://pl.wikipedia.org/wiki?curid=1814291" title="Ministrowie rolnictwa, gospodarki żywnościowej i ochrony konsumentów Niemiec">
Ministrowie rolnictwa, gospodarki żywnościowej i ochrony konsumentów Niemiec



</doc>
<doc id="1814292" url="https://pl.wikipedia.org/wiki?curid=1814292" title="GNF 1 (1998/1999)">
GNF 1 (1998/1999)

GNF 1 (1998/1999) był 43. sezonem najwyższej piłkarskiej klasy rozgrywkowej w Maroku. Tytuł obroniła drużyna Raja Casablanca.
Król strzelców.
16 goli – Zouine (Olympique Khouribga)

</doc>
<doc id="1814295" url="https://pl.wikipedia.org/wiki?curid=1814295" title="GNF 1 (1999/2000)">
GNF 1 (1999/2000)

GNF 1 (1999/2000) był 44. sezonem najwyższej piłkarskiej klasy rozgrywkowej w Maroku. Tytuł obroniła drużyna Raja Casablanca.
Król strzelców.
17 goli – Mustapha Bidodane (FUS Rabat)

</doc>
<doc id="1814296" url="https://pl.wikipedia.org/wiki?curid=1814296" title="Marcus Ericsson">
Marcus Ericsson

Marcus Ericsson (ur. 2 września 1990 w Kumli) – szwedzki kierowca wyścigowy, kierowca Formuły 1 od sezonu 2014 do 2018. Zwycięzca wyścigu Indy 500 w 2022 roku
Życiorys.
Karting i Formuła BMW.
Karierę rozpoczął, jak większość przyszłych kierowców wyścigowych, od kartingu, w 1999 roku. Po sześciu latach Szwed postanowił przenieść się do wyścigów samochodów jednomiejscowych, debiutując w Niemieckiej Formule BMW. Startując w zespole Fortec Motorsport, Ericsson od razu należał do czołówki serii, a dzięki dominującej końcówce sezonu, sięgnął po tytuł mistrzowski, już w pierwszym podejściu. Ostatecznie wygrał siedem z osiemnastu wyścigów oraz zdobył jedenaście pole position (największym rywalem Ericssona był Czech Josef Král).
Formuła 3.
W roku 2008 przeniósł się do Brytyjskiej Formuły 3, gdzie również reprezentował barwy brytyjskiej stajni Fortec. Przez cały sezon prezentował się z dobrej strony, kilkakrotnie stając podium, z czego dwukrotnie na najwyższym stopniu. Ostatecznie w klasyfikacji generalnej zajął 5. miejsce. W sezonie 2009 wyjechał do Japonii, gdzie zaangażował się w Japońską Formułę 3. Było to jednak dość kontrowersyjne posunięcie, zważywszy na duże szanse Ericssona, w walce o tytuł. Swój wybór argumentował jednak lepszym przygotowaniem do finału sezonu, a więc Grand Prix Makau, z racji odbywania się tego prestiżowego wyścigu, w podobnej strefie czasowej. W zespole TOM's potwierdził swój talent, zdobywając drugi tytuł w karierze (wygrał pięć wyścigów). Gościnnie wziął udział w sześciu wyścigach brytyjskiego cyklu, w stajni Kimiego Räikkönena. Mimo to zdołał wygrać dwa wyścigi i ostatecznie zająć w klasyfikacji 11. lokatę. Na koniec sezonu wreszcie przyszła pora na Puchar Interkontynentalny, który jednak nie ułożył się po myśli Ericssona. Szwed wprawdzie zdobył pole position, jednakże w dalszej części weekendu zanotował regres osiągów i ostatecznie wyścig ukończył poza podium, na 4. pozycji.
Seria GP2.
W roku 2009 podpisał kontrakt z francuską stajnią ART Grand Prix, na starty w azjatyckiej serii GP2. Debiut w serii nie był jednak udany dla Szweda, który zmagania w Abu Zabi ukończył odpowiednio na jedenastej i dwunastej pozycji. W kolejnej rundzie, również odbywającej się na torze Yas Marina, Ericsson reprezentował barwy brytyjskiej ekipy Super Nova Racing, z którą zawarł umowę również na udział w głównej edycji GP2 (jego partnerem został dawny rywal z Formuły BMW, Josef Král). I tym razem Szwed odnotował rezultaty w drugiej dziesiątce (siedemnaste i dwunaste miejsce). Był to ostatni występ dla Szweda w tym sezonie, w tej serii.
W głównym cyklu, Ericsson przełomowe osiągnięcie uzyskał w czwartej rundzie sezonu, na ulicznym torze w Walencji. W pierwszym wyścigu dojechał wówczas na siódmym miejscu, natomiast w drugim po starcie z drugiej pozycji, wyprzedził Rumuna Michaela Hercka, a następnie wytrzymał presję wywieraną przez Holendra Giedo van der Garde, ostatecznie dowożąc zwycięstwo z niecałą sekundą przewagi. Triumf Szweda przyćmił jednak poważny wypadek jego kolegi z zespołu Super Nova – Josefa Krála, po którym Czech trafił do szpitala z podejrzeniem urazów ręki i kręgosłupa. Ericsson po punkty sięgnął jeszcze w pierwszym wyścigu, na niemieckim obiekcie Hockenheimring, gdzie zajął szóstą lokatę. Ostatecznie zdobyte punkty sklasyfikowały Ericssona na 17. lokacie.
W sezonie Seria GP2 - sezon 2011 Ericsson podpisał kontrakt z innym brytyjskim zespołem – iSport International. W azjatyckim cyklu zdobył punkty w dwóch z czterech rozegranych wyścigów. Podczas drugiego startu w Abu Zabi, Szwed stanął na najniższym stopniu podium. W klasyfikacji generalnej uplasował się na 6. miejscu.
W początkowej fazie rywalizacji w europejskim cyklu, Ericsson nie prezentował dobrej dyspozycji na tle swojego partnera Sama Birda. Jedyne punkty uzyskał w drugiej rundzie na torze w Hiszpanii, gdzie zajął piątą i trzecią pozycję. Progres formy Szweda nastąpił począwszy od eliminacji w Wielkiej Brytanii. Ericsson zaczął prezentować zbliżone, bądź lepsze osiągi od z zespołowego kolegi. Był bliski zwycięstwa w sobotnich zmaganiach na Węgrzech, jednakże w wyniku nieprzepisowego wyjazdu z boksów przed Brazylijczyka Luiza Razię, został ukarany koniecznością przejazdu przez aleję serwisową. Po punkty sięgnął łącznie jeszcze czterokrotnie, po raz drugi plasując się na trzecim miejscu. W ogólnej punktacji znalazł się na 10. pozycji.
W drugim roku współpracy Szwed ponownie nie prezentował równej formy. Był to jednak solidniejszy sezon, w którym dwunastokrotnie sięgał po punkty, w tym sześciokrotnie na podium. W sobotniej rywalizacji, na belgijskim torze Circuit de Spa-Francorchamps, po raz pierwszy w karierze zwyciężył. W klasyfikacji generalnej zajął 8. miejsce.
W sezonie 2013 nastąpiła kontynuacja progresu wyników Szweda z poprzednich lat. Ericsson znów tylko raz wygrywał, jednak miejsc na podium było już łącznie pięć. Ostatecznie jego dorobek punktowy wyniósł 121 punktów. Został sklasyfikowany na siódmym miejscu w klasyfikacji generalnej.
Formuła 1.
Na sezon 2014 Ericsson podpisał kontrakt z malezyjską ekipą Caterham F1 Team na starty w Formule 1. Tym samym stał się pierwszym Szwedem od 22 lat uczestniczącym w najwyższej klasie wyścigów samochodów jednomiejscowych. Podobnie jak kolega z zespołu Kamui Kobayashi, skupił się głównie na walce z kierowcami ekipy Marussia. W wyścigu o Grand Prix Monako osiągnął najlepszy wynik w sezonie, dojechał do mety na jedenastej pozycji. Jego partner zespołowy, a także Max Chilton nie zdołali poprawić tego wyniku do końca sezonu. Został sklasyfikowany na dziewiętnastej pozycji w klasyfikacji kierowców wygrywając również z Gutiérrezem. Na krótko po ogłoszeniu absencji jego zespołu w Stanach Zjednoczonych, Szwed ogłosił podpisanie kontraktu z ekipą Sauber.
Wyniki.
"Stan: 5 marca 2023"

</doc>
<doc id="1814297" url="https://pl.wikipedia.org/wiki?curid=1814297" title="Helena Kurnatowska">
Helena Kurnatowska

Helena Floriana Kurnatowska z domu Kominek (ur. 17 lutego 1929 w Lille, zm. 14 kwietnia 2005) – polska polityk, posłanka na Sejm PRL VII i VIII kadencji.
Życiorys.
Uzyskała tytuł naukowy inżyniera chemika (ukończyła studia na Wydziale Chemii Technicznej Politechniki Wrocławskiej). Była zastępcą dyrektora w Biurze Projektów Przemysłu Tworzyw i Farb „PROERG” w Gliwicach.
Od 1947 należała do Polskiej Partii Robotniczej, a następnie do Polskiej Zjednoczonej Partii Robotniczej. Od 1976 była radną Wojewódzkiej Rady Narodowej w Katowicach. W 1978 objęła mandat posłanki na Sejm PRL VII kadencji w okręgu Gliwice, w zastępstwie zmarłego Sylwestra Kaliskiego. W 1980 uzyskała reelekcję. Zasiadała w Komisji Górnictwa, Energetyki i Chemii, Komisji Pracy i Spraw Socjalnych oraz w Komisji Przemysłu. Mandat pełniła do końca kadencji w 1985. Pochowana na cmentarzu Powązki Wojskowe w Warszawie (kwatera B2-4-11).

</doc>
<doc id="1814299" url="https://pl.wikipedia.org/wiki?curid=1814299" title="GNF 1 (2000/2001)">
GNF 1 (2000/2001)

GNF 1 (2000/2001) był 45. sezonem najwyższej piłkarskiej klasy rozgrywkowej w Maroku. Tytuł obroniła drużyna Raja Casablanca.
Król strzelców.
12 goli – Samir Sarsar (Kawkab Marrakech)

</doc>
<doc id="1814300" url="https://pl.wikipedia.org/wiki?curid=1814300" title="Szaks">
Szaks

Szaks – w tradycji okultystycznej, czterdziesty czwarty duch "Goecji". Znany również pod imionami Szaz, Szass, Shax, Chax, Shan, Shass, Shaz, Skoks i Scox. By go przywołać i podporządkować, potrzebna jest jego pieczęć, która według "Goecji" powinna być zrobiona ze srebra.
Jest wielkim markizem, a według "Dictionnaire Infernal" i księciem piekła. Rozporządza 30 legionami duchów.
Na rozkaz przyzywającego odbiera słuch, wzrok i rozsądek wskazanej osobie. Kradnie pieniądze z bogatych domów i zwraca je, gdy ma taki rozkaz po upływie 1200 lat. Porywa konie i inne wskazane przez egzorcystę rzeczy. Jednak by demon stał się posłuszny i prawdomówny (bardzo lubi kłamać) trzeba go zamknąć w magicznym trójkącie. Potrafi znaleźć ukryte rzeczy ale tylko te, które nie są strzeżone przez złośliwe duchy. Lubi opowiadać o rzeczach nadprzyrodzonych. Czasami sprowadza przyjazne duchy opiekuńcze.
Wezwany, ukazuje się pod postacią bociana. Posługuje się głosem ochrypłym i nieprzyjemnym, a zarazem delikatnym.

</doc>
<doc id="1814301" url="https://pl.wikipedia.org/wiki?curid=1814301" title="Szaz">
Szaz



</doc>
<doc id="1814304" url="https://pl.wikipedia.org/wiki?curid=1814304" title="Szass">
Szass



</doc>
<doc id="1814305" url="https://pl.wikipedia.org/wiki?curid=1814305" title="Królewska Przełęcz">
Królewska Przełęcz

Królewska Przełęcz (słow. "Sedlo pod Nosom") – płytka przełęcz znajdująca się w grani Sławkowskiego Grzebienia w słowackiej części Tatr Wysokich. Oddziela ona kopułę szczytową Sławkowskiego Szczytu od mało wybitnego wierzchołka Królewskiego Nosa. Spod Królewskiej Przełęczy opada duży i szeroki Królewski Żleb, który od zachodu ograniczony jest Filarem Birkenmajera, a od wschodu krótką granią Królewskiego Grzebienia. Przez Królewską Przełęcz przebiega niebiesko znakowany szlak turystyczny, który wiedzie ze Starego Smokowca na Sławkowski Szczyt.
Pierwsze wejścia na Królewską Przełęcz nie są udokumentowane, miały zapewne miejsce przy okazji pierwszych wejść na Sławkowski Szczyt.

</doc>
<doc id="1814306" url="https://pl.wikipedia.org/wiki?curid=1814306" title="Jadwiga Kurzawińska">
Jadwiga Kurzawińska

Jadwiga Maria Kurzawińska (ur. 7 września 1940 w Warszawie) – polska polityk, posłanka na Sejm PRL VIII kadencji.
Życiorys.
W 1968 uzyskała wykształcenie wyższe pedagogiczne na Uniwersytecie Warszawskim. Od 1965 należała do Polskiej Zjednoczonej Partii Robotniczej, gdzie zasiadała w Plenum oraz egzekutywie Komitetu Dzielnicowego Warszawa-Żoliborz. Była dyrektorem Poradni Wychowawczo-Zawodowej w Warszawie, a także instruktorem Związku Harcerstwa Polskiego. W latach 1980–1985 pełniła mandat posłanki na Sejm PRL VIII kadencji w okręgu Warszawa Wola. Zasiadała w Komisji Oświaty i Wychowania oraz w Komisji Spraw Wewnętrznych i Wymiaru Sprawiedliwości.
Odznaczona Srebrną i Złotą Odznaką za zasługi dla m.st. Warszawy.

</doc>
<doc id="1814307" url="https://pl.wikipedia.org/wiki?curid=1814307" title="Ministerstwo Pracy i Spraw Socjalnych Niemiec">
Ministerstwo Pracy i Spraw Socjalnych Niemiec



</doc>
<doc id="1814308" url="https://pl.wikipedia.org/wiki?curid=1814308" title="Chax">
Chax



</doc>
<doc id="1814311" url="https://pl.wikipedia.org/wiki?curid=1814311" title="City of Evil">
City of Evil

City of Evil – trzeci studyjny album amerykańskiego zespołu metalowego Avenged Sevenfold. Album został wydany 7 czerwca 2005 nakładem Warner Bros. Records.
Na albumie bardziej przeważa heavy metal, niż dominujący na poprzednich wydawnictwach grupy, metalcore. Na tym albumie również nie ma krzyczanego wokalu. M. Shadows przed wydaniem albumu pracował z trenerem głosu, Ronem Andersonem, z którym ćwiczyli również Axl Rose i Chris Cornell. W sierpniu 2009 roku album zdobył tytuł platynowej płyty, sprzedając się w 1 000 000 kopii w USA i ponad 1 500 000 na całym świecie. Album zadebiutował na liście Billboard 200 na 30. miejscu, z wynikiem 30 000 sprzedanych kopii.
Użycie w grach komputerowych.
Utwór „Blinded in Chains” został użyty w grze . Z kolei utwór „Beast and the Harlot” pojawia się w grze Burnout Revenge pod skróconym tytułem „Beast...”.

</doc>
<doc id="1814312" url="https://pl.wikipedia.org/wiki?curid=1814312" title="GNF 1 (2001/2002)">
GNF 1 (2001/2002)

GNF 1 (2001/2002) był 46. sezonem najwyższej piłkarskiej klasy rozgrywkowej w Maroku. Tytułu nie obroniła drużyna Raja Casablanca. Nowym mistrzem Maroka został zespół Hassania Agadir.
Król strzelców.
15 goli – Omar Zaouit (Tihad SC Casablanca)

</doc>
<doc id="1814315" url="https://pl.wikipedia.org/wiki?curid=1814315" title="Shass">
Shass



</doc>
<doc id="1814316" url="https://pl.wikipedia.org/wiki?curid=1814316" title="Ministerstwo do spraw Rodziny, Osób Starszych, Kobiet i Młodzieży Niemiec">
Ministerstwo do spraw Rodziny, Osób Starszych, Kobiet i Młodzieży Niemiec



</doc>
<doc id="1814318" url="https://pl.wikipedia.org/wiki?curid=1814318" title="Shaz">
Shaz



</doc>
<doc id="1814319" url="https://pl.wikipedia.org/wiki?curid=1814319" title="Skoks">
Skoks



</doc>
<doc id="1814320" url="https://pl.wikipedia.org/wiki?curid=1814320" title="Scox">
Scox



</doc>
<doc id="1814321" url="https://pl.wikipedia.org/wiki?curid=1814321" title="Ministerstwo Transportu, Budownictwa i Rozwoju Miast">
Ministerstwo Transportu, Budownictwa i Rozwoju Miast



</doc>
<doc id="1814322" url="https://pl.wikipedia.org/wiki?curid=1814322" title="Ministerstwo Zdrowia Niemiec">
Ministerstwo Zdrowia Niemiec



</doc>
<doc id="1814323" url="https://pl.wikipedia.org/wiki?curid=1814323" title="Waking the Fallen">
Waking the Fallen

Waking the Fallen – drugi studyjny album amerykańskiej grupy muzycznej Avenged Sevenfold. Album został wydany 26 sierpnia 2003 nakładem Hopeless Records. Jest to pierwsze nagranie zespołu z nowym basistą Johnnym Christem, który zastąpił Daemona Asha. 15 lipca 2009, album uzyskał status złotej płyty.
25 sierpnia 2014 wydana została reedycja albumu, "Waking the Fallen:Ressurected".

</doc>
<doc id="1814324" url="https://pl.wikipedia.org/wiki?curid=1814324" title="Jamajska odmiana języka angielskiego">
Jamajska odmiana języka angielskiego

Jamajska odmiana języka angielskiego – dialekt języka angielskiego używany na Jamajce, charakteryzujący się pewnymi swoistymi cechami. Nie należy go mylić z patois (językiem kreolskim na bazie angielskiego) będącym również w powszechnym użyciu na tej wyspie. Te dwa etnolekty nie są jednak od siebie wyraźnie oddzielone. Standardowy język angielski tworzy z kreolskim tzw. kontinuum kreolskie. Odmiany te przechodzą jedna w drugą w sposób płynny poprzez liczne warianty pośrednie.
Notuje się wpływy zarówno angielszczyzny brytyjskiej, jak i amerykańskiej
Wymowa.
System samogłoskowy angielszczyzny karaibskiej odbiega od wymowy RP czy wariantów amerykańskich. System samogłoskowy jest bardzo ograniczony (patrz diagram), w użyciu jest tylko 12 fonemów w miejsce dwudziestu w RP:
Efektem takiego systemu jest fakt, że wiele wyrazów brzmi homofonicznie z innymi w porównaniu z angielszczyzną brytyjską lub amerykańską. Zatem "den" oznaczać może "den" lub "then", /rat/ oznacza "rot" lub "rat".
Gramatyka.
Gramatyka jamajskiej odmiany języka angielskiego (język kreolski) jest zbliżona do brytyjskiej a dość wydatne różnice w żaden sposób nie utrudniają wzajemnego zrozumienia. Niemniej jednak istnieje kilka bardzo znaczących różnic:
Słownictwo.
Mieszane, brytyjsko-amerykańskie słownictwo najbardziej jest widoczne w wyrazach związanych z samochodem. Na Jamajce na bagażnik mówi się z amerykańska "trunk", ale z kolei preferowany jest brytyjski "sleeping policeman" zamiast amerykańskiego "speed bump”, czy "bonnet" zamiast "hood" (maska). Ogólną tendencją jest przechodzenie młodszego pokolenia na słownictwo bardziej amerykańskie.
Inną charakterystyczną cechą jamajskiego angielskiego, używanego w sytuacjach bardziej formalnych, jest zapożyczanie słów z miejscowego języka kreolskiego, zwanego patois, który jest językiem używanym jako ojczysty przez większość mieszkańców wyspy w sytuacjach życia codziennego.

</doc>
<doc id="1814325" url="https://pl.wikipedia.org/wiki?curid=1814325" title="Sokol Olldashi">
Sokol Olldashi

Sokol Olldashi (ur. 17 grudnia 1972 w Durrësie, zm. 20 listopada 2013) – albański polityk, minister spraw wewnętrznych w latach 2005–2007.
Życiorys.
Po ukończeniu szkoły średniej w rodzinnej miejscowości podjął studia na Wydziale Prawnym Uniwersytetu Tirańskiego. W 1990 brał udział w antykomunistycznych protestach studenckich. Studia ukończył w 1995 i rozpoczął pracę dziennikarza w czasopismach: "Rilindja Demokratike" i "Albania" oraz w Albańskiej Agencji Telegraficznej (alb. Agjencia Telegrafike Shqiptare), a następnie przeszedł do stacji telewizyjnej ATN1, w której objął stanowisko dyrektora programowego. W 2004 odbył studia uzupełniające w Kolegium Obrony.
Członek Demokratycznej Partii Albanii. Karierę partyjną rozpoczął od Forum Młodzieżowego DPA, które reprezentował w zwycięskich dla siebie wyborach parlamentarnych 2001. W 2005 ponownie zwyciężył w wyborach, reprezentując DPA w okręgu 26 (Peshkopia).
W 2005 stanął na czele resortu spraw wewnętrznych w rządzie, kierowanym przez Salego Berishę. W 2007 kandydował bez powodzenia w wyborach na burmistrza Tirany, przegrywając z Edim Ramą. W tym samym roku objął kierownictwo resortu robót publicznych, transportu i telekomunikacji w rządzie Salego Berishy. Pracę w rządzie zakończył we wrześniu 2013 po wyborach parlamentarnych i zmianie premiera. Po rezygnacji Salego Berishy z funkcji przewodniczącego Demokratycznej Partii Albanii kandydował na stanowisko jego następcy, ale przegrał z Lulzimem Bashą.
20 listopada 2013 wieczorem zginął w wypadku samochodowym. Samochód Mercedes-Benz, który prowadził Olldashi wypadł z drogi łączącej Tiranę z Elbasanem, i wpadł w przepaść, w rejonie Krrabë. Władze Albanii ustanowiły 21 listopada 2013 dniem żałoby narodowej.
W życiu prywatnym był żonaty (żona Enkeleida), miał dwóch synów (Glauk, Kleit). W 2014 ukazał się pośmiertny zbiór wierszy Olldashiego – "Unë dhe Unë", w opracowaniu Mexhita Prençiego. Imię Sokola Olldashiego nosi ulica w Lezhy.

</doc>
<doc id="1814327" url="https://pl.wikipedia.org/wiki?curid=1814327" title="Gerward">
Gerward



</doc>
<doc id="1814328" url="https://pl.wikipedia.org/wiki?curid=1814328" title="Úrvalsdeild (2004)">
Úrvalsdeild (2004)

Sezon 2004 był 93. sezonem o mistrzostwo Islandii. Drużyna nie obroniła tytułu mistrzowskiego, zdobył go natomiast zespół , zdobywając trzydzieści siedem punktów w osiemnastu meczach. Po sezonie spadły zespoły i .
Drużyny.
Po sezonie 2003 z ligi spadły zespoły i , z 1. deild awansowały natomiast drużyny i .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1814352" url="https://pl.wikipedia.org/wiki?curid=1814352" title="Grzegorz Stępiński">
Grzegorz Stępiński

Grzegorz Marian Stępiński (ur. 22 sierpnia 1955 w Bełchatowie) – polski działacz związkowy i samorządowiec, wojewoda piotrkowski (1997–1998). 
Życiorys.
Uzyskał wykształcenie wyższe zawodowe. W latach 80. działał w NSZZ "Solidarność", był jej współzałożycielem w Geoprojekcie Bełchatów oraz przewodniczącym MK w Bełchatowie. W latach 1990–1997 sprawował funkcję wiceszefa regionu piotrkowskiego. Delegat na I i II zjazd krajowy NSZZ "Solidarność". Przez dwie kadencje zasiadał w Radzie Miejskiej Bełchatowa. W 1997 uzyskał nominację na wojewodę piotrkowskiego z ramienia AWS (funkcję pełnił do likwidacji województwa 31 grudnia 1998). Po 1999 był doradcą ministrów rządu Jerzego Buzka (Janusza Tomaszewskiego i Marka Biernackiego oraz Janusza Pałubickiego). Zasiadał w Łódzkim Sejmiku Wojewódzkim i Radzie Nadzorczej Wojewódzkiego Funduszu Ochrony Środowiska i Gospodarki Wodnej w Łodzi (jako reprezentant wojewody Michała Kasińskiego). 
W 2000 otrzymał Srebrny Krzyż Zasługi.

</doc>
<doc id="1814353" url="https://pl.wikipedia.org/wiki?curid=1814353" title="Katastrofa kolejowa w Al-Ajjat">
Katastrofa kolejowa w Al-Ajjat

Katastrofa kolejowa w Al-Ajjat. 24 października 2009 roku w wyniku katastrofy kolejowej w Al-Ajjat w muhafazie Giza w Egipcie zginęło 50 osób, a ponad 30 zostało rannych.
Pociąg relacji Giza – Fajum zderzył się z pociągiem relacji Kair – Asjut. Pierwszy pociąg nagle zatrzymał się po zderzeniu z błąkającym się po torach bawołem. Kilka chwil później na stojący skład, z dużą prędkością najechał pociąg jadący z Kairu.

</doc>
<doc id="1814360" url="https://pl.wikipedia.org/wiki?curid=1814360" title="Hnilická Kýčera">
Hnilická Kýčera

Hnilická Kýčera (1217 m) – szczyt w grupie górskiej Małej Fatry na Słowacji.
Położenie.
Hnilická Kýčera wznosi się w głównym grzbiecie zachodniej (tzw. Luczańskiej) części Małej Fatry. Od strony południowo-zachodniej masyw Hnilickej Kýčery ogranicza szerokie Sedlo pod Hnilickou Kýčerou (1031 m n.p.m.), natomiast w kierunku północnym wybiega z niej dość zrównany grzbiet wysokości ok. 1100 m n.p.m., idący aż po Usypaną Skałę. W kierunku południowo-wschodnim, w stronę Kotliny Turczańskiej, od Hnilickej Kýčery wybiega grzbiet ze szczytami Javorina (1056 m) i Pivnica (826 m), który rozdziela podchodzące pod nią doliny: od wschodu Valčianską, od południa Slovianską. W kierunku północno-zachodnim spod szczytu Hnilickej Kýčery opada Porubská dolina, którą spływa Porubský potok, dopływ Rajčanki.
Turystyka.
Szczyt jest niezalesiony, oferuje więc widoki na dolinę Rajčanki i Kotlinę Żylińską oraz bardziej ograniczone w kierunku Kotliny Turczańskiej. Przez szczyt, w linii głównego grzbietu, biegnie czerwono znakowany szlak turystyczny ze Strečna na Fačkovské sedlo.

</doc>
<doc id="1814362" url="https://pl.wikipedia.org/wiki?curid=1814362" title="Andrzej Szczepocki">
Andrzej Szczepocki

Andrzej Franciszek Szczepocki (ur. 1951) – polski inżynier i samorządowiec, wojewoda piotrkowski (1990–1992).
Życiorys.
Ukończył w 1978 studia w Szkole Głównej Gospodarstwa Wiejskiego oraz podyplomowe z dziedziny administracji i zarządzania. Pracował jako prezes zarządu Zakładu Usług Technicznych. W latach 80. pełnił funkcję naczelnika gminy Kleszczów, był zatrudniony również jako dyrektor Wydziału Rozwoju Gospodarczego Urzędu Wojewódzkiego w Piotrkowie Trybunalskim.
W 1990 został mianowany wojewodą, stanowisko to zajmował do 1992. Przez kilka kadencji sprawował mandat radnego gminy Kleszczów. Stał na czele zarządu Fundacji Rozwoju Gminy Kleszczów. W 2002 został wybrany na radnego gminy. W 2005 został uhonorowany tytułem „Złotego Inżyniera”. W 2006 nie kandydował ponownie na radnego. W 2014 kandydował na wójta, zajmując 2. miejsce spośród 4 kandydatów. Należy do Polskiego Stronnictwa Ludowego

</doc>
<doc id="1814364" url="https://pl.wikipedia.org/wiki?curid=1814364" title="Partia Chrześcijańsko-Społeczna (Belgia)">
Partia Chrześcijańsko-Społeczna (Belgia)

Partia Chrześcijańsko-Społeczna (niem. "Christlich Soziale Partei", CSP) – belgijska chadecka partia polityczna, działająca we wspólnocie niemieckojęzycznej.
CSP blisko kooperuje z Centrum Demokratyczno-Humanistycznym, reprezentującym francuskojęzycznych chadeków z Regionu Walońskiego. Samodzielnie startuje w wyborach do Parlamentu Europejskiego w niemieckim kolegium wyborczym, utworzonym w 1994. Od tego czasu chadecy w każdych wyborach zdobywają jedyny mandat z tego okręgu, który nieprzerwanie do 2009 uzyskiwał Mathieu Grosch, zasiadający w grupie Europejskiej Partii Ludowej. W 2014 nowym europosłem chadeków został Pascal Arimont.
Funkcję przewodniczącego CSP obejmowali kolejno Albert Gehlen (1971), Manfred Nussbaum (1976), Johann Haas (1981), Hubert Chantraine (1999), Mathieu Grosch (2004), Luc Frank (2010), Pascal Arimont (2015) i Jérôme Franssen (2020).

</doc>
<doc id="1814366" url="https://pl.wikipedia.org/wiki?curid=1814366" title="Mistrzostwa Strefy Pacyfiku w Curlingu 2009">
Mistrzostwa Strefy Pacyfiku w Curlingu 2009

Mistrzostwa Strefy Pacyfiku w Curlingu 2009 rozegrane zostały między 12 a 19 listopada 2009 w japońskiej Kariuzawie, na lodowisku Karuizawa Curling Club.
W zawodach brało udział 11 reprezentacji (5 kobiecych i 6 męskich). Drużyny zakwalifikowane do finału wystąpią na Mistrzostwach Świata 2009. 
Mistrzostwa rozgrywano podwójnym systemem kołowym. Do półfinałów zostały wyłonione 4 drużyny, w parach 1-4 i 2-3 rozgrywane były mecze do 3 wygranych przy czym do tej klasyfikacji liczyły się mecze z Round Robin. Drużyny, które przegrały półfinał zmierzyły się w meczu o brązowy medal.
Tytuły mistrzowskie z poprzednich zawodów obroniły reprezentacje Chin. Srebrne medale zdobyły drużyny z Japonii, brązowe medale wywalczyły zespoły z Korei.
Kobiety.
Wyniki.
Playoff.
Finał.
19 listopada 2009; 12:00
Mały finał.
19 listopada 2009; 12:00
1-4.
18 listopada 2009; 9:00
18 listopada 2009; 14:00
2-3.
18 listopada 2009; 9:00
Round Robin.
Sesja 1..
12 listopada 2009; 15:00
Sesja 2..
13 listopada 2009; 8:00
Sesja 3..
13 listopada 2009; 16:00
Sesja 4..
14 listopada 2009; 10:00
Sesja 5..
14 listopada 2009; 19:00
Sesja 6..
15 listopada 2009; 12:00
Sesja 7..
15 listopada 2009; 20:00
Sesja 8..
16 listopada 2009; 12:00
Sesja 9..
16 listopada 2009; 20:00
Sesja 10..
17 listopada 2009; 12:00
Mężczyźni.
Wyniki.
Playoff.
Finał.
19 listopada 2009; 12:00
Mały finał.
19 listopada 2009; 12:00
1-4.
18 listopada 2009; 9:00
2-3.
18 listopada 2009; 9:00
Round Robin.
Sesja 1..
12 listopada 2009; 19:30
Sesja 2..
13 listopada 2009; 12:00
Sesja 3..
13 listopada 2009; 20:00
Sesja 4..
14 listopada 2009; 14:30
Sesja 5..
15 listopada 2009; 8 :00
Sesja 6..
15 listopada 2009; 16:00
Sesja 7..
16 listopada 2009; 8:00
Sesja 8..
16 listopada 2009; 16:00
Sesja 9..
17 listopada 2009; 8:00
Sesja 10..
17 listopada 2009; 16:00

</doc>
<doc id="1814367" url="https://pl.wikipedia.org/wiki?curid=1814367" title="Kupka">
Kupka

Nazwisko Kupka nosiło kilka osób:
Inne:

</doc>
<doc id="1814373" url="https://pl.wikipedia.org/wiki?curid=1814373" title="Ulica Nowoursynowska w Warszawie">
Ulica Nowoursynowska w Warszawie

Ulica Nowoursynowska – ulica w dzielnicach Mokotów i Ursynów w Warszawie, biegnąca z przerwami od skrzyżowania z ul. Wałbrzyską i Dominikańską/Noskowskiego do skrzyżowania z ul. J. Rosoła/ul. Relaksową na południu. W latach 1960–2020 prowadziła dalej, aż do południowej granicy Lasu Kabackiego (częściowo jako droga leśna). W 2020 roku rada miasta zmieniła nazwę ostatniego, południowego odcinka ulicy na Trakt Leśny.
Ulica stanowi pozostałość dawnego szlaku handlowego – biegła tędy droga z Warszawy przez Służew w kierunku przeprawy na rzece Jeziorce na terenie dzisiejszego Konstancina-Jeziorny i dalej w kierunku Czerska. Szlak ten był częścią średniowiecznego szlaku z Francji na Ruś Kijowską.
Opis.
Ulica Nowoursynowska charakteryzuje się pełną zmiennością jakości nawierzchni. Na krótkim odcinku Wałbrzyska – Dolina Służewiecka jezdnia ma przekrój 1×4 z nawierzchnią w przeciętnym stanie z uwagi na budowę w późnych latach 80. XX wieku. Na jej następnym odcinku Dolina Służewiecka – Chłapowskiego, jezdnia zmienia przekrój na 1×2, a asfalt był tam rozkładany bezpośrednio na bruk. Fragment Chłapowskiego – Ciszewskiego/Kiedacza ma przekrój 2x2 i jest bardzo wysokiej jakości z uwagi na niedawną przebudowę (lata 2007–2008). Odcinek Nugat – Płaskowickiej ma przekrój 1×1,5 (jedna jezdnia o szerokości 4 m bez pasów), a miejscami przy skrzyżowaniach 1×2. Fragment Płaskowickiej – Rosoła jest wykonany z "kocich łbów" włożonych w utwardzony piach tak, że pojedyncze kostki nie dotykają siebie nawzajem. Jezdnia utrzymuje przekrój 1×1,5, ale nie poszerza się przy skrzyżowaniach.
Nazwa ulicy pochodzi połączenia Służewa z Ursynowem, a dokładniej jego najnowszą (wtedy) częścią.
Przy ulicy, w jej południowej części, rośnie dąb Mieszko I, najstarszy w województwie mazowieckim.
W pobliżu skrzyżowania z ul. Dolina Służewiecka znajduje się figura św. Jana Nepomucena, kopia rzeźby ustawionej tam w 1864 na pamiątkę współpracy Służewa z Rządem Narodowym w czasie powstania styczniowego.

</doc>
<doc id="1814376" url="https://pl.wikipedia.org/wiki?curid=1814376" title="Driven">
Driven



</doc>
<doc id="1814377" url="https://pl.wikipedia.org/wiki?curid=1814377" title="Brizitka Molnar">
Brizitka Molnar



</doc>
<doc id="1814380" url="https://pl.wikipedia.org/wiki?curid=1814380" title="Bad Company 2">
Bad Company 2



</doc>
<doc id="1814382" url="https://pl.wikipedia.org/wiki?curid=1814382" title="POPON">
POPON



</doc>
<doc id="1814385" url="https://pl.wikipedia.org/wiki?curid=1814385" title="Nowy Sojusz Flamandzki">
Nowy Sojusz Flamandzki

Nowy Sojusz Flamandzki (niderl. "Nieuw-Vlaamse Alliantie", N-VA) – belgijska partia polityczna o profilu konserwatywnym z Regionu Flamandzkiego.
Ugrupowanie opowiada się za secesją Flandrii, przeprowadzoną na drodze pokojowej. Głosi także postulaty wprowadzenia regulacji wymuszających używanie wyłącznie języka niderlandzkiego jako języka urzędowego w tym regionie.
Historia.
Partia powstała w 2001 w wyniku rozłamu w Unii Ludowej, która podzieliła się na socjalliberalny Spirit i zrzeszający działaczy prawicowego skrzydła N-VA. W 2003 sojusz wprowadził jednego posła w wyborach krajowych. Cztery lata później wystartował w kartelu wyborczym z flamandzkimi chadekami, co przyniosło mu początkowo 5 miejsc w parlamencie. Współpraca wyborcza tych formacji trwała od eurowyborów z 2004, została oficjalnie zakończona w 2008.
W 2009 Nowy Sojusz Flamandzki (podobnie jak pięć lat wcześniej) wprowadził jednego swojego przedstawiciela do Parlamentu Europejskiego, Friedę Brepoels. W tym samym roku N-VA podjął w Europarlamencie współpracę z Wolnym Sojuszem Europejskim. W przedterminowych wyborach parlamentarnych w 2010 partia pod hasłami stopniowej autonomizacji i rozdziału państwa zwyciężyła w Regionie Flamandzkim, uzyskując (w skali kraju) około 17,5% głosów, co przełożyło się na 27 mandatów w Izbie Reprezentantów i 9 w Senacie. Partia nie weszła jednak do koalicji rządowej.
W 2014 sojusz wygrał w Belgii wybory europejskie, wybory do Parlamentu Flamandzkiego, a także ponownie do Izby Reprezentantów, gdzie z wynikiem 20,3% głosów wprowadził 33 posłów. Po kilkumiesięcznych negocjacjach sojusz dołączył do koalicji tworzącej nowy gabinet, na czele którego stanął Charles Michel. W 2018 N-VA, sprzeciwiając się przyjęciu Światowego Paktu w sprawie Migracji, opuścił koalicję rządową. W 2019 partia ponownie zajęła pierwsze miejsce we Flandrii w wyborach europejskich, a także w krajowych (16,0% głosów i 25 miejsc w niższej izbie federalnego parlamentu).

</doc>
<doc id="1814391" url="https://pl.wikipedia.org/wiki?curid=1814391" title="Słowenia na Letnich Igrzyskach Olimpijskich 2004">
Słowenia na Letnich Igrzyskach Olimpijskich 2004

Słowenię na XXVIII Letnich Igrzyskach Olimpijskich w Atenach reprezentowało 79 sportowców (23 kobiet i 56 mężczyzn) w 10 dyscyplinach. Był to 4 start Słoweńców na letnich igrzyskach olimpijskich.

</doc>
<doc id="1814395" url="https://pl.wikipedia.org/wiki?curid=1814395" title="Bitwa o Ankonę">
Bitwa o Ankonę

Bitwa o Ankonę – jedna z bitew stoczonych przez wojska alianckie na froncie włoskim w czasie walk nad Morzem Adriatyckim w 1944 roku.
Na przedpolach miasta.
7 czerwca 1944 roku 3 Dywizja Strzelców Karpackich zluzowała hinduską 4 Dywizję Piechoty. 2 Korpus Polski od 15 czerwca rozpoczął działania pościgowe nad Morzem Adriatyckim, powstrzymywany przez niemieckie oddziały opóźniające. Dywizje niemieckie stosowały szeroko system zniszczeń i stawiały opór na kolejnych pozycjach wykorzystując przepływające rokadowo rzeki. 21 czerwca oddziały Korpusu uderzyły z marszu na niemiecką 278 DP nad rzeką Chienti. Polacy nie przełamali obrony, jednak Niemcy wycofali się. Korpus przeszedł ponownie do pościgu. 1 lipca czołowe oddziały 3 DSK współdziałające z 2 Brygadą Pancerną przeszły do pościgu wzdłuż drogi Nr 16. Na jej czele działały oddziały wydzielone. Na lewo od 3 Dywizji Strzelców Karpackich weszła do walki 5 Kresowa Dywizja Piechoty. 3 DSK przeszła nad rz. Musone i zabezpieczyła brody. Rozegrała się bitwa pod Loreto. Polacy zdobyli Loreto, Recanati, Castelfidardo – 1 lipca, Osimo – 5 lipca i wzgórze S. Piero – 6 lipca. 5 KDP po zaciętych walkach sforsowała Musone i nawiązała łączność bojowa z 3 DSK. Opór niemiecki został złamany po zdobyciu przez 5 KDP Montoro i Palazzo del Cannone. Rozpoczęto przygotowania do właściwej bitwy o Ankonę.
Silny opór nieprzyjaciel zorganizował dopiero na przedpolu miasta i portu Ankona. Gen. Władysław Anders postanowił wykonać główne uderzenie siłami 5 Dywizji Piechoty. Miała ona opanować dominujące wzgórza w rejonie Paterniano – Monte della Crescia – Monte Tarto. Działając w pasie nadmorskim 3 Dywizja Strzelców Karpackich z Karpackim Pułkiem Ułanów otrzymała zadanie wiązania nieprzyjaciela walką i prowadzenia działań demonstracyjnych.
Walki o miasto.
17 lipca 0 6.00 ruszyło natarcie w kierunku na Ankonę poprzedzone nawałą artyleryjską. 3 DSK od czoła wykonywała natarcie pozorujące wzdłuż szosy Numana – Ankona. W tym czasie 5 KDP wzmocniona 4 ppanc miała przełamać obronę nieprzyjaciela i opanować Monte del Cresia i S. Stefano, przez co umożliwić 2 BPanc z 15 puł. i 7 pułkiem huzarów brytyjskich i kompanią komandosów wykonanie manewru oskrzydlającego zgrupowania broniącego Ankonę. Osłonę zachodniego skrzydła 2 Korpusu stanowiła włoska 2 Brygada. 14 Wileński Batalion Strzelców, wzmocniony szwadronem czołgów, zdobył Paterniano. 13 Wileński batalion strzelców obsadził wzgórza na północ od San Stefana, a następnie wspólnie z 15 batalionem strzelców, zdobył Monte delia Crescia. Z rejonu Offagna Niemcy wyprowadzili kontratak. Uderzenie nieprzyjaciela odparto i opanowano miejscowość. Była to doskonała pozycja wyjściowa do bezpośredniego natarcia na miasto.
Dzięki zdobyciu wzgórz Monte Tarto i Croce di San Vinzenzo, również na odcinku zachodnim uzyskano głęboki wgląd w obronę niemiecką. Mimo zapadającego zmroku oddziały korpusu kontynuowały natarcie.
Lotnictwo niemieckie prowadziło nocami bombardowanie głównie terenu nadmorskiego, zapalając m.in. starą bazylikę w Loreto
6 Lwowska Brygada Piechoty i 15 pułk ułanów poznańskich wykonały manewr obejścia i wyszły na tyły Ankony. Zdobyto Torrette a Mare, a piechota wsparta czołgami wyszła nad rzekę Esino pod Chiaravalle.
18 lipca o 14.30, ułani karpaccy i 2 batalion strzelców karpackich wkroczyły do Ankony. Niemiecka 278 Dywizja Piechoty została rozbita. Zdobycie tak ważnego portu ułatwiło aliantom prowadzenie dalszych działań na Rimini i Linię Gotów.
Straty niemieckie w bitwie oszacowano na ok. 800 poległych i 2400 rannych, czyli ok. 30% walczących. . Niemiecka 278 DP straciła znaczną część uzbrojenia i pojazdów. Zdobyto 10 czołgów, 16 dział polowych, 25 dział przeciwpancernych. Podczas walk o Ankonę 2 Korpus Polski stracił 39 oficerów i 338 szeregowych zabitych i rannych. W czasie działań nad Adriatykiem 2 KP stracił 496 poległych, 1789 rannych i 139 zaginionych. Żołnierze Polscy zabici i zmarli na skutek ran zostali pochowani na cmentarzu w Loreto.
Upamiętnienie.
Walki o Ankonę zostały upamiętnione na Grobie Nieznanego Żołnierza w Warszawie, napisem na jednej z tablic – „ANKONA 17 – 18 VII 1944”.

</doc>
<doc id="1814400" url="https://pl.wikipedia.org/wiki?curid=1814400" title="Estonia na Letnich Igrzyskach Olimpijskich 2004">
Estonia na Letnich Igrzyskach Olimpijskich 2004

Estonię na XXVIII Letnich Igrzyskach Olimpijskich w Atenach reprezentowało 42 sportowców w 10 dyscyplinach. Był to 9 start Estończyków na letnich igrzyskach olimpijskich.

</doc>
<doc id="1814409" url="https://pl.wikipedia.org/wiki?curid=1814409" title="Park Leśny Głębokie">
Park Leśny Głębokie

Park Leśny Głębokie – położony w północno-zachodniej części Szczecina park leśny o powierzchni ok. 350 ha, na terenie którego znajduje się Jezioro Głębokie. Las stanowi część Puszczy Wkrzańskiej i jest drugim pod względem powierzchni szczecińskim parkiem leśnym. 
Park leśny porasta las mieszany, charakteryzujący się dużym udziałem sosny zwyczajnej. Od północnego wschodu sąsiaduje z osiedlem Głębokie, zaś od północy z osiedlem Pilchowo. Przez teren parku przebiega ścieżka dydaktyczna oraz Szlak Puszczy Wkrzańskiej im. S. Kaczmarka.
Przy alei Spacerowej biegnącej wzdłuż północnego brzegu jeziora, na jego północno-zachodnim brzegu, rosną pomnikowe drzewa: "Dęby Brytyjczycy" (5 dębów o obwodzie 300-430 cm), których nazwa upamiętnia Brytyjską Misję Repatriacyjną dla Niemców. Jej siedziba funkcjonowała w latach 1945-1947 w willi stojącej przy pobliskiej ul. Jaworowej. Na zachód od nich rośnie "Buk Upiór" (obwód 400 cm), jego nazwa wiąże się z „upiornym” kształtem kilkunastu konarów korony drzewa. Przy północno-zachodnim krańcu jeziora znajduje się strzelnica wojskowa „Wołczkowo”. W centralnej części Parku Leśnego znajduje się wzniesienie o wysokości 22 m n.p.m..

</doc>
<doc id="1814411" url="https://pl.wikipedia.org/wiki?curid=1814411" title="Stadion Miejski im. Stefana Marcinkiewicza w Ełku">
Stadion Miejski im. Stefana Marcinkiewicza w Ełku

Stadion Miejski im. Stefana Marcinkiewicza w Ełku (Miejski Ośrodek Sportu i Rekreacji) w Ełku, dawniej pod nazwą Stadion 1000-lecia Państwa Polskiego – obiekt pełniący funkcję piłkarskiego i lekkoatletycznego stadionu, znajduje się przy ulicy Piłsudskiego 27. Jest własnością miasta Ełk i użytkują go seniorskie i młodzieżowe drużyny piłkarskie Mazura Ełk, Rony 04, dawniej również Płomienia Ełk. Został wybudowany na początku II połowy XX wieku i był kilkakrotnie modernizowany. Od strony północnej stadionu przebiega ulica Sikorskiego, która do 23 lipca 2012 była częścią drogi krajowej numer 16.
Modernizacja stadionu.
Stadion przeszedł gruntowną modernizację, która zakończyła się w 2012 roku. Przebudowę podzielono na dwa etapy, pierwsza kosztowała ok. 7 mln złotych, z czego jedna trzecia to środki z budżetu Marszałka Województwa warmińsko-mazurskiego. Pierwszy etap obejmował wykonanie nowej płyty głównej, bieżni tartanowej wraz z częścią służącą do uprawiania dyscyplin lekkoatletycznych i umocnienie skarpy. Od ulicy Piłsudskiego trybuna kibiców jest zadaszona licząca 2 tysiące miejsc. Pod nimi znajdą się m.in. pomieszczenia dla sportowców. Zaś trybuna po drugiej stronie, czyli od ul. Toruńskiej pomieści 720 osób, są to jednak miejsca pod gołym niebem. Drugi etap unowocześnienia kosztował 4 573 377,14 złotych zrealizowany został pod nazwą "Kompleksowa modernizacja obiektów sportowo-rekreacyjnych przy MOSiR w Ełku dla rozwoju turystyki 2010-2011". Projekt ten został dofinansowany ze środków Europejskiego Funduszu Rozwoju Regionalnego w ramach Regionalnego Programu Operacyjnego Warami i Mazury na lata 2007-2013.
Kompleks sportowy.
Obiekt sportowy przystosowany jest do organizowania imprez sportowych, sportowo–rekreacyjnych, imprez masowych oraz zajęć treningowych.
Na obiekcie znajdują się:
Park Wodny.
Obok obiektu sportowego znajduje się miejski basen o nazwie Park Wodny, wyposażony w:
Lokalizacja.
Stadion położony jest między ulicami: Sikorskiego, Toruńską, Świackiego i Piłsudskiego.

</doc>
<doc id="1814428" url="https://pl.wikipedia.org/wiki?curid=1814428" title="Ulica Pijarska w Krakowie">
Ulica Pijarska w Krakowie

Ulica Pijarska – jedna z nielicznie zachowanych w Krakowie ulic podmurnych. Biegnie wzdłuż dawnych murów miejskich od ulicy św. Marka do ulicy Szpitalnej. Łączy ulice wychodzące z Rynku: Floriańską, św. Jana i Sławkowską.
Nazwa "Pijarska" została nadana ulicy pod koniec XIX wieku i związana jest z klasztorem oo. Pijarów i kościołem pw. Przemienienia Pańskiego, znajdujących się u wylotu ulicy św. Jana.

</doc>
<doc id="1814431" url="https://pl.wikipedia.org/wiki?curid=1814431" title="Nakładka lufy">
Nakładka lufy

Nakładka lufy – dawniej drewniana, a obecnie również wykonywana z tworzywa sztucznego część długiej broni palnej. Osłania górną i częściowo boczne części lufy. Stosowana głównie w broni bojowej, rzadziej w broni myśliwskiej, może osłaniać lufę na całej długości lub tylko jej części. Jej głównym zadaniem jest izolowanie dłoni strzelca przed nadmiernie rozgrzaną lufą (np. w wyniku intensywnego prowadzenia ognia lub warunków atmosferycznych), oraz przed urazami mechanicznymi lufy.

</doc>
<doc id="1814436" url="https://pl.wikipedia.org/wiki?curid=1814436" title="Wayne Cegielski">
Wayne Cegielski

Wayne Cegielski (ur. 11 stycznia 1956 w Bedwellty, Walia) – były walijski piłkarz polskiego pochodzenia występujący na pozycji obrońcy.

</doc>
<doc id="1814439" url="https://pl.wikipedia.org/wiki?curid=1814439" title="Antoni Karpiński">
Antoni Karpiński

Antoni Karpiński (ur. 24 października 1855 w Środzie Wielkopolskiej, zm. 22 kwietnia 1941 w Warszawie) – polski adwokat, działacz narodowo-demokratyczny, powstaniec wielkopolski.
Życiorys.
Urodził się w rodzinie Leopolda Karpińskiego h. Korab (zm. 1888) i Otolii z Jarochowskich h. Przerowa (zm. 1893). Gimnazjum ukończył w Śremie, w którym w 1875 zdał maturę. Studiował prawo na uniwersytetach w Berlinie i Bonn. Praktyki referendarskie odbył w Torgau i Aschersleben w Niemczech.
Od 1883 na stałe osiadł w Gnieźnie, gdzie do 1918 prowadził kancelarię adwokacką. Jako adwokat bronił polskich działaczy niepodległościowych przed sądami pruskimi. W okresie zaboru pruskiego był przewodniczącym rady nadzorczej polskiej spółki prasowej „Lech. Gazeta Gnieźnieńska”. Od 1909 członek Rady Głównej Polskiego Towarzystwa Demokratycznego. Aktywnie uczestniczył w przygotowaniach do wybuchu powstania wielkopolskiego. W 1918 był członkiem Miejskiej i Powiatowej Rady Ludowej oraz Rady Robotniczej. W latach 1919–1927 był pierwszym prezesem Sądu Okręgowego w Gnieźnie, a od 1919 do 1921 piastował urząd przewodniczącego gnieźnieńskiej Rady Miejskiej.
Działał także w organizacjach społecznych i politycznych, m.in. w Poznańskim Towarzystwie Przyjaciół Nauk (od 1894) i Dozorze Szkoły Katolickiej (1895–1907).
Uznając jego długoletnią pracę, Magistrat i Rada Miejska w Gnieźnie 3 listopada 1932 mianowała go Honorowym Obywatelem Miasta Gniezna.
Po wybuchu II wojny światowej, w grudniu 1939 został wysiedlony z Gniezna i zamieszkał w Warszawie.
Zmarł 22 kwietnia 1941 w Warszawie. Jesienią 1947 rodzina złożyła uroczyście jego prochy w grobie rodzinnym na cmentarzu św. Piotra i Pawła w Gnieźnie. Nagrobek odrestaurowano w 2004 roku, ustawiając tablicę z napisem „Z wdzięczności Rada Miasta Gniezna Anno Domini 2004”.
Od 1883 był mężem Wandy ze Święcickich h. Jastrzębiec (1861–1909), siostry Heliodora. Mieli syna Zygmunta (1892–1981) i córkę Wandę (1896–1967), żonę Jerzego Hulewicza.

</doc>
<doc id="1814441" url="https://pl.wikipedia.org/wiki?curid=1814441" title="Xianglin Chengyuan">
Xianglin Chengyuan

Xianglin Chengyuan (chiń. 香林澄遠, pinyin "Xiānglín Chéngyuăn"; kor. 향림징원 "Hyangrim Chingwŏn", jap. "Kyōrin Chōon", wiet. "Hương Lâm Trừng Viễn"; ur. 908, zm. 987) – chiński mistrz chan szkoły yunmen.
Życiorys.
Xianglin pochodził z miasta Mianzhu leżącego w rejonie Hanzhou w prow. Syczuan.
Jako młody chłopiec opuścił dom i wstąpił do zakonu w klasztorze Zhenxiang w Chengdu. W wieku 16 lat złożył mnisie ślubowania.
W jakiś czas potem udał się na wędrówkę po klasztorach w Chinach i w końcu wybrał na swojego nauczyciela mistrza chan Yunmena Wenyana. Praktykował pod jego kierunkiem przez kilka lat. Po osiągnięciu oświecenia i otrzymaniu przekazu Dharmy powrócił do Chengdu. Tam został opatem klasztoru Tianwang.
W 964 r. przeniósł się na górę Chingcheng, gdzie został opatem klasztoru Xianglin. W tym też klasztorze nauczał przez ponad 20 lat, a więc do swojej śmierci.
Jego stupa została wybudowana obok klasztoru.
Występuje w gong’anie 17 z "Biyan lu".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="1814447" url="https://pl.wikipedia.org/wiki?curid=1814447" title="Mebyon Kernow">
Mebyon Kernow

Mebyon Kernow ("Synowie Kornwalii") - lewicowa partia polityczna w Wielkiej Brytanii. Celem partii jest osiągnięcie większej autonomii Kornwalii. Partia nie jest obecna w żadnej z izb parlamentu brytyjskiego. Posiada wybranych w 2009 r. reprezentantów w radzie Kornwalii powstałej po reformie administracyjnej hrabstwa.
Historia.
Partia została założona 6 stycznia 1951 podczas zebrania w Redruth. W założeniu miała m.in. bronić interesów Kornwalii, sprawować opiekę nad językiem kornijskim i literaturą, zachęcać do poznawania historii Kornwalii z kornwalijskiego punktu widzenia, uznawać celtyckość ziem hrabstwa. W r. 1953 partia uzyskała pierwsze miejsce w radzie lokalnej Redruth - Camborne. w r. 1975 członek partii James Wether wezwał do pełnej niepodległości i opuścił Mebyon Kernow, zakładając "Cornish National Party".

</doc>
<doc id="1814448" url="https://pl.wikipedia.org/wiki?curid=1814448" title="Taylor Mitchell">
Taylor Mitchell

Taylor Mitchell, właściwie Taylor Josephine Stephanie Luciow (ur. 27 sierpnia 1990 w Toronto, zm. 28 października 2009 w Halifaksie) – kanadyjska piosenkarka folkowa, rozszarpana ze skutkiem śmiertelnym przez młode kojoty podczas spaceru na szlaku Skyline w kanadyjskim Parku Narodowym Cape Breton Highlands w Nowej Szkocji.
Rys biograficzny.
Mitchell urodziła się i wychowała w Toronto. Ukończyła kierunek musicalowy w liceum sztuk pięknych Etobicoke School of the Arts.
Kariera.
W marcu 2009 wydała samodzielnie album pt. "For Your Consideration". W czerwcu 2009 została zaproszona na Winnipeg Folk Festival, który odbył się w lipcu. Na kilka dni przed śmiercią została nominowana do corocznej ogólnokrajowej nagrody "Canadian Folk Music Award for Young Performer of the Year".
23 października rozpoczęła tournée po wschodnich prowincjach Kanady. Miała wystąpić w miastach i miasteczkach Nowego Brunszwiku, Nowej Szkocji oraz Wyspy Księcia Edwarda. W dniu śmierci miała zaplanowany występ w pobliskim Sydney.
Pośmiertnie album "For Your Consideration" został udostępniony przez iTunes Store.
Okoliczności śmierci.
Po południu 27 października 2009 Taylor Mitchell spacerowała samotnie 8-kilometrowym szlakiem – pętlą Skyline – w Parku Narodowym Cape Breton Highlands na wyspie Cape Breton w Nowej Szkocji. Została wtedy zaatakowana przez dwa kojoty. Inni spacerowicze, którzy znajdowali się w pobliżu, udzielili jej pomocy, odstraszyli zwierzęta i wezwali pogotowie. Zabrano ją karetką do pobliskiego szpitala w miasteczku Chéticamp, a następnie, w stanie krytycznym, przetransportowano ją śmigłowcem do szpitala Queen Elizabeth II Health Sciences Centre w Halifaksie – stolicy prowincji. Mitchell zmarła o 3:30 w nocy z powodu dużej utraty krwi.
W trakcie udzielania pomocy funkcjonariusz Kanadyjskiej Królewskiej Policji Konnej (RCMP) strzelił do kojota, raniąc go, jednak nie zdołał później odnaleźć jego ciała. Wieczorem funkcjonariusze parku napotkali innego kojota i zabili go, lecz nie miał on żadnych ran postrzałowych na ciele. Szacuje się, że w tym czasie, w okolicy szlaku Skyline znajdowało się około 5 kojotów.
W wywiadzie udzielonym „The Gazette”, Brad White, ekspert od kojotów z Trent University w Peterborough w prowincji Ontario, powiedział, że zwierzęta mogły stanowić skrzyżowanie kojota z wilkiem, znane jako "coywolf". Z drugiej strony Don Anderson, biolog pracujący dla Nova Scotia Department of Natural Resources, zaprzeczył tej tezie, albowiem wilki nie występują w Nowej Szkocji, ani w Nowym Brunszwiku. Stan Gehrt, specjalista od kojotów na Ohio State University, zasugerował, że być może kojoty były chore na wściekliznę.
Według miejscowego biologa Boba Bancrofta – były to młode, jednoroczne, niedoświadczone i z tego powodu najprawdopodobniej wygłodniałe kojoty, u których instynkt łowiecki został wyzwolony przez próbę ucieczki ofiary, która zamiast uciekać powinna przeciwstawić się zwierzętom oraz postraszyć je gestami i głosem.
Był to pierwszy przypadek śmiertelnego ataku kojota na człowieka w Nowej Szkocji od czasu, kiedy zostały one przesiedlone na wyspę Cape Breton w latach 70. ubiegłego wieku przez funkcjonariuszy parku w celu ograniczenia populacji zajęcy, które obgryzały sadzonki drzew.
Obecnie znane są zaledwie dwa przypadki śmiertelnego w skutkach ataku kojota na człowieka w Ameryce Północnej. Pierwszy miał miejsce na trzyletnią dziewczynkę w Kalifornii w 1981.

</doc>
<doc id="1814452" url="https://pl.wikipedia.org/wiki?curid=1814452" title="Synowie Kornwalii">
Synowie Kornwalii



</doc>
<doc id="1814458" url="https://pl.wikipedia.org/wiki?curid=1814458" title="Yuuya Matsushita">
Yuuya Matsushita



</doc>
<doc id="1814464" url="https://pl.wikipedia.org/wiki?curid=1814464" title="Przemysław Oświęcimski">
Przemysław Oświęcimski



</doc>
<doc id="1814465" url="https://pl.wikipedia.org/wiki?curid=1814465" title="Kazimierz I Oświęcimski">
Kazimierz I Oświęcimski



</doc>
<doc id="1814466" url="https://pl.wikipedia.org/wiki?curid=1814466" title="Wacław I Zatorski">
Wacław I Zatorski



</doc>
<doc id="1814467" url="https://pl.wikipedia.org/wiki?curid=1814467" title="Przemysł Toszecki">
Przemysł Toszecki



</doc>
<doc id="1814472" url="https://pl.wikipedia.org/wiki?curid=1814472" title="Osea Vakatalesau">
Osea Vakatalesau

Osea Vakatalesau (ur. 15 stycznia 1986) − fidżyjski piłkarz grający na pozycji napastnika. Mierzy 192 cm wzrostu, waży 91 kg.
Kariera klubowa.
Karierę piłkarską Vakatalesau rozpoczął w klubie Lautoka FC. W 2004 roku zadebiutował w jego barwach w National Football League. Grał w nim w latach 2004-2005 i w 2005 roku wygrał Inter-District Championship.
W 2006 roku Vakatalesau przeszedł do drużyny Ba FC. W tym samym roku wywalczył z Ba mistrzostwo ligi Fidżi. W 2007 roku zwyciężył w Inter-District Championship, a także w zawodach Battle of the Giants i zdobył Puchar Fidżi.
W połowie 2007 roku Vakatalesau został piłkarzem nowozelandzkiego YoungHeart Manawatu, gdzie grał z rodakiem Penim Finau. W New Zealand Football Championship zadebiutował 4 listopada 2007 roku w przegranym 1:3 domowym meczu z Auckland City FC. W lidze Nowej Zelandii rozegrał 13 spotkań i nie strzelił gola, a w meczu z Waitakere United (1:3) otrzymał czerwoną kartkę.
W 2008 roku Vakatalesau wrócił do Ba FC. Pod koniec roku wygrał rozgrywki ligowe oraz zdobył kolejny puchar kraju.
Kariera reprezentacyjna.
W reprezentacji Fidżi Vakatalesau zadebiutował w 2005 roku. W 2007 roku był królem strzelców Igrzysk Południowego Pacyfiku. W eliminacjach do Mistrzostw Świata w RPA strzelił 12 goli, w tym 5 przeciwko Tuvalu (16:0). Był najskuteczniejszym graczem eliminacji wszystkich kontynentów.

</doc>
<doc id="1814477" url="https://pl.wikipedia.org/wiki?curid=1814477" title="Peni Finau">
Peni Finau

Peni Finau Lesubulamailepanoni (ur. 5 sierpnia 1981) – fidżyjski piłkarz grający na pozycji obrońcy.
Kariera klubowa.
Karierę piłkarską Finau rozpoczął w klubie Ba FC. W jego barwach zadebiutował w National Football League. W latach 2001-2006 sześciokrotnie z rzędu wygrywał te rozgrywki ze swoim zespołem. W latach 2003, 2004, 2006 i 2007 zwyciężył z Ba FC w Inter-District Championship, a w latach 2006 i 2007 także w Battle of the Giants. Trzykrotnie zdobywał Puchar Fidżi w latach 2005-2007.
W połowie 2007 roku Finau został piłkarzem nowozelandzkiego YoungHeart Manawatu, gdzie grał z rodakiem Oseą Vakatalesau. W New Zealand Football Championship zadebiutował 11 listopada 2007 roku w przegranym 1:3 wyjazdowym meczu z Team Wellington. W lidze Nowej Zelandii rozegrał 14 spotkań.
W 2008 roku Finau wrócił do Ba FC. Pod koniec roku wygrał rozgrywki ligowe oraz zdobył kolejny puchar kraju.
Kariera reprezentacyjna.
W reprezentacji Fidżi Finau zadebiutował w 2003 roku podczas Igrzysk Południowego Pacyfiku. Wraz z kadrą narodową grał w eliminacjach do Mistrzostw Świata w RPA i strzelił w nich jednego gola, w meczu przeciwko Tuvalu (16:0).

</doc>
<doc id="1814478" url="https://pl.wikipedia.org/wiki?curid=1814478" title="Mohammed Samadi">
Mohammed Samadi

Mohammed Samadi (ur. 21 marca 1970 w Rabacie) – były marokański piłkarz grający na pozycji napastnika.
Kariera klubowa.
Mohammed Samadi podczas Mistrzostw Świata 1994 był zawodnikiem marokańskiego klubu FAR Rabat.
Kariera reprezentacyjna.
W reprezentacji Maroka grał w latach dziewięćdziesiątych. W 1992 uczestniczył w Igrzyskach Olimpijskich w Barcelonie, na którym Maroko odpadło już w fazie grupowej.
W 1993 roku uczestniczył w zakończonych sukcesem eliminacjach do Mistrzostw Świata 1994.
Na Mundialu w USA Mohammed Samadi w przegranych meczach z reprezentacją Holandii i reprezentacją Belgii.

</doc>
<doc id="1814482" url="https://pl.wikipedia.org/wiki?curid=1814482" title="Linia kolejowa nr 227">
Linia kolejowa nr 227

Linia kolejowa nr 227 – pierwszorzędna, jednotorowa, zelektryfikowana linia kolejowa, łącząca stację Gdańsk Główny ze stacją Gdańsk Zaspa Towarowa.
Linia w całości została ujęta w kompleksową i bazową towarową sieć transportową TEN-T.

</doc>
<doc id="1814483" url="https://pl.wikipedia.org/wiki?curid=1814483" title="Roy Krishna">
Roy Krishna

Roy Krishna (ur. 20 sierpnia 1987 w Siberii koło Labasy) - fidżyjski piłkarz grający na pozycji napastnika. Mierzy 170 cm wzrostu, waży 65 kg. Występuje obecnie w klubie ATK Mohun Bagan.
Kariera klubowa.
Karierę piłkarską Krishna rozpoczął w klubie Labasa FC. W jego barwach zadebiutował w 2006 roku w National Football League. W 2007 roku wygrał z Labasą te rozgrywki. W 2008 roku Krishna został piłkarzem nowozelandzkiego Waitakere United, gdzie grał z rodakiem Ronilem Kumarem. W New Zealand Football Championship zadebiutował 16 marca 2008 roku w wygranym 1:0 domowym meczu z Auckland City FC. W 2008 roku wywalczył mistrzostwo Nowej Zelandii oraz wygrał Klubowe Mistrzostwo Oceanii. W sezonie 2008/2009 strzelił 8 goli w 11 meczach, w tym 2 w meczu z Canterbury United (2:0). W 2009 roku Krishną zainteresowany był PSV Eindhoven. W 2013 został zawodnikiem Auckland City FC. Po pół roku spędzonym w tym klubie Fidżyjczyk przeniósł się do Wellington Phoenix. Grał tam przez 5 lat. 18 czerwca 2019 roku Krishna podpisał kontrakt z klubem ATK. W wyniku fuzji dwóch klubów - ATK i Mohun Bagan, wychowanek Labasy FC został przeniesiony do klubu ATK Mohun Bagan, gdzie gra do dziś.
Kariera reprezentacyjna.
W reprezentacji Fidżi Krishna zadebiutował w 2007 roku podczas Igrzysk Południowego Pacyfiku, na których stworzył atak z Oseą Vakatalesau. Wraz z kadrą narodową grał w eliminacjach do Mistrzostw Świata w RPA i strzelił w nich 6 goli, w tym 3 w meczu przeciwko Tuvalu (16:0). Krishna grał także w młodzieżowych zepołach reprezentacji Fidżi - w drużnie do lat 20 i drużynie do lat 23.
Udział w Letnich Igrzyskach Olimpijskich.
Roy Krishna był kapitanem kadry Fidżi na Letnich Igrzyskach Olimpijskich 2016 w piłce nożnej. Rozegrał w niej wszystkie trzy spotkania. Został on strzelcem ważnego dla Fidżi gola - pierwszego w historii zdobytego na LIO (w przegranym 1:5 meczu z Meksykiem).

</doc>
<doc id="1814484" url="https://pl.wikipedia.org/wiki?curid=1814484" title="Linia kolejowa nr 246">
Linia kolejowa nr 246

Linia kolejowa nr 246 Toruń Wschodni - Olek – jednotorowa, niezelektryfikowana linia kolejowa znaczenia miejscowego w granicach administracyjnych powiatu toruńskiego, w województwie kujawsko – pomorskim. Pierwotnie linia kończyła się na stacji Chełmno.
Historia.
Kalendarium linii kolejowej:
Galeria.
Wybrane fragmenty linii kolejowej na odcinku Toruń Wschodni - Toruń Barbarka (stan z lipca 2016 roku):

</doc>
<doc id="1814485" url="https://pl.wikipedia.org/wiki?curid=1814485" title="Linia kolejowa nr 249">
Linia kolejowa nr 249

Linia kolejowa nr 249 – jednotorowa, drugorzędna, zelektryfikowana linia kolejowa łącząca stację Gdańsk Główny ze stacją Gdańsk Brzeźno (dawniej ze stacją Gdańsk Nowy Port). Przebiega w całości w granicach administracyjnych Gdańska.
Historia.
Linia została uruchomiona w 1867 poprzez jej poprowadzenie od nieczynnej obecnie stacji Gdańsk Brama Nizinna, gdy rozwój gdańskiego portu był uzależniony od połączenia z ogólnoniemiecką siecią kolejową. 10 lipca 1865 rozpoczęto budowę jednotorowej linii kolejowej (z wieloma obiektami inżynieryjnymi i z pomocą saperów), która do użytku została oddana 1 października 1867. W Śródmieściu został zbudowany nieistniejący obecnie dworzec Gdańsk Brama Wyżynna.
Przebieg.
Linia rozpoczyna się na przystanku Szybkiej Kolei Miejskiej Gdańsk Główny. Biegnie razem z linią nr 250 i linią nr 202. Przed przystankiem SKM Gdańsk Politechnika linia skręca na północ. Przecina wiaduktem Węzeł Kliniczna. Kończy się na stacji Gdańsk Brzeźno.
Wykorzystanie.
Przed wybudowaniem w latach 70. Portu Północnego w Gdańsku większość towarów była przeładowywana w Nowym Porcie; linia 249 była więc kolejowym połączeniem z portem. Pracownicy portu dojeżdżali nią do pracy. Po zelektryfikowaniu w 1951 była wykorzystywana także jako trasa Szybkiej Kolei Miejskiej. W 2002 roku połączenie to zostało skrócone do Gdańska Brzeźna, a w 2005 zawieszone.
W związku z organizacją Euro 2012, którego mecze odbywały się m.in. na stadionie w Letnicy, przywrócono okazjonalny ruch pociągów SKM na tej linii. Nie zatrzymują się jednak na żadnym innym przystanku pośrednim aż do nowo wybudowanego Gdańsk Stadion Expo. Przejazdy odbywają się tylko w dniach imprez masowych organizowanych na stadionie stadionie w Gdańsku Letnicy lub w AmberExpo, będącym siedzibą MTG.

</doc>
<doc id="1814487" url="https://pl.wikipedia.org/wiki?curid=1814487" title="Linia kolejowa nr 250">
Linia kolejowa nr 250

Linia kolejowa nr 250 – pierwszorzędna, w większości dwutorowa, zelektryfikowana linia kolejowa, łącząca przystanek osobowy Gdańsk Śródmieście ze stacją Rumia.
Przebieg.
Na całej długości jest równoległa do linii kolejowej Warszawa Wschodnia Osobowa – Gdańsk Główny oraz linii kolejowej Gdańsk Główny – Stargard, o czym świadczy pokrywający się z drugą linią kilometraż. Na odcinku Gdańsk Śródmieście – Gdynia Stocznia – Uniwersytet Morski znajduje się po prawej stronie (bliżej morza), biegnąc zgodnie z kierunkiem linii. Między przystankami Gdynia Stocznia – Uniwersytet Morski i Gdynia Grabówek linia zmienia położenie, a na odcinku Gdynia Grabówek – Rumia znajduje się po lewej stronie. Linia kończy bieg za peronami stacji Rumia, gdzie styka się z linią kolejową Gdańsk Główny – Stargard.
Historia.
Prace nad budową linii rozpoczęły się w 1912 roku i początkowo obejmowały odcinek Gdańsk – Sopot. Zostały jednak przerwane przez I wojnę światową i powstanie Wolnego Miasta Gdańska.
Decyzja o budowie linii kolejki podmiejskiej zapadła w październiku 1950 roku. Przy elektryfikacji pracowali inżynierowie z Wielkiej Brytanii oraz Służby Polskiej. Pierwszy odcinek, łączący stację Gdańsk Główny z przystankiem Sopot Kamienny Potok, został otwarty 2 stycznia 1952 roku. W 1953 roku otwarto kolejny odcinek do Gdyni Głównej. W roku 1956 połączono Gdynię Główną ze stacją Gdynia Chylonia. Rok później linia dotarła do Rumi.
Do 1976 roku linia była zasilana nietypowym napięciem stałym 800 V DC. Wtedy nastąpiła zmiana na napięcie standardowe w węźle warszawskim oraz niektórych krajach Europy – 3000 V DC.
1 kwietnia 2015 roku oddano do użytku nowy odcinek linii od stacji Gdańsk Główny do przystanku Gdańsk Śródmieście.
Charakterystyka techniczna.
Linia w całości jest klasy D3, maksymalny nacisk osi wynosi 221 kN dla lokomotyw oraz wagonów, a maksymalny nacisk liniowy wynosi 71 kN. Sieć trakcyjna jest typu YC95-2C oraz jest przystosowana do maksymalnej prędkości do 120 km/h; obciążalność prądowa wynosi od 1650 A, a minimalna odległość między odbierakami prądu wynosi 20 m. Linia wyposażona jest w elektromagnesy samoczynnego hamowania pociągów oraz trzystawną samoczynną blokadę liniową – jednokierunkową na odcinku Gdańsk Główny – Gdynia Główna i dwukierunkową na odcinku Gdynia Główna – Rumia.
Linia dostosowana jest do prędkości do 70 km/h, a jej prędkość konstrukcyjna wynosi 120 km/h. Obowiązują następujące prędkości maksymalne dla pociągów:
Infrastruktura.
Posterunki ruchu i punkty ekspedycyjne.
Na linii znajduje się 25 różnych punktów eksploatacyjnych, w tym 7 stacji kolejowych (z czego 1 stacja techniczna), 17 przystanków (z czego dwa są jednocześnie posterunkami odgałęźnymi) i jeden przystanek służbowy.
Ruch pociągów.
Na linii kursują przede wszystkim pociągi Szybkiej Kolei Miejskiej w Trójmieście. Pociągi towarowe są teoretycznie dopuszczone na odcinkach Gdańsk Śródmieście – Gdańsk Główny oraz Gdynia Chylonia – Gdynia Cisowa.

</doc>
<doc id="1814488" url="https://pl.wikipedia.org/wiki?curid=1814488" title="Linia kolejowa nr 252">
Linia kolejowa nr 252

Linia kolejowa nr 252 – dawna linia kolejowa łącząca stację Zajączkowo Lubawskie ze stacją Lubawa.
W relacji Zajączkowo Lubawskie - Lubawa do roku 1995 prowadzono ruch pasażerski, po czym został on zawieszony. Na stacji znajdowała się pełna infrastruktura kolejowa wraz z semaforami kształtowymi. Na początku XXI wieku linię przejęły władze samorządowe miasta Lubawa, chroniąc ją tym samym przed likwidacją. Przed miastem znajduje się, wybudowane w 2004 roku, odgałęzienie do zakładów Swedwood. Przed 2004 rokiem korzystano z terenu stacji Lubawa, gdzie rozładowywano wagony towarowe dla zakładów Swedwood i Szynaka Meble. Po roku 2013 tory zakładowe zostały rozebrane, kończąc tym samym eksploatację linii. 

</doc>
<doc id="1814489" url="https://pl.wikipedia.org/wiki?curid=1814489" title="Zakaria Alaoui">
Zakaria Alaoui

Zakaria El-Achraf Alaoui (arab. زكرية علوي) (ur. 17 czerwca 1966 w Marrakeszu) – marokański piłkarz grający na pozycji bramkarza.
Kariera klubowa.
Zakaria Alaoui zawodową karierę piłkarską rozpoczął w 1983 roku w klubie Kawkab Marrakech. Z klubem z Marakeszu zdobył mistrzostwo Maroka w 1992, trzykrotnie Puchar Maroka w 1987, 1991, 1993 oraz Puchar CAF w 1996.
W 1998 wyjechał do francuskiego Tours FC. Ostatnie dwa lata kariery spędził w SO Châtellerault i Paris FC, w którym zakończył karierę w 2000 roku.
Kariera reprezentacyjna.
W reprezentacji Maroka grał w latach 1991–1994.
W 1994 roku uczestniczył w Mistrzostwach Świata 1994. Na Mundialu w USA Zakaria Alaoui wystąpił w dwóch meczach z reprezentacją Holandii i reprezentacją Belgii.

</doc>
<doc id="1814490" url="https://pl.wikipedia.org/wiki?curid=1814490" title="Skalniczka (rodzaj ssaka)">
Skalniczka (rodzaj ssaka)

Skalniczka ("Aconaemys") – rodzaj ssaka z rodziny koszatniczkowatych (Octodontidae).
Zasięg występowania.
Rodzaj obejmuje gatunki występujące w centralnych regionach zachodniej Argentyny i Chile zarówno w regionach przybrzeżnych, jak i w górach powyżej 2000 metrów n.p.m..
Charakterystyka.
Długość ciała (bez ogona) 140–192 mm, długość ogona 55–85 mm, długość ucha 8–22 mm, długość tylnej stopy 26–37 mm; masa ciała 80–230 g. Gryzonie z rodzaju "Aconaemys" mają stosunkowo gruby tułów, krótki ogon. Futro koloru brązowego lub czarnego. Ogon bywa wielobarwny. Górna część ciała jest innego koloru niż dolna. Gryzonie z rodzaju "Aconaemys" są roślinożercami.
Środowisko.
Skalniczki zamieszkują łąki i lasy. Są one w znacznym stopniu zwierzętami podziemnymi. Tworzą skomplikowane, znajduje się płytko poniżej powierzchni ziemi systemy kanałowe. Nory są często połączone z terenem żerowiska.
Systematyka.
Podział systematyczny.
Do rodzaju należą następujące gatunki:

</doc>
<doc id="1814491" url="https://pl.wikipedia.org/wiki?curid=1814491" title="Linia kolejowa nr 257">
Linia kolejowa nr 257

Linia kolejowa nr 257 – dawna linia kolejowa łącząca stację Ostróda ze stacją Morąg. W czerwcu 1992 roku został na niej zawieszony ruch pasażerski, a w 1994 roku towarowy. W październiku 2006 roku linia została rozebrana.

</doc>
<doc id="1814493" url="https://pl.wikipedia.org/wiki?curid=1814493" title="Linia kolejowa nr 258">
Linia kolejowa nr 258

Linia kolejowa nr 258 – dawna linia kolejowa łącząca stację Wiatrowiec Warmiński ze stacją Sępopol. Linię otwarto w 1907. Ruch pasażerski i towarowy na linii po raz pierwszy zawieszono w 1944; był on dwukrotnie wznawiany, jednak w 1991 na linii całkowicie ustało kursowanie pociągów. W 1999 roku linię rozebrano.

</doc>
<doc id="1814494" url="https://pl.wikipedia.org/wiki?curid=1814494" title="Linia kolejowa nr 260">
Linia kolejowa nr 260

Linia kolejowa nr 260 – łącząca stację Zajączkowo Tczewskie ze stacją Pruszcz Gdański. Po zakończeniu inwestycji prowadzonej w ramach modernizacji linii kolejowej E 65 (obszar LCS Tczew) na szlaku Pszczółki – Pruszcz Gdański prędkość maksymalna wynosi 160 km/h. Dzięki wybudowanym wiaduktom drogowym i kolejowym jej przebieg jest w całości bezkolizyjny. W odróżnieniu od biegnących równolegle torów nr 1 i nr 2 linii kolejowej nr 9 wyżej wspomnianego szlaku nie przewidziano wariantu dla pociągów z wychylnym pudłem, co uniemożliwia poruszanie się pociągów z prędkością 200 km/h.
Linia jest wykorzystywana do prowadzenia przewozów towarowych i lokalnego ruchu pasażerskiego. Pociągi osobowe zatrzymują się na następujących stacjach i przystankach osobowych:
Podczas prowadzenia prac modernizacyjnych na linii kolejowej nr 9 w 2010 roku i zamknięcia jej obu torów, pociągi Przewozów Regionalnych oraz Szybkiej Kolei Miejskiej w Trójmieście korzystały z linii nr 260, dzięki dogodnemu położeniu toru tej linii względem peronu w Miłobądzu zatrzymywały się tymczasowo również na tym przystanku osobowym. Obecnie jest to niemożliwe.

</doc>
<doc id="1814495" url="https://pl.wikipedia.org/wiki?curid=1814495" title="Linia kolejowa nr 261">
Linia kolejowa nr 261

Linia kolejowa nr 261 – rozebrana linia kolejowa, łącząca stację Sątopy-Samulewo ze stacją Reszel.

</doc>
<doc id="1814497" url="https://pl.wikipedia.org/wiki?curid=1814497" title="Linia kolejowa nr 262">
Linia kolejowa nr 262

Linia kolejowa nr 262 – łącząca stację Szczytno ze stacją Biskupiec Reszelski. Od końca października 2014 odcinki w Gminie Dźwierzuty były fizycznie rozbierane, a w grudniu całość linii.
Z uwagi na walory krajobrazowe, które doskonale są widoczne z nasypu kolejowego, samorządowcy z powiatu szczycieńskiego i gminy Biskupiec porozumieli się w sprawie budowy trasy rowerowej po śladzie rozebranej linii kolejowej. Trasa ma mieć około 30 kilometrów a wraz z jej budową mają powstać miejsca parkingowe oraz tablice informacyjne opisujące trasę i położenie na szlaku.

</doc>
<doc id="1814498" url="https://pl.wikipedia.org/wiki?curid=1814498" title="Melvin Valladares">
Melvin Valladares

Melvin Yovany Valladares Castillo (ur. 14 lipca 1984 w Tegucigalpie) – piłkarz honduraski grający na pozycji bocznego pomocnika.
Kariera klubowa.
Valladares jest wychowankiem klubu Municipal Valencia wywodzącego się ze stolicy kraju, Tegucigalpy. W sezonie 2003/2004 wygrał z Municipalem rozgrywki Liga Nacional de Ascenso de Honduras, czyli drugiej ligi Hondurasu.
W 2006 roku Valladares został zawodnikiem innego stołecznego klubu, Real España z miasta San Pedro Sula. Wiosną 2007 roku wywalczył z nim mistrzostwo fazy Clausura. W sezonie 2007/2008 został wicemistrzem fazy Apertura, podobnie jak w sezonie 2008/2009. Latem 2010 przeszedł do meksykańskiego drugoligowca, Guerreros FC.
Kariera reprezentacyjna.
W reprezentacji Hondurasu Valladares zadebiutował w 2007 roku. W 2009 roku był członkiem reprezentacji na Złoty Puchar CONCACAF 2009, na którym strzelił jednego gola. Jesienią 2009 wywalczył z Hondurasem awans do Mistrzostw Świata w RPA.

</doc>
<doc id="1814499" url="https://pl.wikipedia.org/wiki?curid=1814499" title="Azzedine Amanallah">
Azzedine Amanallah

Azzedine Amanallah (ur. 7 kwietnia 1956 w Marakeszu) – marokański piłkarz grający na pozycji pomocnika.
Kariera klubowa.
Azzedine Amanallah rozpoczął karierę piłkarską w 1974 roku w klubie Difaa El Jadida i grał w nim do 1983 roku. W 1976 wywalczył z klubem wicemistrzostwo Maroka.
W 1983 wyjechał do Francji, do klubu Besançon RC, w którym grał do 1986. Ostatnie cztery lata kariery spędził w pierwszoligowym Chamois Niortais FC i drugoligowym EA Guingamp.
Kariera reprezentacyjna.
W reprezentacji Maroka Azzedine Amanallah grał w latach osiemdziesiątych.
W 1981 roku uczestniczył w przegranych eliminacjach do Mistrzostw Świata 1982.
W 1986 roku wystąpił na Mistrzostwach Świata. Na Mundialu w Meksyku Azzedine Amanallah był rezerwowym i nie wystąpił w żadnym spotkaniu.

</doc>
<doc id="1814500" url="https://pl.wikipedia.org/wiki?curid=1814500" title="Linia kolejowa nr 264">
Linia kolejowa nr 264

Linia kolejowa nr 264 – łącząca stację Wąbrzeźno ze stacją Wąbrzeźno Miasto. Pierwsza znajdująca się na dzisiejszych ziemiach polskich zelektryfikowana linia kolejowa.
Historia.
W roku 1871 otwarta została linia kolejowa Toruń – Jabłonowo Pomorskie przebiegająca 3 km od Wąbrzeźna. Stało się to powodem działań mieszkańców miasta na rzecz budowy kolei dojazdowej łączącej miasto z oddaloną od niego stacją. Rozpoczęcie budowy miało miejsce 15 sierpnia 1897, a otwarcie linii nastąpiło w 1898 roku. Całkowita jej długość wynosiła 3,28 km, z czego 1,06 km na pasie wydzielonym, a 2,22 km na poboczu jezdni (ulice 1 Maja i Kętrzyńskiego). Zasilana była prądem stałym o napięciu 400 V, a użyta tu trakcja oraz wykorzystywany tabor zbliżał ją do linii tramwajowych. W roku 1911 ośmiu pracowników obsłużyło 109044 pasażerów oraz przewiozło 58805 ton ładunków.
Linia funkcjonowała pod zarządem Wąbrzeskiej Kolei Powiatowej, a od lat 50. XX wieku pod zarządem PKP. Wtedy też pojawił się na linii ruch towarowy do Zakładów Tworzyw Sztucznych „ERG” (obecnie Ergis). Sieć trakcyjną ostatecznie zdemontowano w roku 1959. Ruch pasażerski wstrzymano w 1990 r., wprowadzając równocześnie komunikację autobusową. W roku 2011 wstrzymano ruch towarowy, a maju 2013 rozpoczęto rozbiórkę linii. W jej miejscu powstała ścieżka pieszo-rowerowa, jednak 30-metrowy fragment toru został zachowany jako pamiątka.
Tabor.
W czasie istnienia sieci trakcyjnej na linii kursowały przedwojenne wagony elektryczne wyprodukowane w Zielonej Górze. Po jej likwidacji ruch przejęły lokomotywy spalinowe. W latach 70. kursowała SP30 z dwoma wagonami typu Bi, następnie SM40 z jednym wagonem 120A. Przez krótki czas kursował też wagon motorowy SN61.

</doc>
<doc id="1814501" url="https://pl.wikipedia.org/wiki?curid=1814501" title="Linia kolejowa nr 265">
Linia kolejowa nr 265

Linia kolejowa nr 265 – łącząca stację Zajączkowo Tczewskie ze stacją Pszczółki. Dzięki wybudowanym wiaduktom drogowemu i kolejowemu jej przebieg jest w całości bezkolizyjny. Na linii prowadzony jest głównie ruch pociągów towarowych.

</doc>
<doc id="1814502" url="https://pl.wikipedia.org/wiki?curid=1814502" title="Linia kolejowa nr 282">
Linia kolejowa nr 282

Linia kolejowa nr 282 – linia łącząca stację Miłkowice ze stacją Żary, część dawnej pruskiej Kolei Dolnośląsko-Marchijskiej. Początkowy odcinek (Miłkowice – Bolesławiec) został otwarty w 1844 roku i do roku 1846 od Bolesławca przez Węgliniec i Żary do Jasienia była stopniowo wydłużana.
Historia.
To jedna z pierwszych linii kolejowych łączących Polskę z Niemcami, a w szczególności Węgliniec i Żary odgrywają ważną rolę w kwestii węzła kolejowego i wcześniej wspomnianego połączenia kolejowego Polski z Niemcami. W grudniu 1985 r. przeprowadzono elektryfikację na odcinku Miłkowice – Węgliniec, natomiast w 1990 r. na odcinku Węgliniec – Żary przeprowadzono kapitalną modernizację torów. W latach 2005 - 2008 przeprowadzono na odcinku Miłkowice – Węgliniec, który wchodzi w skład magistrali E30, kapitalną modernizację, a remont objął stacje, szlaki, system sterowania ruchem, przejazdy kolejowo-drogowe, torowiska i sieć trakcyjną, a ponadto wybudowano nowoczesne nastawnie typu LCS. Od zakończenia modernizacji E30 na odcinku Miłkowice - Węgliniec w 2008 r. wszystkie pociągi pasażerskie mogą osiągnąć maksymalną prędkość do 160 km/h, a towarowe do 120 km/h.
Ruch pociągów.
Na odcinku Miłkowice – Węgliniec linia została zakwalifikowana przez Biuro Eksploatacji spółki PKP Polskie Linie Kolejowe jako „linia o priorytecie pasażerskim”, na odcinku Węgliniec – Jankowa Żagańska jako „linia o priorytecie towarowym”, natomiast na odcinku Jankowa Żagańska – Żary jako „linia lokalna, nieefektywna ekonomicznie”.
W latach 2002 – 2006 na odcinku Węgliniec – Żary zawieszono ruch pasażerski, po czym wznowiono 10 grudnia 2006 r. Odcinek Żary – Sieniawa Żarska – Jasień jest od 1992 r. nieczynny, a od początku 2007 r. rozebrany.
Przebudowa w ramach rewitalizacji odcinka Węgliniec - Ruszów.
Odcinek Węgliniec - Ruszów zakwalifikowano jako linię o priorytecie towarowym. Mimo to, wskutek zaniedbań, konieczne było obniżenie prędkości szlakowej z 80 do 50 km/h z jednoczesnym wprowadzaniem czasowych i stałych ograniczeń do 20/30 km/h ze względu na zły stan toru. Dopiero w 2018 roku rozstrzygnięto przetarg na rewitalizację odcinka Węgliniec - Ruszów, co pozwoli przywrócić prędkość szlakową 80 km/h. Prace wykona DPNIK Dolkom Wrocław.

</doc>
<doc id="1814503" url="https://pl.wikipedia.org/wiki?curid=1814503" title="Mauricio Sabillón">
Mauricio Sabillón

Mauricio Alberto Sabillón Peña (ur. 11 listopada 1978 w Quimistánie) – piłkarz honduraski grający na pozycji obrońcy.
Kariera klubowa.
Sabillón jest wychowankiem klubu CD Marathón wywodzącego się z miasta San Pedro Sula. W 1997 roku zadebiutował w jego barwach w pierwszej lidze Hondurasu i stał się jego podstawowym zawodnikiem. Swoje pierwsze sukcesy z Marathónem odniósł w sezonie 2001/2002, gdy wywalczył wicemistrzostwo fazy Apertura i mistrzostwo fazy Clausura. W swojej dotychczasowej karierze jeszcze trzykrotnie wygrał fazę Apertura (sezony 2004/2005, 2007/2008 i 2008/2009), jeden raz fazę Clausura (sezon 2002/2003), jeden raz był wicemistrzem Apertury (sezon 2005/2006) i czterokrotnie Clausury (sezony 2004/2005, 2005/2006, 2006/2007 i 2007/2008).
Kariera reprezentacyjna.
W reprezentacji Hondurasu Sabillón zadebiutował w 2001 roku. Jesienią 2009 wywalczył z Hondurasem awans do Mistrzostw Świata w RPA. Był podstawowym zawodnikiem w eliminacjach i rozegrał w nich 8 spotkań.

</doc>
<doc id="1814504" url="https://pl.wikipedia.org/wiki?curid=1814504" title="Mauricio Sabillon">
Mauricio Sabillon



</doc>
<doc id="1814505" url="https://pl.wikipedia.org/wiki?curid=1814505" title="Linia kolejowa nr 283">
Linia kolejowa nr 283

Linia kolejowa nr 283 – linia kolejowa w południowo-zachodniej Polsce, w województwie dolnośląskim o długości 77,551 km, łącząca Jelenią Górę z Ławszową przez Lwówek Śląski i Zebrzydową. Jest to linia drugorzędna, w całości jednotorowa i niezelektryfikowana. W przeszłości linia liczyła łącznie 104,730 km i kończyła swój bieg na stacji Żagań w województwie lubuskim.
Linia jest położona w województwie dolnośląskim, na obszarze miasta Jelenia Góra oraz powiatów: karkonoskiego, lwóweckiego i bolesławieckiego. W obecnym przebiegu powstała ona w wyniku zakwalifikowania przez Polskie Koleje Państwowe po 1945 roku, trzech przedwojennych linii niemieckich: Zebrzydowa – Żagań, Zebrzydowa – Lwówek Śląski oraz Jelenia Góra – Lwówek Śląski. Obecny numer linia nosi od roku 1980.
Początki linii nr 283 sięgają lat 80. XIX wieku, kiedy to projektowano połączenie biegnące wzdłuż Doliny Bobru, mające połączyć Jelenią Górę z Bolesławcem. Linię rozpoczęto realizować na początku XX w. od Zebrzydowej do Żagania etapami, do 1 sierpnia 1905. Trasę w kierunku Lwówka Śląskiego z Zebrzydowej oddano do użytku 20 lipca 1904, natomiast ostatni odcinek, będący trasą Kolei Doliny Bobru relacji Jelenia Góra – Lwówek Śląski, ukończono do 28 sierpnia 1909. Ta ostatnia trasa charakteryzuje się obecnością licznych obiektów inżynieryjnych, w tym trzech tuneli oraz czterech mostów i wiaduktów. Ruch pasażerski na odcinku Zebrzydowa – Żagań zawieszono w roku 1991. 26 kwietnia 2004 decyzją Ministra Infrastruktury na odcinku Ławszowa – Żagań linia została zlikwidowana.
Ruch pasażerski w ostatnim sezonie eksploatacji tego typu pociągów – od 14 grudnia 2014 do 11 grudnia 2016, odbywał się poprzez uruchamiany w weekendy i święta turystyczny pociąg "Dolina Bobru", obsługujący odcinek Jelenia Góra – Lwówek Śląski – Zebrzydowa w obydwu kierunkach oraz kursującą w tym samym okresie dodatkową parę na odcinku Jelenia Góra – Lwówek Śląski. Linia kolejowa nr 283 na całym zarządzanym przez PKP Polskie Linie Kolejowe odcinku charakteryzuje się niskimi prędkościami szlakowymi oraz złym stanem infrastruktury liniowej.
W 2019 roku odcinek ze stacji Jelenia Góra do uruchomionego w dniu 15 grudnia 2019 r. przystanku Jelenia Góra Zabobrze został rozebrany, gdyż zajmował miejsce konieczne pod budowę peronu nowego przystanku. Obecny początek linii stanowi rozjazd za końcem krawędzi peronowej przystanku Jelenia Góra Zabobrze. W 2020 r. Ministerstwo Obrony Narodowej ogłosiło odbudowę linii na odcinku Zebrzydowa – Żagań, prace mają być zrealizowane w latach 2022–2026.
Przebieg linii.
Linia kolejowa nr 283 rozpoczynała się na stacji Jelenia Góra (0,070 km). Ze stacji początkowo biegła ona w kierunku północno-zachodnim równolegle z dwoma liniami kolejowymi: 274 do Lubania Śląskiego i 311 do Szklarskiej Poręby Górnej zachodnim torem. Obecnie od stacji Jelenia Góra pociąg początek trasy pokonuje torem linii nr 311. Po przekroczeniu pierwszy raz rzeki Bóbr, na nowym przystanku Jelenia Góra Zabobrze (0,969 km) (za którym to rozjazd jest obecnym początkiem linii) odbijając jednocześnie w lewo bardziej na północ linia ta przechodzi pod drogą europejską E65 (droga krajowa nr 3), po czym łączy się z bocznicą elektrociepłowni. Linia skręca w prawo i przecina pozostałe linie pod wiaduktem kolejowym. Dalej trasa wznosi się do góry w kierunku północnym i przed Jeżowem Sudeckim (3,519 km) osiąga w wykopie najwyższy punkt całej linii (343 m n.p.m.). Za Jeżowem Sudeckim tor skręca w kierunku północno-zachodnim i przez obniżenie zbliża się do stacji Siedlęcin (7,321 km), położonej w zachodniej części wsi. Za Siedlęcinem linia ta biegnie przez bardziej zróżnicowany teren, docierając do Jeziora Pilchowickiego, biegnąc jego południową stroną w kierunku północno-zachodnim. 11,2 km od stacji Jelenia Góra linia dochodzi do przystanku Pilchowice Zapora. Różnica wysokości między stacjami Jelenia Góra a Pilchowice Zapora wynosi 52 metry, a średnie nachylenie linii, obniżającej się w kierunku Lwówka Śląskiego, wynosi 4,6 promila.
Po wyjeździe z przystanku linia wjeżdża w tunel pod Czyżykiem i dalej biegnie prawym brzegiem Bobru w dół, po czym po kilku kilometrach przecina dolinę Strzyżówki i drogę Jelenia Góra – Wleń. Dalej wkracza do tunelu pod górą Dwory i dobiega do stacji Pilchowice Nielestno (14,815 km). Za stacją linia ponownie przejeżdża nad Bobrem, po czym biegnie zachodnim brzegiem rzeki w kierunku północnym. W dalszym odcinku przechodzi ona w najdłuższym na trasie tunelu pod Górą Zamkową. Za tunelem linia wjeżdża na stację Wleń (18,004 km), położoną na wysokości 230 m n.p.m. Na odcinku Pilchowice Zapora – Wleń różnica wysokości wynosi 61 metrów, a średnie nachylenie 9,0 promili.
Za stacją Wleń linia przecina drogę na jednym poziomie i ciągnie się ona dalej na północ wzdłuż Bobru. Do Lwówka Śląskiego (32,636 km) linia dochodzi jeszcze przez przystanki Marczów oraz Dębowy Gaj. Od Wlenia wysokość linii obniża się o 19 m (średni spadek wynosi 1,3 promila).
Za stacją Lwówek Śląski linia biegnie w kierunku północno-zachodnim po czym w Rakowicach Małych skręca na zachód i w Radłówce ponownie na południowy zachód, oddalając się od Bobru. W Nowogrodźcu (51,618 km) linia przekracza Kwisę i zmienia swój kierunek na północ. We wsi Zebrzydowa przecina drogę krajową nr 94 i zaraz przed stacją Zebrzydowa drogę wojewódzką nr 357. Przed nią łączy się też z linią kolejową nr 282. Między stacjami Lwówek Śląski i Zebrzydowa (61,030 km) linia pokonuje 28,394 km, a różnica wysokości wynosi 22 m.
Za Zebrzydową linia biegnie wzdłuż linii kolejowej nr 282 na długości około 800 m, po czym skręca w kierunku północnym do ładowni Ławszowa. Biegnie ona równolegle do Kwisy po zachodniej stronie, wzdłuż terenów leśnych. Po drodze linia mija trzy posterunki ruchu (Tomisław, Osiecznica Kliczków i Przejęsław) oraz autostradę A4. Między końcowym punktem eksploatacyjnym – Ławszową (77,526 km) a Zebrzydową linia liczy 16,496 km, a różnica wysokości między punktami wynosi 22 m (średni spadek linii wynosi 1,3 promila).
Linia w swoim dawnym przebiegu była poprowadzona dalej na północ wzdłuż Kwisy, gdzie łączyła się z linią kolejową nr 14 w Żaganiu. Między dawną stacją Ławszowa a Żaganiem (104,730 km) linia liczyła 27,204 km, różnica wysokości wynosiła 53 metry, a średni spadek 1,9 promila.
Historia.
Geneza i budowa linii.
Przed powstaniem linii łączącej Jelenią Górę z Lwówkiem Śląskim i dalej do Żagania omawiane trzy stacje już funkcjonowały w systemie dolnośląskich kolei. Jelenia Góra do 1906 posiadała wybudowane w latach 1866–1867 połączenie do Zgorzelca i Wałbrzycha (Śląska Kolej Górska), a także do Kowar (otwarte w 1882) i Piechowic (1891). Z Lwówka Śląskiego, prócz otwartej w 1904 trasy z Zebrzydowej, posiadało oddane do użytku 15 października 1885 połączenie z Gryfowem Śląskim, które 10 lat później przedłużono z Lwówka Śląskiego do Nowej Wsi Grodziskiej i dalej do Złotoryi.
Znacznie wcześniej, bo już w latach 40. i 70. XIX w. wykształcił się węzeł w Żaganiu. Trasę łączącą stacje Jankowa Żagańska – Głogów przez Żagań uruchomiono 1 października 1846, natomiast 31 grudnia 1871 Żagań zyskał połączenie z Żarami, przedłużone rok później w kierunku Niemiec. Cztery lata później, od 1875 przez Żagań zaczęły przejeżdżać pociągi relacji Wrocław – Berlin dzięki otwarciu 15 marca tegoż roku odcinka Jasień – Miłkowice.
Początki obecnej trasy linii nr 283 sięgają lat 80. XIX wieku, kiedy to projektowano połączenie biegnące wzdłuż Doliny Bobru, mające połączyć Jelenią Górę z Bolesławcem przez Lwówek Śląski. Linię rozpoczęto realizować etapami na początku XX w. od Zebrzydowej w dwóch kierunkach. W stronę Żagania uruchomiono następujące trasy:
Trasę w kierunku Lwówka Śląskiego z Zebrzydowej oddano do użytku 20 lipca 1904, dzięki czemu Lwówek Śląski i Nowogrodziec zyskały wygodne połączenie do magistrali kolejowej łączącej Wrocław z Dreznem i Berlinem (obecna linia kolejowa E 30), co było jednym z głównych przyczyn budowy tej trasy, a dodatkowo jej budowa przyczyniła się do ożywienia gospodarczego miejscowości przy niej położonych.
Chęć przeprowadzenia linii kolejowej między Jelenią Górą a Lwówkiem Śląskim pojawiła się już na początku lat 80. XIX w. Prócz tego budową linii kolejowej były zainteresowane przedsiębiorstwa, które były zlokalizowane wzdłuż planowanej linii, zwłaszcza fabryki w Siedlęcinie, Wrzeszczynie, Pilchowicach oraz kamieniołom w Nielestnie. Ostatecznie, na konieczność wybudowania linii kolejowej Kolei Doliny Bobru z Jeleniej Góry do Lwówka Śląskiego w główniej mierze przyczyniła się budowa dużej zapory wodnej w Pilchowicach, co wraz z nią wymagało transportu dużej ilości materiałów budowlanych, które chciano zapewnić za pomocą kolei. Po oddaniu zapory wodnej i linii kolejowej do użytku trasa ta miała zarabiać na przewozie węgla z rejonu Wałbrzycha oraz lokalnych materiałów, zwłaszcza drewna i piaskowca wydobywanego w rejonie Lwówka Śląskiego. Wraz z tym linia ta miała doprowadzić do aktywizacji ekonomicznej regionu lwóweckiego, również poprzez funkcję turystyczną dzięki łatwiejszemu dojazdowi do atrakcyjnych turystycznie miast (Wleń i Lwówek Śląski) oraz innych zabytków.
W 1900 rozpoczęto pierwsze prace projektowe nad budową zbiornika wodnego w Pilchowicach, a dwa lata budowę później trasy kolejowej. Budowa linii do Lwówka Śląskiego napotykała wiele trudności, związanych głównie z bardzo zróżnicowanym terenem, który powodował konieczność budowy licznych obiektów inżynieryjnych. Jej budowę rozpoczęto z dwóch stron: od Lwówka Śląskiego i Jeleniej Góry. Pierwszy etap polegał na budowie połączenia do Pilchowic z powodu konieczności dostarczenia materiałów do budowy zapory. Na czas jej budowy położono również trzecią szynę w celu umożliwienia transportu kolejkami wąskotorowymi na plac budowy tamy. Do budowy linii sprowadzono również doświadczonych pracowników narodowości włoskiej i polskiej. Odcinek Jelenia Góra – Pilchowice oddano do użytku 1 października 1906. Drugim w kolejności odcinkiem oddanym do użytku była trasa Lwówek Śląski – Wleń. Była ona najłatwiejsza w realizacji pod względem technicznym, gdyż linię tę poprowadzono lewym brzegiem szerokiej doliny Bobru, stąd też nie było konieczności budowy dużych obiektów inżynieryjnych. Odcinek ten uruchomiono 1 lipca 1909. Odcinek Pilchowice – Wleń był najbardziej skomplikowany w realizacji, gdyż wymagał budowy trzech tuneli: pod wzgórzami Czyżyk i Dwory w pobliżu Pilchowic oraz pod Górą Zamkową we Wleniu, a także kamiennego wiaduktu nad doliną Strzyżówki w Pilchowicach. Uruchomiono go prawie dwa miesiące po otwarciu trasy Wleń – Lwówek Śląski, czyli 28 sierpnia 1909.
Koszty budowy linii były bardzo duże, gdyż budowa odcinka Jelenia Góra–Wleń w przeliczeniu na 1 km wynosiła około 250 000 marek, natomiast ówczesny średni koszt budowy linii kolejowej w Cesarstwie Niemieckim wynosił 120 000 marek.
Pod koniec drugiej wojny światowej wszystkie wloty tuneli kolejowych zostały wysadzone przez bojówki SS, także przyczółek mostu nad Jeziorem Pilchowickim.
Okres powojenny.
Po II wojnie światowej, wraz ze zmianą granic państwowych linia kolejowa została przejęta w zarząd PKP. Po uszkodzeniach dokonanych pod koniec wojny, w dniu 10 listopada 1946 linię szybko przywrócono do stanu przejezdności. Uroczystego otwarcia stacji po wojnie dokonano m.in. we Wleniu. Linia ta jeszcze przez 5 lat stanowiła jedyną drogę kolejową z Jeleniej Góry w kierunku północnym i zachodnim, dzięki czemu w tym czasie prócz pociągów osobowych kursowało kilka pociągów dalekobieżnych.
Oferta połączeń pasażerskich na linii utrzymywana była na stałym poziomie do lat 80. XX wieku, kiedy to rozpoczął się powolny regres sieci kolejowej. W styczniu 1983 zawieszono ruch pociągów pasażerskich na odcinku Lwówek Śląski – Gryfów Śląski, a w 1991 na trasie Lwówek Śląski – Jerzmanice Zdrój. W tym samym roku zawieszono kursowanie pociągów pasażerskich na odcinku Zebrzydowa – Żagań, a 20 października 1994 nastąpiło całkowite zamknięcie odcinka Ławszowa – Żagań. Na początku 1996 zawieszono połączenia pasażerskie na trasie Lwówek Śląski – Zebrzydowa. Oferta ta była przez PKP stale ograniczana aż do lipca 2005, kiedy to pociągi zostały zastąpione przez Kolejową Komunikację Autobusową z dalszą groźbą całkowitego zamknięcia linii dla ruchu pasażerskiego.
Dzięki staraniom władz samorządowych nie doszło do zamknięcia linii, lecz starano się o jej promocję przede wszystkim pod względem turystycznym. W grudniu 2007 reaktywowano połączenie Lwówek Śląski – Zebrzydowa, a w 2008 linię tę włączono do oferty całodziennego biletu Euro Nysa. Dodatkowo uruchomiono specjalne pociągi promocyjne, a w szczególności z okazji Dnia Dziecka, uruchamiając historyczny skład ciągnięty przez lokomotywę parową.
Planowany ruch pociągów pasażerskich odbywał się do 11 grudnia 2016, kiedy to Koleje Dolnośląskie uruchomiły ostatni pociąg relacji Jelenia Góra – Lwówek Śląski – Wrocław Główny o nazwie "Ostatni Leniwiec". W tym samym dniu uruchomiono autobusową komunikację zastępczą na odcinku Jelenia Góra – Lwówek Śląski. Likwidację połączeń pasażerskich argumentowano pogarszającym się stanem technicznym linii kolejowej, co wpływało na coraz dłuższy czas przejazdów pociągów osobowych – według danych z początku 2017 aż 74% długości linii kolejowej było w niedostatecznym stanie technicznym. W celu poprawy stanu technicznego linii, w 2014 PKP PLK zabiegało w urzędzie marszałkowskim woj. dolnośląskiego o dofinansowanie do wartych 4,6 mln złotych robót utrzymaniowo-naprawczych na linii, jednak samorząd wojewódzki ocenił, że koszt ten jest nieadekwatny do oczekiwanych korzyści.
Od końca II wojny światowej do likwidacji ruchu pasażerskiego w 2016 na linii wydarzyły się cztery większe wypadki kolejowe. Do najpoważniejszego doszło w latach 70. XX w., kiedy to w wyniku czołowego zderzenia dwóch pociągów towarowych w godzinach nocnych zginęło dwóch maszynistów. Do wypadku doszło na trasie Nowogrodziec – Niwnice. Wówczas nietrzeźwy dyżurny ruchu w Nowogrodźcu zezwolił na wjazd obydwu lokomotyw, przez co znalazły się one na jednym torze. W dniu 3 sierpnia 1977 doszło do zderzenia dwóch pociągów przy wylocie z tunelu we Wleniu, w wyniku którego zostało rannych 20 osób. 20 marca 1984 wybuchł kocioł w parowozie Ty2 w okolicach Marczowa, w wyniku którego zginęły dwie osoby, a kierowniczka pociągu została ranna. W dniu 15 kwietnia 2008 również w okolicach Marczowa doszło do wywrócenia się cysterny przewożącej wodę amoniakalną.
W połowie marca 2017 pojawiły się informacje odnośnie do zainteresowania gminy Wleń oraz spółki SKPL Cargo uruchomienia połączeń na odcinku Jelenia Góra – Lwówek Śląski.
Powyższa linia znalazła się również w ogłoszonym w 17 października 2018 roku rządowym programie Kolej Plus w ramach utworzeniu ciągu Legnica – Złotoryja – Jelenia Góra/ Świeradów-Zdrój wraz z rewitalizacją linii Lwówek Śląski – Zebrzydowa. W styczniu następnego roku Ministerstwo Obrony Narodowej ogłosiło plany remontu linii kolejowej nr 283 pomiędzy Żaganiem a Zebrzydową do 2023 r. poprzez przystosowanie linii do ruchu z prędkością 80 km/godz. (w tym odbudowę zlikwidowanego odcinka Ławszowa – Żagań). Rozważane było także odtworzenie infrastruktury pasażerskiej.
5 lutego 2019 Zarząd Województwa Dolnośląskiego podjął uchwałę wyrażającą zgodę na przejęcie od PKP prawa użytkowania wieczystego gruntów oraz prawa własności budynków i urządzeń związanych z linią kolejową 283 między Jelenią Górą a Lwówkiem Śląskim.
W 2019 roku w związku z budową nowego przystanku kolejowego Jelenia Góra Zabobrze odcinek od stacji Jelenia Góra do wspomnianego przystanku został rozebrany. Linię obecnie rozpoczyna rozjazd za końcem krawędzi peronowej nowego przystanku.
Infrastruktura.
Linia kolejowa nr 283, zarządzana przez PKP Polskie Linie Kolejowe, liczy łącznie 77,551 km. Przynależy do oddziału regionalnego PKP Polskich Linii Kolejowych we Wrocławiu i do dwóch zakładów linii kolejowych: na odcinku Jelenia Góra – Zebrzydowice (bez ostatniej stacji; 0,070 – 59,000 km) do zakładu w Wałbrzychu, a na trasie Zebrzydowice – Ławszowa (59,000 – 77,621 km) we Wrocławiu. Poza stacją Jelenia Góra i węzłem Zebrzydowa, gdzie przecina się ona z dwutorowymi, zelektryfikowanymi liniami kolejowymi, jest ona w całości jednotorowa i niezelektryfikowana. Jest ona wyposażona w elektromagnesy samoczynnego hamowania pociągów na odcinku Jelenia Góra – Zebrzydowa (brak blokady na 59,000 – 77,621 km).
Stan techniczny linii.
Według danych z początku 2017 17% długości linii nr 283 było w dobrym, 9% w dostatecznym, a w 74% w niedostatecznym stanie technicznym. Według szacunków Ministerstwo Infrastruktury i Budownictwa z marca 2017 wynika, że przywrócenie linii do optymalnego stanu technicznego na odcinku Jelenia Góra – Lwówek Śląski (tj. uzyskanie prędkości pociągów od 40 do 60 km/h) oscyluje w okolicach 80 milionów złotych, nie licząc prac przy obiektach inżynieryjnych. W przypadku budowy nowej linii kolejowej w starym śladzie koszt ten wzrósłby do 300–400 mln złotych.
Punkty eksploatacyjne.
Na eksploatowanym odcinku linii kolejowej nr 283 znajduje się 20 posterunków ruchu i punktów ekspedycyjnych, z czego 5 to stacje kolejowe (Jelenia Góra, Wleń, Lwówek Śląski, Niwnice i Zebrzydowa), a 4 to ładownie i przystanki osobowe (Pilchowice Nielestno, Nowogrodziec, Osiecznica Kliczków i Ławszowa). Średnia odległość pomiędzy wszystkimi punktami wynosi 4,0 km. Posiadają one bogatą infrastrukturę dla ruchu pasażerskiego i towarowego, która jest w różny sposób zagospodarowana. W większości obiektów znajdują się dworce kolejowe i magazyny, natomiast tylko stacje oraz ładownia Osiecznica Kliczków ma więcej niż jeden czynny peron. Sprzedaż biletów, a także czynna poczekalnia znajduje się jedynie na stacji początkowej, w Jeleniej Górze.
Zabudowa stacji i przystanków powstawała w dużej mierze wraz z budową linii kolejowej. Obiekty Kolei Doliny Bobru prócz powstałych wcześniej stacji Jelenia Góra i Lwówek Śląski były stosunkowo nieduże z przeznaczeniem na odprawę pasażerów, nadawanie towarów, skrzyżowanie pociągów oraz załadunek wagonów. Rozkład zabudowy stacji (prócz przystanku Pilchowice Zapora) był podobny – wyposażono je w dworzec kolejowy, przyległy do niego magazyn, szalet, zabudowę gospodarczą i czasami w budynek mieszkalny. Na formę architektoniczną dworców miał przede wszystkim wpływ ówczesny trend architektoniczny pierwszej dekady XX wieku oraz turystyczny charakter Doliny Bobru w okolicach Wlenia oraz Lwówka Śląskiego. Wykaz wszystkich punktów eksploatacyjnych (w tym zlikwidowanych) w dawnym śladzie linii kolejowej nr 283 przedstawia poniższa tabela:
Mosty i wiadukty.
Najbardziej zróżnicowanym technicznie odcinkiem linii kolejowej nr 283 jest trasa dawnej Kolei Doliny Bobru (odcinek Jelenia Góra – Lwówek Śląski), szczególnie na odcinku Siedlęcin – Wleń, na którym wzniesiono dwa mosty stalowe, dwa wiadukty kolejowe oraz trzy tunele. W latach 30. XX wieku dobudowano żelbetowe wiadukty drogowe nad linią kolejową w Jeżowie Sudeckim oraz Siedlęcinie. Największe spośród mostów i wiaduktów na linii kolejowej nr 283 przedstawiono w poniższej tabeli:
Tunele.
Z powodu zróżnicowanego ukształtowania terenu budowy linii na odcinku Jelenia Góra – Lwówek Śląski pomiędzy stacjami Pilchowice Zapora oraz Wleń konieczne było wydrążenie trzech tuneli. Dwa pierwsze były budowane metodą górniczą poprzez wykucie dwóch równoległych wyrobisk, co pozwoliło na skrócenie czasu ich budowy. Trzeci, najdłuższy tunel przed Wleniem był budowany metodą komorową poprzez budowę górnej części tunelu i jego pogłębianie do poziomu podtorza. Pierwotne, kamienne wloty do tunelu zostały wybudowane w stylu budowli obronnych. Zostały one wysadzone przez wycofujące się oddziały niemieckie 8 maja 1945 i odbudowane do 1946 w obudowie żelbetowej. Spis tuneli na opisywanej linii znajduje się w poniższej tabeli:
Ruch pociągów.
Przewozy i połączenia pasażerskie.
Linia na odcinku Jelenia Góra – Lwówek Śląski w porównaniu z sąsiednimi odcinkami nie wyróżniała się zbytnio biorąc pod uwagę ofertę połączeń i frekwencję. Pomijając ruch tranzytowy, na trasie Jeżów Sudecki – Dębowy Gaj przewieziono w 1928 ponad 207 tys. osób. Duży udział w przewozach odgrywał ruch turystyczny. Pod koniec lat 20. XX w. na przystankach w Pilchowicach i Marczowie sprzedawano średnio rocznie ponad 20 tysięcy, a we Wleniu ponad 70 tysięcy biletów. Do II wojny światowej również odcinek Lwówek Śląski – Żagań miał charakter lokalny. Dodatkowo, jako że linia na trasie Zebrzydowa – Żagań przebiegała w pobliżu poligonu, była wykorzystywana przez wojsko do transportu żołnierzy i ładunków. W 1939 kursowało dziewięć par połączeń pasażerskich na trasie Jelenia Góra – Lwówek Śląski, z czego dwie były przedłużone do Zebrzydowej, a cztery do Żagania. Podczas II wojny światowej zmniejszono liczbę par pociągów (w 1944 do sześciu na trasie Jelenia Góra – Lwówek Śląski).
W połowie lat 50. XX w. ze względu na zniszczony most na linii Jelenia Góra – Zgorzelec połączenia pasażerskie kierowano przez Lwówek Śląski. W tym czasie kursowało dziewięć par pociągów pasażerskich, w tym bezpośrednie połączenia do Węglińca, Poznania i Szczecina, a także połączenia na trasie Jelenia Góra – Lwówek Śląski – Świeradów-Zdrój. Do lat 80. XX w. oferta połączeń kolejowych utrzymywana była na stałym poziomie, utrzymując połączenia z Jeleniej Góry w kierunku do Poznania, Szczecina, Świeradowa-Zdroju i Złotoryi.
Od lat 80. XX wieku rozpoczął się regres sieci kolejowej w rejonie Lwówka Śląskiego. W styczniu 1983 zlikwidowano połączenia do Gryfowa Śląskiego, a wraz z tym bezpośrednie połączenie Lwówek Śląski – Świeradów-Zdrój, natomiast w październiku 1991 zawieszono kursowanie połączeń pasażerskich na trasie Lwówek Śląski – Jerzmanice-Zdrój.
Oferta połączeń pasażerskich w latach 90. uległa dalszemu ograniczeniu. 1 stycznia 1996 zawieszono pociągi pasażerskie na odcinku Lwówek Śląski – Zebrzydowa, przez co w ruchu pasażerskim na linii nr 284 pozostała jedynie trasa Jelenia Góra – Lwówek Śląski. W połowie 1999 na odcinku Jelenia Góra – Lwówek Śląski kursowało sześć par pociągów pasażerskich, natomiast w okresie 2000/01 cztery. W tym czasie w celu poprawy rentowności linii do obsługi wprowadzono szynobusy – SA102, które były dosyć awaryjne. W 2004 liczbę par połączeń zmniejszono do dwóch na dobę, a rok później, w lipcu 2005 zostały one zastąpione przez komunikację zastępczą.
Dzięki staraniom władz samorządowych udało się w tamtym czasie uratować linię przed całkowitą likwidacją ruchu pasażerskiego. W grudniu 2007 reaktywowano połączenie pasażerskie na odcinku Lwówek Śląski – Zebrzydowa, a także okazyjnie uruchamiano pociągi specjalne.
W lipcu 2008 przez krótki czas pojawiły się pociągi międzynarodowe do Czech, kursujące w weekendy na odcinku Lwówek Śląski – Jelenia Góra – Trutnov, które kursowały do 2009. W tamtym roku na trasie Jelenia Góra – Lwówek Śląski kursowało pięć par pociągów pasażerskich, obsługiwanych przez przewoźnika PKP Przewozy Regionalne pojazdami szynowymi SA106, SA132, SA134 oraz SA135. Czas przejazdu całej trasy wynosił wówczas około 55 minut.
Ogółem, w pierwszej dekadzie XXI wieku dzięki wprowadzeniu szynowych zespołów trakcyjnych i wzrostem kursów na linii wzrosła frekwencja na linii, lecz odbywało się dosyć dużo sytuacji, w których odwoływano kursy bez podania przyczyny lub zastępowano kursy przez Kolejową Komunikację Autobusową.
Od rozkładu jazdy 2009/2010 kursy pasażerskie są realizowane przez samorządowego przewoźnika – Koleje Dolnośląskie. W 2012 ruch pasażerski na linii Jelenia Góra – Lwówek Śląski był stosunkowo niewielki. W tym czasie była to druga pod względem potoków pasażerskich w dni robocze linia z najmniejszą frekwencją w województwie dolnośląskim, zaraz po linii Szklarska Poręba Górna – Harrachov. W tamtym okresie kursowały 4 pary pociągów w dni robocze i 3 w dni wolne, a średni czas przejazdu wynosił 1 godzinę i 16 minut. Praca eksploatacyjna pociągów na dobę w dni robocze wynosiła na trasie Jelenia Góra – Wleń 143,2 pociągokilometry, a na odcinku Wleń – Lwówek Śląski 117,6 pkm. W relacji Jelenia Góra – Wleń podróżowało średnio 81 pasażerów na dobę (średnio 10 osób na pociąg), natomiast na trasie Wleń – Lwówek Śląski 84 pasażerów (10,5 osób na pociąg).
Od 12 grudnia 2014 ruch pasażerski odbywa się na odcinku Jelenia Góra – Lwówek Śląski – Zebrzydowa. Uruchamiane są kursujące w weekendy i święta połączenia linii D12 spółki Koleje Dolnośląskie: jedna para pociągu "Dolina Bobru" na trasie Jelenia Góra – Wrocław oraz dodatkowa para na odcinku Jelenia Góra – Lwówek Śląski. Według stanu z połowy czerwca 2016 średni czas przejazdu na odcinku Jelenia Góra – Lwówek Śląski wynosił 1 godzinę i 48 minut, a na odcinku Lwówek Śląski – Zebrzydowa 56 minut. Ogółem (wraz z pociągami towarowymi), od stycznia do listopada 2016 na linii odbywało się średnio 1,3 kursów pociągów na dobę.
Od 11 grudnia 2016 ruch pasażerski na tej linii jest zawieszony. Ostatnim pociągiem pasażerskim na odcinku Jelenia Góra – Zebrzydowa był uruchomiony tego dnia przez Koleje Dolnośląskie pociąg specjalny "Ostatni Leniwiec" relacji Jelenia Góra – Lwówek Śląski – Zebrzydowa – Wrocław Główny. Główną przyczyną likwidacji połączeń jest pogarszający się stan techniczny linii kolejowej. Już w 2009 prędkość pociągów pasażerskich została przez PKP Polskie Linie Kolejowe ograniczona do 30 km/h, co wydłużyło czas przejazdu między Jelenią Góra a Lwówkiem Śląskim do 1 godziny i 15 minut. W 2011 czas przejazdu wzrósł prawie do dwóch godzin w związku z dalszymi ograniczeniami prędkości – do 20 km/h. We wrześniu 2016 na 13-kilometrowym odcinku prędkość spadła do 10 km/h, co powodowało opóźnienia pociągów dochodzące do 40 minut, gdyż nie uwzględniono tych ograniczeń w rozkładach jazdy. Spółka Koleje Dolnośląskie deklarowała, że w przypadku przywrócenia prędkości na normalnym poziomie jest w stanie uruchomić sześć par pociągów. 11 grudnia 2016 uruchomiono na odcinku Jelenia Góra – Lwówek Ślaski autobusową komunikację zastępczą, kursującą w weekendy z częstotliwością dwóch par połączeń dziennie. Połączenia autobusowe są realizowane przez PKS Tour Jelenia Góra.
Przewozy towarowe.
Linia kolejowa nr 283 w latach PRL-u była intensywnie eksploatowana w ruchu towarowym. Z Zebrzydowej transportowano piasek, kruszywo i gips, natomiast z Jeleniej Góry węgiel, produkty rolne, drewno i gaz.
Ruch towarowy od lat 90. XX wieku ogranicza się jedynie do sporadycznie kursujących pociągów zdawczych na odcinku Jelenia Góra – Lwówek Śląski, kursujących średnio raz na tydzień. Większy ruch odbywa się na odcinku Niwnice (żwirownia Rakowice) – Zebrzydowa, kiedy to w 2009 kursowały 3 pary połączeń towarowych na dobę.

</doc>
<doc id="1814506" url="https://pl.wikipedia.org/wiki?curid=1814506" title="Stanisław Loria">
Stanisław Loria

Stanisław Loria (ur. 18 stycznia 1883 w Warszawie, zm. 8 sierpnia 1958 w Londynie) – polski fizyk żydowskiego pochodzenia, zajmujący się zarówno fizyką doświadczalną, jak i teoretyczną; pracownik Uniwersytetu Jana Kazimierza we Lwowie, Uniwersytetu Wrocławskiego – który współtworzył – oraz Uniwersytetu Poznańskiego.
Loria zajmował się między innymi optyką, promieniotwórczością – nad którą współpracował z noblistą Rutherfordem – oraz teorią względności.
Życiorys.
Urodził się w rodzinie żydowskiej, jako syn Szymona Lorie (Loria) i Balbiny Nissensohn. Miał dwie młodsze siostry, Zofię (po mężu Bober) i malarkę Helenę (po mężu Landecka), która była jedną z pierwszych kobiet studiujących w Akademii Sztuk Pięknych w Krakowie. Szkołę powszechną i średnią Stanisław ukończył w Krakowie. W 1901 rozpoczął studia na UJ. Przez rok studiował także w Lipsku. W 1907 uzyskał na UJ stopień doktora. Promotorem jego pracy był Władysław Natanson. Kolejne dwa lata był asystentem w katedrze fizyki doświadczalnej UJ u prof. Augusta Witkowskiego. Następne trzy lata pracował na uniwersytetach we Wrocławiu, Getyndze i Berlinie. Początkowo zajmował się fizjologią widzenia. W roku 1905 ogłosił pracę „Untersuchungen über das periphere Sehen“ (Badania nad widzeniem peryferyjnym). W lutym 1909 przedstawił w Polskiej Akademii Umiejętności pracę „Badania nad dyspersyą światła w gazach”. W roku 1912 Loria spotkał w Wiedniu Alberta Einsteina. W roku 1914 opublikował w wydawnictwie F. Vieweg und Sohn w Braunschweigu pracę "Die Lichtbrechung in Gasen als physikalisches und chemisches Problem" („Załamanie światła w gazach jako problem fizyczny i chemiczny”).
Współpracował nad rozproszeniem światła przez ośrodki gazowe z fizykiem niemieckim Rudolfem Ladenburgiem, w roku 1908 wspólnie z nim ogłosił w "Nature" pracę pt. "Anomalous Dispersion of Luminous Hydrogen". Badał promieniotwórczość radu i toru w instytucie Ernesta Rutherforda.
W 1910 habilitował się w Krakowie na podstawie rozprawy o magnetooptycznym zjawisku Kerra. W 1914 rozpoczął w Manchesterze, pod kierunkiem Ernesta Rutherforda badania promieniotwórczości, które kontynuował w roku 1915/1915 w Wiedeńskiej Akademii Nauk.
W roku 1917 objął po Konstantym Zakrzewskim katedrę fizyki teoretycznej, potem doświadczalnej na Uniwersytecie Jana Kazimierza we Lwowie. Na tym stanowisku pozostawał do roku 1941. W 1919 został mianowany profesorem fizyki teoretycznej Uniwersytetu Lwowskiego. W 1927, po śmierci Romana Negrusza został kierownikiem katedry fizyki eksperymentalnej UJK.
Był jednym z pierwszych w Polsce propagatorów teorii względności. Podczas inauguracji roku akademickiego 1920/1921 na UJK wygłosił wykład inauguracyjny "Eter i materia", wydany także w postaci odrębnej broszury. Teoria Einsteina była tematem szeregu jego wykładów, wydanych także w postaci książki.
W okresie sowieckiej okupacji Lwowa nadal prowadził działalność naukową. W sierpniu 1940 był gościem Wszechzwiązkowego Komitetu ds. Nauki ZSRR w Moskwie. Do jego asystentów należał m.in. Bruno Winawer. Był członkiem Wydziału III matematyczno-przyrodniczego Towarzystwa Naukowego we Lwowie.
Po wojnie należał do grupy naukowców, organizujących polski uniwersytet we Wrocławiu. Już w maju 1945 założył Zakład Fizyki, od sierpnia 1945 Katedrę Fizyki Uniwersytetu i Politechniki we Wrocławiu. Był w roku akademickim 1945/1946 prorektorem Uniwersytetu. Od roku 1951 był profesorem Uniwersytetu im. Adama Mickiewicza w Poznaniu.
Zaszczyty.
Został odznaczony Krzyżem Oficerskim Orderu Odrodzenia Polski (1946).

</doc>
<doc id="1814508" url="https://pl.wikipedia.org/wiki?curid=1814508" title="Linia kolejowa nr 285">
Linia kolejowa nr 285

Linia kolejowa nr 285 – pierwotne oznaczenie niezelektryfikowanej jednotorowej linii kolejowej łączącej Wrocław Główny z Jedliną-Zdrój o długości 82,166 km. Od 7 grudnia 2021 roku odcinek Świdnica Kraszowice – Jedlina-Zdrój figuruje jako linia kolejowa nr 266.
Po zniszczeniach II wojny światowej, ruch pociągów na ostatnim odbudowanym odcinku, to jest Bystrzyca Górna – Jugowice, przywrócono dopiero w 1950 roku.
Ruch pasażerski na linii zawieszono w 2000. W 2007 urząd marszałkowski województwa dolnośląskiego wyasygnował pieniądze na rewitalizację linii, której koszt ocenia się na 89 mln zł a uchwałę o przejęciu linii podjął w 2008.
15 lipca 2007 na odcinku Wrocław Główny – Kobierzyce miał miejsce okolicznościowy przejazd autobusu szynowego SA132-002 należącego do Urzędu Marszałkowskiego Województwa Dolnośląskiego, w trakcie którego podpisano umowę z Pojazdy Szynowe PESA Bydgoszcz na dostawę ośmiu nowych szynobusów dla województwa. W trakcie przejazdu, władze województwa zadeklarowały dziennikarzom zamiar przejęcia linii od PKP.
Przetarg na rewitalizację linii ogłoszono w maju 2011. Zapowiedziano przywrócenie ruchu na linii w 2013. Pod koniec 2011 samorząd nie zdołał przejąć linii od PKP, mimo wystosowanej interpelacji poselskiej. Na początku 2012 ogłoszono, że z powodu zbyt wysokich kosztów linia nie będzie remontowana.
Uchwałą Zarządu Województwa Dolnośląskiego z 15 lipca 2014 "w sprawie wyrażenia woli przejęcia odcinków linii kolejowych położonych w granicach województwa dolnośląskiego", samorząd wojewódzki zadeklarował wolę przejęcia linii na całej długości.
9 stycznia 2017 r. podpisano umowę pomiędzy PKP PLK a władzami województwa dolnośląskiego na rewitalizację linii na odcinku Wrocław – Świdnica, w tym budowę nowych przystanków, naprawę obiektów inżynieryjnych, wyposażenie w urządzenia sterowania ruchem kolejowym. Zakończenie prac zaplanowano na rok 2020, a na odcinku od Świdnicy do Jedliny-Zdroju na rok 2021. Za cenę 166 milionów złotych założono uzyskanie czasu przejazdu 60–65 minut. Według wstępnej koncepcji we Wrocławiu zaplanowano budowę przystanków przy ul. Grota-Roweckiego (zamiast obecnego Wrocław Wojszyce) oraz przy ul. Zwycięskiej i likwidację stacji Wrocław Klecina.
W październiku 2018 r. PKP PLK podpisała umowę na rewitalizację linii na odcinku Świdnica Kraszowice – Jedlina-Zdrój, która zakładała zakończenie prac do 2020 roku. W tym samym okresie UMWD zdecydował się na zwiększenie budżetu inwestycji o 14 mln zł, a jesienią PKP PLK ogłosiły przetarg na realizację inwestycji na odcinku Wrocław Główny – Świdnica Przedmieście. W przetargu złożono osiem ofert; najtańszą okazała się oferta konsorcjum niemieckiej firmy «Schweerbau» i polskiej «SBM» (245 mln zł), a najdroższą oferta «Budimexu» (487 mln zł). Ponieważ najtańsza oferta przekroczyła o 60 mln zł przewidziany budżet, samorząd wojewódzki postanowił wyasygnować dodatkowo 42 mln zł z Regionalnego Programu Operacyjnego Województwa Dolnośląskiego na lata 2014–2020. 27 marca 2019 PLK wskazało «Schweerbau» i «SBM» jako wykonawców inwestycji. Prace na trasie objęły wszystkich 113 obiektów inżynieryjnych na trasie (mosty, wiadukty i mury oporowe), której przewyższenie wynosi ponad 200 m na 22 km długości. 
6 czerwca 2022 odbył się inauguracyjny przejazd pociągu, na pokładzie którego znaleźli się reprezentanci rządu i lokalnych samorządów. Od 12 czerwca wznowiono regularne kursy na odcinku Wrocław Główny – Świdnica. Aktualnie po wyremontowanym odcinku kursuje 8 par pociągów z których część jest obsługiwanych przez spalinowo-elektryczne jednostki Newag Impuls II 36WEh. 2 lipca 2022 roku na linii pojawił się pierwszy pociąg składający się z szynobusu i krytego wagonu 208K dostosowanego do przewozu rowerów. Był to pierwszy debiut wagonów u przewoźnika, a zarazem pierwszy tego typu transport rowerów w Polsce – użycie starego wagonu krytego używanego wcześniej do przewozów towarowych.

</doc>
<doc id="1814510" url="https://pl.wikipedia.org/wiki?curid=1814510" title="Linia kolejowa nr 290">
Linia kolejowa nr 290

Linia kolejowa nr 290 – niezelektryfikowana, jednotorowa linia kolejowa łącząca ogólnodostępną bocznicę szlakową i przystanek osobowy Mikułowa z przejściem granicznym w okolicach Krzewiny Zgorzeleckiej.
Odcinek linii Ręczyn – Krzewina Zgorzelecka wchodzi w skład korytarza transportowego Görlitz – Zittau tzw. Neißetalbahn. Na linii zostały wprowadzone ograniczenia użytkowania i posterunki Sulików oraz Wilka są czynne w godzinach 6:00 - 22:00.

</doc>
<doc id="1814511" url="https://pl.wikipedia.org/wiki?curid=1814511" title="Łoże">
Łoże

Łoże może odnosić się do:

</doc>
<doc id="1814513" url="https://pl.wikipedia.org/wiki?curid=1814513" title="Linia kolejowa nr 292">
Linia kolejowa nr 292

Linia kolejowa nr 292 Jelcz Miłoszyce – Wrocław Osobowice – linia kolejowa znaczenia lokalnego o długości 28 km w całości położona na terenie województwa dolnośląskiego.
Pierwsze odcinki linii pomiędzy Jelczem Miłoszycami a Dobrzykowicami Wrocławskimi zostały oddane do eksploatacji w drugiej połowie 1912 roku. W latach 1984–1987 nastąpiła elektryfikacja linii. 23 czerwca 2000 roku zawieszono ruch pociągów pasażerskich. 10 kwietnia 2017 przywrócono ruch pasażerski od przystanku Wrocław Wojnów do stacji Wrocław Sołtysowice i Wrocławia Głównego. Operatorem tych kursów została spółka Koleje Dolnośląskie. 
W grudniu 2016 r. podpisano umowę na modernizację linii na odcinku Jelcz Miłoszyce – Wrocław Sołtysowice w związku z planami wznowienia ruchu pasażerskiego. W ramach modernizacji zaplanowano remont czterech stacji Wrocław Sołtysowice, Wrocław Kowale, Wrocław Swojczyce, Wrocław Wojnów oraz budowa trzech nowych przystanków: Wrocław Popiele, Wrocław Strachocin oraz Wrocław Łany, którą ostatecznie nazwano Wrocław Wojnów Wschodni.
10 kwietnia 2017 otwarto pierwsze miejskie połączenie między Wrocławiem Głównym a Wrocławiem Wojnowem, obsługiwane w dni powszednie przez 13 par pociągów dziennie, w tym 3 z dworca głównego, pozostałe z dworca Wrocław Nadodrze. Połączenie reaktywowano po 17 latach nieobecności pociągów pasażerskich na linii Wrocław Sołtysowice – Jelcz Miłoszyce, po wyremontowaniu linii kolejowej za ok. 1 mln zł. Zgodnie z zapowiedzią był to program pilotażowy przed modernizacją linii do Jelcza Miłoszyc, którą zaplanowano zakończyć w 2020 roku.
W listopadzie 2018 PKP Polskie Linie Kolejowe podpisały z konsorcjum firm na czele z ETF Polska umowę na rewitalizację linii na odcinku Jelcz Miłoszyce – Wrocław Sołtysowice. Umowa objęła m.in. wymiana torów, rozjazdów, urządzeń sterowania ruchem kolejowym i elementów sieci trakcyjnej, budowę nowej mijanki i 5 dodatkowych przystanków Wrocław Popiele, Wrocław Strachocin, Wrocław Wojnów Wschodni, Nadolice Małe i Chrząstawa Mała.
12 grudnia 2021 roku po zakończonym remoncie na odcinku Jelcz Miłoszyce - Wrocław Sołtysowice, Koleje Dolnośląskie uruchomiły 7 par pociągów w relacji Jelcz Laskowice - Wrocław Główny. Przejazd całą trasą trwa 51 minut. Od września 2022 roku po dostarczeniu większej ilości taboru zostanie uruchomione dodatkowe 8 par pociągów. Linia została uznana za pierwszą linię Dolnośląskich Kolei Aglomeracyjnych i oznaczona jako DKA 1.

</doc>
<doc id="1814514" url="https://pl.wikipedia.org/wiki?curid=1814514" title="Jean Bellegambe">
Jean Bellegambe

Jean Bellegambe (ur. ok. 1470 w Douai, zm. ok. 1534 tamże) – francuski malarz okresu renesansu.
Działał na pograniczu francusko-niderlandzkim w diecezji Arras. Uczył się w warsztacie Simona Marmiona w Valenciennes. W 1510 był krótko w Antwerpii. Pracował dla opactw Flines, Anchin, Arras, Cambrai, Marchiennes, Cellier oraz kościołów w Douai. We wczesnej fazie twórczości uległ wpływowi Rogiera van der Weydena, w późniejszych jego dziełach widać wpływ manieryzmu antwerpskiego.
Specjalizował się wyłącznie w malowidłach ołtarzowych (tryptyki i poliptyki).
Jego syn Martin Bellegambe również był malarzem.

</doc>
<doc id="1814515" url="https://pl.wikipedia.org/wiki?curid=1814515" title="Linia kolejowa nr 298">
Linia kolejowa nr 298

Linia kolejowa nr 298 – linia łącząca stację Kamienna Góra ze stacją Sędzisław.
Historia linii.
29 grudnia 1869 roku otwarto wraz z odcinkiem do Sędzisławia linię kolejową z Kamiennej Góry do Lubawki. Jeszcze przed II wojną światową rozpoczęto przygotowania do elektryfikacji linii do stacji Lubawka. Elektryfikację ukończono 17 sierpnia 1921.
Po II wojnie światowej Śląsk znalazł się pod administracją polską i linia przeszła na własność Polskich Kolei Państwowych PKP. Po usunięciu uszkodzeń dostawy energii mogły być wznowione w lecie 1945 roku. W 1945 roku, w ramach reparacji dla Związku Radzieckiego, zdemontowano sieć trakcyjną. 30 kwietnia 2004 zamknięto linię dla ruchu pasażerskiego.
Nowe perspektywy dla linii nastąpiły wraz z przystąpieniem do Unii Europejskiej Polski i Czech w dniu 1 maja 2004 roku. 7 czerwca 2007 zostały podjęte oficjalne kroki do ponownego otwarcia przewozów na linii.
Wraz z nowym rozkładem od 14 grudnia 2008 uruchomiono połączenie kolejowe z Jeleniej Góry do Trutnov, jednak początkowo tylko w weekendy. W rozkładzie 2013/2014 połączenia pasażerskie oferowane będą nadal tylko w weekendy w okresie wiosenno-letnim.
Ruch pociągów.
Od 2008 roku w okresie letnim uruchamiane są rokrocznie weekendowe pociągi osobowe z Jeleniej Góry do Trutnova, w zależności od roku wydłużane do miejscowości Lwówek Śląski, Svoboda nad Upou czy Wrocław Główny.
Pociągi transgraniczne uruchomiono 5 lipca 2008 r.. W latach 2008-2012 operatorem połączeń po stronie polskiej była spółka Przewozy Regionalne, od 2013 r. są nim Koleje Dolnośląskie. Po stronie czeskiej pociągi obsługuje GW Train Regio.
Pociągi obsługują autobusy szynowe SA134.
Deklarowany czas przejazdu na tym odcinku (dystans 6 km) wynosi 8-9 minut (wg rozkładu jazdy 2013/2014).
Z dniem 9 grudnia 2018 r. przywrócone zostało codzienne połączenie pasażerskie na odcinku Sędzisław - Královec (- Trutnov hl.n.). 

</doc>
<doc id="1814516" url="https://pl.wikipedia.org/wiki?curid=1814516" title="Linia kolejowa nr 302">
Linia kolejowa nr 302

Linia kolejowa nr 302 – jednotorowa linia kolejowa o długości 73,549 km, łącząca stację Malczyce ze stacją Marciszów w województwie dolnośląskim. Ruch pasażerski został ostatecznie zlikwidowany w 1996 roku. W 2014 pomimo modernizacji w 2013 został wstrzymany ruch pociągów.
W grudniu 2022 roku DSDiK przejęła linię na odcinku Strzegom – Marciszów wraz z linią kolejową nr 331.

</doc>
<doc id="1814517" url="https://pl.wikipedia.org/wiki?curid=1814517" title="Linia kolejowa nr 310">
Linia kolejowa nr 310

Linia kolejowa nr 310 – nieczynna linia kolejowa, łącząca stację Kobierzyce ze stacją Piława Górna.
Ruch pociągów pasażerskich na linii wstrzymano w 1995 roku, a ruch pociągów towarowych zawieszono w czerwcu 2001 roku. Od kilku lat zarząd nad linią planował przejąć samorząd województwa dolnośląskiego. 29 kwietnia 2019 r. podpisano protokół przejęcia linii przez samorząd województwa.
13 października 2021 roku ogłoszono przetarg na przygotowanie placu budowy na odcinku Łagiewniki Dzierżoniowskie – Piława Górna (17,345 km) pod rewitalizację linii polegającej na oczyszczeniu z roślinności oraz starego torowiska, a 9 grudnia 2022 roku ogłoszono przetarg na wykonanie prac rewitalizacyjnych dla tego odcinka. Prace mają zakończyć się do końca maja 2024 roku. Do likwidacji przeznaczono dawny przystanek w Przystroniu Śląskim, natomiast w Niemczy na 30,8-30,9 km linii ma powstać nowy przystanek osobowy o nazwie Niemcza Miasto. Pociągi mają kursować z prędkością 80 km/h.

</doc>
<doc id="1814520" url="https://pl.wikipedia.org/wiki?curid=1814520" title="Kazimierz Wroczyński">
Kazimierz Wroczyński

Kazimierz Wroczyński (ur. 27 lutego 1883 w Warszawie, zm. 22 października 1957 tamże) – polski pisarz i dziennikarz.
Życiorys.
Syn Jana i Franciszki z Dudzińskich. Ukończył II Gimnazjum Męskie w Warszawie. Studiował filologię romańską i prawo w Warszawie, Heidelbergu, Lwowie, Monachium i Odessie, gdzie w 1910 ukończył wydział prawa. Jego debiutem jako poety były publikacje w „Chimerze”. Napisał między innymi zbiór opowiadań "Bengalskie ognie: Noweletty-fraszki" (1913), jedną z pierwszych powojennych powieści fantastycznonaukowych "" (1947), był też autorem szkicu literackiego "O Stefanie Jaraczu: Wspomnienia" (1950). W 1911 wraz z Bolesławem Leśmianem założył eksperymentalny Teatr Artystyczny. W 1912 został reżyserem i kierownikiem literackim Teatru Małego. W latach następnych był kierownikiem artystycznym, a przez pewien czas także dyrektorem (1917–1920) kabaretu Czarny Kot. Jako reżyser i sekretarz Teatru Polskiego (1914–1915) organizował kabarety i szopki. We wrześniu 1923 zaczął kierować Teatrem Miejskim w Łodzi. Założyciel ZAiKS, a od 1927 jego honorowy członek. Podczas II wojny światowej działał w konspiracji, a po wojnie pracował jako dziennikarz i recenzent teatralny „Kuriera Codziennego”. Jest współautorem (wraz z Janem Lankauem) słów legionowej piosenki "Białe róże" ("Rozkwitały pąki białych róż") oraz autorem książek: "Wspomnienia o Stefanie Jaraczu" (Czytelnik 1950) i "Pół wieku wspomnień teatralnych" (Czytelnik 1957).
Pochowany na cmentarzu Powązkowskim (kwatera 64-5-13,14).

</doc>
<doc id="1814523" url="https://pl.wikipedia.org/wiki?curid=1814523" title="Skalniczka mała">
Skalniczka mała

Skalniczka mała ("Aconaemys sagei") – gatunek gryzonia z rodziny koszatniczkowatych (dawniej: koszatniczki; Octodontidae) – zamieszkująca tereny Ameryki Południowej. "Aconaemys sagei" występują w niewielkim obszarze argentyńskiej prowincji Neuquén – w okolicy jeziora Quillén (ok. 1000 m n.p.m.) i w bardzo małym zakresie w prowincji Malleco w Chile.
Skalniczka mała jest znacznie mniejsza niż dwa pozostałe gatunki z rodzaju "Aconaemys": skalniczka płowa i skalniczka stokowa. Waży mniej niż 110 gramów. "A. sagei" podobnie jak wszystkie koszatniczkowate są roślinożercami.

</doc>
<doc id="1814524" url="https://pl.wikipedia.org/wiki?curid=1814524" title="Walter Quackernack">
Walter Quackernack



</doc>
<doc id="1814527" url="https://pl.wikipedia.org/wiki?curid=1814527" title="Walter Martínez (1982–2019)">
Walter Martínez (1982–2019)

Walter Julián Martínez Ramos (ur. 28 marca 1982 w Tegucigalpie, zm. 11 sierpnia 2019 w Nowym Jorku) – honduraski piłkarz grający na pozycji napastnika.
Kariera klubowa.
Martínez jest wychowankiem klubu CD Victoria wywodzącego się z miasta La Ceiba. W 2001 roku zadebiutował w jego barwach w pierwszej lidze Hondurasu i stał się jego podstawowym zawodnikiem. W 2005 roku przeszedł do innego klubu z La Ceiby, CDS Vida, natomiast w drugiej połowie 2006 roku grał w CD Marathón z San Pedro Sula, z którym został wicemistrzem fazy Clausura.
W 2007 roku Martínez wyjechał do Chin i został zawodnikiem klubu tamtejszej Chinese Super League, Beijing Guo’an. W 2007 roku wywalczył z Guo’an wicemistrzostwo Chin. Na początku 2009 roku Martínez przeszedł do hiszpańskiego Deportivo Alavés, w którym zagrał trzykrotnie w Segunda División.
Latem 2009 Martínez wrócił do Hondurasu i ponownie został piłkarzem zespołu CD Marathón. W latach 2010–2011 znów grał w klubie Beijing Guo'an. W 2012 roku był piłkarzem Chongqing FC, a w 2013 roku przeszedł do San Jose Earthquakes. Następnie grał w Xelajú MC, CD Marathón i CD FAS.
Kariera reprezentacyjna.
W reprezentacji Hondurasu Martínez zadebiutował w 2002 roku. W 2007 i 2009 roku wystąpił z Hondurasem w Złotym Pucharze CONCACAF 2007 i 2009 (zdobył na nim 2 bramki). Jesienią 2009 wywalczył z Hondurasem awans do mistrzostw świata w RPA. W eliminacjach rozegrał 8 spotkań i strzelił jednego gola, w wygranym 3:1 meczu z Kanadą.

</doc>
<doc id="1814528" url="https://pl.wikipedia.org/wiki?curid=1814528" title="Walter Martinez">
Walter Martinez



</doc>
<doc id="1814533" url="https://pl.wikipedia.org/wiki?curid=1814533" title="Transkrypcja języka tajskiego">
Transkrypcja języka tajskiego

Transkrypcja języka tajskiego, Royal Thai General System of Transcription (RTGS) – system zapisu słów języka tajskiego przy pomocy alfabetu łacińskiego, uznany za oficjalny przez The Royal Institute of Thailand. Stosowany jest np. na znakach drogowych i w urzędowych publikacjach. 

</doc>
<doc id="1814540" url="https://pl.wikipedia.org/wiki?curid=1814540" title="Szkoła Buddy’ego">
Szkoła Buddy’ego

Szkoła Buddy’ego (alternatywne tytuły: "Ten potwór Buddy" / "Wśród rekinów") – amerykańska czarna komedia z 1994 roku.
Fabuła.
Naiwny i niedoświadczony Guy podejmuje pracę w show-biznesie u producenta Buddy’ego Ackermana. Zaczyna od parzenia kawy. Okazuje się, że wyobrażenia o pracy rozmijają się z rzeczywistością, a przemysł rozrywkowy to nie taki łatwy interes, a ostra walka, gdzie można zyskać tylko na nieczystych zagrywkach, wpływach, znajomościach.

</doc>
<doc id="1814541" url="https://pl.wikipedia.org/wiki?curid=1814541" title="Polski Uniwersytet Wirtualny">
Polski Uniwersytet Wirtualny

Polski Uniwersytet Wirtualny (powszechnie znany jako PUW) – wewnątrzuczelniana jednostka Akademii Humanistyczno-Ekonomicznej w Łodzi. Prowadzi studia I i II stopnia, studia podyplomowe on-line oraz kursy i szkolenia przez Internet. Siedziba PUW mieści się w Łodzi. 
Aktualnie z edukacji na wszystkich poziomach kształcenia w Polskim Uniwersytecie Wirtualnym korzysta ok. 2500 studentów. Uczelnia kształci przede wszystkim Polaków mieszkających zarówno w kraju, jak i za granicą (około połowa liczby wszystkich studentów).
Historia.
Pierwsze studia przez Internet Polski Uniwersytet Wirtualny uruchomił w październiku 2002 roku na dwóch kierunkach: zarządzanie i marketing oraz informatyka. W kolejnym roku rozpoczęły się zajęcia na kolejnych dwóch kierunkach: politologii i pielęgniarstwie. W 2007 roku zostały uruchomione uzupełniające studia magisterskie na kierunku pedagogika, w 2009 roku studia licencjackie. Rok 2010 przyniósł pierwszy kierunek studiów podyplomowych – przygotowanie pedagogiczne – oraz studia licencjackie z administracji. Natomiast od roku 2011 w PUW-ie studiować można na studiach magisterskich także filologię angielską, filologię germańską i politologię.
W 2013 roku uruchomiono studia on-line na kierunkach: transport, kulturoznawstwo oraz dziennikarstwo i komunikacja społeczna.
W 2015 roku do oferty dołączyły nowe kierunki: bezpieczeństwo wewnętrzne, ekonomia, inżyniera materiałowa, ochrona środowiska, psychologia, turystyka i rekreacja oraz zdrowie publiczne.
Oferta studiów i szkoleń.
Obecnie w e-learningowej ofercie edukacyjnej Polskiego Uniwersytetu Wirtualnego znajduje się: 
PUW prowadzi studia zdalne zapewniające odpowiednią jakość kształcenia zarówno w ujęciu przedmiotowym (przygotowanie materiałów dydaktycznych), jak i procesowym (planowanie, prowadzenie i nadzorowanie procesu dydaktycznego). Nad przebiegiem procesu dydaktycznego czuwa zespół Polskiego Uniwersytetu Wirtualnego, składający się metodyków, informatyków, grafików i redaktorów. Zespół ten wspiera nauczycieli akademickich w obszarze metodyki zdalnego nauczania, opracowania materiałów edukacyjnych czy technologii informacyjnych.
Organizacja kształcenia.
Edukacja na Polskim Uniwersytecie Wirtualnym odbywa się na platformie zdalnego nauczania. Na platformie umieszczone są materiały dydaktyczne, zakresy wymagań, a także zadania, testy, quizy i tematy do dyskusji na forum. Studenci uczą się w grupach pod opieką nauczycieli akademickich, którzy moderują dyskusje, udzielają odpowiedzi na pytania, a także zlecają zadania i oceniają ich wykonanie. Istotnym elementem kształcenia w systemie e-learningowym PUW są narzędzia umożliwiające komunikację w relacjach dydaktyk–student oraz student–student. 
Dydaktyk korzysta w swej pracy z szeregu narzędzi służących do komunikacji i wymiany danych. Na platformie dostępne są narzędzia komunikacji synchronicznej (czat, webcast) i asynchronicznej (fora dyskusyjne) oraz wewnętrzny system poczty elektronicznej.
Oprócz nauki on-line studenci Polskiego Uniwersytetu Wirtualnego uczestniczą w zajęciach konsultacyjnych, stacjonarnych. Sesja egzaminacyjna odbywa się w siedzibie uczelni. Egzaminy zdaje się w tradycyjnym trybie – pisemnie lub ustnie – bezpośrednio przed wykładowcami.
Program nauczania on-line na danym kierunku jest identyczny jak w systemie studiów niestacjonarnych, a po obronie pracy dyplomowej absolwent otrzymuje dyplom ukończenia studiów zaocznych.

</doc>
<doc id="1814543" url="https://pl.wikipedia.org/wiki?curid=1814543" title="Diecezja Oradea Mare">
Diecezja Oradea Mare

Diecezja Oradea Mare (łac.: "Dioecesis Magnovaradinensis Latinorum", rum.: "Dieceza de Oradea Mare") – katolicka diecezja rumuńska położona w północno-zachodniej części kraju, obejmująca swoim zasięgiem część Siedmiogrodu. Siedziba biskupa znajduje się w katedrze Wniebowzięcia NMP w Oradei. 
Historia.
Diecezja Oradea Mare została ufundowana w 1009 r. przez króla węgierskiego Stefana I Wielkiego jako jedna z sufraganii archidiecezji kalocskiej. Początkowo siedziba biskupa znajdowała się w Biharze, a od 1077 r. w Wielkim Waradynie (Oradei). Po zakończeniu I wojny światowej i przyłączeniu Siedmiogrodu do państwa rumuńskiego w 1919 r. kontakty na linii metropolia-diecezja zostały utrudnione przez położenie w odrębnych państwach. W 1930 r. na mocy konkordatu zawartego między rządem rumuńskim, a Watykanem biskupstwo zostało przyłączone do metropolii bukareszteńskiej.

</doc>
<doc id="1814552" url="https://pl.wikipedia.org/wiki?curid=1814552" title="Dwie strony łóżka">
Dwie strony łóżka

Dwie strony łóżka (hiszp. "Los 2 lados de la cama") – hiszpańska tragikomedia z 2005 roku w reżyserii Emilia Martíneza-Lázaro.
Opis fabuły.
Od wydarzeń z poprzedniej części minęły 3 lata. Javier żeni się z lekarką Martą, która może go wyleczyć ze strachu przed ślubem. Pedro jest szaleńczo zakochany w nowej dziewczynie Raquel. Rafa też poznał dziewczynę Pilar, która kocha go, dba o niego i reedukuje go. Wydaje się, że tym wszystkim parom już nic nie zagraża. Chłopaki postanowili dojrzeć i ustabilizować się. Ale Raquel i Marta mają inny plan, który może zachwiać stabilizację. Pilar znalazła nowego kochanka, którego też reedukuje. Okazuje się nim Carlota - słodka, zabawna, oryginalna i nieprzewidywalna...

</doc>
<doc id="1814559" url="https://pl.wikipedia.org/wiki?curid=1814559" title="Jan Naszon z Ostrowiec">
Jan Naszon z Ostrowiec

Jan Naszon z Ostrowiec herbu Topór żył na przełomie XIV i XV w. i jak podaje Jan Długosz w swoich kronikach, był zaufanym rycerzem króla Władysława Jagiełły. Wsławił się szczególnie zdobyciem chorągwi krzyżackiej w bitwie pod Koronowem 10 października 1410 r.
Jan Naszon był pierwszym znanym z imienia i nazwiska stałym mieszkańcem wsi Ostrowce, leżącej opodal królewskiego Nowego Miasta Korczyn. 
O zaufaniu jakim darzył go monarcha świadczy fakt, że to właśnie on, wraz z Janem z Obichowa, Hinczką z Rogowa h. Działosza, drużyną rycerską i taborem pomocniczym, w 1400 r. został wysłany z poselstwem do Celje, do hrabiego Hermana II Cylejskiego, by w imieniu polskiego władcy prosić o rękę jego podopiecznej, hrabianki Anny. 
Powierzoną misję rycerz z Ostrowiec wypełnił sumiennie o czym świadczy przybycie młodej hrabianki do Krakowa 16 lipca 1400 r., w rok po śmierci pierwszej żony króla oraz jej późniejszy ślub z Jagiełłą 29 stycznia 1402 r.

</doc>
<doc id="1814560" url="https://pl.wikipedia.org/wiki?curid=1814560" title="Skalniczka płowa">
Skalniczka płowa

Skalniczka płowa ("Aconaemys fuscus") – gatunek gryzoni z rodziny koszatniczkowatych (dawniej: koszatniczki) (Octodontidae) – zamieszkująca tereny Ameryki Południowej. Skalniczki płowe występują na obszarze argentyńskiej prowincji Mendoza oraz w Chile w wysokich partiach Andów pomiędzy 31° a 41° S.
Gatunek ten odkrył Waterhouse, ale pierwszy raz został opisany przez Thomasa w 1917 roku. Waterhouse określał występowanie gatunku jako "z Chile", lecz w 1848 dodał lokalizację Valle de las Cuevas koło wulkanu Peteroa, czym uzupełnił lokalizację o Argentynę.

</doc>
<doc id="1814562" url="https://pl.wikipedia.org/wiki?curid=1814562" title="SMS Sport Contact Wrocław">
SMS Sport Contact Wrocław

SMS Sport Contact Wrocław (Szkoła Mistrzostwa Sportowego "Sport Contact" we Wrocławiu) – szkoła mistrzostwa sportowego, założona w 1995 roku we Wrocławiu, z inicjatywy Polskiego Związku Piłki Nożnej.
Wrocławska SMS powstała na bazie liceum ogólnokształcącego, posiadała specjalizacją piłkarską. Współfinansowana była przez Urząd Kultury Fizycznej i Turystyki, wojewodę i prezydenta miasta. Jej piłkarze uczęszczali do liceum i grali w uczniowskim klubie SMS Sport Contact.
Na sezon 1997/1998 klub SMS Sport Contact został włączony przez PZPN do rozgrywek ówczesnej III ligi, grupy Wrocławskiej. Wyniki uzyskiwane przez klub nie były uwzględniane w tabeli ligowej. W sezonie 1998/1999 drużyna SMS Sport Contact grała w rozgrywkach ówczesnej IV ligi.
W 1999 roku Urząd Kultury Fizycznej i Turystyki podjął decyzję, o ograniczeniu środków dla niepublicznych szkół mistrzostwa sportowego. Spowodowało to, że Szkoła Mistrzostwa Sportowego "Sport Contact" we Wrocławiu została zamknięta w tym samym roku.

</doc>
<doc id="1814565" url="https://pl.wikipedia.org/wiki?curid=1814565" title="René Verheyen">
René Verheyen

René Verheyen (ur. 20 marca 1952 w Beerse) – belgijski piłkarz grający na pozycji środkowego pomocnika.
Kariera klubowa.
Karierę piłkarską Verheyen rozpoczął w KFC Turnhout. Grał w nim w latach 1971–1974. Następnie przeszedł do KSC Lokeren. W sezonie 1975/1976 zadebiutował w pierwszej lidze belgijskiej i zaczął występować w pierwszym składzie Lokeren. W sezonie 1980/1981 wywalczył z Lokeren wicemistrzostwo kraju (najwyższe miejsce tego klubu za czasów gry w lidze belgijskiej). W tym samym sezonie wystąpił także w przegranym 0:4 finale Pucharu Belgii ze Standardem Liège. W Lokeren grał do 1983 roku. W barwach tego klubu rozegrał łącznie 300 ligowych meczów, w których strzelił 60 goli.
Latem 1983 Verheyen przeszedł do Club Brugge. W Brugge, podobnie jak w Lokeren, grał w podstawowym składzie. W 1986 roku zdobył z Brugge Puchar Belgii, a latem tamtego roku wywalczył Superpuchar Belgii. W Brugge grał przez 4 sezony. W 1987 roku odszedł do KAA Gent, w którym występował przez rok. Karierę kończył w 1990 roku w amatorskim White Star Lauwe.
Kariera reprezentacyjna.
W reprezentacji Belgii Verheyen zadebiutował 22 maja 1976 roku w przegranym 1:2 spotkaniu eliminacji do Euro 76 z Holandią. W 1980 roku został powołany do kadry Belgii na Euro 80, na którym zagrał w 2 meczach: z Hiszpanią (2:1) i z Włochami (0:0). Na tym turnieju wywalczył wicemistrzostwo Europy. W 1982 roku był w kadrze Belgii na mistrzostwa świata w Hiszpanii, ale rozegrał tam tylko jeden mecz, przegrany 0:1 ze Związkiem Radzieckim. Z kolei na Euro 84 wystąpił w meczu z Francją (0:5). Od 1976 do 1984 roku rozegrał w kadrze narodowej 24 mecze i zdobył 3 gole.
Kariera trenerska.
W latach 1999–2000 Verheyen był pierwszym trenerem Club Brugge. Prowadził także KSV Waregem, a od 2007 roku jest szkoleniowcem KMSK Deinze.

</doc>
<doc id="1814566" url="https://pl.wikipedia.org/wiki?curid=1814566" title="Rene Verheyen">
Rene Verheyen



</doc>
<doc id="1814576" url="https://pl.wikipedia.org/wiki?curid=1814576" title="Andrzej Łastowiecki">
Andrzej Łastowiecki



</doc>
<doc id="1814578" url="https://pl.wikipedia.org/wiki?curid=1814578" title="Wolfgang Scheidel">
Wolfgang Scheidel

Wolfgang Scheidel (ur. 1 marca 1943 w Erfurcie) – niemiecki saneczkarz reprezentujący NRD, mistrz olimpijski, medalista mistrzostw świata i Europy.
Kariera.
Pierwszy sukces w karierze osiągnął w 1965 roku, kiedy w parze z Michaelem Köhlerem zdobył złoty medal w dwójkach podczas mistrzostw świata w Davos. Następnie wywalczył brązowy medal w jedynkach na mistrzostwach świata w Königssee. Wynik ten powtórzył na rozgrywanych rok później mistrzostwach świata w tej samej miejscowości. Ponadto na igrzyskach olimpijskich w Sapporo w 1972 roku zdobył indywidualnie złoty medal, wyprzedzając dwóch rodaków: Haralda Ehriga i Wolframa Fiedlera. Brał także udział w igrzyskach olimpijskich w Grenoble cztery lata wcześniej, lecz nie ukończył rywalizacji w jedynkach.
Na mistrzostwach Europy wywalczył dwa medale srebrne w jedynkach: podczas ME w Königssee (1970) oraz ME w Imst (1971).

</doc>
<doc id="1814579" url="https://pl.wikipedia.org/wiki?curid=1814579" title="Fohnsdorf">
Fohnsdorf

Fohnsdorf – gmina w Austrii, w kraju związkowym Styria, w powiecie Murtal. Do niedawna jeden z głównych ośrodków wydobycia węgla w Austrii.
Lokalizacja.
Gmina położona jest w dolinie rzeki Mury, jeszcze przed jej połączeniem z rzeką Mürz. Dolina rozszerza się tu znacznie, przechodząc w dość rozległą kotlinę, w której mieszczą się następujące miejscowości: Knittelfeld, Judenburg, Zeltweg i Fohnsdorf. Pod względem geologicznym Fohnsdorf leży w obszarze bogatej w surowce mineralne strefy szarogłazowej.
Historia.
Miejscowość wymieniona jest w najstarszych zachowanych dokumentach pochodzących z 1114 roku jako "Fanesdorf". W 1252 roku Fohnsdorf posiadał cztery bądź pięć wież.
Gospodarka.
Rozwój miejscowości związany był z górnictwem - wydobyciem węgla i ałunów, prowadzonym co najmniej od XVII wieku. Eksploatacja węgla stała się jednym z podstawowych czynników rozwoju okolicy. W XIX wieku węgiel z Fohnsdorfu dostarczany był do hut, odlewni, walcowni oraz zakładów przemysłu metalowego mieszczących się w pobliskim Judenburgu, Knittelfeldzie i Zeltweg. W gminie i na jej obrzeżach znajdowało się wówczas wiele szybów górniczych. Miejscowość ze stosunkowo niewielkiej rozbudowała się wówczas do rozmiarów sporej gminy górniczej Pod koniec XIX wieku kopalnie Fohnsdorfu powiązane były kapitałowo z wielkim austriackim koncernem przemysłu ciężkiego Österreichisch-Alpine Montangesellschaft.
Fohnsdorf zachował swoje funkcje do drugiej połowy XX wieku. W związku z trudnymi warunkami eksploatacji podziemnej, wysokimi kosztami oraz ze spadkiem opłacalności wydobycia kopalnie były stopniowo zamykane. Obecnie już żadna z nich nie prowadzi eksploatacji. W związku ze spadkiem a następnie zakończeniem wydobycia węgla nastąpił stopniowy odpływ ludności. Obecnie gmina liczy 7767 mieszkańców (dane na dzień 31 grudnia 2015). Spodziewane jest dalsze zmniejszanie się liczby mieszkańców. Pomimo to w gminie zachowały się tradycje górnicze.

</doc>
<doc id="1814581" url="https://pl.wikipedia.org/wiki?curid=1814581" title="Chloe Marshall">
Chloe Marshall

Chloe Marshall (ur. 27 marca 1991) – brytyjska miss, modelka pochodząca z Cranleigh, Surrey. 
Po zdobyciu tytuł Miss Surrey w marcu 2008 roku stała się wtedy pierwszą miss o rozmiarze 16 (rozmiar US 12), która zdołała zdobyć diadem w finale Miss Anglii.
Marshall stwierdziła, że "chciała przejść do finałów Miss Anglii, aby przełamać stereotyp, że musisz być wysoka i chuda by być uznana za piękność". Jednak jej wskaźnik masy ciała, wynoszący 25,3 (czyli nieco ponad to, co wskaźnik masy ciała klasyfikuje jak nadwagę), doprowadził do jej krytyki za propagowanie otyłości i złego stanu zdrowia.
W krajowym finale o tytuł Miss Anglii, który został przeprowadzony w dniu 18 lipca 2008, Marshall uplasowała się na drugim miejscu. W tym samym roku podpisała kontrakt z agencją Models Plus.

</doc>
<doc id="1814588" url="https://pl.wikipedia.org/wiki?curid=1814588" title="Głowa Minotaura">
Głowa Minotaura

Głowa Minotaura – powieść Marka Krajewskiego, wydana w 2008 roku.
Akcja "Głowy Minotaura" rozgrywa się w 1937 roku w polskim Lwowie i Katowicach oraz niemieckim Wrocławiu. Jest to szósta część przygód detektywa z Wrocławia Eberharda Mocka, który prowadzi śledztwo wspólnie z polskim komisarzem Policji Edwardem Popielskim.
Oprócz wątków kryminalnych w powieści przedstawiony jest także obraz z życia różnych grup społecznych przedwojennej Polski i hitlerowskich Niemiec. Na łamach książki pojawiają się także autentyczne postacie członków lwowskiej szkoły matematycznej.

</doc>
<doc id="1814599" url="https://pl.wikipedia.org/wiki?curid=1814599" title="Grzybówka bruzdkowanotrzonowa">
Grzybówka bruzdkowanotrzonowa



</doc>
<doc id="1814603" url="https://pl.wikipedia.org/wiki?curid=1814603" title="Wjaczesław Hrozny">
Wjaczesław Hrozny

Wjaczesław Wiktorowycz Hrozny, ukr. В'ячеслав Вікторович Грозний, ros. Вячеслав Викторович Грозный, "Wiaczesław Wiktorowicz Grozny" (ur. 12 lipca 1956 we wsi Ołeniwka w obwodzie chmielnickim) – ukraiński piłkarz, grający na pozycji pomocnika, trener piłkarski.
Kariera piłkarska.
Karierę piłkarską rozpoczął w miejscowym klubie Podillia Kamieniec Podolski. Jako piłkarz występował potem w zespołach Kombajnobudiwnyk Tarnopol i Nywa Brzeżany oraz amatorskich drużynach w Chmielnickim i Równem.
Kariera szkoleniowa.
Po ukończeniu Instytutu Pedagogicznego w Łucku rozpoczął pracę szkoleniową. Był asystentem pierwszego trenera w klubach z Zaporoża: Torpedzie i Metałurhu.
W czerwcu 1988 razem z głównym trenerem Ołeksandrem Tomachem przeszedł do Nywy Winnica. Kiedy w sierpniu 1990 Tomach powrócił do Zaporoża, samodzielnie przez następne lata prowadził Nywę Winnica. Wywalczył z nią największy sukces w historii klubu, czyli awans do ekstraklasy w 1991 roku. Jednak podczas kolejnych rozgrywek został zwolniony już po pięciu meczach, a Nywa ostatecznie pożegnała się z ligą.
Od połowy lat 90. do 2002 roku - z krótkimi przerwami - związany był z Olegiem Romancewem, któremu jako asystent pomagał w Spartaku Moskwa. Wspólnie wywalczyli pięć tytułów mistrza Rosji.
W międzyczasie Hrozny dwukrotnie podejmował się prowadzenie zespołów w charakterze pierwszego trenera: w Dniprze Dniepropetrowsku (1996-1997) i Lewskim Sofia (1998). W obu zanotował znaczące osiągnięcia: prowadzone przez niego Dnipro dotarło do finału Pucharu Ukrainy i zajęło czwarte miejsce w lidze, a Lewski zdobył mistrzostwo Bułgarii. Sam Hrozny otrzymał tytuły najlepszego trenera na Ukrainie (1996) i w Bułgarii (1998).
Po ostatecznym rozstaniu ze Spartakiem latem 2001 roku objął stanowisko głównego trenera nowo utworzonego klubu Arsenał Kijów. Z Arsenałem utrzymał status ligowego średniaka: rozgrywki 2002-2003 i 2003-2004 klub kończył odpowiednio na piątym i dziewiątym miejscu. W 2006 prowadził krótko Metałurh Zaporoże. Potem powrócił do Rosji, gdzie bez sukcesów pracował - od lipca 2008 do października 2009 – w Tereku Grozny. Odszedł, tłumacząc się kłopotami zdrowotnymi.
30 października 2009 bułgarskie media podały, że jest faworytem do ponownego objęcia stanowiska szkoleniowca w Lewskim Sofia. Ostatecznie trenerem mistrza Bułgarii został Georgi Iwanow, a Hrozny - 28 stycznia 2010 - powrócił do pracy w Arsenale Kijów. Ale już 16 kwietnia 2010 po niespodziewanej domowej porażce 1:6 z Tawriją podał się do dymisji. W grudniu 2011 objął stanowisko głównego trenera kazachskiego klubu Tobył Kostanaj, w którym pracował do końca grudnia 2012 roku. 18 czerwca 2013 roku stał na czele Howerły Użhorod. Po zakończeniu sezonu 2015/16 klub z Użhoroda został rozwiązany i trener pozostał bez pracy, ale już 25 października 2016 objął prowadzenie gruzińskiego Dinama Tbilisi. 13 lutego 2017 z powodu problemów rodzinnych zrezygnował z pracy w gruzińskim klubie. 16 sierpnia 2017 został mianowany na stanowisko głównego trenera kazachskiego Irtyszu Pawłodar, z którym pracował do końca sezonu. 1 października 2018 ponownie stał na czele Arsenału Kijów. 9 stycznia 2019 opuścił kijowski klub. 30 grudnia 2019 podpisał kontrakt z Szachtiorem Karaganda.

</doc>
<doc id="1814605" url="https://pl.wikipedia.org/wiki?curid=1814605" title="Robinson Crusoe (film 1997)">
Robinson Crusoe (film 1997)

Robinson Crusoe – amerykański film przygodowy z 1997 roku na podstawie powieści Daniela Defoe.
Fabuła.
Do Daniela Defoe przybywa pewien mężczyzna, który chce przedstawić historię swojego życia. Nazywa się Robinson Crusoe. Wstąpił na brytyjski okręt po tym, jak w pojedynku zabił swojego przyjaciela zakochanego w Mary. Podczas rejsu pojawia się sztorm, który niszczy statek. Robinson jako jedyny przeżył katastrofę i trafia na bezludną wyspę. Bujna przyroda daje mu szanse przetrwać, ale doskwiera mu samotność. Niestety, miejsce jego ocalenia nazywa się Wyspą Śmierci, gdzie przybywają ludożercy dokonując swoich rytuałów. Robinson ratuje od śmierci jednego z ludzi...

</doc>
<doc id="1814606" url="https://pl.wikipedia.org/wiki?curid=1814606" title="Biskupi wielkowaradyńscy">
Biskupi wielkowaradyńscy

Biskupi wielkowaradyńscy - lista kolejnych biskupów ordynariuszy wielkowaradyńskich w Rumunii:

</doc>
<doc id="1814612" url="https://pl.wikipedia.org/wiki?curid=1814612" title="A Teraz Konkretnie">
A Teraz Konkretnie

A Teraz Konkretnie – nadawany na żywo w latach 1993–1994 talk-show Nowej Telewizji Warszawa, retransmitowany w ogólnopolskiej sieci Polonia 1. Premiera programu miała miejsce 21 maja 1993 roku. Ostatnia emisja na żywo z udziałem Wiesława Chrzanowskiego została zrealizowana 27 sierpnia 1994, na dzień przed zamknięciem stacji.
Był to autorski, cykliczny program prowadzony przez Andrzeja Tadeusza Kijowskiego. Jeden z pierwszych polskich programów telewizyjnych typu talk-show. Gośćmi programu byli głównie pierwszoplanowi politycy, od samorządowców, poprzez posłów, aż po premierów i prezydentów. Także biznesmeni, dziennikarze, a nawet zaangażowani społecznie wybitni artyści. W trakcie rozmowy telewidzowie mogli zadawać na żywo pytania przez telefon. Nad stroną merytoryczną i techniczną tych połączeń czuwał główny asystent prowadzącego, którym był Jarosław Kret.
Kontynuacją programu po likwidacji NTW był realizowany przez A.T. Kijowskiego w formule otwartego studia, nagrywany dla sieci Polonia 1 - program ATaK Show. Jego ostatnia emisja miała miejsce 28 czerwca 1995, kiedy to właściciel stacji Nicola Grauso zdecydował o wycofaniu się z Polski.
W czasie zaledwie dwu i pół lat działalności tej stacji red. Kijowski zrealizował około 250 programów, w ramach których przeprowadził wywiady z blisko tysiącem osób.

</doc>
<doc id="1814613" url="https://pl.wikipedia.org/wiki?curid=1814613" title="Parszywa dwunastka 4">
Parszywa dwunastka 4

Parszywa dwunastka 4 (ang. "The Dirty Dozen: The Fatal Mission") – amerykańsko-jugosłowiański film wojenny z 1988 roku.
Opis fabuły.
W Turcji na rozkaz Hitlera, grupa jego oficerów ma utworzyć "IV Rzeszę". Zatrwożony sytuacją generał Worden postanawia pokrzyżować plany. Ponownie wzywa majora Wrighta i zleca mu wyszkolenie "parszywej dwunastki". Jego nowi podopieczni dają z siebie wszystko, bo wiedzą, że w zamian za powodzenie akcji zostanie im anulowany wyrok. Tymczasem podczas treningu jeden ze skazańców, ginie w niejasnych okolicznościach. Dla dobra sprawy dowództwo zleca kontynuowanie szkolenia. Do ekipy na ochotnika zgłasza się porucznik Campbell.

</doc>
<doc id="1814615" url="https://pl.wikipedia.org/wiki?curid=1814615" title="Deuteromycota">
Deuteromycota



</doc>
<doc id="1814620" url="https://pl.wikipedia.org/wiki?curid=1814620" title="Dobrzany (rejon gródecki)">
Dobrzany (rejon gródecki)

Dobrzany (ukr. Добряни) – wieś na Ukrainie, na Płaskowyżu Tarnogrodzkim, w rejonie gródeckim obwodu lwowskiego. Wieś liczy 981 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Rodatycze w powiecie gródeckim w woj. lwowskim. Po wojnie wieś weszła w struktury administracyjne Związku Sowieckiego.
W Dobrzanach 17 stycznia 1925 urodził się Kazimierz Paulo – dowódca 5. kompanii Zgrupowania Partyzanckiego „Błyskawica” mjra Józefa Kurasia "Ognia", pułkownik.

</doc>
<doc id="1814625" url="https://pl.wikipedia.org/wiki?curid=1814625" title="Ulica Podzamcze w Krakowie">
Ulica Podzamcze w Krakowie

Ulica Podzamcze – ulica w Krakowie. Na odcinku od ul. Grodzkiej do ul. F. Straszewskiego jest częścią I obwodnicy.
W pobliżu zbiegu ulic Podzamcze i Kanoniczej znajdowała się Brama Poboczna.

</doc>
<doc id="1814628" url="https://pl.wikipedia.org/wiki?curid=1814628" title="Linia kolejowa nr 312">
Linia kolejowa nr 312

Linia kolejowa nr 312 – jednotorowa, niezelektryfikowana (z wyjątkiem odcinka Krzeniów - Jerzmanice-Zdrój) linia kolejowa łącząca stację Marciszów ze stacją Jerzmanice-Zdrój.
5 lutego 2019 Zarząd Województwa Dolnośląskiego podjął uchwałę wyrażającą zgodę na przejęcie od PKP prawa użytkowania wieczystego gruntów oraz prawa własności budynków i urządzeń związanych z linią kolejową 312 między Jerzmanicami-Zdrojem a Wojcieszowem Górnym i 776 między Wojcieszowem Górnym a Marciszowem.

</doc>
<doc id="1814629" url="https://pl.wikipedia.org/wiki?curid=1814629" title="Deuteromycetes">
Deuteromycetes



</doc>
<doc id="1814630" url="https://pl.wikipedia.org/wiki?curid=1814630" title="Zgromadzenie Sióstr Matki Bożej Syjonu">
Zgromadzenie Sióstr Matki Bożej Syjonu

Zgromadzenie Sióstr Matki Bożej Syjonu (fr. "Notre-Dame de Sion") – katolickie żeńskie zgromadzenie zakonne założone w 1843 przez Teodora Ratisbonne.
Historia.
Wspólnota powstała w Paryżu w 1843. Jej założyciel – Théodore Ratisbonne – był księdzem katolickim pochodzenia żydowskiego, który w dorosłym życiu nawrócił się na katolicyzm i przyjął chrzest. Przekonany, iż miłość Boga do Narodu wybranego nie wygasła, postanowił zaangażować się w pracę misyjną wśród wyznawców judaizmu, szczególnie w środowiskach kulturowo i religijnie zróżnicowanych. W XIX w. rozumiano, iż wypełnienie obietnic biblijnych związanych ze zjednoczeniem wszystkich ludów w oddawaniu czci Bogu oraz pełnią zbawienia dla dzieci Izraela może dokonać się jedynie poprzez stopniowy wzrost liczby indywidualnych nawróceń na chrześcijaństwo. Ostatecznym impulsem do założenia zgromadzenia było objawienie maryjne, jakie otrzymał brat Teodora Alfons-Maria 20 stycznia 1842 w Rzymie. Za patronkę nowej rodziny zakonnej wybrano Matkę Bożą Syjonu, jako tę która w pełni uobecnia wiarę i nadzieję Narodu wybranego.
W 2002 zgromadzenie zostało uhonorowane przez Europejski Kongres Żydów "Menorą pokoju".
Charyzmat.
Doświadczenia związane z zagładą Żydów w czasie II wojny światowej podyktowane polityką III Rzeszy Niemieckiej na terenie Europy oraz kolaborujących rządów, m.in. we Francji, Belgii czy Holandii, które wpłynęły na refleksję Kościoła dotyczącą dialogu międzyreligijnego, co w oczywisty sposób wybrzmiało w nauczaniu Soboru Watykańskiego II, spowodowały otwarcie się zgromadzenia na nowe formy zaangażowania zarówno w społecznościach judaistycznych jak i w łonie Kościoła katolickiego. Głównym celem zgromadzenia pozostaje dialog z judaizmem. Siostry prowadzą otwarte chrześcijańskie ośrodki informacji i dokumentacji dotyczącej judaizmu. Ponadto zgromadzenie prowadzi działalność oświatową i ekumeniczną oraz angażuje się w dialog z islamem. W niektórych krajach zgromadzenie zajmuje się też pracą z ubogimi.
Dewizą sióstr Matki Bożej Syjonu są słowa zaczerpnięte ze starotestamentalnej Księgi Syracha: "Na Syjonie mocno stanęłam" (łac. In Sion firmata sum). Symbolami zgromadzenia, umieszczonymi na medalikach noszonych przez siostry są: stylizowany krzyż grecki oraz monogram „NDS”, przyjęte na kapitule generalnej w 1981. Autorem projektu symboli był lioński artysta Daniel Barnas.
Obok gałęzi żeńskich – apostolskiej i kontemplacyjnej (od 1926) – istnieje gałąź męska: Bracia Matki Bożej z Syjonu (fr. Religieux Notre Dame de Sion), powstała w Paryżu w 1855.
Domy zakonne.
Dom generalny zgromadzenia znajduje się w Rzymie. Zgromadzenie zorganizowane jest w siedem prowincji, a siostry pracują w dwudziestu trzech krajach (Belgia, Niemcy, Francja, Wielka Brytania, Irlandia, Austria, Polska, Rumunia, Hiszpania, Turcja, Argentyna, Brazylia, Kostaryka, Salwador, Kanada, Nikaragua, Stany Zjednoczone, Egipt, Tunezja, Izrael, Autonomia Palestyńska, Australia, Filipiny). Dom w Krakowie przy ul. Goetla nr 49 istnieje od 10 listopada 2004.

</doc>
<doc id="1814631" url="https://pl.wikipedia.org/wiki?curid=1814631" title="Linia kolejowa nr 314">
Linia kolejowa nr 314

Linia kolejowa nr 973 – jednotorowa, niezelektryfikowana bocznica szlakowa ze stacji Bolesławiec do Zakładów Chemicznych Wizów. Część rozebranej w latach 2004-2008 linii kolejowej nr 314, która od 1913 r. łączyła stację Bolesławiec Wschód ze stacją Modła.

</doc>
<doc id="1814632" url="https://pl.wikipedia.org/wiki?curid=1814632" title="Notre-Dame de Sion">
Notre-Dame de Sion



</doc>
<doc id="1814636" url="https://pl.wikipedia.org/wiki?curid=1814636" title="Diecezja Satu Mare">
Diecezja Satu Mare

Diecezja Satu Mare (łac.: "Dioecesis Satmariensis", rum.: "Dieceza de Satu Mare") – katolicka diecezja rumuńska położona w północno-zachodniej części kraju, obejmująca swoim zasięgiem część Siedmiogrodu. Siedziba biskupa znajduje się w Satu Mare.
Historia.
Diecezja Satu Mare powstała 23 marca 1804 r. bullą papieża Piusa VII, z inicjatywy cesarza Franciszka II Habsburga, z wydzielenia ziem z części diecezji wielkowardańskiej. Obejmowała swoim zasięgiem terytorium na pograniczu: Słowacji i Siedmiogrodu, należącym do Królestwa Węgierskiego.
Po przegranej przez Austro-Węgry I wojny światowej, Węgry zmuszone były podpisać traktat pokojowy w Trianon (4 czerwca 1920 r.), na mocy którego utraciły wiele ziem na rzecz sąsiednich państw. Terytorium diecezji Satu Mare znalazło się w granicach trzech państw: Rumunii: 44 parafie z 80 kapłanami i 75 tys. wiernych, Czechosłowacji: 44 parafii z 70 kapłanami i 75 tys. wiernych oraz Węgrom: 14 parafii z 16 księżmi i 16 tys. wiernych. Spowodowało to konieczność likwidacji diecezji, która miała miejsce w 1930 r. poprzez połączenie jej rumuńskiej części z diecezją Oradea Mare.
Podczas II wojny światowej Siedmiogród znalazł się ponownie w granicach Węgier. Na krótko w latach 1941-1948 reaktywowaną diecezję Satu Mare, po czym ponownie wrócono do poprzedniego stanu sprzed wojny.
18 października 1982 r. papież Jan Paweł II ponownie erygował diecezję Satu Mare.

</doc>
<doc id="1814639" url="https://pl.wikipedia.org/wiki?curid=1814639" title="Bratkowice (Ukraina)">
Bratkowice (Ukraina)

Bratkowice (ukr. Братковичі) – wieś na Ukrainie w rejonie gródeckim obwodu lwowskiego. Wieś liczy 1314 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Rodatycze w powiecie gródeckim w woj. lwowskim. Pod okupacją niemiecką w Polsce siedziba wiejskiej gminy Bratkowice. Po wojnie wieś weszła w struktury administracyjne Związku Radzieckiego.

</doc>
<doc id="1814640" url="https://pl.wikipedia.org/wiki?curid=1814640" title="Bar (obwód lwowski)">
Bar (obwód lwowski)

Bar (ukr. Бар) – wieś na Ukrainie w rejonie gródeckim obwodu lwowskiego. Wieś liczy 232 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Rodatycze w powiecie gródeckim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1814641" url="https://pl.wikipedia.org/wiki?curid=1814641" title="Biskupi Satu Mare">
Biskupi Satu Mare

Biskupi Satu Mare

</doc>
<doc id="1814642" url="https://pl.wikipedia.org/wiki?curid=1814642" title="Bar (Ukraina)">
Bar (Ukraina)



</doc>
<doc id="1814646" url="https://pl.wikipedia.org/wiki?curid=1814646" title="Skalniczka stokowa">
Skalniczka stokowa

Skalniczka stokowa ("Aconaemys porteri") (ang. "Porter’s Rock Rat") – gatunek gryzonia z rodziny koszatniczkowatych (dawniej: koszatniczki) (Octodontidae) – zamieszkująca tereny między 900 a 2000 m n.p.m. w prowincji Osorno w Chile, oraz sporadycznie w Argentynie. Spotkać je można od północno-wschodnich zboczy wulkanu Puyehue, po jezioro Nahuel Huapí (hiszp. "Lago Nahuel Huapí") na stronie argentyńskiej. "A. porteri" podobnie jak wszystkie koszatniczkowate są roślinożercami.
Pearson (1984) uważał "Aconaemys porteri" za podgatunek "A. fuscus". "A. porteri" jest jednak wyraźnie od niego mniejszy. Gallardo i Reise (1992) na podstawie badań dowodzą, że zarówno morfologicznie jak i genetycznie są to odrębne gatunki "Aconaemys".

</doc>
<doc id="1814647" url="https://pl.wikipedia.org/wiki?curid=1814647" title="Doliniany (obwód lwowski)">
Doliniany (obwód lwowski)

Doliniany (ukr. Долиняни, "Dołyniany") – wieś na Ukrainie w rejonie gródeckim obwodu lwowskiego. Wieś liczy 670 mieszkańców.
Historia.
Miejscowość wzmiankowano w 1443 jako "Dolinyani", a nazwa ta znaczy tyle co "mieszkańcy doliny". W XIX wieku właścicielem wsi był Seweryn Doliniański, z którym znał się Oskar Kolberg. Znajomość pozwalała Kolbergowi prowadzić badania w okolicy Dolinian.
W 1900 roku miejscowość zamieszkała była w ok. 70% przez polskojęzycznych rzymskich katolików.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Rodatycze w powiecie gródeckim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1814648" url="https://pl.wikipedia.org/wiki?curid=1814648" title="Milatyn (obwód lwowski)">
Milatyn (obwód lwowski)

Milatyn (ukr. Милятин) – wieś na Ukrainie w rejonie gródeckim obwodu lwowskiego. Wieś liczy 238 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Rodatycze w powiecie gródeckim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1814649" url="https://pl.wikipedia.org/wiki?curid=1814649" title="Putiatycze">
Putiatycze

Putiatycze (ukr. Путятичі) – wieś na Ukrainie w rejonie gródeckim obwodu lwowskiego. Wieś liczy 427 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Rodatycze w powiecie gródeckim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1814651" url="https://pl.wikipedia.org/wiki?curid=1814651" title="Tuczapy (obwód lwowski)">
Tuczapy (obwód lwowski)

Tuczapy (ukr. Тучапи) – wieś na Ukrainie w rejonie gródeckim obwodu lwowskiego. Wieś liczy 492 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Rodatycze w powiecie gródeckim w woj. lwowskim. Po wojnie wieś weszła w struktury administracyjne Związku Radzieckiego.

</doc>
<doc id="1814654" url="https://pl.wikipedia.org/wiki?curid=1814654" title="Linia kolejowa Słupsk – Budowo">
Linia kolejowa Słupsk – Budowo

Linia kolejowa Słupsk – Budowo – rozebrana linia kolejowa łącząca Słupsk z Budowem. Kolej powstała w ramach budowy Słupskiej Kolei Dojazdowej. Linia miała zostać przedłużona do linii łączącej Lębork z Bytowem, ale do zrealizowania inwestycji nigdy nie doszło.
Przebieg linii.
Linia kolejowa ze Słupska do Budowa zaczynała się w Słupsku, skąd odchodziła na południowy wschód od stacji Słupsk. Po ominięciu zabudowań od strony południowej linia skręcała na południe. Od tego miejsca kolej biegła na prawym brzegu doliny Słupi. Za przystankiem Krępa linia powoli skręca na wschód. Od przystanku Lubiniec linia biegła już na wschód. Od przystanku Skarszów Dolny rzeka przestaje towarzyszyć linii kolejowej. W Dobieszewie linia skręcała na południe. W Niemczewie ponownie na wschód i tak docierała do stacji końcowej w Budowie. Gdyby kolej biegła tak jak ją zaplanowano musiała odbić nieco na północ.
Historia.
Geneza.
Linia kolejowa ze Szczecina do Gdańska była otwierana w latach 1869 (odcinek Szczecin – Słupsk) – 1870 (Słupsk – Sopot). W przeciwieństwie do większości budowanych w tym czasie na Pomorzu linii kolejowych, nie była ona budowana w ramach Królewskiej Kolei Wschodniej, mimo tego później została przez nią przejęta&lt;ref name="ŚK 7/2001"&gt;&lt;/ref&gt;.
W latach 80. i 90. XIX wieku sieć kolejowa w Prusach zaczęła się zagęszczać. Po wybudowaniu głównych magistrali zaczęły powstawać linie lokalne łączące miasta powiatowe. Dyrektor fabryki papieru z Dębnicy Kaszubskiej zabiegał o stworzenie linii kolejowej pozwalającej na transport jego wyrobów do Słupska koleją, gdyż transport wozami konnymi był bardzo niewydolny. W 1882 Ministerstwo Robót Publicznych odrzuciło jednak projekt budowy tej linii. Gdy w 1892 weszła Ustawa o kolejkach Meissner ponowił swoją próbę będąc skłonny nawet sfinansować 1/3 kosztów budowy. Rada Powiatu Słupskiego postanowiła również pokryć 1/3 kosztów. Budowę linii powierzono spółce Friedricha Lenza Lenz&amp;Co., która miała dołożyć brakującą 1/3 środków w zamian za co miała być operatorem nowej linii.
Budowa.
Linia normalnotorowa powstawała w latach 1894-1906, w ramach budowy Kolei Doliny Słupi. Budowa rozpoczęła się 15 stycznia 1894 roku.
Pierwszym fragmentem trasy był oddany 15 sierpnia 1894 roku odcinek, który połączył Słupsk z Dębnicą Kaszubską. Nieco ponad rok później 12 października 1895 roku linia została przedłużona do Jamrzyna jako fragment Słupskiej Kolei Powiatowej. W 1905 linia docierała już do Motarzyna. Ostatecznie 1 sierpnia 1906 roku linia dotarła do Budowa. Były plany przedłużenia linii do Czarnej Dąbrówki, by połączyć ją z linią Lębork- Bytów, jednakże do realizacji planów nigdy nie doszło, ze względu na wybuch I wojny światowej.
Eksploatacja.
Linia była typowo lokalną linią obsługiwaną przez Stolpetalbahn (STB) zapewniającą dojazd do powiatowego miasta oraz obsługę lokalnego przemysłu głównie papierni w Dębnicy. Początkowo kursowały prawdopodobnie dwie pary pociągów osobowych po rozbudowie linii ruch stopniowo wzrastał. W rozkładzie z 1944 roku na linii w dni robocze przewidziano 6 par pociągów do Dębnicy (w poniedziałek dodatkowy kurs do Dębnicy, w sobotę w relacji powrotnej) w tym 4 w wydłużonych relacjach do Budowa. Obsługę trakcyjną zapewniały początkowo niewielkie dwa dwuosiowe tendrzaki, które w momencie rozpoczęcia obsługi miały zaledwie rok. Po rozbudowie linii do Budowa zarząd STB wynajął parowóz T3, wzrastające przewozy spowodowały wymiany parowozów na większe Cn2t. W maju 1926 roku na Słupskiej Kolei Powiatowej zadebiutowały wagony motorowe.
Rozbiórka.
W kwietniu – maju 1945 roku trofiejne oddziały Armii Czerwonej zdjęły szyny od przystanku Słupsk Przymieście do Budowa, pozostawiając przepusty, mosty i budynki kolejowe. Budynki te jednak w większości nie zachowały się do czasów obecnych.
Rozbiórki jedynego ocalałego fragmentu tejże linii, tj. odcinka Słupsk - Słupsk Przymieście dokonano jesienią 2014 roku.
Obiekty inżynieryjne.
Na linii ze względu na bliskość Słupi zbudowano wiele niedużych obiektów inżynieryjnych, z których część dotrwała do teraz.

</doc>
<doc id="1814657" url="https://pl.wikipedia.org/wiki?curid=1814657" title="Kazimierz Kraszewski">
Kazimierz Kraszewski

 
Kazimierz Kraszewski (ur. 21 stycznia 1910 w Łomży, zm. 18 marca 1990 w Warszawie) – komandor pilot, Kawaler Srebrnego Krzyża Virtuti Militari, ojciec Andrzeja Kraszewskiego.
Podczas kampanii wrześniowej w 1939 pilot i oficer taktyczny eskadry w Morskim Dywizjonie Lotniczym w Pucku. Uczestnik obrony Helu jako zastępca dowódcy odcinka przeciwdesantowego „Jurata”. Po II wojnie światowej kierownik Sekcji Organizacji i Planowania Wydziału Marynarki Wojennej Sztabu Generalnego. Skazany na dożywocie pod fałszywym zarzutem działalności szpiegowskiej w tzw. procesie komandorów; zrehabilitowany.
Wykształcenie.
Ojciec, Teofil, był kierownikiem urzędu pocztowego w Łomży, matka, Benedykta z Dydalewiczów, była nauczycielką. W 1915 rodzina została ewakuowana do Moskwy, skąd wróciła do Łomży w 1918 szczęśliwie uniknąwszy represji szerzących się po zwycięstwie rewolucji bolszewickiej. Po ukończeniu gimnazjum w 1929 został przyjęty do Szkoły Podchorążych Marynarki Wojennej w Toruniu. Jako marynarz podchorąży uczestniczył w najdłuższym rejsie żaglowca szkolnego ORP „Iskra”, który w okresie od 7 maja do 23 października 1930 odwiedził Lizbonę, Santa Cruz, Las Palmas, Santiago de Cuba i Newport News przepływając 12300 mil morskich. W 1932 skończył Szkołę Podchorążych w stopniu podporucznika marynarki.
Służba wojskowa przed wojną.
Po ukończeniu rocznego kursu aplikacyjnego otrzymał we wrześniu 1933 przydział do Dywizjonu Okrętów Podwodnych z zaokrętowaniem na okręcie podwodnym ORP „Żbik” jako oficer wachtowy. W lutym 1935 został przydzielony do Morskiego Dywizjonu Lotniczego (M.D.Lot.) w Pucku. Skończył Kurs Obserwatorów Lotnictwa Morskiego w Toruniu w 4 Pułku Lotniczym i otrzymał przydział do II Eskadry Bliskiego Rozpoznania M.D.Lot. jako obserwator. W 1936 ukończył Kurs Pilotażu Podstawowego w Sadkowie k. Radomia i Pilotażu Myśliwskiego w Grudziądzu i ponownie otrzymał przydział do II Eskadry Bliskiego Rozpoznania M.D.Lot., już jako pilot i oficer taktyczny. W latach 1936–1938 został zaokrętowany kolejno na S/S „Pułaski”, M/S „Piłsudski” i S/S „Lech” jako asystent nawigatora. We wrześniu 1938 został przydzielony do Dywizjonu Okrętów Podwodnych i zaokrętowany na okręcie podwodnym ORP „Ryś” w charakterze oficera wachtowego i oficera broni podwodnej.
W kwietniu 1939 otrzymał przydział do Dowództwa Floty jako oficer flagowy (adiutant) Dowódcy Floty kadm. Józefa Unruga. Latem 1939 otrzymał nominację na stanowisko adiutanta prezydenta Mościckiego, jednakże nie zdążył objąć tej funkcji. Wobec groźby wybuchu wojny 21 sierpnia 1939 powrócił do swojej eskadry w Morskim Dywizjonie Lotniczym.
Kampania wrześniowa i pobyt w niewoli.
Po zbombardowaniu dywizjonu w pierwszym dniu wojny uczestniczył w przeprowadzeniu samolotów na półwysep Hel do rejonu Kuźnica-Jastarnia. Po zniszczeniu samolotów przez lotnictwo niemieckie, zdemontowana broń pokładowa – karabiny maszynowe Vickers – została wykorzystana do obrony przeciwlotniczej i przeciwdesantowej Rejonu Umocnionego. Por mar. pil. Kraszewski objął funkcję zastępcy dowódcy odcinka przeciwdesantowego „Jurata”. Brał udział w walkach z samolotami niemieckimi. Po kapitulacji Helu, 2 października 1939 wraz z całą załogą dostał się do niewoli niemieckiej. Przebywał w obozach jenieckich X B Nienburg, XVIII B Spittal i II C Woldenberg. Podejmował próby ucieczki m.in. budując podkop wspólnie z kpt. mar. Zbigniewem Przybyszewskim i innymi oficerami.
Służba wojskowa po wojnie.
Po uwolnieniu z obozu w lutym 1945 powrócił do kraju i po krótkim okresie pracy w Instytucie Bałtyckim w Bydgoszczy został powołany do służby w odradzającej się Marynarce Wojennej. Zweryfikowany w stopniu kapitana marynarki otrzymał przydział do Morskiego Batalionu Zapasowego w Gdańsku pełniąc zastępczo funkcję Szefa Sztabu, a następnie Oficera Organizacyjnego Sztabu Baonu. We wrześniu 1945 został Pomocnikiem Szefa Oddziału Organizacyjno-Mobilizacyjnego Sztabu Głównego Marynarki Wojennej.
Po powrocie internowanych okrętów podwodnych ze Szwecji w październiku 1945 został dowódcą ORP „Ryś”, a w lutym 1946 – Komendantem Bazy Dywizjonu Okrętów Podwodnych. W kwietniu 1946 został przeniesiony do Świnoujścia na stanowisko Szefa Oddziału Organizacyjno-Mobilizacyjnego Sztabu Szczecińskiego Okręgu Nadmorskiego (SON), a w lipcu został Szefem Sztabu SON służąc pod rozkazami kmdra Włodzimierza Steyera, który w 1939 dowodził obroną Rejonu Umocnionego Hel.
W sierpniu 1947 przeniesiony do Gdyni do Dowództwa Marynarki Wojennej na stanowisko Szefa Oddz. III Operacyjnego Sztabu Głównego MW. Dwa lata później ponownie został przeniesiony wraz ze Sztabem MW do Warszawy, gdzie objął stanowisko kierownika Sekcji Organizacji i Planowania Wydziału Marynarki Wojennej w Sztabie Generalnym w Warszawie w stopniu kmdra por.
Był awansowany na stopnie oficerskie:
11 grudnia 1951 został aresztowany w Warszawie przez oficerów Głównego Zarządu Informacji MON jako szósty oficer z tzw. grupy siedmiu komandorów, sądzonych przed Najwyższym Sądem Wojskowym w lipcu 1952 w sfingowanym procesie „o spisek przeciwko władzy ludowej” razem z kmdr por. Zbigniewem Przybyszewskim, kmdr Stanisławem Mieszkowskim, kmdr Jerzym Staniewiczem, kmdr por. Robertem Kasperskim, kmdr por. Wacławem Krzywcem i kmdr Marianem Wojcieszkiem. Trzech spośród oficerów: komandorowie Mieszkowski, Przybyszewski i Staniewicz zostali skazani na karę śmierci, pozostali zaś na otrzymali wyroki dożywotniego więzienia. Kmdr por. pil. Kraszewski do 27 kwietnia 1956 przebywał w więzieniu we Wronkach. Zwolniony z więzienia i zrehabilitowany nie podjął służby w Marynarce Wojennej. Próby uzyskania książeczki żeglarskiej i zatrudnienia się w Marynarce Handlowej nie powiodły się ze względu na odmowę władz. Pracował w P.P. Totalizator Sportowy, w CHZ Centromor, a następnie, aż do emerytury, w CHZ Polimex-Cekop.
Został pochowany z honorami wojskowymi w rodzinnym grobowcu na warszawskich Powązkach. Po ekshumacji jego szczątki zostały przeniesione i ponownie pochowane z honorami wojskowymi w Kwaterze Pamięci na Cmentarzu Marynarki Wojennej 29 czerwca 2018.
W 2014 nazwiskiem komandora nazwano nowo wybudowaną ulicę w Straszynie koło Gdańska, gdzie zamieszkuje jeden z jego synów.

</doc>
<doc id="1814658" url="https://pl.wikipedia.org/wiki?curid=1814658" title="Linia kolejowa nr 320">
Linia kolejowa nr 320

Linia kolejowa nr 320 – łącząca stację Kondratowice Dworzec Mały ze stacją Ząbkowice Śląskie Dworzec Mały.

</doc>
<doc id="1814659" url="https://pl.wikipedia.org/wiki?curid=1814659" title="Diecezja Timișoary">
Diecezja Timișoary

Diecezja Timișoary (łac.: "Dioecesis Timisoarensis", rum.: "Dieceza de Timișoara") - katolicka diecezja rumuńska położona w północno-zachodniej części kraju, obejmująca swoim zasięgiem część Siedmiogrodu. Siedziba biskupa znajduje się w katedrze św. Jerzego w Timișoarze.
Historia.
Terytorium obecnej diecezji wchodziło w skład diecezji szegedsko-csanádzkiej, powstałej w 1030 r. Po przegranej przez Austro-Węgry I wojny światowej, Węgry zmuszone były podpisać traktat pokojowy w Trianon (4 czerwca 1920 r.), na mocy którego utraciły wiele ziem na rzecz sąsiednich państw.
Terytorium diecezji szegedsko-csanádzkiej znalazło się w granicach trzech państw: Węgier, Królestwie Serbów, Chorwatów i Słoweńców i Rumunii. W 1923 r. z rumuńskiej części diecezji utworzono administraturę apostolską ze stolicą w Timișoarze. Miało to być rozwiązanie tymczasowe do czasu podpisania konkordatu między Stolicą Apostolską, a rządem rumuńskim, co miało miejsce w 1930 r. Na jego mocy dotychczasową administraturę przekształcono w pełnoprawną diecezję - 5 czerwca.
Diecezja timișoarską zamieszkuje 168 tys. katolików, którzy stanowią 11% populacji zamieszkującej jej obszar. W ramach wiernych znajdują się osoby pochodzące z :Rumunii, Węgier, Niemiec, Słowacji, Czech i Bułgarii.

</doc>
<doc id="1814661" url="https://pl.wikipedia.org/wiki?curid=1814661" title="Plagiofototropizm">
Plagiofototropizm

Plagiofototropizm – rodzaj fototropizmu, reakcja ruchowa rośliny zależna od kierunku padającego światła. Pod wpływem światła blaszki liściowe ustawiają się pionowo, co zapobiega nadmiernemu parowaniu w okresie najsilniejszej operacji słonecznej. Przykładem takich roślin są eukaliptusy.

</doc>
<doc id="1814664" url="https://pl.wikipedia.org/wiki?curid=1814664" title="Linia kolejowa nr 323">
Linia kolejowa nr 323

Linia kolejowa nr 323 Nowa Wieś Grodziska – Bolesławiec Wschód – rozebrana linia kolejowa w województwie dolnośląskim.
Historia.
Linię kolejową z Bolesławca do Nowej Wsi Grodziskiej poprowadzono na początku XX wieku. Wykonawcą budowy była firma Lenz &amp; Co. 10 kwietnia 1906 roku nastąpiło uruchomienie linii. Posiadała wówczas 4 stacje i 6 przystanków. Wybudowano też bocznicę do kopalni Konrad i Lubichów.
W czasie II wojny światowej linia nie odniosła znaczących uszkodzeń. W 1945 roku linię przejęły Polskie Koleje Państwowe. W 1958 kursowało 7 par pociągów, natomiast 1976 (ostatni rok kursowania) tylko 2 pary. Przewozy towarowe były nadal prowadzone, jednak pod koniec lat 80., kiedy to zamknięto kopalnie w Iwinach i cementownię "Podrodzie" w Raciborowicach Górnych, ich liczba uległa znaczącemu zmniejszeniu. W listopadzie 2000 roku całkowicie zawieszono przewozy. 
W 2008 roku linię rozebrano. 29 kwietnia 2019 r. podpisano protokół przejęcia linii przez samorząd województwa dolnośląskiego.

</doc>
<doc id="1814669" url="https://pl.wikipedia.org/wiki?curid=1814669" title="Linia kolejowa nr 330">
Linia kolejowa nr 330

Linia kolejowa nr 330 – nieczynna niezelektryfikowana, lokalna jednotorowa linia kolejowa, łącząca pierwotnie stację węzłową Kamienna Góra ze ślepo zakończoną stacją Okrzeszyn. Linia przebiega w całości na obszarze województwa dolnośląskiego.
Linia powstała z inicjatywy miejscowego fabrykanta Rinkela w 1899 roku, jako prywatna "Kolej Doliny Zadrny", służąc przewozom towarów z okolicznych fabryk i urobku z miejscowych kamieniołomów.
W 1946 roku, po zakończeniu II wojny światowej i zmianie granic państwowych, trasa została włączona w skład majątku Polskich Kolei Państwowych. W 1954 roku, z powodu wyludnienia terenów przygranicznych, zawieszono tutaj trwale regularny ruch pasażerski, a do początku lat 90. XX wieku – stopniowo – zaprzestano użytkowania linii w ruchu towarowym.
Ostatni pociąg pasażerski (specjalny skład pielgrzymkowy) pokonał linię 15 sierpnia 2002 roku. Według stanu na czerwiec 2015 roku, trasa była częściowo rozebrana oraz nieprzejezdna (ze względu na ubytki). Na krótkim odcinku w okolicy Krzeszowa okazjonalnie kursuje kolej drezynowa.
Przebieg.
Linia kolejowa nr 330 biegła w całości na obszarze obecnego województwa dolnośląskiego, w powiecie kamiennogórskim, w obrębie trzech gmin: miasta Kamienna Góra, gminy wiejskiej Kamienna Góra oraz gminy Lubawka.
Linię poprowadzono z Kamiennej Góry w stronę Okrzeszyna zasadniczo w kierunku południowym.
W przeciwieństwie do wielu pruskich "kolejek", które z racji wymuszonej przepisami odrębności od państwowej sieci kolejowej otrzymywały własne "małe dworce", linia kolejowa do Okrzeszyna posiadała pierwotnie swój peron na państwowym dworcu kolejowym w Kamiennej Górze, mając tam również punkt styczny z siecią państwową. Tor późniejszej linii kolejowej nr 330 odchodził z kamiennogórskiego dworca w kierunku południowym po stronie wschodniej (skrajny, lewy tor), ok. 600 m od budynku dworcowego odbijając od linii kolejowej nr 299 w kierunku zbliżonym do południowo-wschodniego w stronę wznoszących się ponad miastem Gór Kruczych.
Po wyjeździe na odrębny szlak, tor przecinał drogę kołową uczęszczaną dawniej przez dyliżansy pocztowe zmierzające w stronę Przełęczy Kowarskiej, której śladem przebiega obecnie częściowo droga krajowa nr 5. Następnie, szlak wznosił się po łuku na wysokim nasypie przy zabudowaniach przemysłowych, wiodącym na największy na całej trasie, dwuprzęsłowy kratownicowy most nad rzeką Bóbr, liczący 70 metrów długości.
Po minięciu mostu, tor szlakowy wcinał się głębokim wykopem we wzniesienia, tworzące przełęcz zwaną Bramą Czadrowską, wiodąc do położonego w kilometrze 1,663 przystanku Czadrówek. Za przystankiem szlak biegł ponownie w krótkim wykopie, za którym pociągi pokonywały nieduże wzniesienie. W pobliżu miejscowości Czadrów (ze stacją w kilometrze 4,775) tor wiódł przez wypłaszczenie – dolinę potoku Zadrna (Kotlina Krzeszowska) i prowadził w linii prostej na południe, równolegle (choć w pewnym oddaleniu) do obecnej szosy z Kamiennej Góry, do stacji w Krzeszowie (kilometr 7,523).
Za krzeszowską stacją następowało rozgałęzienie torów: w kierunku południowo-wschodnim prowadziła bocznica do kopalni piasku formierskiego w Krzeszówku, natomiast tor szlakowy linii odbijał na południowy zachód, wiodąc pomiędzy polami i długimi, typowymi w okolicy wsiami łańcuchowymi, na wysokości miejscowości Jawiszów (przystanek położony na uboczu wsi w km 11,631) ponownie zmieniając przebieg na południkowy.
W pobliżu miejscowości Chełmsko Śląskie – dawnego miasta – w kilometrze 14,693 zlokalizowano stację, leżącą niemal w połowie odległości między Krzeszowem a końcem linii, gdzie do 1945 roku mieściła się siedziba zarządu kolei. Za Chełmskiem Śląskim, około 18 kilometrów od Kamiennej Góry, linia opuszczała dolinę Zadrny, wkraczając w trudniejszą technicznie, dolinę potoku Ostrożnica, należącego do zlewni Morza Północnego. Szerokim łukiem, wcinającym się w wąską przełęcz między Wronim Wzgórzem a wzniesieniem Czerwona (między Górami Kruczymi a Zaworami), linia wiodła w kierunku południowo-wschodnim do centrum wsi Uniemyśl – z przystankiem w kilometrze 19,686, będącym najwyżej położonym punktem handlowym na całej trasie (na wysokości 550 m n.p.m.). Za przystankiem linia przekraczała dolinę Ostrożnicy kamiennym wiaduktem.
W dalszym, coraz bardziej krętym przebiegu, miejscami prowadzonym w głębokich wykopach, linia biegła centralną częścią tzw. Worka Okrzeszyńskiego, równolegle do głównej szosy. Ostatnie kilkaset metrów trasa kolei wiodła w pobliżu obecnego kamieniołomu melafiru, kończąc się na stacji w pobliżu Kościoła Narodzenia Najświętszej Marii Panny w Okrzeszynie (km linii 21,571), około 1,5 kilometra od granicy państwowej. Do zakończenia II wojny światowej za stacją zlokalizowane były warsztaty oraz lokomotywownia kolei.
Historia.
Geneza.
Po upadku tradycyjnego rzemiosła w górskich rejonach Śląska, pod koniec XIX wieku w wyniku rewolucji przemysłowej w okolicach Kamiennej Góry – zwłaszcza po doprowadzeniu tam w 1869 roku jednej z odnóg Śląskiej Kolei Górskiej, ważnej magistrali państwowej – nastąpił intensywny rozkwit włókiennictwa na skalę przemysłową. Rozwój przemysłu w Kamiennej Górze (będącej wówczas ośrodkiem miejskim większym od Wałbrzycha), jak również powstanie fabryk w pobliskim Chełmsku Śląskim i Uniemyślu, legły u podstaw inicjatywy budowy prywatnej linii kolejowej łączącej wspomniane miejscowości oraz górniczą wieś Okrzeszyn, leżącą kilometr od granicy prusko-austriackiej.
28 lipca 1892 roku Pruski Sejm Krajowy ("Landtag") uchwalił "„Ustawę o kolejkach i bocznicach prywatnych”", która umożliwiła budowę prywatnych i samorządowych linii lokalnych i bocznic. Wówczas powstały w Prusach liczne organizacje, mające na celu doprowadzenie kolei do miejscowości, w których upatrywano w uzyskaniu dostępu do sieci kolejowej możliwości rozwoju przemysłu i wymiany handlowej.
Bezpośrednim inicjatorem budowy kolei w dolinie Zadrny był Hermann Rinkel, bogaty właściciel dwóch fabryk tekstylnych w Kamiennej Górze.
Pierwotnie Rinkel starał się o budowę linii kolejowej wiodącej z Bolkowa, przez Kamienną Górę i Krzeszów do przejścia granicznego w Mieroszowie, dostrzegając alternatywę dla istniejącej wówczas od 20 lat państwowej linii kolejowej do przejścia granicznego w Lubawce. Zarówno postulat budowy takiej linii, jak i wszelkie próby kooperacji zostały odrzucone przez pruskie koleje państwowe. Wówczas Rinkel, chcąc wybudować linię kolejową, zmuszony został zgromadzić kapitał niezbędny do uzyskania koncesji, a następnie budowy linii z emisji akcji spółki"„Kolej Doliny Zadrny”" (niem. "Ziederthalbahn AG"), którą założył w 1896 roku. Udziały w spółce objął przedsiębiorca budowlany Artur Kremer oraz Hermann Bachstein, właściciel "„Centralnego Biura Kolei Lokalnych”" (niem."Zentralverwaltung für Secundärbahen H. Bechstein GmbH"), które było wówczas jednym z największych niemieckich przedsiębiorstw specjalizujących się w budowie i eksploatacji kolejek dojazdowych wznoszonych na mocy ustawy z 1892 r. Kapitał założycielski wyniósł 1 milion marek.
Rinkel zabiegał o polepszenie możliwości transportu surowca dla swych zakładów oraz skomunikowanie z Kamienną Górą terenów, które zamieszkiwali potencjalni pracownicy jego fabryk. W memoriale, wydanym w 1899 roku z okazji uruchomienia linii, Rinkel pisał eufemistycznie o kwestii dowozu robotników do swoich zakładów, twierdząc, że budowa kolei stanowi "„rozwiązanie z Bożą pomocą problemu ubogich tkaczy, którzy tu jeszcze zamieszkiwali”". Oprócz zasadniczej funkcji dowózu osób, towarów i surowców do Kamiennej Góry oraz miast zlokalizowanych przy trasie, budowniczowie kolei (jak zaznaczali w wydanym w 1899 roku memoriale) liczyli na rozwój ruchu turystycznego (Chełmsko Śląskie) i pielgrzymkowego. Linia posłużyć miała również eksploatacji miejscowych złóż glin oraz piasków szklarskich w okolicach Krzeszowa oraz węgla kamiennego, wapienia i marmuru w rejonie Okrzeszyna.
Budowa i uruchomienie linii.
16 czerwca 1897 roku władze rejencji w Legnicy wydały spółce koncesję na budowę i użytkowanie linii kolejowej wzdłuż dolin rzeki Zadrny i Ostrożnicy w kierunku wsi Okrzeszyn przy granicy austro-węgierskiej.
Roboty pomiarowe, a następnie budowlane rozpoczęto jesienią 1897 roku. Według niektórych źródeł, właściwe prace budowlane wykonano w zaledwie 10 miesięcy.
Liczącą 21,56 km linię otwarto 2 października 1899 roku. Budowa pochłonęła 2,2 mln marek, przy czym państwo pruskie, władze prowincji, powiat oraz miasto Chełmsko Śląskie udzieliły wykonawcom bezzwrotnej pomocy na kwotę 292 000 marek.
Łączna długość wszystkich torów, ułożonych na jednotorowej, normalnotorowej trasie z mijankami, wyniosła 26 kilometrów. Największe przedsięwzięcie stanowiła budowa kratownicowego mostu nad rzeką Bóbr i obecną ulicą Wiejską w Kamiennej Górze, liczącego 72 metry długości. Przeprowadzenie linii w rejonie Okrzeszyna wymagało również wykonania kilku większych wykopów w skalistym gruncie. W Krzeszowie, Chełmsku Śląskim i Okrzeszynie wzniesiono stacje kolejowe, natomiast pomiędzy nimi – w Czadrówku, Jawiszowie i Uniemyślu – urządzono przystanki. Przy punktach handlowych wzniesiono podobne do siebie, charakterystyczne budynki z cegły klinkierowej, z elewacją przedzieloną ozdobnie kolorowymi (żółtymi lub czarnymi) poziomymi pasami. W Chełmsku Śląskim, w połowie drogi kolejowej z Krzeszowa do Okrzeszyna, ulokowano administrację spółki. Przy końcowej stacji w Okrzeszynie wybudowano lokomotywownię i warsztaty kolei (depo), na dworcu natomiast ulokowano urząd celny.
Eksploatacja linii przed II wojną światową.
Za sprawą uruchomienia "Kolei Doliny Zadrny", leżąca od 1869 roku na ważnym szlaku do Austro-Węgier stacja w Kamiennej Górze, uzyskała status lokalnego węzła kolejowego.
W 1901 roku, między Kamienną Górą a Czadrowem uruchomiono nowy przystanek w Czadrówku.
Inwestorzy od początku istnienia kolei dążyli do rozbudowy linii na drugą stronę granicy prusko-austriackiej, postulując połączenie z pobliskim Trutnovem. Co więcej, w 1908 roku w odległości zaledwie 3 kilometrów od stacji w Okrzeszynie wzniesiono stację Petříkovice, położoną na zbudowanej przez austriacko Cesarsko-Królewskie Koleje Państwowe linii Trutnov – Teplice nad Metují. Oprócz istotnych przeszkód terenowych na drodze między Okrzeszynem a Petříkovicami, z którymi już wówczas – jak dowodzi praktyka – umiano sobie poradzić (drążąc tunele o dowolnej długości i stawiając potężne konstrukcje mostowe), zasadniczym hamulcem dla rozbudowy trasy za granicę okazał się monopol państwa na prowadzenie obsługi celnej. Naciski państwa i narzucone podczas I wojny światowej ograniczenia strategiczne ostatecznie zniechęciły władze kolei do dalszych zabiegów o jej przedłużenie.
Typowy skład pasażerski na kolejce składał się zwykle z dwóch-trzech wagonów osobowych i jednego wagonu bagażowego, prowadzonych przez niedużą lokomotywę parową – tendrzak pruskiego typu T 3. Średnia prędkość handlowa pociągów nie przekraczała 20 kilometrów na godzinę, skąd ironicznie nazywano kolej "Ziederschleiche" ("schleichen" – w języku niemieckim oznacza "wlec się"). Przy 4 parach pociągów do Chełmska Śląskiego i 2-3 parach docierających z Chełmska Śląskiego do Okrzeszyna roczne przewozy pasażerskie osiągały liczbę 100–150 tysięcy osób (statystycznie najwyżej 41 osób na każdy pociąg, nie wliczając w to wzmiankowanych w źródłach przejazdów okolicznościowych). Istotnymi stacjami w ruchu pasażerskim były stacje w Krzeszowie i Chełmsku Śląskim. Z pierwszej korzystali licznie pielgrzymi zmierzający do opactwa, turyści wychodzący w Góry Kamienne, czy miłośnicy wyszynku przy browarze klasztornym. Z drugiej – mieszkańcy zatrudnieni licznie w tkalniach i przędzalniach w Kamiennej Górze. Źródła podają często fakt, że z kolei korzystali często mieszkańcy i turyści wywożący z Chełmska Śląskiego znany lokalny produkt – kiełbasę wędzoną na szyszkach jodłowych – czemu kolej miała zawdzięczać przydomek "kolei kiełbaskowej" (niem. "Werschtlaboane"). Końcowa, ślepa stacja w Okrzeszynie, za sprawą przygranicznego położenia, służyć mogła turystom udającym się w stronę przejścia granicznego oraz odwiedzających Adršpašskoteplické skály.
Na kolejce nie tworzono samodzielnych składów towarowych. Wagony z towarem doczepiano do pociągów osobowych. Charakter małego węzła towarowego posiadała stacja Krzeszów, gdzie od stacji odgałęział się krótki tor do miejscowej cegielni, a później także bocznica do kopalni odkrywkowej piasku. W Chełmsku Śląskim, gdzie funkcjonowały m.in. liczne zakłady tkackie, fabryki dywanów, znana masarnia i spora roszarnia, obsługiwano dziennie 20-25 wagonów towarowych. Mimo sporego potencjału w postaci wspomnianych zakładów, kamieniołomu w Uniemyślu oraz kamieniołomów i eksploatowanych po I wojnie światowej złóż węgla kamiennego wkoło Okrzeszyna, przewozy towarowe na kolejce były niewielkie, rzędu 30 tysięcy ton rocznie. Wobec postępującego spadku przewozów towarowych, wagony towarowe kolei przekazano w 1935 roku kolejom państwowym.
W 1934 roku kolejce przybyła konkurencja. Z Kamiennej Góry przez miejscowości, którymi przebiegała kolej, uruchomiono komunikację autobusową do Adršpachu i Teplic nad Metují. Inaczej jednak niż w przypadku np. kolei w Środzie Śląskiej (w 1936 r.), autobusy nie przyczyniły się tutaj do zaprzestania przewozów pasażerskich. W 1935 roku lokalna społeczność przeprowadziła zbiórkę na rzecz remontu kolei i trasa została wyremontowana.
Dzieje kolei po II wojnie światowej.
Po II wojnie światowej i zmianie granic państwowych, we wrześniu 1945 roku linię włączono w skład Polskich Kolei Państwowych.
Wyludnienie terenów przygranicznych spowodowało spadek przewozów pasażerskich, które zawieszono całkowicie w 1954 roku. Ruch towarowy na odcinku Okrzeszyn – Chełmsko Śląskie zawieszono w 1959 roku, Chełmsko Śląskie – Krzeszów w 1987 roku. Wybudowaną w 1973 roku bocznicę kolejową z Krzeszowa do Krzeszówka eksploatowano do 1990 roku i wtedy to całkowicie ruch towarowy na całej linii zawieszono. Odcinek Okrzeszyn – Chełmsko Śląskie rozebrano w roku, Chełmsko Śląskie – Krzeszów w 1988 roku, a bocznicę do Krzeszówka w 1999 roku.
Ostatni przejazd pasażerskiego pociągu specjalnego (pielgrzymkowego) miał miejsce 15 sierpnia 2002 r. W 2014 i 2015 roku na krótkim, przejezdnym odcinku linii w pobliżu stacji Krzeszów prowadzono ruch drezynowy.
Właściciel kamieniołomu w Okrzeszynie zabiegał w 2015 roku o adaptację nasypu po zlikwidowanym odcinku linii nr 330 na drogę technologiczną, umożliwiającą wywóz urobku z kopalni z pominięciem drogi publicznej. Planom sprzeciwiał się miejscowy samorząd, który deklarował wówczas zamiar wybudowania na nasypie ścieżki rowerowej.

</doc>
<doc id="1814672" url="https://pl.wikipedia.org/wiki?curid=1814672" title="Linia kolejowa nr 334">
Linia kolejowa nr 334

Linia kolejowa nr 334 Kamieniec Ząbkowicki – Złoty Stok – zlikwidowana niezelektryfikowana jednotorowa linia kolejowa o długości 11,775 km.
W lipcu 1997 roku zawieszono ruch pasażerski na linii ze względu na zerwanie się mostu w czasie powodzi. W 2002 formalnie zlikwidowana. Fizyczną rozbiórkę linii zrealizowano faktycznie w 2017 roku.

</doc>
<doc id="1814673" url="https://pl.wikipedia.org/wiki?curid=1814673" title="Theo Custers">
Theo Custers

Theo Custers (ur. 10 sierpnia 1950 w Genk) – belgijski piłkarz grający na pozycji bramkarza.
Kariera klubowa.
Karierę piłkarską Custers rozpoczął w klubie Waterschei Thor Genk. W sezonie 1971/1972 zadebiutował w pierwszej lidze belgijskiej i zaczął występować w pierwszym składzie zespołu. W 1975 roku przeszedł do Royalu Antwerp, gdzie początkowo pełnił rolę rezerwowego bramkarza dla Jeana-Marie Trappeniersa. Od 1977 roku był pierwszy golkiperem w Royalu i grał w nim do końca 1980 roku.
Na początku 1981 roku Custers przeszedł do holenderskiego Helmond Sport. Po pół roku gry trafił do Hiszpanii, do Espanyolu Barcelona. 20 września 1981 roku zadebiutował w Primera División w przegranym 0:2 wyjazdowym meczu z Hérculesem Alicante. W sezonie 1981/1982 był pierwszym bramkarzem Espanyolu, jednak w kolejnym był rezerwowym dla Thomasa N’Kono.
W 1983 roku Custers wrócił do Belgii i został piłkarzem KV Mechelen. Bronił w nim w latach 1983–1986. Następnie odszedł do KSV Bornem, a w 1988 roku zakończył karierę.
Kariera reprezentacyjna.
W reprezentacji Belgii Custers zadebiutował 17 października 1979 roku w wygranym 2:0 spotkaniu eliminacji do Euro 80 z Portugalią. W 1980 roku został powołany do kadry Belgii na ten turniej, na którym był rezerwowym dla Jeana-Marie Pfaffa. Na Euro 80 wywalczył wicemistrzostwo Europy. W 1982 roku był w kadrze Belgii na mistrzostwa świata w Hiszpanii, ale rozegrał tam tylko jeden mecz, przegrany 0:3 z Polską. Od 1979 do 1982 roku rozegrał w kadrze narodowej 10 meczów.

</doc>
<doc id="1814674" url="https://pl.wikipedia.org/wiki?curid=1814674" title="Linia kolejowa nr 335">
Linia kolejowa nr 335

Linia kolejowa nr 335 – linia kolejowa łącząca stację Henryków ze stacją Ciepłowody. Ruch kolejowy odbywał się na tej linii aż do 1992 roku, przy czym ruch pasażerski do 1987 roku.

</doc>
<doc id="1814675" url="https://pl.wikipedia.org/wiki?curid=1814675" title="Linia kolejowa nr 337">
Linia kolejowa nr 337

Linia kolejowa nr 337 Lubań Śląski – Leśna – jednotorowa, niezelektryfikowana linia miejscowego znaczenia o długości 11,155 km. Linia jest położona w województwie dolnośląskim, na obszarze powiatu lubańskiego, w Polsce. Przynależy ona do PKP PLK Zakładu Linii Kolejowych we Wrocławiu i Zakładu linii Kolejowych w Wałbrzychu.
Decyzję o budowie linii do Leśnej wzdłuż doliny Kwisy podjęto w 1888, a jej otwarcie nastąpiło 15 maja 1896. Linia ta miała przede wszystkim pobudzić rozwój gospodarczy i służyć do transportu wyrobów z okolicznych fabryk. W okresie 1928-1945 posiadała ona sieć trakcyjną. W 1991 zawieszono połączenia pasażerskie, a w 1994 towarowe. Po 14 latach, w 2008 roku, wyremontowano i ponownie uruchomiono linię. Obecnie pełni ona charakter linii towarowej, służąc głównie do przewozu bazaltu z okolicznych kopalni.
Przebieg linii.
Linia zaczyna się na stacji Lubań Śląski w km -0,284, gdzie łączy się z linią kolejową nr 274 na jej 178,085 kilometrze. Linia początkowo biegnie w kierunku południowym, gdzie na wysokości Księginek (południowa część Lubania) skręca w kierunku południowo-zachodnim, a na wysokości bocznicy szlakowej Lubań Księginki (km 1,562) w kierunku południowym. Na przejeździe kolejowo-drogowym przecina drogę wojewódzką nr 393 (km 1,452), a następnie dalej biegnie w kierunku południowym do przystanku Kościelniki Górne (km 8,081), od którego linia skręca na zachód. Po drodze przekracza kolejne 4 razy drogę wojewódzką nr 393 (km 4,224, 5,090, 7,096 i 8,051) oraz Kwisę. Przy granicy z miastem Leśna linia skręca w kierunku południowym i biegnie równolegle do Kwisy, a za przedostatnim przejazdem z drogą nr 393 (ul. Baworowo, km 9,645) równolegle do tejże ulicy. Za ostatnim przejazdem dociera do bocznicy szlakowej Leśna Zakład Kruszyw (km 10,315) i dalej do ostatniej na linii ładowni Leśna (km 10,831). Linia kończy się w km 10,871, a różnica wysokości między pierwszym i ostatnim posterunkiem ruchu wynosi 18 m.
Na całym odcinku linia biegnie według podziału fizycznogeograficznego Jerzego Kondrackiego przez Pogórze Izerskie, równolegle wzdłuż doliny rzeki Kwisy, a administracyjnie przez miasto Lubań, gminę wiejską Lubań oraz gminę Leśna.
Historia.
Geneza.
Pod koniec XIX wieku główna sieć kolejowa Prus była już zasadniczo ukształtowana. Pruskie koleje państwowe korzystając wówczas z koniunktury państwa, jaka nastała po zwycięskiej dla Prus wojnie z Francją w 1871, intensywnie rozbudowywały swą sieć o liczne linie lokalne, które miały służyć aktywizacji gospodarczej uprzednio podupadłych regionów. Prowadzona działalność inwestycyjna miała szczególne znaczenie w podgórskich powiatach prowincji śląskiej: lubańskim, lwóweckim, złotoryjskim i bolkowskim. Obszar ten, niegdyś ożywiony gospodarczo, w latach 80. XIX wieku przechodził regres związany z odpływem ludności do dużych ośrodków przemysłowych, wynikający z upadku tradycyjnych rzemiosł i braku dogodnych szlaków komunikacyjnych.
Najczęściej zagęszczanie sieci kolejowej na Śląsku i w innych prowincjach niemieckich polegało na prowadzeniu od powstałej wcześniej linii głównej odgałęzienia do ośrodka pozbawionego obsługi koleją, które w miarę możliwości bywało stopniowo przedłużane aż do następnej linii głównej. Podobny rodowód posiada linia Lubań – Leśna, której powstanie poprzedziło wybudowanie pierwszej części Śląskiej Kolei Górskiej (Zgorzelec – Kłodzko Główne) na odcinku Zgorzelec – Rybnica wraz ze stacją Lubań Śląski i odgałęzieniem do Węglińca. Linie, wraz z lubańską stacją, będącą od początku węzłem kolejowym, oddano do użytku 20 sierpnia 1865. Przy trasowaniu magistrali uwzględniono potrzeby gospodarcze regionu słynącego dawniej z eksportu lnu i bawełny, który wskutek braku komunikacji utracił konkurencyjność na rynku zewnętrznym i podupadł.
Z czasem od głównej linii poprowadzono bocznicę do kamieniołomu w Księginkach. Jej ślad, częściowo, w późniejszym czasie wykorzystano do budowy linii do Leśnej.
Przed 1945.
Pierwsze decyzje w sprawie budowy linii Lubań – Leśna podjęto w roku 1888. Wybudowanie odgałęzienia do Leśnej miało umożliwić transport wyrobów z okolicznych fabryk, m.in. powstałej z połączenia trzech zakładów leśniańskiej fabryki przędzy i tkanin "Concordia", która stała się jedną z największych w regionie. Katastrofalna powódź, która wystąpiła w dolinie Kwisy w sierpniu 1888, wstrzymała na pewien czas prace nad projektem.
Ostatecznie, linię do Leśnej wybudowano (częściowo w śladzie dotychczasowej bocznicy do kamieniołomu) w 1896. Przewozy uruchomiono 15 maja. Leśna była ostatnim miastem w ówczesnym powiecie lubańskim nieposiadającym dotąd komunikacji kolejowej. Linia pierwotnie miała lokalny charakter. Przed wojną kursowały pociągi z wagonami 2. i 3. klasy, które w 1914 pokonywały całą trasę w 34 minuty.
22 czerwca 1928, w ramach prac nad elektryfikacją dawnej Śląskiej Kolei Górskiej i linii bocznych, oddano do użytku sieć elektryczną na całej linii, po czym uruchomiono do Leśnej pociągi sezonowe. W wyniku przegrodzenia rzeki Kwisy zaporą we wsi Czocha w czerwcu 1905 i utworzenia w ten sposób Jeziora Leśniańskiego Leśna, słynąca dotąd z zamku Czocha, stała się popularną miejscowością letniskową.
Lata powojenne.
W 1945 tereny Dolnego Śląska włączono do Polski, a cała omawiana linia przeszła w zarząd PKP. Niezwłocznie po jej przejęciu, w czerwcu 1945 wznowiono przewozy pozostawionym na tej linii niemieckim taborem elektrycznym obsługiwanym przez niemiecki personel, które eksploatowano do lipca 1945. W sierpniu 1945 radzieckie oddziały rozebrały sieć trakcyjną oraz zabrały do ZSRR pociągi elektryczne, a na linię wróciły pociągi parowe. Zmalała też ranga linii, gdyż już nie dojeżdżały do Leśnej pociągi sezonowe.
Przewozy pasażerskie na całej linii zawieszono 1 października 1991, natomiast towarowe na odcinku od bocznicy szlakowej w Księginkach do Leśnej 1 stycznia 1994. W 2001 na mocy uchwały Rady Powiatu Lubańskiego sprzeciwiono się likwidacji linii. Według stanu z 2006 linia była nieprzejezdna – była ona przerwana między Kościelnikiem a Leśną.
W 2008 linię wyremontowano, po czym otwarto ją dla ruchu towarowego 11 sierpnia tegoż roku. Od czasu reaktywacji doszło do dwóch wykolejeń pociągów. Pierwsze nastąpiło 22 lipca 2011, gdy na wysokości Kościelnik Górnych wykoleiły się dwa wagony, a trzeci wypadł z szyn, drugie natomiast wydarzyło się 13 grudnia 2013 na przejeździe kolejowo-drogowym w Kościelniku Średnim, gdzie wykoleiło się pięć wagonów. Uszkodzony został wtedy tor na długości 50 metrów, a samo wykolejenie nastąpiło prawdopodobnie przez wadliwy wagon.
21 maja 2011 spółka Koleje Dolnośląskie wraz z miłośnikami kolei zorganizowała przejazd specjalny pociągiem SA134 wzdłuż nieczynnych dla ruchu pasażerskiego linii w zachodniej części województwa dolnośląskiego. Wśród nich była trasa Lubań Śląski – Leśna.
19 września 2015 z okazji 150-lecia funkcjonowania komunikacji kolejowej w Lubaniu zaplanowano dwa okazyjnie przejazdy pociągu pasażerskiego na trasie Lubań Śląski – Leśna w obydwu kierunkach. Przejazdy te cieszyły się bardzo dużym zainteresowaniem, dzięki czemu zorganizowano również trzeci przejazd. Były one obsługiwane przez spółkę Koleje Dolnośląskie. W tym czasie na stacji w Leśnej odbyła się prezentacja historii połączenia Lubań-Leśna, a także zorganizowano minirajd pieszy "Perłowym szlakiem nad Kwisą".
Charakterystyka.
Linia liczy łącznie 11,155 km. Jest ona zarządzana przez PKP Polskie Linie Kolejowe. Linia jest w całości jednotorowa i niezelektryfikowana. Nie jest ona wyposażona w elektromagnesy samoczynnego hamowania pociągów.
Różnica wysokości między stacją Lubań Śląski a ładownia publiczną Leśna wynosi 18 m, a średnie nachylenie linii 1,6‰
Według stanu na 2013 na omawianym odcinku obowiązują następujące prędkości maksymalne i klasy linii:
Infrastruktura.
Mosty i wiadukty.
Na całej trasie znajduje się jeden most. Jest to most konstrukcji kratownicowej o długości 136,35 m, położony na 3,582 kilometrze linii, między przystankami Kościelnik a Kościelniki Średnie.
Ruch pociągów.
Od 11 sierpnia 2008 linia po reaktywacji jest eksploatowana w ruchu towarowym. Przewozi się nią bazalt z otwartej po latach kopalni w Grabiszycach Górnych i Miłoszowie. Do ruchu towarowego służą dwie czynne bocznice szlakowe: Lubań Księginki (km 1,562) i Leśna Zakład Kruszyw (km 10,315).

</doc>
<doc id="1814676" url="https://pl.wikipedia.org/wiki?curid=1814676" title="Linia kolejowa nr 339">
Linia kolejowa nr 339

Linia kolejowa nr 339 – nieczynna linia kolejowa, łącząca stacje Ruszów i Gozdnica. 
Historia.
Krótką, 8-kilometrową linię z Ruszowa do Gozdnicy zbudowano dla potrzeb przemysłu ceramicznego i szklarskiego w okolicach Gozdnicy. Linię otwarto 1 grudnia 1896 r. Obsługę ruchu na linii prowadziły parowozy - tendrzaki produkcji Krauss-Maffei (BR 98.74) z wagonami budowanymi w Bawarii dla LAG. Na trasie linii usytuowano 1 stację (Gozdnica), 2 przystanki (Ruszów Szklarnia i Dębiny), 2 bocznice (Ruszów Zakłady Drzewne i Gozdnica Zakłady Dachówki, Gozdnica - lotnisko polowe). W 1939 roku kursowały 3 pary pociągów dziennie, w 1944 roku - 5 par w dni robocze, 4 w dni wolne. W 1945 r. tory na linii zostały rozebrane przez Armię Czerwoną i dopiero w 1947 roku linia pojawiła się w rozkładzie. Początkowo 3 pary pociągów, a od 1948 roku 2 pary poc. Do końca kursów osobowych tj. do 1962 roku kursowały 2 pary na dobę - kurs poranny i wieczorny. Pociągi towarowe kursowały jeszcze do 1999 roku. Ostatni pociąg do Gozdnicy dojechał 28 kwietnia 2002 r. - pociąg specjalny (towos) z Wolsztyna prowadzony parowozem Ty3-2. Linia była przejezdna do 2005 r., a ostatecznie rozebrano ją w lutym 2015 roku. 

</doc>
<doc id="1814678" url="https://pl.wikipedia.org/wiki?curid=1814678" title="Linia kolejowa nr 340">
Linia kolejowa nr 340

Linia kolejowa nr 340 Mysłakowice – Karpacz (dawniej "Kolejka Karkonoska", niem. "Riesengebirgsbahn") – nieczynna, jednotorowa, po 1945 roku niezelektryfikowana linia znaczenia miejscowego o długości 7,302 km, łącząca Mysłakowice z Karpaczem.
Linia na całej długości jest położona w województwie dolnośląskim, w powiecie karkonoskim, na obszarze gmin Mysłakowice, Podgórzyn i miasta Karpacz. 
Charakterystyka.
Przebieg.
Linia zaczyna się od Mysłakowic na -0,247 km, gdzie dochodzi do linii kolejowej nr 308 na 30,650 km. Linia nr 340 początkowo wiedzie w kierunku południowym, równolegle do linii w kierunku Kowar, gdzie za przystankiem Mysłakowice Orzeł skręca w kierunku południowo-zachodnim. Na dalszym odcinku linia przeprowadzona jest pod lokalną drogą, a za nią przecina rzekę Łomnicę. Różnica wysokości między ładownią Mysłakowice a pierwszym mostem nad Łomnicą wynosi 24 m. Linia za mostem dochodzi do dawnej stacji Miłków. Różnica wysokości między Mysłakowicami a Miłkowem wynosi 48 m, a średnie nachylenie 13‰.
Od przystanku w Miłkowie linia zmienia swój przebieg w kierunku południowym. Za przystankiem na 3,970 km linia przecina drogę wojewódzką nr 366. Na granicy miasta Karpacz, na wysokości szczytu Strzelec linia po raz drugi przecina Łomnicę i dociera do ostatniego posterunku ruchu na linii, stacji Karpacz. Różnica wysokości między dawnymi stacjami Miłków a Karpacz, oddalonymi od siebie o 3,142 km, wynosi 106 m, średnie nachylenie 34‰. Linia kończy się na 7,055 km kozłem oporowym, a różnica wysokości między pierwszym a ostatnim posterunkiem ruchu wynosi 154 m.
Według podziału fizycznogeograficznego Jerzego Kondrackiego linia została poprowadzona przez Rudawy Janowickie i Karkonosze, równolegle wzdłuż doliny rzeki Łomnicy.
Stan linii.
Cała linia była przejezdna do 2003 roku. Z biegiem czasu stała się ona nieprzejezdna – w kilku miejscach wystąpiły ubytki w torowisku. W latach 2013–2014 członkowie stowarzyszenia Kolej Karkonoska w celu przywrócenia przejezdności linii wykarczowali roślinność (drzewa i krzewy) wzdłuż trasy; do uzyskania pełnej przejezdności należało uzupełnić ubytki szyn oraz odsłonić zalane asfaltem przejazdy kolejowo-drogowe w Mysłakowicach.
Historia.
Geneza i budowa linii.
Geneza linii wiąże się ze wzniesieniem Śląskiej Kolei Górskiej, łączącej Zgorzelec z Kłodzkiem przez Jelenią Górę i Wałbrzych, a następnie odgałęzienia z Jeleniej Góry do Kowar, które było pierwszą tego typu linią mającą status kolei drugorzędnej. Budowę linii rozpoczęto w 1880; ruch pociągów zainaugurowano 15 maja 1882.
28 czerwca 1892, rok po uchwaleniu przez rząd pruski "Ustawy o kolejkach i bocznicach prywatnych", powstał projekt budowy krótkiego, normalnotorowego odgałęzienia z Mysłakowic do Karpacza. Była to pierwsza inicjatywa wzniesienia prywatnej linii kolejowej na terenie Dolnego Śląska po uchwaleniu ustawy o kolejkach. Prace projektowe wykonała spółka z Berlina. W Berlinie związano spółkę celową o nazwie Kolejka Karkonoska (niem. "Riesengebirgsbahn GmbH"), która 12 czerwca 1894 uzyskała 70-letnią koncesję na budowę i eksploatację linii Mysłakowice – Karpacz.
Założenia budowy połączenia kolejowego z Karpaczem były następujące:
Lokalizacja ostatniej stacji na przedmieściach Karpacza uniemożliwiła w późniejszym czasie przedłużenia linii do Karpacza Górnego. Miało to być spowodowane głównie działaniami karpackiego restauratora, Fritza Exnera, który sprzeciwiał się budowie stacji w południowej części miasta uważając, że wszystkie lokale położone poniżej budynku dworca znalazłyby się w trudnej sytuacji materialnej.
Prace nad budową linii rozpoczęto uroczyście 15 października 1894 w Miłkowie, gdzie udział w uroczystości wzięło około 40 zaproszonych gości. Prace budowlane ułatwiała łagodna zima. Pierwszy odcinek linii otwarto niecały rok po rozpoczęciu budowy. Była to trasa Mysłakowice – Miłków, którą oddano do użytku publicznego 2 czerwca 1895. Przez dwa pierwsze dni z linii skorzystało ok. 3000 osób, dla których uruchomiono 13 par pociągów, obsługiwanych składami z wagonami o powiększonych, „panoramicznych” okanach. Trasę do Karpacza ukończono 29 czerwca 1895, a pierwszy, odświętnie udekorowany pociąg wjechał na końcową stację tego dnia o 17:13.
Otwarcie linii kolejowej do Karpacza doprowadziło do popularyzacji tego miasta, gdzie na przełomie XIX i XX w. wzmógł się ruch turystyczny.
"Kolejka Karkonoska" w okresie 1895–1945.
W 1896 koncesjonariuszem linii została spółka , która eksploatowała szlak przez 20 lat. Po niej linię ponownie obsługiwała spółka , której koncesję przedłużono na czas nieoznaczony.
Kolej górska w późniejszych latach stała się bardzo dochodowa; w 1909 dochody prawie dwukrotnie przewyższyły wydatki. Dodatkowo stosowano dwukrotnie wyższą niż w kolejach państwowych taryfę oraz nie prowadzono wagonów najtańszej, 4. klasy.
Rejon Karkonoszy nawiedziła 30 lipca 1897 ulewa, w której wyniku wezbrane wody Łomnicy rozmyły tory na odcinku 520 m między Brzeziem Karkonoskim a Karpaczem oraz w rejonie Miłkowa. Na czas odbudowy linii przystosowano przystanek w Brzeziu do funkcji tymczasowej stacji końcowej. Całą linię uruchomiono ponownie 8 listopada 1897, a na uroczystość otwarcia przybył cesarz Wilhelm II Hohenzollern.
Po I wojnie światowej, bezpośrednio przed poprawą koniunktury na przewozy pasażerskie, przeprowadzono prace modernizacyjne. W 1924 r. przy wsparciu gminy rozpoczęto budowę nowego dworca w Karpaczu, który przylegał od południa do starego budynku. Budowę budynku ukończono w 1925.
W związku z elektryfikacją sąsiednich połączeń, zwłaszcza linii Jelenia Góra – Kowary (1932), w 1934 Deutsche Reichsbahn doszła do porozumienia z właścicielami Kolejki Karkonoskiej w sprawie elektryfikacji linii, gdzie Kolej Rzeszy miała eksploatować swój tabor i zapewniać energię elektryczną z elektrowni w Ścinawce Średniej, a Kolejka Karkonoska wybudować sieć trakcyjną i przebudować układ torowy. Wraz z tym podniesiono prędkość szlakową do 40 kilometrów na godzinę i zwiększono dopuszczalny nacisk na oś do 18 ton. Pierwszy planowy pociąg elektryczny na linii pojawił się 29 czerwca 1934. Odcinek Mysłakowice – Karpacz był chronologicznie ostatnią linią zelektryfikowaną przez DRG na terenie Dolnego Śląska.
Podczas II wojny światowej zmniejszyła się liczba pociągów. Zimą 1943/44 doszło do katastrofy kolejowej, gdy pociąg osobowy z Karpacza na skutek oblodzenia układu hamulcowego nie zatrzymał się przy peronie w Mysłakowicach i zamiast tracić prędkość uderzył w kozioł oporowy doprowadzając do wykolejenia. W wyniku tego wypadku 13 osób odniosło obrażenia. W pierwszych miesiącach 1945 zdarzały się przerwy w dostawie prądu, a 8 maja był ostatnim dniem kursowania kolei karkonoskiej w dotychczasowym kształcie.
Okres powojenny.
Linia po II wojnie światowej przeszła pod administrację polską, została znacjonalizowana i włączona w skład Polskich Kolei Państwowych. Stało się to formalnie na mocy art. 2 ustawy z dnia 3 stycznia 1946 o przejęciu na własność Państwa podstawowych gałęzi gospodarki narodowej. Spółka Riesengebirgsbahn-Gesellschaft m.b.H. została ujęta w zarządzeniu z 26 sierpnia 1946, które zawiera pierwszy wykaz przedsiębiorstw podlegających upaństwowieniu.
Po usunięciu uszkodzeń i dostawie energii elektrycznej przewozy wznowiono 1 lipca 1945. Pozostały na miejscu personel niemiecki uruchomił urządzenia zasilające i obsługiwał tabor, natomiast nadzór nad linią sprawowały Polskie Koleje Państwowe. Eksploatacja linii taborem elektrycznym trwała tydzień, gdyż na podstawie porozumienia między Polską a Związkiem Socjalistycznych Republik Radzieckich z 8 lipca 1945 zdemontowano sieć trakcyjną w ramach reparacji wojennych.
W latach 80. XX w. planowano dokonać ponownej elektryfikacji linii do Karpacza. W tym samym okresie, w połowie lat 80., zawieszono ruch towarowy na linii, a także zlikwidowano bocznice.
Likwidacja przewozów.
Po transformacji ustrojowej w Polsce w latach 90. XX wieku nastąpił regres w transporcie kolejowym. Podobnie jak w całym kraju, również na obszarze Dolnego Śląska doszło do znacznego ograniczenia sieci oraz połączeń kolejowych. Niewydolne ekonomicznie i niedofinansowane Polskie Koleje Państwowe w kształtowaniu sieci połączeń kierowały się wyłącznie rachunkiem ekonomicznym.
Od 1988 roku na Dolnym Śląsku trwała systematyczna likwidacja ruchu na liniach kolejowych uznanych przez PKP za nierentowne. W odpowiedzi na interpelację posła Andrzeja Otręby z 21 marca 2000 roku Dyrekcja Przewozów Pasażerskich PKP wykazywała pokrycie kosztów funkcjonowania połączeń kolejowych Jelenia Góra – Mysłakowice oraz Mysłakowice – Karpacz na poziomie 18 procent. Zaznaczono wówczas, że połączenia o pokryciu kosztów wpływami poniżej 20 procent, wobec braku innych źródeł finansowania, są przeznaczone do likwidacji.
Z dniem 3 kwietnia 2000 roku Polskie Koleje Państwowe zawiesiły połączenia pasażerskie na 1028,5 km linii kolejowych. Oprócz niedostatecznej rentowności jako przyczynę likwidacji połączeń PKP wskazywały pogłębiającą się niewydolność modelu ograniczonego dotowania kolei wyłącznie z budżetu centralnego i finansowania połączeń pasażerskich przez PKP wpływami z przewozów towarowych.
Połączenia pasażerskie na linii nr 340 odbywały się do 2 kwietnia 2000, kiedy to z Karpacza odjechał ostatni rozkładowy pociąg – nr 22546/47 – prowadzony przez lokomotywę SP42. W późniejszym okresie odbywały się jeszcze przejazdy pociągami specjalnymi. Całkowite zawieszenie ruchu kolejowego na całej trasie nastąpiło zarządzeniem z dnia 23 listopada 2000.
Do zlikwidowania połączeń przyczyniła się nieatrakcyjna lokalizacja stacji Karpacz w strukturze miasta – stosunkowo daleko względem bazy turystycznej, a także brak bieżących remontów infrastruktury (co skutkowało spadkiem prędkości pociągów, pogorszeniem oferty kolejowej, a w konsekwencji spadkiem frekwencji w pociągach do Karpacza) i odpowiedniego, ekonomicznego taboru.
Po likwidacji połączeń miał miejsce szereg inicjatyw dotyczących zagospodarowania linii kolejowej, postulujących głównie reaktywację linii dla ruchu turystycznego bądź jej przebudowę na drogę rowerową. Do roku 2017 udało się tylko zagospodarować budynek dworca w Karpaczu, zmieniając jego funkcję na muzealną.
We wrześniu 2019 r. Urząd Marszałkowski Województwa Dolnośląskiego ogłosił przetarg na wykonanie studium wykonalności odbudowy dla linii, a w 2022 Dolnośląska Służba Dróg i Kolei przetarg na przygotowanie podtorza pod odbudowę linii kolejowej 340. Zakres prac obejmuje wycinkę wszystkich drzew i krzewów, demontaż szyn i podkładów (z wyjątkiem przejazdów kolejowo-drogowych), w tym rozjazdów i torów nr 3-8 i 10 na stacji Mysłakowice oraz toru nr 3 na stacji Karpacz, ścięcie górnej warstwy podpsypki torowej oraz wyrównanie i zagęszczenie powierzchni.
Infrastruktura.
Linia według stanu na rok 2017 liczy 7,302 km, a całkowita długość torów (wraz ze stacyjnymi) wynosiła pierwotnie 9,81 km. Torowisko jest zarządzane przez PKP Polskie Linie Kolejowe. Linia jest w całości jednotorowa i niezelektryfikowana. Nie jest ona wyposażona w elektromagnesy samoczynnego hamowania pociągów.
Pierwotnie torowisko składało się z szyn typu Vignolesa, ułożonymi na drewnianych podkładach. Ze względu na bardzo duży spadek w kierunku dawnej stacji Miłków na dawnej stacji Karpacz wybudowano dwa żeberkowe tory ładunkowe, a na stacji Miłków jeden.
Różnica wysokości między ładownią Mysłakowice a przystankiem Karpacz wynosi 154 m, a średnie nachylenie linii 21‰. Linia ta na odcinku Brzezie Karkonoskie – Karpacz jest najbardziej nachyloną linią w Polsce, gdzie na odcinku 1,061 km różnica wysokości wynosi 49 m, a średnie nachylenie tego końcowego fragmentu linii wynosi 46‰
Według stanu na 2013 na omawianym odcinku obowiązują następujące prędkości maksymalne i klasy linii:
Ruch pociągów.
Przewozy pasażerskie.
Przewozy pasażerskie na linii na początku eksploatacji miały głównie charakter lokalny, ale odbywał się też duży ruch turystyczny. W 1909 przewieziono ponad 270 tys. podróżnych. Liczba ta się zwiększała i dwa lata później przekroczyła 300 tys., a w 1927 ok. 350 tys. pasażerów rocznie. Liczba ta utrzymywała się na podobnym poziomie do wybuchu II wojny światowej.
Połączenia pasażerskie.
Pierwsze rozkładowe pociągi na trasie pojawiły się 1 lipca 1895. W pierwszym okresie kursowało 11 par pociągów na odcinku Mysłakowice – Karpacz i dwie na skróconej relacji Mysłakowice – Miłków. W 1899 liczbę połączeń zmniejszono do 7 par na całej trasie i do 2 na skróconym odcinku. W późniejszym okresie zwiększała się liczba par połączeń, gdzie w 1911 w dni wolne kursowało 16 par pociągów.
Kolejka Karkonoska ściśle współpracowała z kolejami państwowymi. Polegało to na prowadzeniu bezpośrednich wagonów z Jeleniej Góry, które odłączano na stacji w Mysłakowicach. Z drugiej strony problemem stanowiło brak korzystnego skomunikowania z pociągami w Jeleniej Górze.
Podczas I wojny światowej tymczasowo ograniczono liczbę połączeń do 3 par, a w późniejszym okresie wrócono do 6-7 par na całej trasie. W 1931 w sezonie letnim kursowało już 14 par pociągów osobowych.
Po elektryfikacji linii w 1934 pociągi kursowały bezpośrednio na odcinku Jelenia Góra – Karpacz. Od 1937 kursowały też składy na trasie Wrocław – Jakuszyce/Karpacz, które rozłączano w Jeleniej Górze.
Ruch planowych pociągów uzupełniały pociągi specjalne. W latach 30. XX w. były to m.in. składy prowadzone parowozami w ramach akcji społecznych Niemieckiego Frontu Pracy.
Po przejęciu linii przez Polskie Koleje Państwowe odcinek ten do końca eksploatacji miał charakter lokalny. Średnio kursowało 3-6 par pociągów na dobę. Epizodycznie na linii pojawiały się pociągi międzynarodowe z NRD, a na początku lat 90. XX w. także połączenia Lubuskiej Kolei Regionalnej z Czerwieńska.
Na linii po II wojnie światowej również organizowano przejazdy specjalne. Jednym z nich był pociąg relacji Cottbus – Karpacz – Cottbus, który kursował 26 lutego 2000, zorganizowany przez Klub Miłośników Kolei Parowej z Cottbus, zestawiony na terenie Polski z lokomotywy Ty42 i trzech wagonów osobowych.
Przewozy towarowe.
Linia kolejowa nr 340 do połowy lat 80. XX w. była eksploatowana przez pociągi towarowe, a do ok. 1998 sporadycznie podstawiano wagony towarowe w Karpaczu. Kolejka Karkonoska nie posiadała taboru towarowego – towary były przewożone wagonami kolei państwowych (KPEV), a pierwotnie pociągi towarowe obsługiwały głównie papiernie w Miłkowie, Brzeziu i Karpaczu oraz zakłady drzewne w Brzeziu Karkonoskim. Kolejka zajmowała się zarówno przewozami materiałów i produktów do trzech papierni i tartaku, ale i też transportem produktów rolnych.
Przewozy towarowe w 1911 wynosiły 76,5 tys. ton, a w 1927 zmniejszyły się do 59 tys. ton. W 1938 przewieziono 40 040 ton towarów.
Tabor.
Na początku eksploatacji linii Kolejka posiadała dwa parowozy typu T 3, które nosiły nazwy "Rübezahl" ("Liczyrzepa") i "Prinz Handjery", a także 4 wagony 2. i 3. klasy, które miały powiększone okna ze względu na nastawienie pociągów dla turystów oraz 2 wagony pocztowo-bagażowe. W 1901 dokupiono trzecią lokomotywę typu T 3 ("Arnsdorf"; pol. "Miłków"). W 1906 kupiono czwartą lokomotywę, typu Dn2t, a sprzedano pierwszy parowóz ("Rübezahl"). W 1912 zakupiono w firmie Borsig kolejny parowóz Dn2t, a w 1920 parowóz firmy Henschel. W 1922 odesłano na trasę Pietrowice Wielkie – Kietrz parowóz "Prinz Handjery". W 1927 zakupiono dwa parowozy typu ELNA 6, a w 1929 trzeci taki parowóz. W 1927 Kolejka Karkonoska posiadała 8 wagonów osobowych.
Pierwsze rozkładowe pociągi elektryczne rozpoczęły eksploatację na linii 29 czerwca 1934. Pociągi te były złożone głównie z wagonów motorowych Baureihe ET 51 i zespołów trakcyjnych Baureihe ET 87, a pociągi pospieszne prowadzono zespołami trakcyjnymi Baureihe ET 25 i Baureihe ET 31.
Po II wojnie światowej tabor elektryczny wywieziono do ZSRR lub ewakuowano wcześniej do Niemiec. Pociągi elektryczne zastąpiły parowozy. Były to głównie lokomotywy Tr6, TKt2, a potem Ty2 i TKt48. W 1974 pojawiły się pierwsze lokomotywy spalinowe – SP45 – które kursowały na przemian z parowozami. Zastąpiły one je całkiem około 1984. Na linii do końca eksploatacji kursowały głównie SM42 i SP42, przeważnie z dwoma wagonami pasażerskimi.
Plany zagospodarowania linii.
Zagospodarowanie linii kolejowej według dokumentów planistycznych.
W dokumentach planistycznych gmin, przez które przebiega omawiana linia, zawarte są koncepcję na zagospodarowanie linii kolejowej nr 340. "Studium uwarunkowań i kierunków zagospodarowania przestrzennego miasta Karpacza" nie wspomina o zagospodarowaniu tejże linii, natomiast w "Planie Odnowy Miejscowości Karpacz" na lata 2008–2015 rozważana jest możliwość wykorzystania linii dla uruchomienia autobusów szynowych.
Według "Studium uwarunkowań i kierunków zagospodarowania przestrzennego Gminy Podgórzyn" należy rozpatrzyć wykorzystanie tej linii dla funkcji turystycznej w porozumieniu z innymi gminami. Jest również możliwość utworzenia aktywnego muzeum kolejnictwa.
Pierwsze koncepcje zagospodarowania linii.
W okresie 2005-2007 trwały działania gmin Podgórzyn, Mysłakowice i Karpacz z PKP o dzierżawę linii kolejowej z Jeleniej Góry do Karpacza za symboliczną kwotę, jednakże ze względu na wcześniejsze przejęcie końcowego przystanku wraz z dworcem przez Starostwo Powiatu Karkonoskiego dzierżawa linii nie doszła do skutku.
We wrześniu 2008 pojawiła się koncepcja budowy ścieżki rowerowej wzdłuż linii, zaproponowana przez przewodniczącego sejmiku województwa dolnośląskiego Jerzego Pokój. Budowę ścieżki argumentowano tym, że nie ma problemu z dojazdem do Karpacza, a także w planach jest budowa obwodnicy Jeleniej Góry, natomiast po linii kolejowej – w opinii przewodniczącego – jeździłoby niewiele podróżnych, przez co koszty rewitalizacji linii miałyby być niewspółmierne do efektów jej reaktywacji. Budowa ścieżki rowerowej w miejsce torowiska, proponowana w opozycji dla reaktywacji ruchu kolejowego, miałaby być tańsza i przyczynić się do rozwinięcia turystyki rowerowej. Pomysłowi sprzeciwili się byli członkowie Izersko–Karkonoskiego Towarzystwa Kolarskiego ze względu na brak walorów turystycznych znajdujących się wzdłuż tej linii.
Stowarzyszenie Karkonoskie Drezyny Ręczne 17 października 2008 przedstawiło projekt rewitalizacji Kolejki Karkonoskiej, w tym linii Jelenia Góra – Karpacz/Kowary. Projekt ten zakładał rewitalizację linii kolejowych 308 i 340 o długości 46,6 km. Wyliczono, że Kolej Karkonoska mogłaby przewozić 160–200 tys. pasażerów rocznie. W celu realizacji tego projektu gminy położone wzdłuż omawianych linii kolejowych wystąpiły wspólnie do Ministra Infrastruktury o przejęcie torów. Ostatecznie nie doszło do realizacji tego projektu głównie ze względu na przekraczające możliwości samorządów koszty przedsięwzięcia oraz brak zainteresowania miasta Karpacza tym projektem.
W 2009 czeski zespół architektów opracował koncepcję budowy tunelu kolejowego o długości 4 km pod Śnieżką, który miałby łączyć Pec pod Sněžkou z Karpaczem. Tunel ten według koncepcji ma być częścią trasy Svoboda nad Upou – Pec pod Sněžkou – Špindlerův Mlýn/Karpacz. Szacowany koszt budowy wyniósłby około 2 miliardy złotych.
Pod koniec 2009 samorząd Karpacza, po przejęciu budynku dworca, uzyskał fundusze unijne na remont obiektu. Przetarg na przebudowę dworca rozstrzygnięto w lutym 2010, a po przebudowie od 25 czerwca 2012 znajduje się tam nowa siedziba Muzeum Zabawek.
Do przebudowy linii na ścieżkę rowerową wrócono w 2011. W tym projekcie planuje się rozbiórkę torów przez gminy, na których leży omawiana linia i budowę szlaku rowerowego, który ma być częścią tzw. Pętli Karkonoskiej, łączącej Karpacz, Mysłakowice oraz Kowary. Pomysł został zaaprobowany przez Oddział Gospodarowania Nieruchomościami Polskich Kolei Państwowych pod warunkiem zachowania korytarza komunikacyjnego w przypadku przyszłej odbudowy linii kolejowej. Przeciwko temu pomysłowi zaprotestowało stowarzyszenie Zielone Mazowsze – zdaniem przedstawicieli rozbiórka zachowanej infrastruktury kolejowej jest w tym przypadku szkodliwa i zubaża infrastrukturę transportową.
5 czerwca 2013 w Karpaczu odbyła się konferencja zamykająca projekt "Śnieżka". Projekt ten miał na celu opracowanie koncepcji komunikacji pasażerskiej na trasie Bautzen – Jelenia Góra – Kamienna Góra na rzecz rozwoju turystyki w Euroregionie Nysa. Według tej koncepcji należy szczególnie rozważyć reaktywację omawianej linii, a także odcinka linii nr 308 Jelenia Góra – Kowary, gdyż odcinki te łączą miejscowości o znaczeniu turystycznym, a także stanowią ważne połączenia lokalne, o czym ma świadczyć rozbudowana oferta przewoźników autobusowych.
Karkonoskie Drezyny Ręczne oraz stowarzyszenie Kolej Karkonoska.
Od wiosny 2005 trwały starania dotyczące możliwości udostępnienie linii kolejowej i przejęcia dawnej stacji w Karpaczu. Rok później zainaugurowano projekt Karkonoskie Drezyny Ręczne, a na linii pojawiły się drezyny. Ideą KDR była rewitalizacja linii kolejowych 340 i 308 Jelenia Góra – Mysłakowice – Karpacz, a także koordynacja projektu rewitalizacji Kolejki Karkonoskiej wraz ze Związkiem Gmin Karkonoskich. Ta atrakcja cieszyła się dużym zainteresowaniem turystów i została ona wyróżniona w konkursie na najciekawszy produkt turystyczny 2006 roku. W 2008 doszło do ograniczenia działalności Karkonoskich Drezyn Ręcznych, gdyż samorząd Karpacza nie chciał wydzierżawić torowiska przebiegającego przez miasto i zaspawano wjazd do przystanku. Władze miasta argumentowały to tym, że należy dokonać rewitalizacji całego odcinka, a po linii powinny jeździć nie drezyny, ale normalne pociągi. Dodatkowo władze miasta chciały przejąć od starostwa budynek dworca. Od tego czasu drezyny kursowały jedynie na terenie stacji Karpacz. Drezyny z Karpacza po raz drugi zostały usunięte w 2010, kiedy to teren przystanku został wydzierżawiony przez gminę Karpacz i ze względu na rozpoczęte tam prace budowlane nie powinny odbywać się tam żadne przedsięwzięcia. KDR zakończyła swoją działalność w 2013.
Obecnie ponownie wznowiono sezonowy turystyczny ruch drezynowy w obrębie stacji w Karpaczu (w sezonie letnim – lipiec, sierpień – codziennie, w maju, czerwcu i wrześniu – w weekendy).
Pod koniec 2012 grupa pasjonatów kolei rozpoczęła przygotowania do rejestracji stowarzyszenia, które ma na celu ratowanie linii kolejowej 308 i 340 przed całkowitą degradacją. W tym celu od 2013 działało stowarzyszenie Kolej Karkonoska. Jego członkowie wycinali z torów drzewa, regularnie patrolowali szlak i zgłaszali kradzieże oraz prowadzili rozmowy w sprawie reaktywacji z Ministrem Skarbu Państwa.
Zastępcza komunikacja autobusowa.
25 października 2013 spółka kolejowa Przewozy Regionalne ogłosiła przetarg na świadczenie przewozów autobusowych w zastępstwie kolejowych przewozów pasażerskich (pociągi InterREGIO) w związku z planowanymi pracami modernizacyjnymi sieci kolejowej oraz w związku ze złym stanem technicznym linii kolejowych, a także na trasach uzupełniających sieć połączeń spółki. Wśród linii objętych przetargiem umieszczono odcinek Jelenia Góra – Karpacz jako przewozy autobusowe zastępcze. Połączenia autobusowe InterREGIO Bus Jelenia Góra dworzec PKP – Karpacz Górny były realizowane sezonowo (w ferie zimowe i wakacje) od 27 grudnia 2013. Taryfa kolejowa obowiązywała do przystanku Karpacz dworzec PKP, natomiast dalej – taryfa specjalna przewoźnika autobusowego. Przewozy Regionalne zrezygnowały z połączeń InterREGIO Bus 1 września 2015 roku, w związku z zakończeniem działalności komercyjnej po częściowej renacjonalizacji.
Połączenia autobusowe Koleje Dolnośląskie – PKS Jelenia Góra.
Na początku 2017 roku władze samorządowych Kolei Dolnośląskich zapowiedziały uruchomienie zastępczej komunikacji autobusowej na liniach, na których pociągi nie mogą kursować ze względu na stan techniczny torów. Wśród projektowanych linii znalazło się połączenie Jelenia Góra – Karpacz. Połączenia miały obsługiwać firmy współpracujące z KD. W opinii prezesa spółki Piotra Rachwalskiego wprowadzenie kolejowej komunikacji autobusowej miało służyć zmobilizowaniu zarządcy infrastruktury do szybszego rozpoczęcia remontu linii lub przekazania jej do należącej do województwa Dolnośląskiej Służby Dróg i Kolei.
15 października 2017 roku Koleje Dolnośląskie wprowadziły ofertę „bilet zintegrowany Karpacz” dla podróżnych korzystających z przesiadek między pociągami KD a autobusami PKS „Tour” linii nr „100” Jelenia Góra Obrońców Pokoju – Karpacz Górny na stacji Jelenia Góra i przystanku autobusowym PKS przy dworcu. Oferta polega na łączonej sprzedaży biletu kolejowego i autobusowego według cen obniżonych względem regularnych cenników, co umożliwia podróż w cenie niższej niż przy zakupie dwóch odrębnych biletów. Rozkład linii nr „100” według stanu na październik 2017 roku PKS zawiera 16 połączeń od poniedziałku do soboty oraz 9 połączeń w niedziele i święta w ciągu całego roku.
Przejęcie linii przez samorząd województwa dolnośląskiego.
Pierwsze plany reaktywacji linii przez samorząd województwa dolnośląskiego pojawiły się w 2014. W marcu tegoż roku samorząd województwa dolnośląskiego poinformował, że mogłoby uruchomić połączenia pasażerskie do Karpacza, jednakże wymaga to rewitalizacji linii przez zarządcę infrastruktury, tj. PKP Polskich Linii Kolejowych, gdyż władze samorządowe nie mają w planach rewitalizacji tej linii. Chodzi tu o doprowadzenie linii do stanu umożliwiającego kursowanie z prędkością 60–80 km/h. PKP PLK natomiast nie tylko nie ma planów reaktywacji linii mimo zainteresowania przewozami kilku przewoźników, ale też rozpoczęła procedurę likwidacji tego odcinka.
Pod koniec kwietnia 2014 Zarząd Województwa Dolnośląskiego wystąpił do PKP S.A. z prośba o informacje dotyczące możliwości przejęcia linii kolejowej Jelenia Góra – Mysłakowice – Karpacz przez województwo dolnośląskie. Po udostępnieniu tych danych zostanie opracowana przez władze wojewódzkie analiza dotycząca możliwych do przejęcia linii kolejowych. Ewentualne przejęcie tej linii nie doprowadzi natomiast do jej likwidacji pod budowę ścieżki rowerowej.
W dniu 25 sierpnia 2016 podczas spotkania w ramach Karkonoskich Inicjatyw Obywatelskich w Jeleniej Górze marszałek województwa dolnośląskiego Cezary Przybylski poinformował, iż we wrześniu 2016 sejmik wojewódzki ma podjąć uchwałę na temat przejęcia linii kolejowych z Jeleniej Góry do Karpacza i Kowar z zamiarem ich rewitalizacji i reaktywacji. Szacunkowy koszt przywrócenia linii do ruchu wynosi około 30 milionów złotych z wkładem budżetu państwa lub ze środków unijnych w ramach Regionalnego Programu Operacyjnego na lata 2014–2020.
Ostatecznie 21 czerwca 2021 roku marszałek województwa dolnośląskiego poinformował, że linia kolejowa została przejęta przez województwo. 
15 grudnia 2022 roku ogłoszono przetarg na przygotowanie placu budowy pod rewitalizację linii do której w styczniu wpłynęło jedenaście ofert. W marcu rozpoczęto prace budowlane na linii, które mają potrwać do końca 2023 roku.

</doc>
<doc id="1814680" url="https://pl.wikipedia.org/wiki?curid=1814680" title="Linia kolejowa nr 349">
Linia kolejowa nr 349

Linia kolejowa nr 349, Towarowa Obwodnica Wrocławia – dwutorowa, zelektryfikowana linia kolejowa o długości 19 km, łącząca stację Święta Katarzyna ze stacją Wrocław Kuźniki. Linia stanowi kolej obwodową Wrocławia, przeznaczoną dla kolejowego transportu towarowego. 
Przebieg.
Towarowa Obwodnica Wrocławia łączy stację rozrządową Wrocław Brochów ze stacją rozrządową Wrocław Gądów. Omija centrum miasta od południa i zachodu. Linia w całości poprowadzona została na nasypie. W ciągu linii wybudowano liczne wiadukty. Część z tych obiektów została przebudowana w okresie powojennym. 
Historia.
Budowa Towarowej Obwodnicy Wrocławia rozpoczęła się w 1891 roku. Linię uruchomiono w 1896 roku. Jej długość wynosiła 12,4 km. Linia w całości była dwutorowa. Oprócz głównego połączenia Brochów – Gądów, budowa obejmowała także stację zdawczo–odbiorczą Portu Popowice. 
Z nadwyżek gruntu przeznaczonego pod budowę nasypu obwodnicy kolejowej usypano kilka sztucznych wzniesień, np. Mała Sobótka, Wzgórze Bendera, czy Skórnik. Są one położone wzdłuż biegu linii kolejowej.
W 1927 roku obwodnicę uzupełniono o łącznicę długości 6 km łączącą Muchobór z Muchoborem Wielkim (obecnie Linia kolejowa nr 751 i inne). Linię rozbudowano także o kolejne, bezkolizyjne łącznice obwodnicy z linią kolejową w kierunku Legnicy. Zwiększono także liczbę torów na odcinku Brochów – Stadion (przy ul. Oporowskiej). Po zakończeniu drugiej wojny światowej, w 1945 roku 3 i 4 tor rozebrano. Dopiero w latach 80. XX wieku rozpoczęto ich odbudowę, lecz w latach 90. XX wieku prace te przerwano.
Powstanie Towarowej Obwodnicy Wrocławia umożliwiło w latach 1900–1905 przebudowę linii prowadzącej przez centrum miasta do dworca Wrocław Główny, polegającą na wybudowaniu estakady kolejowej i wiaduktów, dzięki czemu zlikwidowano jednopoziomowe skrzyżowania linii kolejowej z ulicami. Całość prac, zarówno obwodnicy kolejowej, jak i estakady realizowana była w ramach kompleksowego programu porządkowania wrocławskiego węzła kolejowego i likwidacji torów biegnących w ulicach oraz kolizyjnych skrzyżowań jednopoziomowych.
Ruch pociągów.
Linia jest wykorzystywana wyłącznie w transporcie towarowym.

</doc>
<doc id="1814681" url="https://pl.wikipedia.org/wiki?curid=1814681" title="Linia kolejowa nr 352">
Linia kolejowa nr 352

Linia kolejowa nr 352 – linia kolejowa łącząca stację Swarzędz ze stacją Poznań Starołęka.
Historia.
Otwarcie linii nastąpiło w 1942 w związku z budową stacji rozrządowej Poznań Franowo. Oprócz przeznaczenia stricte towarowego linia służyła przewozom pasażerskim, czego dowodem jest infrastruktura peronowa przystanku: Nowa Wieś Poznańska oraz samej stacji Poznań Franowo, rejony PFB i PFA (dawniej Poznań Kobylepole). Pociągi osobowe kursowały do rozkładu 1999/2000 w relacjach: Piła Główna - Poznań Franowo, Konin, Poznań Główny - Poznań Franowo
Stan techniczny.
Postępująca degradacja szlaków zmusiła spółkę PKP PLK do ograniczania prędkości na linii. W ramach modernizacji PWK dokonano remontu toru nr 1 na odcinku Swarzędz - Poznań Starołęka, dzięki któremu prędkość pociągów wzrosła z 20 do 100 km/h na odcinku Swarzędz - Nowa Wieś Poznańska - okręg PFA oraz 60 km/h na odcinku okręg PFA - Poznań Starołęka, umożliwiając objazd dla pociągów pasażerskich remontowanego odcinka linii kolejowej nr 3 ze Swarzędza do stacji Poznań Główny. Tor nr 2 pozostał nieremontowany aż do rozkładu jazdy 2014/2015, kiedy to podniesiono prędkość z 20 do 60 km/h a następnie 100 km/h na odcinku Swarzędz - Nowa Wieś Poznańska - okręg PFA oraz z 20 do 60 km/h na odcinku Pokrzywno - Poznań Starołęka. W rozkładzie jazdy 2015/2016 prędkość jazdy dla toru nr 2 wynosiła: 100 km/h na odcinku Swarzędz - Nowa Wieś Poznańska - okręg PFA, 20 km/h na odcinku okręg PFA - Pokrzywno oraz 60 km/h z Pokrzywna do Poznania Starołęki oraz 40 km/h w stacji Poznań Starołęka..
Obecne wykorzystanie linii.
Obecnie linia służy głównie dla przewozów towarowych do pobliskiej stacji rozrządowej Poznań Franowo. Jedynym operatorem przewozów pasażerskich na linii jest obecnie PKP IC. W rozkładzie jazdy 2015/2016 kursuje po niej pociąg TLK Gombrowicz, bez postoju na stacji Poznań Franowo.

</doc>
<doc id="1814683" url="https://pl.wikipedia.org/wiki?curid=1814683" title="Linia kolejowa nr 355">
Linia kolejowa nr 355

Linia kolejowa nr 355 – łącząca stację Ostrów Wielkopolski ze stacją Grabowno Wielkie.

</doc>
<doc id="1814685" url="https://pl.wikipedia.org/wiki?curid=1814685" title="Leucocoryne ixioides">
Leucocoryne ixioides

Leucocoryne ixioides – gatunek rośliny z rodziny amarylkowatych. Podobnie jak pozostałe gatunki "Leucocoryne" występuje w Chile. Jest uprawiany w wielu krajach świata jako roślina ozdobna.
Uprawa.
Gatunek dosyć trudny w uprawie w warunkach Europy Środkowej, pochodzi bowiem z obszarów o innym niż w Polsce klimacie, gdzie wiosny i lata są gorące i suche. Nadaje się do stref klimatycznych 9-11, w Polsce może więc przemarzać. Z niewyjaśnionych powodów kwitnie nieregularnie (nie każdego roku). Lubi tereny nasłonecznione i suche, ilaste podłoże. W czasie lata nie należy go podlewać; przechodzi wówczas okres spoczynku letniego. Po jesiennych opadach rozpoczyna ponownie rozwój. Rozmnaża się go przez nasiona wysiewane zaraz po ich zbiorze, lub przez cebulki przybyszowe.

</doc>
<doc id="1814688" url="https://pl.wikipedia.org/wiki?curid=1814688" title="Linia kolejowa nr 356">
Linia kolejowa nr 356

Linia kolejowa nr 356 Poznań Wschód – Bydgoszcz Główna – niezelektryfikowana linia kolejowa w centralnej Polsce o długości 128 km. Obecnie czynny jest jedynie wielkopolski odcinek linii między Poznaniem a Gołańczą. Kujawsko-pomorski odcinek (pomiędzy Gołańczą a Bydgoszczą Główną) jest nieczynny od maja 2004. Linią kursują pociągi relacji Poznań Główny – Wągrowiec i Poznań Główny – Gołańcz.
Historia.
W latach 2011–2013 przeprowadzona została modernizacja linii na odcinku Poznań Wschód – Wągrowiec (52 km), która była sfinansowana w 50 procentach z funduszy Unii Europejskiej, w ramach Wielkopolskiego Regionalnego Programu Operacyjnego na lata 2007–2013. Przeprowadzona modernizacja miała na celu poprawę warunków podróżowania, jak również przyspieszenie obsługujących linię szynobusów do 120 km/h; przed modernizacją pociągi poruszały się na tym odcinku z prędkością do 60 km/h, a miejscami nawet musiały zwalniać do 40 km/h. Następstwem zwiększenia prędkości przejazdu było skrócenie czasu podróży na odcinku Poznań – Wągrowiec. Powstały także dwa nowe przystanki Czerwonak Osiedle i Zielone Wzgórza, a te już istniejące zostały gruntownie odremontowane. Zwiększeniu uległa także liczba podróżujących. Przed remontem linii kolejowej dziennie podróżowało 2,2 tysiąca osób, po modernizacji liczba ta wynosi 3,6 tysiąca podróżujących. Lokalne Centrum Sterowania zostało ulokowane w Wągrowcu. 

</doc>
<doc id="1814690" url="https://pl.wikipedia.org/wiki?curid=1814690" title="Linia kolejowa nr 357">
Linia kolejowa nr 357

Linia kolejowa nr 357 – łącząca stację Sulechów ze stacją Luboń k. Poznania.
Historia.
Linia była otwierana etapami, pierwszy odcinek Sulechów - Wolsztyn został otwarty 1 kwietnia 1905. Trzy miesiące później został ukończony odcinek do Grodziska Wlkp., a w lipcu 1909 jego przedłużenie do Lubonia. W 1994 roku, po jednorocznej obsłudze linii przez Lubuską Kolej Regionalną, zawieszono kursowanie pociągów pasażerskich na trasie Sulechów - Wolsztyn, w 2001 zawieszono planowy ruch towarowy, a w 2005 linię zamknięto. Obecnie odcinek ten jest nieprzejezdny, w kilku miejscach brakuje torów (m.in. w Okuninie i na szlaku Chwalim - Kargowa), a niektóre przejazdy kolejowo-drogowe są zlikwidowane (wiele zalanych jest asfaltem, w Powodowie wycięte zostały szyny). Na stacji w Kargowej trwają obecnie nieśmiałe próby stworzenia ruchu drezynowego na odcinku Kargowa - Kopanica.
14 marca 2011 rozpoczął się pierwszy etap modernizacji linii kolejowej na odcinku Wolsztyn - Poznań. Podczas remontu została wyremontowana nawierzchnia kolejowa w tym tory i podkłady, wybudowano nowe perony na stacjach Stęszew, Szreniawa i Wiry, zmodernizowano przejazdy kolejowo-drogowe, wybudowano nowe urządzenia sterowania ruchem kolejowym. Modernizacja jest częścią zadania inwestycyjnego "Modernizacja linii kolejowej nr 357 Sulechów - Luboń na terenie województwa wielkopolskiego mającej duże znaczenie w obsłudze połączeń małych miejscowości z aglomeracją poznańską na odcinku Wolsztyn - Luboń", realizowanego w ramach Wielkopolskiego Regionalnego Programu Operacyjnego 2007-2013. Zadanie finansowane jest z Europejskiego Funduszu Rozwoju Regionalnego oraz środków krajowych.
Wyremontowanie 73 kilometrów torowiska kosztowało 84 miliony złotych, 70% tej kwoty stanowiło dofinansowanie z funduszy unijnych w ramach Wielkopolskiego Regionalnego Programu Operacyjnego (WRPO) na lata 2007-2013. Po modernizacji pociągi mogą przejeżdżać tą trasą z prędkością 110 km na godzinę.
Linia kolejowa Wolsztyn - Poznań była modernizowana pod nadzorem konserwatora zabytków, podczas modernizacji starano się zachować historyczny wygląd linii na której połączenia pasażerskie obsługiwane są przez parowozy. Na czas prac związanych z modernizacją linia kolejowa została zamknięta a połączenia obsługiwane były zastępczą komunikacją autobusową. 11 grudnia 2011 wraz ze zmianą rozkładu jazdy pociągów na trasę powróciły bezpośrednie połączenia kolejowe a przewoźnikiem obsługującym linię zostały Koleje Wielkopolskie.
Od 14 grudnia 2014 pociągi zatrzymują się na nowym przystanku osobowym Grąblewo, leżącym pomiędzy Grodziskiem Wielkopolskim a Ptaszkowem.
W 2015 roku szlak na odcinku Sulechów - Powodowo został całkowicie rozebrany.

</doc>
<doc id="1814691" url="https://pl.wikipedia.org/wiki?curid=1814691" title="Wigan Athletic FC">
Wigan Athletic FC



</doc>
<doc id="1814693" url="https://pl.wikipedia.org/wiki?curid=1814693" title="Linia kolejowa nr 360">
Linia kolejowa nr 360

Linia kolejowa nr 360 – linia kolejowa o długości 58,437 km łącząca stację Jarocin ze stacją Kąkolewo.
Obecnie między przystankami Brzostów Wielkopolski i Góra odbywają się turystyczne kursy drezyną w ramach Jarocińskiej Kolei Drezynowej.

</doc>
<doc id="1814695" url="https://pl.wikipedia.org/wiki?curid=1814695" title="Linia kolejowa nr 363">
Linia kolejowa nr 363

Linia kolejowa nr 363 – linia kolejowa łącząca stację Rokietnica ze stacją Skwierzyna.
Historia.
W 1887 roku został otwarty odcinek Międzychód – Wierzbno, w 1888 Rokietnica – Międzychód, a w 1906 Wierzbno – Skwierzyna. W 1995 roku zawieszono kursowanie pociągów pasażerskich na trasie Międzychód – Skwierzyna, a w październiku 1999 roku na odcinku Rokietnica – Międzychód. W 2002 roku zamknięto dla ruchu towarowego trasę Rokietnica – Międzychód, która jest obecnie nieprzejezdna i w 2006 roku została usunięta z ewidencji PKP PLK.
9 listopada 2021 podpisano porozumienie w sprawie projektu rewitalizacji linii nr 363 Poznań – Gorzów w ramach Programu Uzupełniania Lokalnej i Regionalnej Infrastruktury Kolejowej – Kolej+ do 2028 roku.
3 stycznia 2023 poinformowano o rozpoczęciu przez zarządcę procedury likwidacji linii kolejowej nr 363 na odcinku Rokietnica-Międzychód "z uwagi na liczne kradzieże, akty dewastacji oraz stan techniczny torowiska". Mimo wniesienia protestu przez wicemarszałka województwa wielkopolskiego oraz starostę powiatu międzychodzkiego wojewoda wielkopolski wydał decyzję o wszczęciu procedury administracyjnej, mającej na celu przeprowadzenie fizycznej rozbiórki linii.

</doc>
<doc id="1814697" url="https://pl.wikipedia.org/wiki?curid=1814697" title="Linia kolejowa nr 367">
Linia kolejowa nr 367

Linia kolejowa nr 367 Zbąszynek – Gorzów Wielkopolski – niezelektryfikowana, jednotorowa linia kolejowa w zachodniej Polsce (woj. lubuskie) o długości 73,635 km, wybudowana w latach 1885–1899, łącząca Zbąszynek z Gorzowem Wielkopolskim, obsługująca ruch pasażerski i towarowy.
W latach 2010–2011, kosztem 26 373 000 złotych brutto, linia została zmodernizowana. Roboty były współfinansowane przez Unię Europejską, ze środków Europejskiego Funduszu Rozwoju Regionalnego, w ramach Lubuskiego Regionalnego Programu Operacyjnego 2007–2013 z 60-procentowym poziomem dofinansowania. Zakres modernizacji obejmował przystosowanie linii do parametrów eksploatacyjnych w zakresie prędkości maksymalnych wynoszących 80 km/h dla składów pasażerskich oraz 100 km/h dla szynobusów, a także modernizację obiektów i urządzeń do obsługi ruchu pasażerskiego, montaż wiat przystankowych, dostosowanie infrastruktury dla potrzeb osób niepełnosprawnych.

</doc>
<doc id="1814699" url="https://pl.wikipedia.org/wiki?curid=1814699" title="Linia kolejowa nr 368">
Linia kolejowa nr 368

Linia kolejowa nr 368 Szamotuły – Międzychód – niezelektryfikowana jednotorowa linia kolejowa o długości 57,312 km. Linia kolejowa otwierana etapami w latach 1907/1908. W roku 1995 zawieszono kursowanie pociągów pasażerskich, a w 1996 składów towarowych.
Przebieg linii.
Linia kolejowa nr 368 rozpoczyna się na stacji Szamotuły odchodząc od linii kolejowej nr 351. Na początkowym odcinku biegnie wzdłuż linii 351, w okolicach przystanku kolejowego Dobrojewo odbija gwałtownie w lewo. Od stacji kolejowej Sieraków Wielkopolski linia biegnie wzdłuż rzeki Warta.
Przebieg linii 368 jest praktycznie równoległy do linii nr 363, która także rozpoczyna się od linii 351 i kończy swój bieg na stacji Międzychód.
Linia przebiega przez powiaty szamotulski i międzychodzki.
Historia.
Jako pierwsze, w październiku 1907, do użytku oddano dwa odcinki linii – Szamotuły – Binino oraz Chrzypsko Wielkie – Międzychód. Oddanie do użytku kolejnego fragmentu (Binino – Nojewo) nastąpiło w kwietniu 1908, a po kolejnych dwóch tygodniach ukończony został ostatni odcinek – Nojewo – Chrzypsko Wielkie.
W latach 1977–1978 przeprowadzono gruntowny remont linii dokonując odbudowy nasypów, wymiany drewnianych podkładów na betonowe oraz wymiany szyn.
W latach 70. ruch pasażerski ze stacji w Sierakowie wynosił nawet 4800 osób miesięcznie, jednak systematycznie malał, aż do 3200 osób w roku 1990. Zakończenie przewozów pasażerskich na linii nastąpiło w 1995 roku, natomiast 3 maja 1996 roku zawieszono przewozy towarowe na odcinku od stacji Sieraków Wielkopolski do stacji Szamotuły. W latach późniejszych pociągi towarowe kursowały jedynie z Sierakowa do Międzychodu.
Mimo zawieszenia ruchu na linii była ona w roku 1996 wpisana do wykazu linii kolejowych o państwowym znaczeniu. W wykazie z roku 2000 linia już nie figuruje.
Po roku 2000 na linii okazjonalnie organizowane były przejazdy turystyczne taborem zabytkowym oraz drezynami.
W sierpniu 2016 roku na odcinku linii pomiędzy Sierakowem a Lesionkami oferowane były przejazdy drezyną ręczną.
13 lipca 2021 kierowca ciężarówki przejeżdżającej pod wiaduktem przy ul. Poznańskiej w Sierakowie zignorował istniejące ograniczenie wysokości do 3,5 m, doprowadził do uderzenia pojazdu w konstrukcję wiaduktu, jej przesunięcie względem osi torów i w efekcie upadek na pojazd i jezdnię.
Parametry techniczne.
W 2012 roku znaczna część linii była nieprzejezdna ze względu na zły stan mostu w miejscowości Chrzypsko Małe na kilometrze 27,354 oraz zaasfaltowanie przejazdów na odcinku Szczepankowo – Binino. Ruch pociągów możliwy był jedynie na jej początkowych kilometrach (od –0,720 do 0,733) oraz od stacji Sieraków Wielkopolski aż do jej końca (kilometry od 39,180 do 56,592). Przejezdne odcinki linii posiadały klasę C3.
Na linii w latach 2011/2012 obowiązywały następujące ograniczenia prędkości pociągów:
W roku 2013 i latach kolejnych ruch na linii dopuszczony był jedynie od kilometra –0,720 do 0,773, na pozostałym odcinku ruch nie był dozwolony.
Infrastruktura.
Nawierzchnia wykonana jest z szyn typu S49 i S42 z lat 1966-1978 ze wstawkami z szyn z lat 1925-1937 na podkładach betonowych z roku 1978.
Rewitalizacja.
W 2004 roku pojawiły się pierwsze plany przejęcia linii od PKP PLK i uruchomienia na niej przewozów pasażerskich, co jednak nie doszło do skutku. W roku 2012 padła propozycja zbudowania na miejscu linii kolejowej drogi rowerowej, co spotkało się jednak z negatywnymi opiniami mieszkańców. W czerwcu 2012 w Starostwie Powiatowym w Międzychodzie odbyło się spotkanie dotyczące rewitalizacji linii.
W maju 2015 wystosowana została interpelacja do Ministra Infrastruktury i Rozwoju w celu zachowania połączenia linii 368 z przygotowywaną do remontu linią kolejową nr 351. Zgodnie z odpowiedzią na interpelację plany remontowe nie przewidywały zachowania tego połączenia, lecz ma być ono możliwe do odtworzenia w przyszłości, jeśli pojawi się taka konieczność.

</doc>
<doc id="1814701" url="https://pl.wikipedia.org/wiki?curid=1814701" title="FC Basel Bazylea">
FC Basel Bazylea



</doc>
<doc id="1814702" url="https://pl.wikipedia.org/wiki?curid=1814702" title="Linia kolejowa nr 369">
Linia kolejowa nr 369

Linia kolejowa nr 369 Mieszków – Czempiń – jednotorowa, niezelektryfikowana linia kolejowa łącząca stację Mieszków ze stacją Czempiń.
Historia.
Decyzja o budowie odcinka łączącego Śrem z obecną linią kolejową nr 271 Wrocław – Poznań wydano w 1880r. przez władze Pruskie. Koncesję na budowę 20-kilometrowego odcinka do Czempinia uzyskało Towarzystwo Kolei Górnośląskiej a prace rozpoczęto w 1884r. 15 października 1885 r. otwarto odcinek linii Śrem – Czempiń. W projekcie założono prędkość pociągu wynoszącą 20–30 km/h ze względu na przyległość torów do drogi, by nie powodować zagrożenia w ruchu drogowym. W 1906 r. linia została przedłużona przez Książ Wielkopolski do Mieszkowa. Po wyzwoleniu w 1945r. uruchomiona linia służyła jako zaopatrzenie dla miasta Poznania. W okresie tym przez Śrem przejeżdżały także pociągi dalekobieżne zastąpione później normalnymi pociągami osobowymi. W 1995 r. ze względu na nieopłacalność eksploatacji spowodowane przede wszystkim brakiem zainteresowania podróżnych przez bardzo długi czas przejazdu (dojazd do Śremu samochodem zajmował wiele mniej czasu) zawieszono ruch pasażerski na całej długości linii. W 2005 r. właściciele prywatnej fabryki mebli w Psarskiem wybudowali bocznicę przy zakładzie, spowodowało to wznowienie ruchu towarowego na odcinku Czempiń – Śrem. Wymieniono punktowo podkłady będące w najgorszym stanie i poprawiono łączenia szyn. Obecnie prowadzone są przewozy do odlewni żeliwa i elektrociepłowni w Śremie. Pociąg jeździ z częstotliwością raz na 1-2 miesięcy. Mimo wszystko brak konserwacji torowiska powoduje że linia jest w coraz gorszym stanie. Odcinek Śrem – Mieszków jest nieczynny i nieprzejezdny.
W 2020 linia przeszła do drugiego etapu oceny w ramach programu rządowego Kolej+, w ramach którego nastąpić ma jej rewitalizacja kosztem 313 milionów złotych na odcinku 21,6 km.
Specyficzne jest usytuowanie linii na odcinku Czempiń – Śrem, gdzie poprowadzona jest wzdłuż drogi wojewódzkiej 310, tak że skrajnia niemal styka się z krawędzią drogi.
20 kwietnia 2022 ogłoszono oficjalnie listę zakwalifikowanych do programu rządowego Kolej + . 27 stycznia 2023 roku doszło do podpisania umowy między PKP PLK, a urzędem marszałkowskim województwa wielkopolskiego na realizację zadania z programu Kolej + mających na celu modernizację i elektryfikację linii. 17 marca ogłoszono przetarg na opracowanie dokumentacji projektowej wraz z pełnieniem nadzoru autorskiego.

</doc>
<doc id="1814704" url="https://pl.wikipedia.org/wiki?curid=1814704" title="Linia kolejowa nr 370">
Linia kolejowa nr 370

Linia kolejowa nr 370 – łącząca stację Zielona Góra Główna ze stacją Żary.

</doc>
<doc id="1814706" url="https://pl.wikipedia.org/wiki?curid=1814706" title="Linia kolejowa nr 371">
Linia kolejowa nr 371

Linia kolejowa nr 371 – jednotorowa, niezelektryfikowana linia kolejowa znaczenia miejscowego, łącząca stację Wolsztyn z przystankiem osobowym Krzyż Rudno. Dawniej linia bieg kończyła na stacji Żagań. Linia na odcinku -0,176 – 0,512 (obrąb stacji Wolsztyn) nie jest udostępniana przez PKP PLK, a na odcinku 0,512 – 17,100 udostępniana jest według specjalnej procedury.
Na odcinkach granica zarządu PKP PLK (Sławocin) – Otuń oraz Nowa Sól – Stypułów na terenach po linii kolejowej została wybudowana ścieżka rowerowa w ramach projektu „Kolej na rower – Budowa ścieżek rowerowych w ramach rozwoju transportu ekologicznego na terenie powiatu nowosolskiego”, współfinansowanego przez Unię Europejską ze środków Europejskiego Funduszu Rozwoju Regionalnego w ramach Regionalnego Programu Operacyjnego – Lubuskie 2020.
Linia podlega pod obszar konstrukcyjny ekspozytury Centrum Zarządzania Linii Kolejowych Poznań, a także pod Zakład Linii Kolejowych Zielona Góra.

</doc>
<doc id="1814708" url="https://pl.wikipedia.org/wiki?curid=1814708" title="Puchar Europy w biegu na 10 000 metrów">
Puchar Europy w biegu na 10 000 metrów

Puchar Europy w biegu na 10 000 metrów – zawody lekkoatletyczne organizowane przez European Athletics rokrocznie począwszy od roku 1997. Impreza powstała po wyłączeniu biegu na 10 000 metrów z programu pucharu Europy.

</doc>
<doc id="1814710" url="https://pl.wikipedia.org/wiki?curid=1814710" title="Puchar Europy w Biegu na 10 000 metrów 2009">
Puchar Europy w Biegu na 10 000 metrów 2009

13. Puchar Europy w Biegu na 10 000 metrów – zawody lekkoatletyczne, które odbyły się w Ribeira Brava na Maderze 6 czerwca 2009 roku.

</doc>
<doc id="1814712" url="https://pl.wikipedia.org/wiki?curid=1814712" title="Linia kolejowa nr 373">
Linia kolejowa nr 373

Linia kolejowa nr 373 – łącząca stację Międzychód ze stacją Zbąszyń. Linia została otwarta w 1908 roku. W 1987 roku na całej linii zawieszono kursowanie pociągów pasażerskich, a w 1992 towarowych na odcinku Lewiczynek-Zbąszyń. Obecnie jest czynna niekiedy dla ruchu towarowego na odcinku Międzychód-Łowyń. 

</doc>
<doc id="1814713" url="https://pl.wikipedia.org/wiki?curid=1814713" title="Linia kolejowa nr 376">
Linia kolejowa nr 376

Linia kolejowa nr 376 – łącząca stację Kościan ze stacją Opalenica.
Linia została otwarta 10 grudnia 1881 roku i połączyła ona wtedy Grodzisk Wielkopolski z Opalenicą. 1 października 1901 przedłużono ją z Grodziska do Kościanu. W 1989 roku na odcinku Kościan – Grodzisk Wielkopolski wstrzymano ruch pasażerski, a w 1991 roku na pozostałym odcinku linii. Mimo formalnego zamknięcia linii, aż do roku 1998 podczas kampanii buraczanej prowadzono na niej ruch pociągów. Pociągi kursowały wtedy na odcinku Kościan – Plastowo, gdzie znajdował się punkt odbioru buraków Cukrowni Kościan. Obsługę trakcyjną zapewniały parowozy z Parowozowni Wolsztyn.
We wrześniu 2010 na trasie Grodzisk – Opalenica zdemontowano szyny torowiska. Na początku 2016 skończono pracę nad ścieżką rowerową na miejscu linii.
Na trasie Grodzisk Wielkopolski – Kościan od 2005 roku działa stowarzyszenie Grodziska Kolej Drezynowa.
Odcinek Grodzisk Wielkopolski – Opalenica został usunięty z ewidencji D29 PKP PLK.

</doc>
<doc id="1814715" url="https://pl.wikipedia.org/wiki?curid=1814715" title="Linia kolejowa nr 377">
Linia kolejowa nr 377

Linia kolejowa nr 377 – łącząca stację Gniezno Winiary ze stacją Sława Wielkopolska.
W 1995 roku zawieszono przewozy pasażerskie, a w 2000 towarowe. W październiku 2007 Operator Logistyczny Paliw Płynnych sp. z o.o. przeprowadził na własny koszt remont linii na odcinku z Gniezna do Stawian i dalej do Rejowca, gdzie znajdują się zbiorniki. 

</doc>
<doc id="1814718" url="https://pl.wikipedia.org/wiki?curid=1814718" title="Linia kolejowa nr 378">
Linia kolejowa nr 378

Linia kolejowa nr 378 – nieistniejąca linia łącząca stację Gołańcz ze stacją Chodzież, przez Margonin i Szamocin
Linia została otwarta w 1908 roku, w 1988 zawieszono ruch pasażerski a pod koniec 1994 towarowy. W 2005 roku linia została usunięta z ewidencji PLK, a rozbiórkę wykonano w październiku 2013 roku. 

</doc>
<doc id="1814720" url="https://pl.wikipedia.org/wiki?curid=1814720" title="Linia kolejowa nr 379">
Linia kolejowa nr 379

Linia kolejowa nr 379 – jednotorowa, niezelektryfikowana linia kolejowa znaczenia miejscowego, łącząca rozjazd numer 1 na stacji Cigacice i Sulechów. Dawniej linia bieg rozpoczynała na stacji Konotop, lecz odcinek Konotop – Cigacice (-0,696 – 25,337) został rozebrany. Linia na odcinku 27,530 – 31,869 nie jest udostępniana przez PKP PLK.
Charakterystyka techniczna.
Udostępniany odcinek linii jest klasy C3, maksymalny nacisk osi wynosi 221 kN dla lokomotyw oraz 196 kN dla wagonów, a maksymalny nacisk liniowy wynosi 71 kN (na metr bieżący toru). Linia podlega pod obszar konstrukcyjny ekspozytury Centrum Zarządzania Linii Kolejowych Poznań, a także pod Zakład Linii Kolejowych Zielona Góra. Linia dostosowana jest do prędkości 40 km/h, a jej prędkość konstrukcyjna wynosi 60 km/h.

</doc>
<doc id="1814724" url="https://pl.wikipedia.org/wiki?curid=1814724" title="Linia kolejowa nr 381">
Linia kolejowa nr 381

Linia kolejowa nr 381 – nieistniejąca obecnie linia łącząca stację Oborniki Wielkopolskie ze stacją Wronki.
Linia została otwarta w 1909 roku, na całej długości miała jeden tor.
31 sierpnia 1991 zawieszono ruch pasażerski na linii, a od 1994 także towarowy. W 2005 roku linię usunięto z ewidencji PLK i na przeważającej długości rozebrano. Na początku roku 2013 rozebrano do semafora wjazdowego ostatnie metry pozostałego odcinka od Wronek do mostu przez rz. Wartę. Most w Stobnicy został umieszczony na liście zabytków.

</doc>
<doc id="1814726" url="https://pl.wikipedia.org/wiki?curid=1814726" title="Linia kolejowa nr 383">
Linia kolejowa nr 383

Linia kolejowa nr 383 – łącząca stację Ostrzeszów ze stacją Namysłaki.
Linię otwarto w 1910 roku, w 1988 zawieszono ruch pasażerski a w styczniu 1999 linię zamknięto dla ruchu towarowego. Od dnia 30.08.2008 na odcinku Grabów nad Prosną - Bukownica funkcjonuje Kolej Drezynowa "Grabowska Toczka".

</doc>
<doc id="1814731" url="https://pl.wikipedia.org/wiki?curid=1814731" title="Linia kolejowa nr 385">
Linia kolejowa nr 385

Linia kolejowa nr 385 – nieczynna linia kolejowa łącząca stację Janowiec Wielkopolski z przystankiem osobowym Skoki.
W miejscowości Skoki podczas modernizacji linii kolejowej 356 na odcinku Poznań – Wągrowiec rozjazd łączący obie linie nie został zainstalowany, tym samym linia 385 od strony Skoków została odcięta od ogólnej sieci kolejowej.
9 października 2015 roku w Ministerstwie Infrastruktury i Rozwoju zapadła decyzja zezwalająca na rozbiórkę linii kolejowej nr 385.

</doc>
<doc id="1814734" url="https://pl.wikipedia.org/wiki?curid=1814734" title="Linia kolejowa nr 386">
Linia kolejowa nr 386

Linia kolejowa nr 386 – nieistniejąca linia kolejowa łącząca stację Kunowice na linii nr 3 ze stacją Cybinka.
Została rozebrana na całej długości w 2013 roku.

</doc>
<doc id="1814735" url="https://pl.wikipedia.org/wiki?curid=1814735" title="Linia kolejowa nr 389">
Linia kolejowa nr 389

Linia kolejowa nr 389 – łącząca stację Jankowa Żagańska ze stacją Żagań. Obecnie obsługuje wyłącznie ruch towarowy.

</doc>
<doc id="1814738" url="https://pl.wikipedia.org/wiki?curid=1814738" title="Linia kolejowa nr 393">
Linia kolejowa nr 393

Linia kolejowa nr 379 – jednotorowa, niezelektryfikowana linia kolejowa znaczenia miejscowego, łącząca rozjazd numer 1 na stacji Cigacice i bocznicę szlakową Cigacice Port. Linia nie jest udostępniana przez PKP PLK.

</doc>
<doc id="1814739" url="https://pl.wikipedia.org/wiki?curid=1814739" title="Linia kolejowa nr 394">
Linia kolejowa nr 394

Linia kolejowa nr 394 – linia kolejowa łącząca stację Poznań Krzesiny ze stacją Kobylnica, wykorzystywana wyłącznie w ruchu towarowym – korzystają z niej pociągi jadące w kierunku stacji Poznań Franowo. Obsługiwana jest głównie przez PKP Cargo, CTL Logistics, DB Cargo Polska, Lotos Kolej a także mniejszych przewoźników towarowych.
Historia powstania.
Linia kolejowa nr 394 będąca fragmentem poznańskiej kolei obwodowej na odcinku Pokrzywno – Zieliniec została wybudowana w czasie II wojny światowej przez około 350 więźniarek pochodzenia żydowskiego przetrzymywanych w sąsiedztwie linii, w obozie pracy na terenie Antoninka.
Parametry techniczne.
Ze względu na pogarszający się stan techniczny odcinka p.odg Zieliniec – Kobylnica wprowadzono ograniczenie prędkości do 30 km/h. Od 2016 roku prowadzone były prace remontowe celem przywrócenia prędkości rozkładowej 80 km/h w torze nr 2 na odcinku Zieliniec – Kobylnica. W rozkładzie jazdy 2016/2017 nastąpiło obniżenie prędkości rozkładowej w torze nr 2 na odcinku Stary Młyn – Zieliniec z 50 do 30 km/h.
19 czerwca 2017 roku rozstrzygnięto przetarg na remont toru nr 1 na odcinku Zieliniec – Kobylnica. W ich wyniku prędkość szlakowa wzrosła z 30 do 100 km/h w rozkładzie jazdy 2017/2018

</doc>
<doc id="1814745" url="https://pl.wikipedia.org/wiki?curid=1814745" title="Leucocoryne">
Leucocoryne

Leucocoryne – rodzaj roślin należących do rodziny amarylkowatych ("Amaryllidaceae"), obejmujący 48 gatunków występujących endemicznie w środkowym i północnym Chile. Wykazuje duże zróżnicowanie genetyczne w obrębie rodzaju, zwłaszcza w zakresie kształtu i cech barwnych kwiatów. Gatunki z tego rodzaju oraz ich kultywary są uprawiane jako rośliny ozdobne, w tym na kwiat cięty, jako rośliny pokojowe i ogrodowe. Największymi ich producentami są Holandia, Nowa Zelandia i Japonia. 
Występowanie.
Rośliny z tego rodzaju występują w Chile, na obszarze od Iquique (20º szer. geogr. poł.) do rzeki Bío-Bío (37º szer. geogr. poł.), w suchych siedliskach na wysokości od poziomu morza do 1000 m n.p.m.. Obszar największego zróżnicowania gatunków znajduje się pomiędzy rzeką Elqui (30º szer. geogr. poł.) a rzeką Maipo (34º szer. geogr. poł.), a największe populacje występują na suchych obszarach przybrzeżnych, na północ od Santiago, gdzie skąpe opady występują jedynie w okresie zimowym. 
Systematyka.
Rodzaj z plemienia "Gilliesieae" z podrodziny czosnkowych ("Allioideae") z rodziny amarylkowatych ("Amaryllidaceae"). 
Zastosowanie.
Wiele gatunków i ich kultywarów jest uprawianych jako rośliny ozdobne, w tym na kwiat cięty (są długotrwałe), ale także jako rośliny pokojowe i byliny ogrodowe. 
Są to rośliny trudne w uprawie. Wymagają stanowiska nasłonecznionego oraz suchego, ilastego podłoża. Rozpoczynają wegetację w połowie stycznia. W okresie letnim, po przekwitnięciu wymagają przesuszenia. Nie są mrozoodporne. Mogą być rozmnażane przez rozsiew nasion, kwitną ok. 3-4 lata po wykiełkowaniu. 

</doc>
<doc id="1814746" url="https://pl.wikipedia.org/wiki?curid=1814746" title="Skórnik (wzgórze)">
Skórnik (wzgórze)

Skórnik (niem. "Riemannhöhe") - sztuczne utworzone wzniesienie, przy ulicy Koszyckiej, na osiedlu Partynice we Wrocławiu o wysokości bezwzględnej 129 m n.p.m., zachowane w postaci szczątkowej. 
Skórnik powstał pod koniec XIX wieku z nadwyżek gruntu przeznaczonego do budowy nasypu Towarowej Obwodnicy Wrocławia, w tym samym czasie co Mała Sobótka i Wzgórze Bendera. Inicjatorem utworzenia sztucznego wzgórza, tak jak w przypadku innych kopców wzdłuż linii, było "Breslauer Verschönerungsverein" - Wrocławskie Towarzystwo Upiększania. 
Wzgórze od początku pełniło funkcje rekreacyjne, głównie zimą, kiedy było wykorzystywane jako górka saneczkowa. Na szczycie ustawiono drewniany pawilon, zniszczony w latach późniejszych i nigdy potem nieodbudowany. Niemiecka nazwa wzgórza została nadana dla upamiętnienia aktywisty "Breslauer Verschönerungsverein" - zmarłego 11 listopada 1905 roku kupca Paula Riemanna. 
Pod koniec lat 60. XX wieku, w czasie budowy osiedla domów jednorodzinnych, usunięto znaczną część ziemi, z której zostało usypane wzgórze Skórnik. Obecnie nie posiada ono walorów rekreacyjnych ani widokowych.

</doc>
<doc id="1814747" url="https://pl.wikipedia.org/wiki?curid=1814747" title="Marc Millecamps">
Marc Millecamps

Marc Millecamps (ur. 9 października 1950 w Waregem) – piłkarz belgijski grający na pozycji pomocnika. Jest bratem Luca Millecampsa, także reprezentanta Belgii i zawodnika KSV Waregem.
Kariera klubowa.
Przez całą karierę piłkarską Millecamps występował w zespole KSV Waregem. Grał tam wraz z bratem Lukiem. W sezonie 1968/1969 zadebiutował w jego barwach w pierwszej lidze belgijskiej. W 1972 roku spadł z Waregem do drugiej ligi, ale wrócił do niej po roku. W 1974 roku wystąpił w wygranym 4:1 finale Pucharu Belgii z KSK Tongeren. Z kolei w 1982 roku przegrał z Waregem finał pucharu z Waterschei Thor Genk (0:2). Latem tamtego roku zdobył Superpuchar Belgii. Karierę piłkarską zakończył w 1988 roku w wieku 38 lat.
Kariera reprezentacyjna.
W reprezentacji Belgii Millecamps zadebiutował 27 lutego 1980 roku w wygranym 5:0 towarzyskim spotkaniu z Luksemburgiem. W 1980 roku został powołany do kadry Belgii na Euro 80, na którym był rezerwowym i nie rozegrał żadnego spotkania. Na Euro 80 wywalczył wicemistrzostwo Europy. W 1982 roku był w kadrze Belgii na mistrzostwa świata w Hiszpanii, ale rozegrał tam tylko jeden mecz, przegrany 0:1 ze Związkiem Radzieckim. Od 1980 do 1982 roku rozegrał w reprezentacji narodowej 6 meczów.

</doc>
<doc id="1814757" url="https://pl.wikipedia.org/wiki?curid=1814757" title="Antoni Stawarz">
Antoni Stawarz

Antoni Józef Stawarz (ur. 4 stycznia 1889 w Tuchowie, zm. 19 maja 1955 w Krakowie) – kapitan piechoty Wojska Polskiego, organizator oswobodzenia Krakowa w 1918.
Życiorys.
Syn Tadeusza Stawarza, ślusarza kolejowego i Genowefy z domu Gonciarz. Wychowywał się w Bieczu. Po ukończeniu szkoły powszechnej kontynuował naukę w gimnazjum w Nowym Sączu, gdzie w 1910 roku otrzymał świadectwo dojrzałości. Po maturze odbył służbę wojskową jako jednoroczny ochotnik w c.k. 7 pułku piechoty w Grazu, gdzie ukończył szkołę oficerską i złożył egzamin oficerski. Po przeniesieniu do rezerwy studiował prawo na Wydziale Prawa Uniwersytetu Jagiellońskiego w Krakowie (1912-1914). W latach 1914–1916 walczył w szeregach 57 Pułku Piechoty na froncie serbskim. W 1916 awansowany na podporucznika i skierowany na front włoski. Od 1917 porucznik.
W styczniu wraz z Józefem Badziochem założył w Krakowie Polską Organizację Dywersyjną. Od czerwca 1918 komendant plutonu przy batalionie 93 Pułku Piechoty w Krakowie, prowadził patriotyczną agitację wśród żołnierzy polskich.
Na tajnym spotkaniu w dniu 30 października 1918 obwieścił obecnym początek powstania w Twierdzy Kraków, a następnie przy pomocy zebranych kolejarzy rozesłał depeszę do najważniejszych placówek kolejowych w Galicji. Depesza ta obwieszczała prowincji informację o udanej rewolucji w Krakowie. Kolejarze mieli polecenie kierować pociągi z austriackimi żołnierzami do stacji Kraków – Płaszów.
31 października 1918 wczesnym rankiem oddziały Stawarza zajęły dworzec w Płaszowie, bez jednego wystrzału rozbrajano żołnierzy austriackich z pomocą harcerzy prokocimskich, a następnie zajęto koszary w Podgórzu. W tryumfalnym pochodzie żołnierze przeszli do Rynku Głównego w Krakowie. Wydarzenia tego dnia można uznać za początek niepodległości Polski. Po podporządkowaniu się rozkazom Bolesława Roi zajął opuszczone przez Austriaków obiekty wojskowe w Krakowie. Awansowany na kapitana (1 listopada 1918).
Od końca listopada 1918 brał udział w walkach z Ukraińcami o Lwów, następnie – po sformowaniu ochotniczego batalionu z ziemi tarnowskiej – wziął udział w walkach o Przemyśl (marzec 1919).
W latach 1920–1921 służył w żandarmerii wojskowej, także podczas walk z Sowietami. W marcu 1920 roku został przeniesiony z Kierownictwa Organizacji Żandarmerii w Warszawie do Dywizjonu Żandarmerii Nr 9 w Grodnie. 3 maja 1922 roku został zweryfikowany w stopniu kapitana ze starszeństwem z 1 czerwca 1919 roku i 427. lokatą w korpusie oficerów piechoty.
Podczas przewrotu majowego opowiedział się po stronie rządowej. W 1928 roku pełnił służbę w 78 Pułku Piechoty w Baranowiczach. Z dniem 30 września 1929 roku został przeniesiony w stan spoczynku. W 1934 roku, jako oficer stanu spoczynku piechoty, pozostawał w ewidencji Powiatowej Komendy Uzupełnień w Kraków Miasto. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”.
W latach 30. pracownik krakowskiego magistratu. W okresie okupacji niemieckiej działał w konspiracji. Po zakończeniu wojny pracował m.in. w towarzystwach ubezpieczeniowych. Pochowany został na Cmentarzu Rakowickim (kwatera LXV-11-39).
Żonaty z Marią z Torońskich, miał syna Włodzimierza (1922-1940) oraz dwie córki - Wandę (1920-1994) zamężną Dunikowską i Janinę (1923-1998) zamężną Huk.

</doc>
<doc id="1814759" url="https://pl.wikipedia.org/wiki?curid=1814759" title="Swadzim (województwo zachodniopomorskie)">
Swadzim (województwo zachodniopomorskie)

Swadzim – wieś w woj. zachodniopomorskim, w powiecie myśliborskim, w gminie Barlinek, położona w pobliżu wsi Dzikowo. Obecnie liczy 20 mieszkańców. Dawna posiadłość rolnicza, w której podczas II wojny światowej pracowali robotnicy przymusowi polscy i francuscy.
W latach 1975–1998 miejscowość położona była w województwie gorzowskim.
Przez wieś przepływa rzeka Myśla.
Zobacz też: Swadzim

</doc>
<doc id="1814771" url="https://pl.wikipedia.org/wiki?curid=1814771" title="Antonio Amaya">
Antonio Amaya

Antonio Amaya Carazo (ur. 31 maja 1983 w Madrycie) – hiszpański piłkarz, środkowy obrońca. Obecnie występuje w Rayo Vallecano.
Kariera.
Amaya karierę piłkarską rozpoczynał w zespole CE L'Hospitalet. Następnie przeszedł do Rayo Vallecano, gdzie początkowo grał w zespole rezerw. W 2003 roku rozpoczął grać w pierwszej drużynie madryckiego klubu. Rok później zaliczył epizod na wypożyczeniu w SS Reyes.
14 sierpnia 2009 roku Amaya podpisał trzyletni kontrakt z angielskim Wigan Athletic. Tydzień później dołączył do niego jego klubowy kolega, Mohamed Diamé. W Wigan Amaya zadebiutował 26 sierpnia w meczu Pucharu Ligi z Blackpool. W meczu tym, zakończonym zwycięstwem jego klubu 4:1, strzelił jedną bramkę. W angielskim zespole Hiszpan nie był podstawowym zawodnikiem swojego klubu. Amaya rozgrywał natomiast spotkania w zespole rezerw. W 2010 roku został wypożyczony do Rayo Vallecano. Po roku pobytu w hiszpańskim zespole Amaya trafił do Betisu, gdzie podpisał trzyletni kontrakt. W czerwcu 2014 roku przeniósł się do Rayo Vallecano.
Życie prywatne.
Brat Amayi, Iván również jest piłkarzem.

</doc>
<doc id="1814774" url="https://pl.wikipedia.org/wiki?curid=1814774" title="Regalia cesarskie">
Regalia cesarskie

Regalia cesarskie (niem. "Reichskleinodien", "Reichsinsignien", lub "Reichsschatz") – insygnia koronacyjne królów i cesarzy Świętego Cesarstwa Rzymskiego. Insygnia te wraz z wieloma relikwiami świętych nazywane były Rzeszą. Określały one szczególne prawa polityczne w chrześcijańskiej Europie łacińskiej, oraz tożsamość państwową odnowionego przez Karola Wielkiego cesarstwa rzymskiego. W skład zespołu regaliów cesarskich wchodzą m.in. Korona Rzeszy, Włócznia Świętego Maurycego, Krzyż Rzeszy, miecz Rzeszy, obecnie znajdujące się w Skarbcu ("Schatzkammer") w wiedeńskim Hofburgu.
Lista insygniów cesarskich.
Zespół insygniów i klejnotów cesarskich dzieli się na dwie części. Najważniejszą grupę tworzą Klejnoty norymberskie ("Nürnberger Kleinodien"). Nazwa wywodzi się od miejsca pochówku i wystawiania insygniów, miasta Norymbergi, gdzie regalia przechowywano w latach 1424-1796. Zespół ten tworzy Korona Rzeszy, stroje koronacyjne, Jabłko Rzeszy (globus cruciger), Berło Rzeszy, Miecz Rzeszy, miecz ceremonialny, Krzyż Rzeszy, Włócznia Świętego Maurycego oraz zespół relikwiarzy (z wyjątkiem tzw. Puzdra Św. Szczepana).
Puzdro Świętego Szczepana, Ewangeliarz koronacyjny oraz tzw. Saber Karola Wielkiego były przechowywane w Akwizgranie do roku 1794. Insygnia te tworzą zespół Klejnotów akwizgrańskich ("Aachener Klenodien"). W tym karolińskim mieście miały miejsce koronacje królów niemieckich.

</doc>
<doc id="1814775" url="https://pl.wikipedia.org/wiki?curid=1814775" title="Wiener Städtische Liga (2009/2010)">
Wiener Städtische Liga (2009/2010)

Wiener Städtische LIGA 2009/2010 – 19. sezon walki o mistrzostwo Serbii. Rozpoczął się 8 października 2009 roku i trwać będzie do wiosny 2010 roku.
W fazie zasadniczej 8 zespołów rozegra mecze system każdy z każdym, mecz i rewanż.
W sezonie 2009/2010 w Lidze Mistrzów Serbię reprezentować będzie Radnički Kragujevac, w Pucharze CEV – Crvena Zvezda Belgrad, a w Pucharze Challenge – Ribnica Kraljevo i NIS Wojwodina Nowy Sad.

</doc>
<doc id="1814778" url="https://pl.wikipedia.org/wiki?curid=1814778" title="Rączak indyjski">
Rączak indyjski

Rączak indyjski ("Cursorius coromandelicus") – gatunek średniej wielkości ptaka z rodziny żwirowcowatych (Glareolidae), występujący w Azji Południowej na suchych równinach i terenach półpustynnych.

</doc>
<doc id="1814789" url="https://pl.wikipedia.org/wiki?curid=1814789" title="Linvoy Primus">
Linvoy Primus

Linvoy Stephen Primus (ur. 14 września 1973 w Londynie) – angielski piłkarz, środkowy lub prawy obrońca.
Dzieciństwo.
Linvoy Primus urodził się jako pierwsze dziecko Newtona i Pauline Primusów 14 września 1974 roku w szpitalu Forest Gate w Londynie. Jego matka urodziła się na Jamajce i pracowała jako sanitariuszka w szpitalu Whipps Cross. Ojciec Primusa pochodzi z Saint Vincent i Grenadynów i był inżynierem. Do Anglii obydwoje przybyli w latach 60. Rodzice piłkarza są praktykującymi Chrześcijanami i zabierali go do kościoła, kiedy był dzieckiem. W swojej autobiografii Primus napisał, że gdy był w bardzo młodym wieku uważał kościół za „zimne i niepożądane miejsce”, zaznaczył jednak, że dzięki niemu zaczął odróżniać dobro od zła. Primus po obejrzeniu bramki Ricardo Villi dla Tottenhamu Hotspur w finałowym meczu Pucharu Anglii w 1981 roku.
Kariera.
Primus jako nastolatek grał dla amatorskiego klubu z siedzibą w Canning Town – Pretorii. W wieku 14 lat dołączył do Charltonu Athletic po spotkaniu towarzyskim z tym zespołem. Jego pozyskaniem zainteresowany był także Wimbledon i Luton Town. Przez dwa ostatnie lata nauki w szkole podróżował do Greenwich, gdzie dwa razy w tygodniu trenował z Charltonem. W wieku 16 lat podpisał juniorski kontrakt z tym zespołem, mimo oferty West Ham United.
W 1992 roku Primus trafił do pierwszego zespołu Charltonu. W czasie dwóch lat rozegrał w tym zespole cztery ligowe spotkania. 18 lipca 1994 roku przeszedł do Barnet. W klubie tym był podstawowym graczem, w czasie trzech sezonów zagrał w 127 ligowych meczach. 1 sierpnia 1997 roku za 250 tysięcy funtów podpisał kontrakt z Reading. W nowym klubie zadebiutował 9 sierpnia w meczu z Bury (1:1). 24 października w meczu z Nottingham Forest (3:3) zdobył pierwszą bramkę dla Reading. Podobnie jak w Barnet, w klubie z Madejski Stadium Primus był podstawowym graczem. Do 2000 roku rozegrał dla tego zespołu ponad 100 spotkań.
W lipcu 2000 roku Primus był na testach w Portsmouth i ostatecznie 31 lipca przeszedł do tego zespołu na zasadzie wolnego transferu. W zespole Portsmouth Primus zadebiutował 12 sierpnia w przegranym 2:0 ligowym spotkaniu z Sheffield United. W 81. minucie meczu zdobył bramkę samobójczą.
8 grudnia 2009 roku ogłosił zakończenie piłkarskiej kariery, w związku ze skomplikowaną kontuzją kolana, której doznał w sezonie 2007/2008.

</doc>
<doc id="1814792" url="https://pl.wikipedia.org/wiki?curid=1814792" title="Igrzyska czarnomorskie">
Igrzyska czarnomorskie

Igrzyska czarnomorskie – multidyscyplinarne zawody sportowe, których pierwsza edycja odbyła się w roku 2007. Począwszy od 2010 roku impreza odbywać się będzie w interwale czteroletnim. Idea zorganizowania igrzysk narodziła się już w roku 1997.
Uczestnicy.
W zawodach biorą udział kraje leżące w basenie Morza Czarnego. Uczestnictwo w zawodach reguluje statut igrzysk czarnomorskich. Obecnie w imprezie startują reprezentanci 12. krajów:

</doc>
<doc id="1814793" url="https://pl.wikipedia.org/wiki?curid=1814793" title="Igrzyska Czarnomorskie 2007">
Igrzyska Czarnomorskie 2007

1. Igrzyska Czarnomorskie – multidyscyplinarne zawody sportowe, które odbyły się w tureckim Trabzonie między 2 i 8 lipca 2007 roku. W imprezie brało udział 1277 zawodników (w tym 340 kobiet) z 11 krajów. Rywalizowali oni w 13 dyscyplinach. Wśród uczestników imprezy zabrakło reprezentacji Serbii. Główną areną igrzysk był Hüseyin Avni Aker Stadyumu.

</doc>
<doc id="1814795" url="https://pl.wikipedia.org/wiki?curid=1814795" title="Aminochlorek rtęci">
Aminochlorek rtęci



</doc>
<doc id="1814796" url="https://pl.wikipedia.org/wiki?curid=1814796" title="Sierpień (opowiadanie)">
Sierpień (opowiadanie)

Sierpień – tytuł opowiadania Brunona Schulza. Utwór wchodzi w skład zbioru "Sklepy cynamonowe", opublikowanego w 1934 r. nakładem Wydawnictwa "Rój".
Zarys treści.
Fabuła opowiadania zawiera trzy wątki odpowiadające każdej z części. Wątki są równorzędne, żadnego z nich nie można nazwać głównym ani pobocznym. 
W części I Józef spaceruje z matką w sobotnie letnie popołudnie po rozgrzanym słońcem rynku. Część II to opis bezdomnej Tłui, pomieszkującej na zdezelowanym łóżku w ogrodzie, oraz jej matki Maryśki, podglądanej we śnie przez Józefa i służącą Adelę. Część III jest opisem wizyty Józefa (i przypuszczalnie jego matki) w położonym na przedmieściach domu ciotki Agaty. W czasie nudnej rozmowy ciotka narzeka na swego męża Marka ("mały, zgarbiony," [...] "pogodzony z losem"), na dzieci (starzejąca się kuzynka Łucja z jej "nadwrażliwym panieństwem", po pokoju spaceruje w tym czasie kuzyn Emil, który ma za sobą "burzliwe i zmarnowane życie" światowca i karciarza). Kuzyn zabiera Józefa do drugiego pokoju, gdzie pokazuje mu ukryte w portfelu zdjęcia pornograficzne, wywołując zmieszanie i zawstydzenie chłopca.
Związki prozy z biografią.
"Sierpień" jest utworem otwierającym "Sklepy cynamonowe". Opowiadanie ma niewielkie rozmiary, składa się z trzech części, które łączy główna postać, będąca jednocześnie narratorem. Wspólne są także czas i miejsce zdarzeń: tytułowy sierpień w małym prowincjonalnym miasteczku, w którym odnaleźć można cechy współczesnego Schulzowi Drohobycza. 
Świat opowiadania widziany jest oczami bohatera, dorastającego chłopca imieniem Józef. Reaguje on "namiętnie na wszystko, co nowe i olśniewające w jego przeżyciach, z dziecinną ciekawością obserwuje dorosłych i ich dziwaczne obsesje czy dewiacje".
Józef mieszka "na pierwszym piętrze kamienicy w rynku". Informacja ta również odnosi czytelnika do biografii pisarza, który urodził się i spędził dzieciństwo w mieszkaniu przy drohobyckim rynku. 
Mimo cech wspólnych autora i bohatera, nie jest to literatura autobiograficzna. Istotą prozy Schulza nie jest opisywanie zdarzeń, które często, jak w opowiadaniu "Sierpień", są zwyczajne, banalne. Schulz dokonuje przetworzenia rzeczywistości, kształtuje ją na nowo. Zwykłym zdarzeniom i ludziom nadaje charakter niezwykły i uniwersalny. Pisarz nazywał swoją metodę twórczą "mityzacją rzeczywistości". 
Język.
Język opowiadania "Sierpień", jak wszystkich Schulzowskich opowiadań, jest oryginalny i ma wiele związków z poezją. Licznie pojawiają się środki stylistyczne typowe dla liryki − metafory i porównania. Nierzadko oba te środki przenikają się, tworząc nowe, subiektywne znaczenia: 
Charakterystyczne jest stosowanie zdań wielokrotnie złożonych, zawierających najczęściej obszerne opisy. Są one wyszukane w formie i pełne zaskakujących ciągów skojarzeniowych. Zjawiska ukazywane w Schulzowskim opisie nie są statyczne. Przyroda ma charakter dynamiczny, jest uczestnikiem zdarzeń: "Bodiaki, spalone słońcem, krzyczą, łopuchy puchną i pysznią się bezwstydnym mięsem, chwasty ślinią się błyszczącym jadem".

</doc>
<doc id="1814804" url="https://pl.wikipedia.org/wiki?curid=1814804" title="Pantomima Olsztyńska">
Pantomima Olsztyńska

Pantomima Olsztyńska – teatr amatorski ludzi niesłyszących, założony jako w październiku 1957 w Olsztynie. Zakończył swoją działalność w listopadzie 2009.
Historia.
Głównym inicjatorem Pantomimy Olsztyńskiej był głuchoniemy Tadeusza Ostaszkiewicz, który wraz ze słyszącym bratem Mirosławem Ostaszewskim w 1957 założyli Amatorski Teatr Głuchych. Placówka powstała przy ówczesnym Wojewódzki Domu Kultury w Olsztynie (obecnie Centrum Edukacji i Inicjatyw Kulturalnych).
Pierwszą sztukę, komedia „Jestem zabójcą” Aleksandra Fredry, teatr wystawił w styczniu 1958. Jako główny środek przekazu artyści wykorzystali język migowy. W tym samym roku aktorzy zorganizowali w Olsztynie czwartą edycję Ogólnopolskiego Przeglądu Zespołów Artystycznych Głuchych. We wrześniu 1959 roku zespół zmienił nazwę na Robotniczy Teatr Olsztyńska Pantomima Głuchych. Kolejna zmiana nazwy odbyła się w 1991 na Teatr Pantomima Olsztyńska Nowa.
We wrześniu 1959 roku do zespołu dołączył Bohdan Głuszczak, ówczesny absolwent wydziału reżyserii teatrów nieprofesjonalnych szkoły teatralnej i filmowej w Łodzi. Kierował zespołem do końca 1989, realizując z zespołem 22 scenariusze. Wprowadził na deski olsztyńskiego teatru pantomimę – nową główną formę wyrazu artystycznego, która zastąpiła język migowy.
Podczas spotkań artyści do ćwiczeń wykorzystywali również eurytmię — wyrażanie ruchem mowy, poszczególnych wyrazów, imion.
Pantomima Olsztyńska jest laureatem wielu polskich i zagranicznych festiwali teatralnych. W swoim dorobku ma ponad 25 występów zagranicznych. W jej przedstawieniach wykorzystywano muzykę Krzysztofa Pendereckiego, Henryka Mikołaja Góreckiego i Czesława Niemena, który komponował ją specjalnie do widowisk teatru mimów z Olsztyna(ostatni raz w 1998 do spektaklu „Aktor i Błazen” w reż. B. Głuszczaka).
W 1989 miejsce Głuszczka zajął jego dotychczasowy zastępca Krzysztof Gedroyć, którego w 1998 zastąpił Tadeusz Prusiński, a po nim zespołem kierował od października 1999 Ryszard Choiński. W ostatnich latach swojej działalności – jako teatr ruchu – Pantomima funkcjonowała pod opieką Centrum Edukacji i Inicjatyw Kulturalnych w Olsztynie, licząc 15 aktorów, słyszących i niesłyszących, a opiekę reżyserską sprawował mieszkający w Poznaniu Wiesław Piesak.
Początkowo teatr tworzyło 12 osób. W czasach świetności zespół liczył 35 aktorów, na co dzień pracowników kilku olsztyńskich spółdzielni inwalidzkich. Łącznie przez Pantomimę Olsztyńską przewinęło się ponad 200 osób.
Wybrane spektakle.
Wybrane spektakle wystawione przez Pantomimę Olsztyńską:
Filmy o Pantomimie Olsztyńskiej (lub z udziałem jej aktorów).
Film o artystach Pantomimy Olsztyńskiej został nagrodzony na festiwalu w Cannes.

</doc>
<doc id="1814812" url="https://pl.wikipedia.org/wiki?curid=1814812" title="Kobziarz (tom wierszy)">
Kobziarz (tom wierszy)

Kobziarz (, dawn. ) – tom wierszy Tarasa Szewczenki opublikowany w 1840, przez późniejszą krytykę uznany za przełomowe dzieło w literaturze ukraińskiej.
Okoliczności powstania tomu.
Najstarszym znanym utworem Szewczenki jest ballada "Urzeczona", ogłoszona drukiem w 1837. Marian Jakóbiec jest jednak zdania, że Szewczenko już wcześniej tworzył dzieła poetyckie, nie zaniedbując przy tym swojej dotychczasowej aktywności artystycznej w dziedzinie malarstwa. Już trzy lata później Szewczenko opublikował tom swojej poezji, zatytułowany "Kobziarz". Weszło do niego osiem utworów napisanych w ciągu trzech ostatnich lat: poemat "Katarzyna", ballada "Topola", wiersze "Dumka", "Dumy moje, dumy moje" i "Perebendia", list poetycki "Do Osnowianenki" oraz dwa utwory o tematyce historycznej – "Iwan Pidkowa" oraz "Noc Tarasa".
Znaczenie tytułu.
Szewczenko nadał tomowi tytuł "Kobziarz" w celu przekazania konkretnego przesłania literackiego i politycznego. Kobziarzami (lirnikami) nazywano na ziemiach ukraińskich wędrownych artystów amatorów, przemieszczających się z jednej miejscowości do drugiej, by śpiewać – zarówno publicznie, jak i w prywatnych domach – pieśni ludowe. Pieśni wykonywane przez kobziarzy często nawiązywały do historii Ukrainy, opowiadając np. historie z dziejów Kozaczyzny, chwaląc czyny Zaporożców, wspominając odnoszone przez nich sukcesy militarne. Stąd w epoce romantyzmu pojawiło się przekonanie o ich szczególnej roli jako natchnionych przywódców narodowych czy wręcz proroków.
Umieszczając w tomie dwa utwory poświęcone refleksji nad pozycją społeczną i zadaniami artysty ("Dumy moje, dumy moje" oraz "Perebendia"), Szewczenko podkreślał, że pragnie poprzez swoją twórczość odegrać rolę kobziarza w romantycznym rozumieniu tego słowa, czynnie brać udział w rozwoju świadomości narodowej Ukraińców. Silna identyfikacja poety z ideami wyrażonymi w zbiorze sprawiła, że jego przyjaciele zaczęli w listach nazywać go Kobziarzem. Również sam Szewczenko w korespondencji podpisywał się jako Kobziarz Darmograj.
Zawartość tomu.
Utwory zawarte w "Kobziarzu" były w wyraźnie sposób zainspirowane dziełami anonimowych twórców ludowych, zarówno w sferze fabularnej, jak i formalnej. Szewczenko przetwarzał jednak i wzbogacał wątki ludowe, nadawał im szersze znaczenie, łączył tradycję znaną mu jeszcze z dzieciństwa z filozoficznym, politycznym i ideologiczną refleksją nad losem całego narodu ukraińskiego.
Wiersze poświęcone roli poety.
W zawartych w tomie utworach stanowiących refleksję nad zadaniami poety, Szewczenko przedstawił romantyczną wizję poety zaangażowanego w działalność narodową, będącego przewodnikiem narodu w jego walce o wyzwolenie. Słowo poetyckie staje się potężną bronią, podtrzymującą ducha w zbiorowości i wskazującą kierunki dalszego działania. Poeci, niczym dawni wędrowni lirnicy, mają za zadanie przechowywać pamięć o historii i tradycji narodowej. Równocześnie, jak wskazuje wiersz "Perebendia", poeta nie może liczyć na pełne zrozumienie tego, o czym mówi. Jest bowiem dalece bardziej wrażliwy i patrzy szerzej niż jego słuchacze. Skazuje go to na samotność, nawet jeśli zyska poklask i szacunek społeczeństwa.
Wiersze o tematyce kozackiej.
Zawarte w "Kobziarzu" wiersze oparte na wątkach kozackich mają swoje źródło w fascynacji Szewczenki znaną od dzieciństwa kulturą ludową, twórczością anonimowych ludowych śpiewaków. Utwory te były dla poety źródłem bezpośredniej inspiracji tematycznej; dzięki nim poznawał fakty (zwykle udramatyzowane) i legendy z historii Kozaczyzny, które następnie wykorzystywał w swoich dziełach. Szewczenko przejmował również w swojej młodzieńczej twórczości, jaką reprezentuje "Kobziarz", ocenę Kozaczyzny prezentowaną w ludowej poezji ukraińskiej. "Iwan Pidkowa" oraz "Noc Tarasa" nie analizują szerzej tła politycznego powstań kozackich, przyczyn i skutków walki prowadzonej przez Zaporożców. Skupiają się jedynie na kreacji obrazu waleczności Kozaków, niezależnie od kontekstu (zarówno w czasie wyprawy łupieżczej, jak i w czasie powstania przeciw Polsce). Atamani kozaccy będący bohaterami utworów są przedstawieni w sposób wyidealizowany, bez głębi psychologicznej (Szewczenko podkreśla jedynie ich fizyczną odwagę i miłość wobec wolności). Ich dokładnym przeciwieństwem są wrogowie Kozaczyzny.
Wiersze ukazują Kozaczyznę jako idealny okres w historii Ukrainy, który równocześnie powinien być punktem odniesienia dla przyszłych pokoleń walczących o wolność narodową działaczy. Podkreślają konieczność przechowywania pamięci o czynach Kozaków i praktycznego ich naśladowania.
Recepcja.
Publikacja "Kobziarza" była ogromnym wydarzeniem w życiu literackim i politycznym na ziemiach ukraińskich, punktem przełomowym w rozwoju literatury ukraińskiej. Marian Jakóbiec nazywa "Kobziarza" „manifestem nowej, narodowej literatury ukraińskiej”. W swojej historii literatury ruskiej i ukraińskiej Iwan Franko napisał, że "Kobziarz":
Dzieło wzbudziło również żywe zainteresowanie prasy rosyjskiej. Autorzy recenzji zwracali szczególną uwagę nie tylko na treść wierszy zawartych w tomie, ale również na fakt, że został on w całości napisany w języku ukraińskim, uważanym przez władze carskie za dialekt języka rosyjskiego, w którym nie można tworzyć literatury. "Otieczestwiennyje zapiski" z uznaniem wypowiadały się o nawiązaniu przez Szewczenkę do twórczości ludowej, a nawet akceptując tworzenie przez niego w języku ukraińskim. Pozytywne recenzje opublikowały Sowriemiennik, "Majak" i "Literaturnaja gazieta". Z kolei "Syn Otieczestwa" w anonimowej recenzji pisał, że Szewczenko powinien zrezygnować z „języka Chachłów” i tworzyć po rosyjsku. Również Tadeusz Bułharyn i Józef Sękowski wysoko ocenili twórczość Szewczenki, radzili mu jednak zrezygnować z pisania po ukraińsku.
W oczach krytyki radzieckiej "Kobziarz" był wysoko oceniany jako tom o wyraźnej wymowie nie tylko narodowowyzwoleńczej, ale i antyfeudalnej ("Noc Tarasa", "Katarzyna"), ukazującej krzywdę ubogich prześladowanych przez bogatych, nie ograniczając się do kontekstu ucisku narodowościowego. Krytycy radzieccy byli zdania, że właśnie w "Kobziarzu" po raz pierwszy wypowiedziane zostały postulaty ludu ukraińskiego. Tom był klasyfikowany jako dzieło o wymowie rewolucyjnej. W związku z tak wysoką oceną dzieła od momentu powstania Ukraińskiej Republiki Radzieckiej do 1978 "Kobziarz" był dwunastokrotnie wznawiany.
Jarosław Hrycak nazywa "Kobziarza" Biblią ukraińskiego ruchu narodowego.
Kolejne wydania.
Za życia Szewczenki wydane zostały jeszcze dwa tomy jego poezji, również noszące tytuł "Kobziarz". Zawierały one osiem wierszy z pierwszego wydania oraz dalsze dzieła wskazane przez autora i zaakceptowane przez cenzurę, powstałe w latach poprzedzających publikację (1844 i 1860). Trzykrotne wykorzystanie tego samego tytułu było wymuszone przez carską cenzurę, która nie pozwoliła Szewczence na publikowanie nowych utworów pod tytułem "Poezja", by stworzyć wrażenie, że kolejne tomiki powtarzają znaną już czytelnikom treść. Również po śmierci poety wiele zbiorów jego poezji było wydawanych pod nazwą "Kobziarz", z uwagi na ogromną popularność tego tytułu i jednoznaczne kojarzenie go z Szewczenką.
Utwory zawarte w "Kobziarzu" zostały przetłumaczone na ponad 100 języków. Pierwszy przekład – na rosyjski – powstał jeszcze za życia poety, w 1860, zaś jego autorem był M. Gerbiel.

</doc>
<doc id="1814813" url="https://pl.wikipedia.org/wiki?curid=1814813" title="Gmina Jaraczew">
Gmina Jaraczew



</doc>
<doc id="1814814" url="https://pl.wikipedia.org/wiki?curid=1814814" title="Jaraczew">
Jaraczew



</doc>
<doc id="1814815" url="https://pl.wikipedia.org/wiki?curid=1814815" title="Mýa and Friends Present... Best of Both Worlds">
Mýa and Friends Present... Best of Both Worlds

Mýa and Friends Present... Best of Both Worlds to nieoficjalna składanka amerykańskiej piosenkarki Mýi. Została wydana 7 lipca 2009 przez wytwórnię Siccness wyłącznie w USA.

</doc>
<doc id="1814819" url="https://pl.wikipedia.org/wiki?curid=1814819" title="Parafia Matki Boskiej Różańcowej w Jaworze">
Parafia Matki Boskiej Różańcowej w Jaworze

 
Parafia pw. Matki Boskiej Różańcowej w Jaworze znajduje się w dekanacie jaworskim w diecezji Legnickiej. Jej proboszczem jest ks. Waldemar Hawrylewicz. Obsługiwana przez księży diecezjalnych. Erygowana 23 kwietnia 1996. Mieści się przy ulicy Jana Pawła II.
Obszar parafii.
Ulice w Jaworze przynależne parafii :Asnyka, Bema, Berlinga, Bohaterów Getta, Boya Żeleńskiego, Broniewskiego, Brzechwy, Chopina, Dąbrowskiej, Fiedlera, Fredry, Gałczyńskiego, Głucha, Al. Jana Pawła II, Kasprowicza, Kochanowskiego, Kombatantów, Konopnickiej, Kopernika, Kościuszki, Kraszewskiego, Metalowców, Mickiewicza, Miłosza, Morcinka, Myśliborska, Nałkowskiej, Norwida, Orzeszkowej, Parkowa, Piastowska, Prusa, Przyjaciół Żołnierza, Reymonta, Sienkiewicza, Słoneczna, Staffa, Stalowa, Struga, Szpitalna, Traugutta, Tuwima, Worcella, Wybickiego, Wyspiańskiego;
Miejscowości należące do parafii: Zębowice, Siekierzyce .

</doc>
<doc id="1814821" url="https://pl.wikipedia.org/wiki?curid=1814821" title="Parafia św. Brata Alberta w Jaworze">
Parafia św. Brata Alberta w Jaworze

 
Parafia pw. św. Brata Alberta – rzymskokatolicka parafia znajdująca się przy ulicy Starojaworskiej 92c w Jaworze. Parafia należy do dekanatu jaworskiego w diecezji Legnickiej. Administratorem parafii jest ks. Piotr Bizoń. Obsługiwana przez księży diecezjalnych. Erygowana 25 listopada 2007 roku.
Obszar parafii.
Ulice w parafii: Starojaworska, Boczna, Widokowa, Zachodnia, Cukrownicza ..

</doc>
<doc id="1814822" url="https://pl.wikipedia.org/wiki?curid=1814822" title="Mýa (album)">
Mýa (album)

Mýa to pierwszy album wokalistki Mýi. Został wydany w 1998 roku przez Interscope Records.

</doc>
<doc id="1814823" url="https://pl.wikipedia.org/wiki?curid=1814823" title="Paweł Jermakowicz">
Paweł Jermakowicz

Paweł Jermakowicz (ur. 1 lutego 1975 w Raciborzu) – polski piłkarz, grający na pozycji obrońcy. Znany głównie z występów w Włókniarzu Kietrz.
Swoją karierę rozpoczął w Unii Racibórz, gdzie grał do 1996 roku. Następnie przeniósł się do pobliskiego klubu Naprzód Rydułtowy, gdzie grał niecałe dwa sezony. Właśnie wtedy zgłosił się po niego klub z najwyższej półki jakim był GKS Katowice, nie zdołał przebić się do podstawowego składu i przeniósł się do ówczesnej rewelacji zaplecza Ekstraklasy Włókniarza Kietrz. Występował tam (z małym epizodem w Odrze Opole) do 2003 roku. Ostatni sezon w swojej karierze spędził w Podbeskidziu Bielsko-Biała, wraz z końcem sezonu zakończył karierę. Obecnie mieszka w Raciborzu.

</doc>
<doc id="1814826" url="https://pl.wikipedia.org/wiki?curid=1814826" title="Ogród Botaniczny Koishikawa">
Ogród Botaniczny Koishikawa

 – ogród botaniczny znajdujący się w dzielnicy Bunkyō, w Tokio, w Japonii.
Obecnie ogród jest zarządzany przez . 
Historia.
Istnienie parku datuje się od roku 1684. Wtedy to siogun Tsunayoshi Tokugawa utworzył na tym terenie ogród zielarski, który w późniejszym okresie zaopatrywał biedotę okresu Edo w niezbędne medykamenty.
W roku 1877 (restauracja Meiji) pieczę nad parkiem przejął Cesarski Uniwersytet Tokijski (obecnie Uniwersytet Tokijski). Było to miejsce do prowadzenia badań botanicznych. Parę lat później na terenie parku zbudowano małą bibliotekę oraz budynek przeznaczony do prowadzenia prac badawczych i wykładów. Uczelnia skupiła także swoją uwagę na arboretum.
Roślinność.
Na terenie ogrodu prowadzone są badania z zakresu fitofizjologii i ewolucji roślin.
W ogrodzie znajduje się ponad 4 tysiące gatunków roślin, w tym ok. 1400 mrozoodpornych roślin drzewiastych, ok. 1500 mrozoodpornych roślin zielnych i ok. 1100 gatunków roślin tropikalnych i subtropikalnych. Niektóre z gatunków obecnych w ogrodzie to:
Filia ogrodu w Nikkō.
W 1902 r. utworzono filię ogrodu Koishikawa w prefekturze Tochigi, w miejscowości Nikkō. Umożliwiło to prowadzenie badań specjalistycznych na roślinach górskich. Ogród ten nazywa się . Posiada również bogaty zielnik, przechowujący ponad 1,4 mln okazów. Księgozbiór ogrodowej biblioteki liczy około 20 tys. pozycji, głównie z dziedziny botaniki.
Ogród w Nikkō jest otwarty dla zwiedzających od godziny 9:00 do 16:30, z wyjątkiem zimy, gdy jest zamykany. 
Do parku dostać się można m.in. koleją JR, wysiadając na stacji Nikkō.

</doc>
<doc id="1814827" url="https://pl.wikipedia.org/wiki?curid=1814827" title="Nalot">
Nalot



</doc>
<doc id="1814833" url="https://pl.wikipedia.org/wiki?curid=1814833" title="Parafia Miłosierdzia Bożego w Jaworze">
Parafia Miłosierdzia Bożego w Jaworze

 
Parafia pw. Miłosierdzia Bożego w Jaworze znajduje się w dekanacie jaworskim w diecezji legnickiej. Obsługiwana przez księży diecezjalnych. Erygowana 26 sierpnia 1990. Mieści się przy ulicy Starojaworskiej. Kościoły znajdują się przy ulicy Starojaworskiej (stary kościół) i Wojciecha Korfantego (nowy kościół).

</doc>
<doc id="1814836" url="https://pl.wikipedia.org/wiki?curid=1814836" title="Najada">
Najada



</doc>
<doc id="1814837" url="https://pl.wikipedia.org/wiki?curid=1814837" title="Fitofizjologia">
Fitofizjologia



</doc>
<doc id="1814838" url="https://pl.wikipedia.org/wiki?curid=1814838" title="Lista bohaterów Miecza Prawdy">
Lista bohaterów Miecza Prawdy



</doc>
<doc id="1814839" url="https://pl.wikipedia.org/wiki?curid=1814839" title="Parafia św. Marcina w Jaworze">
Parafia św. Marcina w Jaworze

 
Parafia pw. św. Marcina w Jaworze znajduje się w dekanacie jaworskim w diecezji Legnickiej. Jej proboszczem jest ks. Łukasz Misiak. Obsługiwana przez księży diecezjalnych. Erygowana 2 stycznia 1201. Mieści się przy ulicy Świętego Marcina.
Obszar parafii.
Ulice w Jaworze przynależne parafii: Armii Krajowej, Pl. Bankowy, Barbary, Chemików, Chrobrego, Cicha, Czarneckiego, Dąbrowskiego, Dębowa, Drukarska, Dworcowa, Grunwaldzka, Klasztorna, Kolejowa, Kościelna, Krótka, Kuziennicza, Legnicka, Limanowskiego, Lipowa, Łukasińskiego, 1 Maja, Św. Marcina, Park Pokoju, Piłsudskiego, Piwna, Poniatowskiego, Ptasia, Przechodnia, Rapackiego, Reja, Rynek, Robotnicza, Roosvelta, Rzeczna, Słowackiego, Staszica, Strzegomska, Szkolna, Środkowa, Pl. Seniora, Wiejska, Wrocławska, Pl. Wolności, Zagrodowa, Zamkowa, Zielona, Żeromskiego;
Miejscowości należące do parafii: Grzegorzów, Rybno .

</doc>
<doc id="1814841" url="https://pl.wikipedia.org/wiki?curid=1814841" title="Piotr Juszczak (pułkownik)">
Piotr Juszczak (pułkownik)

Piotr Juszczak (ur. 5 lipca 1967 w Łodzi) – polski funkcjonariusz służb specjalnych, pułkownik, od 2008 do 2013 zastępca szefa Agencji Wywiadu.
Życiorys.
Ukończył studia lekarskie na Akademii Medycznej w Warszawie. W latach 1994–1996 odbył szkolenie zawodowe w Ośrodku Kształcenia Kadr Wywiadu.
W 1993 rozpoczął służbę w Urzędzie Ochrony Państwa. Od 1998 do 2002 był zastępcą naczelnika Wydział Kontaktów Zewnętrznych i Współpracy Międzynarodowej. Od 2002 służył w Agencji Wywiadu. W latach 2005–2008 był ekspertem narodowym w Połączonym Centrum Sytuacyjnym Sekretariatu Rady Unii Europejskiej w Brukseli. W kwietniu 2008 został powołany na stanowisko zastępcy szefa Agencji Wywiadu. Został z niego odwołany w 2013.
Żonaty z Danutą, ma córkę.

</doc>
<doc id="1814844" url="https://pl.wikipedia.org/wiki?curid=1814844" title="Nickelodeon (USA)">
Nickelodeon (USA)



</doc>
<doc id="1814846" url="https://pl.wikipedia.org/wiki?curid=1814846" title="Samurai Spirits">
Samurai Spirits



</doc>
<doc id="1814853" url="https://pl.wikipedia.org/wiki?curid=1814853" title="Podziały precedensu">
Podziały precedensu



</doc>
<doc id="1814855" url="https://pl.wikipedia.org/wiki?curid=1814855" title="Roque Luis Santa Cruz">
Roque Luis Santa Cruz



</doc>
<doc id="1814864" url="https://pl.wikipedia.org/wiki?curid=1814864" title="Letchworth Garden City">
Letchworth Garden City

Letchworth Garden City (potocznie Letchworth) – miasto w hrabstwie Hertfordshire, w Wielkiej Brytanii, będące próbą realizacji koncepcji miasta-ogrodu Ebenezera Howarda.

</doc>
<doc id="1814868" url="https://pl.wikipedia.org/wiki?curid=1814868" title="Parafia Nawiedzenia Najświętszej Maryi Panny w Wieluniu">
Parafia Nawiedzenia Najświętszej Maryi Panny w Wieluniu

Parafia Nawiedzenia Najświętszej Maryi Panny w Wieluniu – parafia rzymskokatolicka w Wieluniu. Należy do dekanatu Wieluń – NMP Pocieszenia archidiecezji częstochowskiej. 
Historia parafii.
Została utworzona być może w 1308 roku. Kościół parafialny poaugustiański zbudowany w XIV wieku przez Kazimierza Wielkiego dla ojców augustianów wraz z klasztorem.

</doc>
<doc id="1814869" url="https://pl.wikipedia.org/wiki?curid=1814869" title="Vinnie Paul Abbott">
Vinnie Paul Abbott



</doc>
<doc id="1814872" url="https://pl.wikipedia.org/wiki?curid=1814872" title="Dziewczynka z orzeszka">
Dziewczynka z orzeszka

Dziewczynka z orzeszka (oryg. "Liśkulka") – czeski serial animowany z 1998 roku. Emitowany w paśmie Dobranocki w TVP Polonia. Zawiera 13 odcinków.
Serial opowiada o przygodach Leszczynki – małej dziewczynki z laskowego orzeszka, która szuka przyjaciół.
Wersja polska.
Wersja polska: Telewizyjne Studia Dźwięków – Warszawa
Wystąpili:
i inni

</doc>
<doc id="1814876" url="https://pl.wikipedia.org/wiki?curid=1814876" title="Hermes (telewizor)">
Hermes (telewizor)

Hermes – ostatni model telewizora czarno-białego produkowany przez Warszawskie Zakłady Telewizyjne.
Produkowany był ok. 1987 r. Charakteryzował się szeregiem nowoczesnych rozwiązań w stosunku do produkowanych wcześniej odbiorników monochromatycznych. Są to między innymi: układ zasilania zbudowany w oparciu o przetwornicę, moduł p.cz. MP2011 (stosowany w OTVC Syriusz), pułapkę chrominancji. Telewizor ten umożliwiał odbiór programów telewizyjnych w standardzie OIRT (późniejsze odbiorniki pracowały w standardach OIRT i CCIR) w zakresie VHF i UHF. Zakres VHF obejmował pasma I-II (kanały 1÷5) oraz III (kanały 6÷12). W zakresie UHF obejmował pasma IV-V (kanały 21÷69). Odbiornik Hermes posiadał gniazda do podłączenia słuchawek i magnetofonu. W odbiorniku zamiennie instalowano głowice; ZTG 65.32 lub ZGM 201.
Odbiornik produkowano jednocześnie w następujących wersjach:

</doc>
<doc id="1814881" url="https://pl.wikipedia.org/wiki?curid=1814881" title="Pismo lanna">
Pismo lanna

Pismo lanna, pismo tai tham, pismo tai lue – stary alfabet sylabiczny wywodzący się pośrednio z indyjskiego pisma brahmi, używany tradycyjnie do zapisu trzech współczesnych języków: północno-tajskiego, tai lü oraz tai khün. Poza tym w przeszłości używany był także w manuskryptach pisanych na liściach palmowych w języku starolaotańskim. Obecnie język północnotajski zapisywany jest pismem tajskim, zaś pismo lanna powoli wychodzi z użycia. Jego znajomość jest kultywowana głównie w klasztorach buddyjskich.

</doc>
<doc id="1814888" url="https://pl.wikipedia.org/wiki?curid=1814888" title="Anuranan">
Anuranan

Anuranan (অনুরণন) – indyjski film z 2006, debiut fabularny bengalskiego twórcy filmów reklamowych Aniruddha Roy Chowdhury. W rolach głównych wystąpili Rahul Bose, Rituparna Sengupta, Raima Sen i Rajat Kapoor. 
Fabuła.
Film opowiada o relacjach między ludźmi, związku człowieka z naturą (szczególnie z górami) i relacji w małżeństwie, w którym jest miejsce też na platoniczną bliskość z inną osobą.
Rahul (Rahul Bose), Indus urodzony i wychowany w Londynie, z radością dowiaduje się, że firma przenosi go do pracy do Kalkuty. Choć w mieście tym doświadczył smutku utraty dziecka, to przedtem właśnie tam zaczęła się jego miłość do Nandity (Rituparna Sengupta). Tym razem ich losy krzyżują się w Bengalu z historią małżeństwa Bannerjee. Rahul i Admit (Rajat Kapoor) współpracują ze sobą. Preety (Raima Sen), samotną żonę zabieganego, gloryfikującego pieniądz Amita, zaczyna fascynować promieniejący radością życia, zachwycony Himalajami i cytujący poezję Rahul...
Muzyka i piosenki.
Muzyka skomponowana przez grającego na tabla Tanmoy Bose

</doc>
<doc id="1814889" url="https://pl.wikipedia.org/wiki?curid=1814889" title="Mieczysław Kabat">
Mieczysław Kabat

Mieczysław Kabat ps. „Chmura”, „Śliwa” (ur. 20 października 1911 w Miechowicach Małych, zm. 10 lutego 1982 w Krakowie) – podporucznik rezerwy piechoty Wojska Polskiego, działacz ruchu ludowego, żołnierz Batalionów Chłopskich i Armii Krajowej, prezes krakowskiego ZMW RP „Wici”.
Życiorys.
Urodził się w rodzinie chłopskiej; brat Władysława Kabata. Ukończył szkołę powszechną w Sikorzycach, potem uczęszczał do gimnazjum w Tarnowie, gdzie w 1931 otrzymał świadectwo dojrzałości. W latach 1932–1933 odbył służbę wojskową w Szkole Podchorążych Rezerwy Piechoty w Zambrowie i 17 pułku piechoty w Rzeszowie. Od 1934 roku w SL. Podporucznik rezerwy piechoty ze starszeństwem z dniem 1 stycznia 1935 roku. W kampanii wrześniowej walczył w składzie 156 pułku piechoty. Od wiosny 1943 do stycznia 1945 był szefem sztabu VI Krakowskiego Okręgu BCh.
Od 1930 był członkiem Związku Młodzieży Wiejskiej. Dwa lata później został członkiem władz wojewódzkich Spółdzielni Oświatowej ZMW i Zarządu Głównego Związku Młodzieży Wiejskiej RP Wici. W 1937 uczestniczył w strajku chłopskim w Dąbrowie Tarnowskiej. Od 1946 był II sekretarzem, a następnie I sekretarzem Zarządu PSL Małopolska i Śląsk oraz prezesem ZW ZMW „Wici”.
11 listopada 1946 został zatrzymany przez Wojewódzki Urząd Bezpieczeństwa Publicznego, a następnie skazany na karę 6 lat więzienia oraz utratę praw na okres lat 3 i przepadek mienia. Został zwolniony w listopadzie 1952.
Odznaczony został Krzyżem Walecznych i Srebrnym Krzyżem Zasługi.

</doc>
<doc id="1814890" url="https://pl.wikipedia.org/wiki?curid=1814890" title="Ludwig Wilhelm Brüggemann">
Ludwig Wilhelm Brüggemann

Ludwig Wilhelm Brüggemann (ur. 1 marca 1743 r. w Dobrzanach (Jakobshagen), zm. 1 marca 1817 r. w Szczecinie) – niemiecki pastor protestancki, pisarz i geograf; autor opisu prowincji Pomorze "Ausführliche Beschreibung des gegenwärtigen Zustandes des Königl. Preussischen Herzogthums Vor- und Hinter-Pommern" (1779-1784) wraz z uzupełnieniem pt. "Beiträge zu der ausführlichen Beschreibung des Königl. Preussischen Herzogthums Vor- und Hinter Pommern" (1800-1806). 
Ludwig Wilhelm był synem dobrzańskiego pastora Zachara Brüggemanna i prepozyta synodu dobrzańskiego w powiecie szadzkim pruskiej prowincji Pomorze. W wieku 22 lat, idąc w ślady ojca, również został pastorem w Gielsdorf, ale wkrótce przeniósł się do Berlina, gdzie znajdowała się wolna posada pastora w parafii garnizonowej. W krótkim czasie został guwernerem i nauczycielem siostry króla Fryderyka II, księżniczki Amelii. Przebywając na dworze królewskim założył stowarzyszenie czytelników literatury angielskiej, do którego dołączyli Johann Joachim Spalding i Wilhelm Abraham Teller.
W roku 1773 Brüggemann został w Szczecinie kapelanem kościoła zamkowego oraz członkiem konsystorza prowincji pomorskiej, które to funkcje sprawował aż do swojej śmierci w 1817 r.
Ludwig William Brüggemann był człowiekiem posiadającym rozległą wiedzę w dziedzinie literatury klasycznej, zarówno greckiej jak i łacińskiej. Pasjonował się twórczością Cycerona. Anton Friedrich Büsching tworząc dzieło opisujące Brandenburgię zainspirował go do stworzenia podobnego opracowania dotyczącego prowincji Pomorze. W przygotowanie opisu Pomorza zostały zaangażowane zarówno instytucje świeckie, jak i kościelne. Brüggemannowi nadsyłano informacje aktualne, jak i archiwalne – z urzędów, jak i z parafii. Miał zwyczaj potwierdzać informacje świeckie w parafiach, a parafialne w lokalnych urzędach. Nie jest znany dokładny czas tworzenia opisu Pomorza. Po ukończeniu był to najdokładniejszy dokument opisujący ziemie pomorskie i przez wiele lat posiadał ogromne znaczenie urzędowe dla korzystających z niego władz. Dopiero przeprowadzenie reform pruskich na początku XX wieku spowodowały dezaktualizację zawartych w opisie danych.

</doc>
<doc id="1814891" url="https://pl.wikipedia.org/wiki?curid=1814891" title="Laudo">
Laudo

Laudo (ur. ?, zm. 21 września ok. 565) – święty Kościoła katolickiego, biskup.
Według tradycji biskupem Coutances został wybrany w wieku 12 lat, na początku VI wieku. Istnieją hipotezy, że był też biskupem w Briovère (obecnie Saint-Lô) i za jego sprawą zmienione zostały granice diecezji. Brał udział w synodach, które odbyły się w Orleanie w latach 533, 538 i 549.
Szczególnym miejscem kultu św. Laudo stało się Agnes. Jego relikwie uległy rozproszeniu.
Jego wspomnienie obchodzone jest 21 września.

</doc>
<doc id="1814894" url="https://pl.wikipedia.org/wiki?curid=1814894" title="Goserelina">
Goserelina

Goserelina (łac. "Goserelinum") – organiczny związek chemiczny, syntetyczny analog gonadoliberyny o działaniu agonistycznym. Obniża czynność gonad. Działa hamująco na produkcję gonadotropin. W początkowym okresie podawania zwiększa wydzielanie testosteronu w wyniku zwiększenia wydzielania LH i FSH. Po około 7 dniach, w wyniku nadmiernego pobudzenia wydzielania LH i FSH, ustaje wydzielanie tych hormonów i następuje spadek wydzielania testosteronu. Rozwija się kastracja farmakologiczna trwająca przez cały okres stosowania leku. Goserelina podana podskórnie osiąga maksymalne stężenie w osoczu krwi w 12–15 dni po podaniu.
Dawkowanie.
Podskórnie w przednią ścianę jamy brzusznej. Dawkę oraz częstotliwość przyjmowania leku ustala lekarz. Zwykle zalecana dawka wynosi 3,6 mg, podawana jest raz na 28 dni.
Uwagi.
Nie należy stosować w ciąży oraz w okresie karmienia piersią. W czasie leczenia gosereliną zaleca się stosowanie skutecznej terapii antykoncepcyjnej.

</doc>
<doc id="1814896" url="https://pl.wikipedia.org/wiki?curid=1814896" title="Flaga Piotrkowa Trybunalskiego">
Flaga Piotrkowa Trybunalskiego



</doc>
<doc id="1814897" url="https://pl.wikipedia.org/wiki?curid=1814897" title="Zdzisław Zblewski">
Zdzisław Zblewski

Zdzisław Jan Zblewski (ur. 1967) – polski historyk, doktor habilitowany nauk humanistycznych.
Absolwent LO w Starogardzie Gdańskim. Laureat XII Olimpiady Historycznej. 
Rozprawę doktorską pt. "Geneza, modele i formy oporu społecznego na terenie województwa krakowskiego w latach 1945–1947", której promotorem był Andrzej Pilch, obronił w 1996 roku na Wydziale Historycznym Uniwersytetu Jagiellońskiego. Stopień naukowy doktora habilitowanego uzyskał tamże w 2006 roku w oparciu o pracę "Okręg Krakowski Zrzeszenia „Wolność i Niezawisłość” 1945–1948. Geneza, struktury, działalność". 
Pracuje na stanowisku profesora uczelni w Instytucie Historii UJ. Zatrudniony był również w Instytucie Pamięci Narodowej. Specjalizuje się w najnowszej historii Polski. 
Jest redaktorem naczelnym kwartalnika "Zeszyty Naukowe UJ. Prace Historyczne" oraz członkiem redakcji czasopisma naukowego pt. "Zeszyty Historyczne WiN-u".
W 2021 odznaczony Krzyżem Kawalerskim Orderu Odrodzenia Polski.

</doc>
<doc id="1814900" url="https://pl.wikipedia.org/wiki?curid=1814900" title="Jezioro Przytońskie">
Jezioro Przytońskie



</doc>
<doc id="1814902" url="https://pl.wikipedia.org/wiki?curid=1814902" title="Gmina Skalmierzyce Nowe">
Gmina Skalmierzyce Nowe



</doc>
<doc id="1814903" url="https://pl.wikipedia.org/wiki?curid=1814903" title="Hans Furler">
Hans Furler

Hans Furler (ur. 5 czerwca 1904 r. w Lahr, zm. 29 czerwca 1975 r. w Achern) – niemiecki polityk chrześcijańsko-demokratyczny, przewodniczący Parlamentu Europejskiego w latach 1956–1958 i 1960–1962.
Życiorys.
Kariera naukowa i zawodowa.
Urodził się w 1904 r. w Lahr w Badenii, gdzie ukończył szkoły: podstawową oraz średnią. Następnie podjął studiował prawo we Fryburgu Bryzgowijskim, Belinie i Heidelbergu, które ukończył pomyślnie zdanym egzaminem państwowym w 1925 r. W 1928 r. uzyskał stopień naukowy doktora na podstawie pracy: "Uprawnienia nadzwyczajne policji a obowiązki państwa".
W grudniu 1928 r. zdał egzamin na asesora i podjął pierwszą pracę jako adwokat w Pforzheim. od 1930 r. również wykładał prawo patentowe. W 1932 r. habilitował się na Uniwersytecie Technicznym w Karlsruhe. W 1940 r. jako tamtejszy wykładowca otrzymał tytuł profesora nadzwyczajnego.
Od 1945 do 1948 r. pracował ponownie jako adwokat w fabryce papieru. W 1948 r. otworzył własną kancelarię adwokacką we Fryburgu Bryzgowijskim. Po 1950 r. objął stanowisko wykładowcy na Uniwersytecie Fryburskim.
Kariera polityczna.
W 1952 r. wstąpił w szeregi Unii Chrześcijańsko-Demokratycznej. Niedługo potem został przewodniczącym rady ekonomicznej CDU w Badenii. W latach 1953–1972 zasiadał jako poseł do Bundestagu Republiki Federalnej Niemiec. Angażował się silnie w integrację europejską, przewodnicząc kilku komitetom, m.in. spraw zagranicznych EWWiS.
W latach 1955–1973 zasiadał z ramienia CDU w szeregach Parlamentu Europejskiego, a w latach 1956–1958 i 1960–1962 był jego przewodniczącym oraz wiceprzewodniczącym (1962–1973).
Śmierć.
Zmarł 29 czerwca 1975 r. w Achern.

</doc>
<doc id="1814906" url="https://pl.wikipedia.org/wiki?curid=1814906" title="Parafia św. Barbary Dziewicy i Męczennicy w Wieluniu">
Parafia św. Barbary Dziewicy i Męczennicy w Wieluniu

Parafia Świętej Barbary Dziewicy i Męczennicy w Wieluniu – parafia rzymskokatolicka w Wieluniu. Należy do dekanatu Wieluń – NMP Pocieszenia archidiecezji częstochowskiej. 
Historia parafii.
Została utworzona 24 sierpnia 2000 przez abpa Stanisława Nowaka. Kościół parafialny pochodzi z początków XVI wieku (drewniane prezbiterium) i z połowy XIX wieku (murowana nawa). W 2001 roku w bezpośrednim sąsiedztwie kościółka pw. św. Barbary rozpoczęto budowę nowego, murowanego kościoła. 

</doc>
<doc id="1814908" url="https://pl.wikipedia.org/wiki?curid=1814908" title="Caroline Cheptanui Kilel">
Caroline Cheptanui Kilel



</doc>
<doc id="1814910" url="https://pl.wikipedia.org/wiki?curid=1814910" title="Ostrza chwały">
Ostrza chwały

Ostrza chwały (ang. "Blades of Glory") – amerykański komediowy film sportowy z 2007 o tematyce łyżwiarskiej, w reżyserii Josha Gordona i Willa Specka.
Opis fabuły.
Bohaterami filmu są dwaj łyżwiarze figurowi: Jimmy MacElroy (Jon Heder) i Chazz Michael Michaels (Will Ferrell). Wychowywany przez miliardera Jimmy to zniewieściały i szczęśliwy łyżwiarz, któremu niczego nie brakuje. Z tego powodu startuje w corocznych zawodach łyżwiarskich. Chazz Michael Michaels wychowany przez uliczne gangi improwizuje podczas startów. Obydwoje startują na Igrzyskach Olimpijskich w Sztokholmie (w oryginale: "World Wintersport Games"). Po ogłoszeniu wyników okazuje się, że oboje zdobywają złoty medal ex aequo. Podczas wręczania medali pomiędzy łyżwiarzami dochodzi do bójki. Ukarani są przez to odebraniem tytułów i otrzymują dożywotni zakaz startu w kategorii solistów.
Po trzech latach mężczyźni nakłonieni przez trenera postanawiają wystartować ponownie, wykorzystując lukę w regulaminie, która pozwala im na start w parze. Tworzą pierwszą parę męską w historii sportu i po kilkudniowym treningu biorą udział w mistrzostwach Stanów Zjednoczonych. Dzięki dobremu występowi kwalifikują się na kolejne igrzyska, odbywające się w Montrealu. W tamtejszej wiosce olimpijskiej nieczystą grę prowadzą faworyci zawodów, rodzeństwo Van Waldenbergów, którzy próbują skłócić łyżwiarzy, a następnie więżą ich, by nie wystartowali. Finalnie jednak MacElroyowi i Michaelsowi udaje się dotrzeć na lodowisko, gdzie mają wykonać ryzykowną figurę zwaną "żelaznym lotosem". Podczas konkursu Michaels, który miał pełnić męską rolę w tej akrobacji doznaje kontuzji i zawodnicy postanawiają zamienić się rolami. Zdobywają złoty medal olimpijski.

</doc>
<doc id="1814915" url="https://pl.wikipedia.org/wiki?curid=1814915" title="Mielżyński">
Mielżyński



</doc>
<doc id="1814917" url="https://pl.wikipedia.org/wiki?curid=1814917" title="Jezioro Czarne Górne">
Jezioro Czarne Górne

2 jeziora w Polsce:
Zobacz też: Jezioro Czarne Dolne, Jezioro Czarne, Czarne Jezioro

</doc>
<doc id="1814918" url="https://pl.wikipedia.org/wiki?curid=1814918" title="Parafia św. Józefa Oblubieńca Najświętszej Maryi Panny w Wieluniu">
Parafia św. Józefa Oblubieńca Najświętszej Maryi Panny w Wieluniu

Parafia Świętego Józefa Oblubieńca Najświętszej Maryi Panny w Wieluniu - parafia rzymskokatolicka w Wieluniu. Należy do dekanatu Wieluń – NMP Pocieszenia archidiecezji częstochowskiej.
Historia.
Została utworzona 7 maja 1957 przez biskupa Zdzisława Golińskiego. Kościół parafialny zbudowany został w latach 1748-50 przez ojców Pijarów, którzy tu przybyli w 1690 roku i prowadzili szkołę wydziałową, a potem obwodową, jedyną na ziemi wieluńskiej.
Na terenie parafii znajduje się Kościół św. Mikołaja w Wieluniu oraz relikty kościoła farnego wysadzonego w powietrze przez Niemców w 1940 roku.

</doc>
<doc id="1814919" url="https://pl.wikipedia.org/wiki?curid=1814919" title="Zamach w Peszawarze (28 października 2009)">
Zamach w Peszawarze (28 października 2009)

Zamach w Peszawarze miał miejsce 28 października 2009 roku. W jego wyniku zginęło 137 osób, około 213 odniosło rany. Był to jeden z najkrwawszych zamachów terrorystycznych w Pakistanie od czasu podjęcia walki z rebelią talibską przez ten kraj.
Zamach.
Do zamachu doszło na bazarze w mieście Peszawar, w handlowej dzielnicy Peepal Mandi. Eksplozję samochodu-pułapki wyładowanego 150 kg trójnitrotoluenu, słychać było w całym mieście, a częściowemu zniszczeniu uległ m.in. pobliski meczet. Niemal wszyscy zabici byli klientami bazaru, wśród których, jak się okazało, najwięcej było kobiet.
Był to kolejny odwet za prowadzoną przez wojsko ofensywę w Południowym Waziristanie.

</doc>
<doc id="1814920" url="https://pl.wikipedia.org/wiki?curid=1814920" title="Black 47">
Black 47

Black 47 – amerykański zespół grający muzykę rockową z domieszką tradycyjnej muzyki celtyckiej. Grupę założyli Larry Kirwan i Chris Byrne w 1989 na terenie dzielnicy Bronx. Nazwa grupy pochodzi od roku 1847, najgorszego roku w historii klęski głodu w Irlandii.

</doc>
<doc id="1814923" url="https://pl.wikipedia.org/wiki?curid=1814923" title="Linia kolejowa nr 938">
Linia kolejowa nr 938

Linia kolejowa nr 938 – niezelektryfikowana, jednotorowa linia kolejowa, łącząca stację Warszawa Jelonki ze stacją Radiowo otwarta w drugiej połowie 1952.
Historia.
Trakt został zbudowany przez Polskie Przedsiębiorstwo Robót Kolejowych nr 7 w latach 1951-1952, jako linia nr 509 do Huty Warszawa (wjazd przez bramę kolejową nr 1 przy ul. Wólczyńskiej). Prowadzi od stacji Warszawa Jelonki do powstałej w tym samym czasie stacji Radiowo, zlokalizowanej przed bramą huty (obecnie ArcelorMittal Warszawa). Jej długość wynosi 9,154 km. 
Linia posiadała w przeszłości odgałęzienia: 
Do 1960 na terenie huty powstała sieć torowisk wewnętrznych o łącznej długości około 20 km wraz z wewnętrzną, czterotorową stacją Buraków. W 1976 zbudowano tor bocznicowy z kilkoma rozgałęzieniami ze stacji Radiowo do wschodniej strony osiedla Placówka, gdzie został wyznaczony teren pod budowę Centrozłomu. Również Wojewódzkie Przedsiębiorstwo Robót  Drogowych miało swoją bocznicę z Radiowa, którą rozebrano w 2016.
Tabor.
Linię (do strony Jelonek) obsługiwał tabor PKP (czasem w trakcji podwójnej, gdy wjeżdżały dłuższe i cięższe składy). Z Radiowa do huty kursował tabor zakładowy (w nielicznych przypadkach awaryjnych, całą linię obsługiwał tabor huty, głównie parowozy serii TKh i TKp, potem lokomotywy spalinowe serii SM30, SM32, SM42, SM02 i SM03, od PKP odkupiono m.in. TKp1, OKi2 oraz TKi3).

</doc>
<doc id="1814927" url="https://pl.wikipedia.org/wiki?curid=1814927" title="Zamach w Peszawarze (5 grudnia 2008)">
Zamach w Peszawarze (5 grudnia 2008)

Zamach w Peszawarze miał miejsce 5 grudnia 2008 roku i zginęło w nim co najmniej 29 osób, a rannych zostało ok. 100.
Tło.
W Peszawarze 9 grudnia zaczął się festiwal z okazji święta Id al-Adha. Podczas pierwszego dnia świętowania pod Peszawarem doszło do zamachu w którym zginęło 6 osób.
Atak.
Zamachowiec-samobójca w samochodzie wysadził się w powietrze wśród dużej grupy ludzi. W wyniku eksplozji zginęło 29 osób, przy ponad 100 rannych. Eksplozja zniszczyła hotel i meczet znajdujący się niedaleko od epicentrum eksplozji. W wyniku pożaru wywołanego przez bombę spłonęło kilka okolicznych sklepów.
Reakcje.
Asif Ali Zardari prezydent Pakistanu, stanowczo potępił zamach, wyraził kondolencje rodzinom ofiar oraz powiedział, że sprawcy zostaną znalezieni i oskarżeni. Prezydent podał też, że Pakistan nadal będzie walczyły z terroryzmem.

</doc>
<doc id="1814930" url="https://pl.wikipedia.org/wiki?curid=1814930" title="Parafia św. Stanisława w Wieluniu">
Parafia św. Stanisława w Wieluniu

Parafia Świętego Stanisława Biskupa Męczennika w Wieluniu – parafia rzymskokatolicka w Wieluniu. Należy do dekanatu Wieluń – św. Wojciecha archidiecezji częstochowskiej. .
Przypisy.
 

</doc>
<doc id="1814932" url="https://pl.wikipedia.org/wiki?curid=1814932" title="SAIC-GM-Wuling">
SAIC-GM-Wuling

SAIC-GM-Wuling Automobile (chiń. upr. 上汽通用五菱汽车股份有限公司) – chińsko-amerykańska spółka joint venture założona w 2002 roku przez General Motors i SAIC Motor oraz Wuling Motors.
Historia.
W 2002 roku amerykański gigant General Motors podjął decyzję o założeniu trzeciej spółki typu joint venture, obok Shanghai GM oraz zlikwidowanej Jinbei GM, mającej produkować samochody na rynek chiński. Do partnerstwa ponownie zaproszono koncern SAIC Motor, którego udział akcji wyniósł większościowe 50,1% przy 34% udziałów GM, z kolei trzecią stroną w sojuszu został producent samochodów dostawczych Wuling Motors, z 15,9% udziałem w spółce.
Początkowo koncern za cel obrał rozwój oferty i zysków ze sprzedaży cieszących się popularnością w Chinach furgonów i vanów marki Wuling, z kolei w 2010 roku utworzono drugą markę skoncentrowaną na tanich samochodach osobowych i SUV-ów – Baojun.
Po tym, jak dotychczasowa działalność SAIC-GM-Wulinga ograniczała się do Chin oraz podległego mu Hongkongu oraz Makau, w 2015 roku otwarto pierwszy zagraniczny oddział w postaci spółki SGMW Motor Indonesia. Zbudowała ona własną fabrykę w indonezyjskim Bekasi i utworzyła lokalnie zorientowaną ofertę marki Wuling.
Spółka SGMW pozostaje w ścisłym partnerstwie z markami podległymi General Motors i SAIC Motor, stosując politykę badge engineering wobec modeli, eksportując je na rynki globalne państw rozwijających się, głównie pod markami Chevrolet oraz MG.

</doc>
<doc id="1814934" url="https://pl.wikipedia.org/wiki?curid=1814934" title="Zamach w Islamabadzie (6 lipca 2008)">
Zamach w Islamabadzie (6 lipca 2008)

Zamach w Islamabadzie miał miejsce 6 lipca 2008 o 19:50 czasu lokalnego. W eksplozji bomby uruchomionej przez zamachowca-samobójcę zginęło 19 osób - 18 policjantów oraz cywil.
Atak.
Zamach nastąpił w rok po oblężeniu meczetu Lal Masjid. Wówczas najpierw bojownicy zajęli meczet, a później po kilkudniowym oblężeniu pakistańskie siły bezpieczeństwa odbiły meczet. 
Podczas ataku 30-letni zamachowiec-samobójca wysadził się pod tym meczetem. Atak nastąpił mimo podwyższonych środków bezpieczeństwa w Islamabadzie.

</doc>
<doc id="1814937" url="https://pl.wikipedia.org/wiki?curid=1814937" title="Ogród Botaniczny w Szczecinie">
Ogród Botaniczny w Szczecinie

Ogród Botaniczny w Szczecinie – szczeciński ogród botaniczny o wielowiekowej historii:
Historia Ogrodu Botanicznego w Szczecinie.
Historia szczecińskich ogrodów botanicznych rozpoczęła się w 1607 roku, gdy na wyspie Łasztownia utworzono pierwszy ogród szkolny (niem. "Botanische Schulgarten"). Obecnie „ogrodem botanicznym” lub „dawnym ogrodem botanicznym” jest nazywany teren ogrodu o pow. 2,5 ha położonego w Dolinie Niemierzyńskiej. Został utworzony w okresie międzywojennym na szczecińskim osiedlu "Westend" (Łękno). Po wojnie był traktowany jako część miejskiego parku. Obecnie planuje się jego włączenie do nowoczesnego dużego ogrodu botanicznego, odpowiadającego standardom BGCI i Rady Ogrodów Botanicznych i Arboretów w Polsce. Pierwszym etapem tych prac było utworzenie arboretum Syrenie Stawy.
Lata 1607–1733.
Najwcześniejsze informacje o "Botanischer Garten" na wyspie Łasztownia znaleziono w statutach Pedagogium Książęcego z roku 1607 oraz w ustawach szkolnych z tego roku (zob. książę Filip II, zwany Pobożnym, „ogrody książęce” na historycznej mapie Łasztowni). Na wniosek rektora Johannesa Micraeliusa utworzono w Pedagogium Zakład Nauk Przyrodniczych. W czerwcu 1665 uzyskano zgodę rządu szwedzkiego (zob. Europa po wojnie trzydziestoletniej) na wytyczenie dla "Botanische Schulgarten" terenu o wymiarach 435 × 238 stóp, położonego na wyspie Łasztownia ("Lastadie", zob. historia ulicy "Grosse Lastadie"). Zamiar został zrealizowany po dwóch latach przez profesora medycyny, dr Zandera. Utworzony ogród (własność książęca, głównie surowce zielarskie i warzywnictwo, np. dyniowate) został zniszczony w roku 1677, podczas oblężenia Szczecina przez Brandenburczyków. W roku 1681 teren zwrócono Pedagogium. Ogród został przywrócony do użytku pod kierownictwem doktora Christiana Lembke (1696–1704) i ogrodnika J.O. Grassmana. W wydanym katalogu zamieszczono wykaz ponad 500 gatunków roślin.
Kolejna dewastacja nastąpiła w czasie III wojny północnej (1700–1721). W roku 1733 nowy właściciel (ogrodnik Meissner) sprzedał ogród za 2200 talarów Domowi Sierot Weissenhaus i pastorowi J.C. Schinmeierowi, proboszczowi Kościóła św. Jana Ewangelisty w Szczecinie.
Lata 1926–1945.
W I połowie XX wieku zaprojektowano ogród o pow. 2,5 ha, zajmujący część Doliny Niemierzyńskiej (zob. niem."Nemitz", po roku 1945 Niemierzyn). Urządzanie ogrodu na osiedlu Łękno (niem. "Stettin-Westend)" rozpoczęto w połowie lat 20. (ok. 1926 roku). Zrealizowano małe alpinarium oraz stanowisko roślinności wodnej. W cieplarni posadzono rośliny reprezentujące egzotyczną roślinność tropikalną, takie jak bananowiec, araukarie, cedry, cyprysy, cytryny i in. Prace nie zostały ukończone przed wybuchem II wojny światowej.
Od roku 1945 do dzisiaj.
Współczesny stan dawnego ogrodu botanicznego.
Po zakończeniu wojny i przekazaniu Szczecina Polsce nieukończony ogród botaniczny był stopniowo dewastowany. Dopiero w połowie lat 50. Zarząd Zieleni Miejskiej wykonał prace porządkowe i przekazał teren do użytku publicznego jako część Parku Kasprowicza nazywaną „dawnym ogrodem botanicznym”. Dawny ogród mieści się kwartale dzisiejszych ulic: Jana Kochanowskiego, Słowiańska, Harcerzy, Serbska. Zajmuje powierzchnię 2,5 ha.
Na terenie dawnego ogrodu rośnie około 136 gatunków i odmian drzew i krzewów. W części górnej, położonej bliżej ul. Jana Kochanowskiego rosną drzewa liściaste i iglaste (na wzniesieniach), natomiast w obniżeniu od strony ul. Słowiańskiej przeważają gatunki liściaste.
Współcześnie tak małe ogrody botaniczne nie spełniają kryteriów Rady Ogrodów Botanicznych i Arboretów w Polsce (zob. lista ogrodów reprezentowanych w ROBiA).
Zmiany celów i zasad prowadzenia ogrodów botanicznych.
W drugiej połowie XX wieku nastąpił szybki rozwój nauk biologicznych i pogłębienie wiedzy o strukturach ekosystemów. Wydarzeniami, które spowodowały duży wzrost aktywności specjalistów dziedzinie ochrony środowiska (również w Szczecinie) był Raport trzeciego Sekretarza Generalnego ONZ U Thant'a, przedstawiony na XXIII sesji ONZ (1969) oraz rezultaty XII Międzynarodowego Kongresu Botanicznego (1975), na którym zobowiązano się ułatwić ochronę biosfery poprzez utworzenie globalnej sieci dużych ogrodów botanicznych. Stwierdzono, że zadania tych ogrodów nie powinny ograniczać się do obszaru edukacji przyrodniczej i ochrony gatunkowej roślin – jest niezbędna troska o ziemską biosferę. Zmieniły się również zasady prowadzenia ogrodów botanicznych, określane np. przez , a w Polsce przez działającą od 1972 roku Radę Ogrodów Botanicznych i Arboretów. Rada (ROBiA) ocenia polskie ogrody botaniczne w świetle dokumentów ratyfikowanych przez władze państwowe i parlamentarne Rzeczypospolitej Polskiej, w tym m.in.:
Planowanie i budowa szczecińskiego ogrodu botanicznego, spełniającego wymagania BGCI i ROBiA.
W organizację nowoczesnego Ogrodu Botanicznego w Szczecinie zaangażował się w roku 1985 pierwszy rektor nowo utworzonego
Uniwersytetu Szczecińskiego, prof. Kazimierz Jaskot. Wkrótce rozpoczęła działalność Komisja, w skład której weszli: prof. Teresa Orecka (dziekan Wydziału Biologii i Nauk o Morzu), prof. Tadeusz Głazek, Marek Leda (przedstawiciel Miasta, krajoznawca) i prof. Aleksander Łukasiewicz – przewodniczący Rady Ogrodów Botanicznych i Arboretów PAN w latach 1975–1996). Wśród opracowań wykonanych w latach 1989–1995 w celu ustalenia nowej lokalizacji, struktury i zadań Ogrodu są wymieniane:
W czasie długotrwałych porównawczych analiz cech „Wodozbioru” i „Parku Arkońskiego” jako rozważanych terenów pod budowę ogrodu korzystano z wcześniejszych prac prof. Aleksandra Łukasiewicza. Stwierdzono, że więcej argumentów przemawia za drugą z wymienionych lokalizacji.
W 1997 roku pełnomocnik Rektora US do spraw budowy Ogrodu Botanicznego w Szczecinie, prof. Marian Ciaciura (1937-2011), zorganizował "Ogólnopolską Konferencję Dyrektorów Ogrodów Botanicznych i Arboretów", na której przedyskutowano różne kontrowersje związane z lokalizacją ogrodu i zorganizowano wizję lokalną.
Na oficjalnej stronie Ogrodu Botanicznego w Szczecinie] zamieszczono m.in. opinię dr hab. Jerzego Puchalskiego, uczestniczącego w tej konferencji przewodniczącego Rady Ogrodów Botanicznych i Arboretów w Polsce. Prof. Puchalski poinformował, że:
W lipcu 2006 roku Rektorzy Uniwersytetu Szczecińskiego i Akademii Rolniczej w Szczecinie powołali Międzyuczelnianą Radę Programową pod przewodnictwem prof. Mariana Ciaciury. Już 9 listopada 2006 Prezydent Miasta Szczecina Marian Jurczyk i rektorzy Uniwersytetu Szczecińskiego i Akademii Rolniczej podpisali – mimo istniejących kontrowersji – "List Intencyjny w sprawie budowy i utrzymania Miejskiego Ogrodu Botanicznego w Szczecinie". W roku 2010 opublikowano w prasie informację: "Trwają przygotowania do uruchomienia procedury przetargowej na wykonanie dokumentacji projektowej pt. „Koncepcja i projekt budowlano-wykonawczy budowy Arboretum na terenie Syrenich Stawów w Szczecinie”".
Na tablicach informacyjnych Arboretum Syrenie Stawy brak informacji o planowanym połączeniu tego terenu z dawnym Ogrodem Botanicznym oraz o projektowanym zagospodarowaniu terenu leżącego między ulicą Arkońską i północną granicą terenu już eksploatowanego. Zgodnie z tym planem dotychczas niezrealizowane obiekty, to: 1 – budynek administracyjny, 2 – budynek wejścia głównego, 3 – budynek wejścia sezonowego, 4 – budynek pracowni i laboratorium, 5 – pawilony szklarniowe / palmiarnie, 6 – szklarnie, 7 – garaże, 8 – warsztaty, 9 – magazyny, 11 – kotłownia, 12 – inspekta. Do zakończenia realizacji uzgadnianego przez wiele lat programu budowy ogrodu nie doszło, czego nie uzasadnia śmierć profesorów Mariana Ciaciury i Aleksandra Łukasiewicza, którzy przez wiele lat współtworzyli ten program wspierając środowisko akademickie Szczecina. Przyczyną porzucenia planów był brak funduszy. W marcu 2016 roku w Kurierze Szczecińskim opublikowano artykuł pt. "„Botanik" malowany", w którym napisano m.in.
W maju 2021 roku o czekającym na realizację planie budowy palmiarni przy Syrenich Stawach przypomniano w czasie dyskusji Komisji ds. Kultury i Promocji nad projektem „Studium uwarunkowań i kierunków zagospodarowania przestrzennego Szczecina”. Była to reakcja na wcześniejszą propozycję utworzenia palmiarni – nowej atrakcji dla odwiedzających miasto – na wyspie Grodzkiej.
„Studium uwarunkowań i kierunków zagospodarowania przestrzennego Szczecina” z roku 2007 dopuszcza możliwość budowy części ogrodu botanicznego w rejonie Syrenich Stawów oraz Uroczyska Zdroje.

</doc>
<doc id="1814941" url="https://pl.wikipedia.org/wiki?curid=1814941" title="Zamach w Peszawarze">
Zamach w Peszawarze



</doc>
<doc id="1814943" url="https://pl.wikipedia.org/wiki?curid=1814943" title="Gmina Sieroszewice Nowe">
Gmina Sieroszewice Nowe



</doc>
<doc id="1814944" url="https://pl.wikipedia.org/wiki?curid=1814944" title="Transport kolejowy w Stargardzie">
Transport kolejowy w Stargardzie

Transport kolejowy w Stargardzie – Stargardzki węzeł kolejowy jest drugim pod względem liczby pociągów i odprawianych podróżnych węzłem kolejowym na Pomorzu Zachodnim.
Węzeł powstał 1 czerwca 1859, kiedy to oddano do użytku linię do Koszalina, która była uzupełnieniem wcześniej oddanej linii do Berlina przez Szczecin (1 maja 1846) i do Poznania (9 sierpnia 1848). Następnie 31 sierpnia 1882 uruchomiono linię do Kostrzyna, oraz do Piły przez Ulikowo (1 września 1895). Uzupełnieniem linii normalnotorowych była Stargardzka Kolej Wąskotorowa, oddana do użytku 14 stycznia 1895.
O lokalizacji węzła kolejowego w Stargardzie miało wpływ centralne położenie miasta względem regionu. Pod koniec XIX wieku ze Stargardu rozchodziło się 6 linii, a powstanie węzła kolejowego stało się bodźcem rozwoju gospodarczego i czynnikiem miastotwórczym.
Stacje kolejowe.
Na terenie miasta znajdują się 2 stacje kolejowe:
Przystanki kolejowe.
Oraz 2 przystanki:

</doc>
<doc id="1814945" url="https://pl.wikipedia.org/wiki?curid=1814945" title="Wuling">
Wuling



</doc>
<doc id="1814950" url="https://pl.wikipedia.org/wiki?curid=1814950" title="Chorwacka Liga Hokejowa">
Chorwacka Liga Hokejowa



</doc>
<doc id="1814951" url="https://pl.wikipedia.org/wiki?curid=1814951" title="Tenacious D in The Pick of Destiny">
Tenacious D in The Pick of Destiny



</doc>
<doc id="1814952" url="https://pl.wikipedia.org/wiki?curid=1814952" title="Jezioro Czarne Górne (powiat łobeski)">
Jezioro Czarne Górne (powiat łobeski)

Jezioro Czarne Górne – jezioro na Pojezierzu Ińskim, położone w woj. zachodniopomorskim, w powiecie łobeskim, w gminie Węgorzyno. Powierzchnia zwierciadła wody wynosi 6,65 ha.
Zbiornik w typologii rybackiej jest jeziorem linowo-szczupakowym.
Administratorem wód Jeziora Czarnego Górnego jest Regionalny Zarząd Gospodarki Wodnej w Szczecinie. 
Do 1945 roku jezioro posiadało niemiecką nazwę "Ober Schwarz See".

</doc>
<doc id="1814954" url="https://pl.wikipedia.org/wiki?curid=1814954" title="Marek Olszewski">
Marek Olszewski

Marek Olszewski (ur. w 1930 w Łodzi, zm. 30 lipca 1989) – polski prawnik, profesor nauk prawnych, specjalizujący się w prawie wykroczeń i postępowaniu karnym.
Życiorys.
Okres II wojny światowej spędził w Warszawie, gdzie po przebyciu poważnej choroby stracił władzę w nogach. Do Łodzi powrócił w 1945 roku. Ukończył studia prawnicze na Uniwersytecie Łódzkim i Uniwersytecie Jagiellońskim. Od 1953 pracował na UŁ, początkowo w Katedrze Prawa Karnego, a następnie w Katedrze Postępowania Karnego. Tytuł doktora uzyskał w 1963 (temat pracy doktorskiej: "Postępowanie karne w sprawach o przestępstwa przeciwko bezpieczeństwu w lotnictwie cywilnym"), jedenaście lat później habilitował się pracą "Ustrojowe i procesowe zasady orzecznictwa w sprawach o wykroczenia" (wydaną w 1978), a w marcu 1989, na cztery miesiące przed śmiercią, uzyskał tytuł profesora nadzwyczajnego.
W pracy naukowej zajmował się przede wszystkim prawem wykroczeń. Tej dziedzinie prawa poświęcił pracę habilitacyjną oraz szereg artykułów. Jest też współautorem rozdziału "Prawo o wykroczeniach" w pracy zbiorowej "Stan i zadania nauk penalnych w Polsce" (1983). Zajmował się też zagadnieniami związanymi z postępowaniem odwoławczym (m.in. rozdział w pracy zbiorowej "Postępowanie karne w zarysie" z 1971) oraz problematyką postępowania dowodowego, której poświęcił wiele artykułów oraz monografię "Fałszowanie dokumentów" zamieszczoną w publikacji "System prawa karnego" (1989). Interesował się również ochroną bezpieczeństwa w komunikacji.
Przez pewien czas był prodziekanem Wydziału Prawa i Administracji Uniwersytetu Łódzkiego. Odznaczony Krzyżem Kawalerskim Orderu Odrodzenia Polski, Medalem Komisji Edukacji Narodowej, Złotą Odznaką ZNP i Honorową Odznaką Ruchu Kół Naukowych.

</doc>
<doc id="1814956" url="https://pl.wikipedia.org/wiki?curid=1814956" title="Yundi Li">
Yundi Li



</doc>
<doc id="1814957" url="https://pl.wikipedia.org/wiki?curid=1814957" title="TVN News and Services Agency">
TVN News and Services Agency

TVN News and Services Agency (Agencja TVN) – polska agencja informacyjna należąca do Grupy TVN. Założona 9 listopada 2009 roku
Działalność.
Platforma x-news.
Agencja TVN publikuje w serwisie x-news wideodepesze dotyczące najważniejszych polskich i zagranicznych wydarzeń politycznych, społecznych, sportowych, gospodarczych i kulturalnych. Klipy wideo powstają w oparciu o materiały źródłowe stacji TVN, TVN24, TVN CNBC, TVN Meteo oraz współpracujących z Agencją TVN dostawców zewnętrznych. Zdjęcia do serwisu foto dostarcza Agencja Gazeta. X-news jest także platformą dystrybucji materiałów promocyjnych Grupy TVN i umożliwia pobieranie bezpłatnych materiałów korporacyjnych oraz zamawianie materiałów z platformy Kontakt 24.
Materiały w x-news podzielone są na działy tematyczne: Polska, Świat, Show-biznes, Sport, Meteo, Motoryzacja. Podczas ważnych wydarzeń Agencja uruchamia serwisy np. z okazji Mistrzostw Europy w Piłce Nożnej lub wyborów prezydenckich w USA. Z serwisu x-news.pl korzystają redakcje polskich mediów, agencje PR, organizacje, instytucje państwowe, firmy. Przeglądanie zamieszczonych na nim materiałów jest bezpłatne.
Serwisy informacyjne.
W oparciu o materiały publikowane na platformie x-news oraz zasoby archiwalne i kreatywne Agencja TVN produkuje specjalistyczne serwisy informacyjne dla mediów i firm.
Broadcasting.
Agencja TVN świadczy usługi transmisyjne – od wynajmu sprzętu i ludzi po kompleksową obsługę broadcastingową – z wykorzystaniem zaplecza technologicznego stacji TVN24.
Za jej pośrednictwem można wynająć m.in. helikopter telewizyjny Robinson R44 Raven II Newscopter HD.
Współpraca z klientami korporacyjnymi.
Na zlecenie firm Agencja TVN produkuje i dystrybuuje do mediów newsowe materiały wideo (tzw. extranewsy) dotyczące korporacyjnych wydarzeń, np. premier produktów i usług, konferencji, relacji z targów. Agencja zajmuje się także realizacjami telewizyjnymi, tworzeniem filmów korporacyjnych i prezentacji multimedialnych (z wykorzystaniem wirtualnego studia) oraz budową multimedialnych serwisów internetowych umożliwiających streaming materiałów wideo.
Dystrybucja materiałów archiwalnych.
Agencja TVN zajmuje się także sprzedażą licencji na wykorzystanie fragmentów materiałów archiwalnych. Należą do nich materiały newsowe pochodzących z programów informacyjnych stacji telewizyjnych Grupy TVN (”Fakty" i programy emitowane w TVN24) od 1997 roku, materiały redakcyjne – fragmenty programów rozrywkowych, kulturalnych, biznesowych, motoryzacyjnych, poradnikowych, materiałów ilustracyjnych i ujęć kreatywnych, oraz zdjęcia lotniczych w jakości HD. Agencja TVN jest także wyłącznym przedstawicielem AP Archive w Polsce, do której zbiorów należą materiały gromadzone od 1929 r.

</doc>
<doc id="1814960" url="https://pl.wikipedia.org/wiki?curid=1814960" title="ZM LR-300">
ZM LR-300



</doc>
<doc id="1814961" url="https://pl.wikipedia.org/wiki?curid=1814961" title="Trainwreck">
Trainwreck

Trainwreck - amerykański zespół rockowy, poboczny projekt muzyków grupy Tenacious D; sam zespół zaliczany jest w poczet "rodziny Tenacious D". W formacji występują alter ega wykonawców Tenacious D i ich współpracowników, a także JR Reed, który koncertował wraz z zespołem podczas trasy na przełomie 2006 i 2007. Przez większą część trwania filmu "Kostka przeznaczenia" Gass ma na sobie T-shirt z logiem Trainwreck. Grupa wydała dwa albumy EP i jeden album koncertowy, "Trainwreck Live", nagrany w 2004 w Los Angeles. Nagrania do pierwszego albumu studyjnego rozpoczęły się na początku 2009.

</doc>
<doc id="1814970" url="https://pl.wikipedia.org/wiki?curid=1814970" title="Wyżnia Jurgowska Szczerbina">
Wyżnia Jurgowska Szczerbina

Wyżnia Jurgowska Szczerbina (słow. "Vyšná Jurgovská štrbina") – wąska przełączka znajdująca się w masywie Gerlacha w słowackiej części Tatr Wysokich. Znajduje się ona w ich głównej grani i oddziela Jurgowskie Czuby od głównego, południowego wierzchołka Zadniego Gerlacha. Na Wyżnią Jurgowską Szczerbinę nie prowadzą żadne znakowane szlaki turystyczne, jej siodło jest dostępne jedynie dla taterników.
Spod Wyżniej Jurgowskiej Szczerbiny w kierunku Gerlachowskiego Ogrodu (górne piętro Doliny Kaczej oddzielone od jej głównej części Gerlachowskimi Spadami) opada długi i wybitny Żleb Komarnickich. Do Doliny Wielickiej natomiast opada jedna z odnóg Żlebu Darmstädtera.
Historia.
Pierwsze wejścia turystyczne:

</doc>
<doc id="1814971" url="https://pl.wikipedia.org/wiki?curid=1814971" title="Victor Leemans">
Victor Leemans

Victor Leemans (ur. 21 lipca 1901 r. w Stekene, zm. 3 marca 1971 r. w Leuven) – belgijski (flamandzki) socjolog, polityk i jeden z głównych ideologów radykalnego skrzydła Flamandczyków.
Życiorys.
Victor Leemans urodził się w 1901 r. w Stenkene. Studiował w Paryżu na Sorbonie socjologie, z której uzyskał doktorat. Następnie wykładał na Katolickim Uniwersytecie Leuven. Podczas okupacji niemieckiej pełnił funkcję sekretarza generalnego spraw ekonomicznych. Po zakończeniu II wojny światowej rozpoczął w 1947 r. karierę polityczną, wstępując w szeregi partii chrześcijańsko-demokratycznej. Zasiadał w Senacie antwerpskim. W latach 1965-1966 był przewodniczącym Parlamentu Europejskiego.
Zmarł w 1971 r. w Leuven.

</doc>
<doc id="1814972" url="https://pl.wikipedia.org/wiki?curid=1814972" title="Lucas Douglas">
Lucas Douglas



</doc>
<doc id="1814973" url="https://pl.wikipedia.org/wiki?curid=1814973" title="Castlereagh">
Castlereagh



</doc>
<doc id="1814977" url="https://pl.wikipedia.org/wiki?curid=1814977" title="Sounding the Seventh Trumpet">
Sounding the Seventh Trumpet

Sounding the Seventh Trumpet – debiutancki album amerykańskiego zespołu metalowego Avenged Sevenfold, wydany w 2001 roku.

</doc>
<doc id="1814978" url="https://pl.wikipedia.org/wiki?curid=1814978" title="Ulkar Ganbarova">
Ulkar Ganbarova



</doc>
<doc id="1814985" url="https://pl.wikipedia.org/wiki?curid=1814985" title="Stadion GKS Wybrzeże Gdańsk">
Stadion GKS Wybrzeże Gdańsk



</doc>
<doc id="1814988" url="https://pl.wikipedia.org/wiki?curid=1814988" title="Niżnia Jurgowska Szczerbina">
Niżnia Jurgowska Szczerbina

Niżnia Jurgowska Szczerbina (słow. "Nižná Jurgovská štrbina") – ostro wcięta przełączka znajdująca się w północnej grani Zadniego Gerlacha w słowackiej części Tatr Wysokich. Leży ona w głównej grani Tatr Wysokich i oddziela Jurgowskie Czuby od wierzchołka Lawinowego Szczytu. Na siodło Niżniej Jurgowskiej Szczerbiny nie prowadzą żadne znakowane szlaki turystyczne, jest ona dostępna jedynie dla taterników.
Historia.
Pierwsze wejścia turystyczne:
Bibliografia.
 

</doc>
<doc id="1814990" url="https://pl.wikipedia.org/wiki?curid=1814990" title="BassHunter">
BassHunter



</doc>
<doc id="1814996" url="https://pl.wikipedia.org/wiki?curid=1814996" title="Tukotuko argentyński">
Tukotuko argentyński

Tukotuko argentyński ("Ctenomys argentinus") – gatunek gryzonia z rodziny tukotukowatych (Ctenomyidae). Występuje w Ameryce Południowej, gdzie odgrywa ważną rolę ekologiczną. Siedliska tukotuko się na terenach argentyńskich prowincji Chaco, Formosa, Santiago del Estero, oraz Santa Fe. 
Tukotuko argentyński – podobnie jak pozostałe tukotuki – prowadzi podziemny tryb życia. Przedstawiciele tego gatunku są samotnikami - każdy dorosły osobnik ma swoją osobną norę. Nawoływania samców ("tuk–tuk") można usłyszeć zwykle o świcie w pobliżu wyjść z nor. 
Kariotyp.
Garnitur chromosomowy tego zwierzęcia tworzy 22 par (2n=44) chromosomów (FN=54).

</doc>
<doc id="1814997" url="https://pl.wikipedia.org/wiki?curid=1814997" title="The Family Online Safety Institute">
The Family Online Safety Institute



</doc>
<doc id="1814998" url="https://pl.wikipedia.org/wiki?curid=1814998" title="Walter Behrendt">
Walter Behrendt

Walter Behrendt (ur. 18 września 1914 r. w Dortmundzie, zm. 23 lipca 1997 r. w Dortmundzie) - niemiecki polityk socjalistyczny, przewodniczący Parlamentu Europejskiego w latach 1971-1973.
Życiorys.
Walter Behrendt urodził się w 1914 r. w Dortmundzie. Szkolił się w młodości w zawodach kupca i księgowego. Podczas II wojny światowej pracował jako pracownik biurowy w jednym z przedsiębiorstw w rodzinnym mieście. W 1954 r. został jednym ze współpracowników spółki prasowej Hoesch-Westfalenhütte AG w Dortmundzie. 
Już w 1932 r. wstąpił do SPD. Początkowo działał w jej strukturach młodzieżowych (Sozialistische Arbeiterjugend). Od 1945 do 1947 był przewodniczącym młodzieżówki SPD dla okręgu Dortmund, Lünen i Castrop-Rauxel. Potem piastował funkcję przewodniczącego struktur partii w okręgu Dortmund-Altenderne (1951-1952) i samym Dortmundzie (1952-1955).
Od 1952 r. aż do swojej śmierci zasiadał w radzie miejskiej Dortmundu. W 1957 r. otrzymał po raz pierwszy mandat deputowanego do Bundestagu, w którego był członkiem do 1976 r. Między 1961 a 1977 r. był asystentem przewodniczącego Komisji Pracy. W latach 1967-1977 zasiadał w Parlamencie Europejskim, w którym piastował urząd wiceprzewodniczącego parlamentu (1961-1971, 1973-1977) i przewodniczącego (1971-1973).
Behrendt zasidał także w radzie nadzorczej dortmundzkich spółek: Stadtwerke AG and Dortmunder Hafen i Eisenbahn AG. Zmarł w 1997 r. i został pochowany w Dortmundzie.

</doc>
<doc id="1815007" url="https://pl.wikipedia.org/wiki?curid=1815007" title="Cornelis Berkhouwer">
Cornelis Berkhouwer

Cornelis Berkhouwer (ur. 19 marca 1919 r. w Alkmaarze, zm. 5 października 1992 r. w Alkmaarze) – holenderski polityk liberalny.
Życiorys.
W latach 1956–1984 zasiadał w Parlamencie Europejskim z ramienia Partii Ludowej na rzecz Wolności i Demokracji, która wchodziła w skład grupy liberalnej. Od 13 stycznia 1973 do 10 marca 1975 sprawował funkcję przewodniczącego Parlamentu Europejskiego.

</doc>
<doc id="1815016" url="https://pl.wikipedia.org/wiki?curid=1815016" title="Jezioro Storkowskie Dolne">
Jezioro Storkowskie Dolne

Jezioro Storkowskie Dolne – jezioro na Pojezierzu Ińskim, położone w woj. zachodniopomorskim, w powiecie łobeskim, w gminie Węgorzyno. Powierzchnia zwierciadła wody wynosi 4,48 ha.
Zbiornik w typologii rybackiej jest jeziorem linowo-szczupakowym.
Administratorem wód Jeziora Storkowskiego Dolnego jest Regionalny Zarząd Gospodarki Wodnej w Szczecinie. Utworzył on obwód rybacki obejmujący Jez. Storkowskie Dolne, Jez. Storkowskie Górne oraz ciek łączycy oba jeziora i uchodzący do jeziora Węgorzyno
Przy południowym brzegu jeziora przebiega droga krajowa nr 20 ze Stargardu do Gdyni.
Do 1945 roku jezioro posiadało niemiecką nazwę "Mittel Schwarz See".

</doc>
<doc id="1815025" url="https://pl.wikipedia.org/wiki?curid=1815025" title="Pierszaja liha (1992)">
Pierszaja liha (1992)

Sezon 1992 był 1. sezonem o mistrzostwo Białorusi.
Zobacz też.
Wyszejszaja liha

</doc>
<doc id="1815026" url="https://pl.wikipedia.org/wiki?curid=1815026" title="Turniej Reprezentacji Narodowych w piłce ręcznej mężczyzn 2009">
Turniej Reprezentacji Narodowych w piłce ręcznej mężczyzn 2009

Turniej Reprezentacji Narodowych w piłce ręcznej mężczyzn – międzynarodowy turniej męskich reprezentacji narodowych w piłce ręcznej, rozegrany w dniach 28-30 października 2009 roku w Kaliszu, Bydgoszczy i Poznaniu. Była to czwarta edycja organizowanego do tej pory wyłącznie w Wielkopolsce międzynarodowego turnieju piłki ręcznej.
W turnieju udział wzięły reprezentacje narodowe z Czech, Słowacji, Rosji oraz Polski. Wygrała reprezentacja Rosji.
Mecze turnieju transmitowała na żywo telewizja Polsat Sport.

</doc>
<doc id="1815027" url="https://pl.wikipedia.org/wiki?curid=1815027" title="Jezioro Storkowskie Górne">
Jezioro Storkowskie Górne

Jezioro Storkowskie Dolne – jezioro na Pojezierzu Ińskim, położone w woj. zachodniopomorskim, w powiecie łobeskim, w gminie Węgorzyno. Powierzchnia zwierciadła wody wynosi 4,18 ha.
Zbiornik w typologii rybackiej jest jeziorem karasiowym.
Od południowo-zachodniego brzegu do jeziora uchodzi ciek wodny łączący je z Jeziorem Storkowskim Dolnym. Uchodzi on od północnego brzegu i płynie do jeziora Węgorzyno.
Na wschód od jeziora leży wieś Sulice.
Administratorem wód Jeziora Storkowskiego Górnego jest Regionalny Zarząd Gospodarki Wodnej w Szczecinie. Utworzył on obwód rybacki obejmujący Jez. Storkowskie Dolne, Jez. Storkowskie Górne oraz ciek łączący oba jeziora i uchodzący do jeziora Węgorzyno. Jednak z wyłączeniem wód obiektu stawowego zlokalizowanego w rejonie miasta Węgorzyno na cieku łączącym jezioro Węgorzyno z Jeziorem Strokowskim Górnym.
Do 1945 roku jezioro posiadało niemiecką nazwę "Nieder Schwarz See".

</doc>
<doc id="1815032" url="https://pl.wikipedia.org/wiki?curid=1815032" title="Heterocephalus">
Heterocephalus



</doc>
<doc id="1815035" url="https://pl.wikipedia.org/wiki?curid=1815035" title="Live in the LBC &amp; Diamonds in the Rough">
Live in the LBC &amp; Diamonds in the Rough

Live in the LBC &amp; Diamonds in the Rough – album koncertowy amerykańskiej grupy metalowej Avenged Sevenfold, wydany 16 września 2008 nakładem Warner Bros. Records. Album zawiera płytę DVD z zapisem koncertu z Long Beach w Kalifornii w USA, oraz płytę CD zawierającą niepublikowane utwory powstałe podczas sesji nagraniowych do albumu Avenged Sevenfold, covery oraz utwory, które znalazły się na B-side'ach singli.

</doc>
<doc id="1815036" url="https://pl.wikipedia.org/wiki?curid=1815036" title="Georges Spénale">
Georges Spénale

Georges Spénale (ur. 29 listopada 1913 r., zm. 20 sierpnia 1983 r.) – francuski pisarz, poeta i polityk socjalistyczny, przewodniczący Parlamentu Europejskiego w latach 1975–1977.
Życiorys.
Wykształcenie i praca w administracji kolonialnej.
Georges Spénale uzyskał tytuł licencjata prawa na École Nationale de la France d'Outre-Mer, po czym rozpoczął karierę urzędniczą pracując we francuskiej administracji kolonialnej, początkowo w latach 1938–1939 w Gujanie Francuskiej. Wraz z wybuchem II wojny światowej, w 1941 r. został powołany do służby wojskowej. W latach 1942–1943 był przewodniczącym okręgu w Górnej Wolcie, a następnie inspektorem pracy w Wybrzeżu Kości Słoniowej. Potem ponownie został wcielony do armii.
Po zakończeniu wojny powrócił do pracy w urzędach kolonialnych w Afryce. W latach 1946–1948 był sekretarzem władz Francuskiej Afryki Równikowej, który zajmował się sprawami Wybrzeża Kości Słoniowej, a potem Kamerunu. W 1954 r. awansował na stanowisko wysokiego komisarza Kamerunu, a rok później objął stanowisko dyrektora politycznego kolonii francuskich. W 1956 r. przez krótki czas był gubernatorem we francuskich posiadłościach zamorskich. W latach 1957–1960 r. był wysokim komisarzem Francji w Togo.
Kariera polityczna.
Między 1962 a 1973 r. był deputowanym do francuskiego Zgromadzenia Narodowego. W 1964 r. został członkiem rady generalnej departamentu Tarn oraz wszedł w skład Parlamentu Europejskiego. W 1973 r. został wybrany do Rady Regionu Midi-Pireneje, gdzie od 1975 r. był jej wiceprezydentem. W międzyczasie w 1974 r. został wyznaczony przez Partię Europejskich Socjalistów na szefa jej frakcji w Parlamencie Europejskim. Dzięki głosom socjalistów został w 1975 r. przewodniczącym Parlamentu Europejskiego. Funkcję tę sprawował do 1977 r. W 1979 r. został członkiem Zgromadzenia Parlamentarnego Rady Europy, gdzie w 1979 i 1982 r. był wiceprzewodniczącym.

</doc>
<doc id="1815037" url="https://pl.wikipedia.org/wiki?curid=1815037" title="Mieczysław Adolf Medwecki">
Mieczysław Adolf Medwecki



</doc>
<doc id="1815038" url="https://pl.wikipedia.org/wiki?curid=1815038" title="Flakciteus">
Flakciteus

Flakciteus – król Rugiów naddunajskich znany z "Żywota świętego Seweryna z Noricum" Eugipiusza.
Życiorys.
Po śmierci Attyli, państwo Hunów rozpadło się, a dotychczas podlegające Hunom plemiona germańskie odzyskały niepodległość i wybrały sobie nowe ziemię. I tak Rugiowie założyli w obecnej Dolnej Austrii własne państwo Rugiland. Jedynym źródłem o jego historii jest wspomniany wyżej "Żywot".
Lata panowania Flakciteusa nie są znane. Jego rezydencję królewską lokalizuje się po północnej stronie Dunaju, po przeciwnej stronie Fawianis (ob. Mautern), w okolicy dzisiejszego Krems. Miał zasięgać rady u Seweryna w związku z walkami Rugiów z Ostrogotami. Ok. 467 r. Ostrogoci napadli z Panonii Noricum, a w 469 r. w bitwie nad rzeką Bolia zwyciężyli Rugiów. Kiedy później (472) część Ostrogotów pod wodzą Valamira opuściła Panonię i udała się do Italii państwo Rugiów powiększyło się o tę ziemię. Zamieszkująca je ludność rzymska zasiedliła miasta podległe Rugiom i płacąc haracz podlegała jej protektoratowi. Głównym zajęciem św. Seweryna było wówczas regulowanie stosunków polityczno-społecznych między Rzymianami a Rugiami.
Po Flakciteusie władzę objął w 475 r., jego syn Feleteus zw. Fewa ożeniony z Gizo, krewną króla Ostrogotów Teodoryka Wielkiego. Kiedy Seweryn umarł (482) brat króla Ferderuch z żądzy chciwości okradł celę św. Seweryna, położoną w pobliżu założonego przez niego klasztoru w Fawianis. Po miesiącu został jednak zabity przez syna pary królewskiej Fryderyka zw. Rugijskim, który zwrócił skradzione rzeczy mnichom. 
W 487 r. cesarz bizantyjski Zenon nakłonił Rugiów by zaatakowali panującego w Italii Odoakra. Ten jednak zdołał wyprzedzić atak. Pojmał Feleteusa i Gizo (później kazał ich stracić), ale Fryderyk mu uciekł. Kiedy w 488 r. pojawił się ponownie w Noricum, Odoaker wysłał wojsko pod wodzą swego brata Onoulfa (Onowulfa) i ten przepędził królewicza, który udał się pod opiekę do Teodoryka Wielkiego. Wydarzenia te położyły kres istnienia państwa Rugiów. Odoaker przeprowadził następnie ewakuacje ludności rzymskiej z jego terenów do Italii (mnisi uchodząc zabrali ze sobą szczątki św. Seweryna), jednak już nie zdążył przyłączyć go do swego państwa. Przyczyną tego był nasłany przez cesarza Zenona Teodoryk Wielki. W trzech bitwach zwyciężył Odoakra (489), a po trzech latach oblegania go w Rawennie własnoręcznie zabił (493). Zabronił też jego pochówku, co było zemstą za zabicie Gizo.
Spotkanie Odoakra ze św. Sewerynen (ok. 469/470).
"Był to (Odoaker) młodzieniec wysokiego wzrostu, ubrany wtedy bardzo skromnie. Kiedy musiał się pochylić, by nie dotknąć głową sufitu mizernej celi, mąż Boży wyjawił mu jego sławną przyszłość. Na pożegnanie bowiem powiedział do niego tak: „Idź do Italii, idź; teraz przywdziany jesteś w bardzo liche skóry, lecz wkrótce będziesz hojnie nagradzał wielu”."

</doc>
<doc id="1815039" url="https://pl.wikipedia.org/wiki?curid=1815039" title="Pierszaja liha (1992/1993)">
Pierszaja liha (1992/1993)

Sezon 1992/1993 był 2. sezonem o mistrzostwo Białorusi. Tytułu mistrzowskiego broniło Dynama Mińsk.
Zobacz też.
Wyszejszaja liha

</doc>
<doc id="1815040" url="https://pl.wikipedia.org/wiki?curid=1815040" title="Geografia Demokratycznej Republiki Konga">
Geografia Demokratycznej Republiki Konga

Geografia Demokratycznej Republiki Konga – dziedzina nauki zajmująca się badaniem Demokratycznej Republiki Konga pod względem geograficznym.
Demokratyczna Republika Konga (dawniej Zair (1971–97)) jest drugim co do wielkości państwem w Afryce, zajmującym 1/13 powierzchni kontynentu. Państwo leży w południowej części Afryki Środkowej po obu stronach równika w dorzeczu rzeki Kongo z dostępem do Oceanu Atlantyckiego. Niepodległość kraj ten uzyskał w 1960 roku, wcześniej był kolonią belgijską. Jest największym krajem na świecie, gdzie językiem urzędowym jest francuski (pomijając Kanadę, gdzie oprócz francuskiego językiem urzędowym jest też angielski). Poza francuskim w kraju używa się wiele rdzennych języków.
Powierzchnia i granice.
Demokratyczna Republika Konga leży w południowej części Afryki Środkowej po obu stronach równika w dorzeczu rzeki Kongo z dostępem do Oceanu Atlantyckiego. Jedna trzecia terytorium leży na półkuli północnej a dwie trzecie na południowej.
Demokratyczna Republika Konga jest drugim co do wielkości (po Algierii) państwem w Afryce. Jego powierzchnia wynosi 2 344 858 km².
Kraj graniczy z następującymi państwami (w nawiasach podano długość granic):
Łączna długość granic wynosi 10481 km. Długość linii brzegowej wynosi 37 km.
Budowa geologiczna i rzeźba.
Większość terytorium Demokratycznej Republiki Konga zajmuje Kotlina Konga. Obszar kotliny to rozległy wklęsły teren położony na prekambryjskiej tarczy krystalicznej. Jest on wypełniony lądowymi osadami pochodzącymi z paleozoiku, mezozoiku i kenozoiku. Sama niecka powstała w okresie paleozoiku. Obecnie dno kotliny jest wypełnione zabagnionymi osadami jeziornymi i aluwialnymi. W zachodniej części kotliny leżą szczątkowe jeziora – Tumba i Mai-Ndombe. Najniższy punkt kotliny – 338 m n.p.m. – to jezioro Mai-Ndombe, a najwyższy – 700 m n.p.m. – to wzgórza Mobayi-Mbongo i Zongo na północy kraju.
Kotlina otoczona jest przez wypiętrzone masywy prekambryjskie. Tworzą one obecnie Próg Dolnogwinejski na zachodzie, na północy Wyżynę Ubangi i góry Mitumba na wschodzie.
Na południu kraju zalegają płytowe pokrywy skał osadowych, które są osadzone na krystalicznym podłożu. Występują tu tereny wyżynne, których wysokość wzrasta w kierunku południowo-wschodnim i osiąga tam ponad 2000 m n.p.m. Wyżyna Katanga, zwana też Wyżyną Shaby, leży w południowo-wschodniej części kraju. Poprzecinana jest zrębami i rowami tektonicznymi. W jednym z rowów leży jezioro Upemba.
Na wschodzie znajduje się Wielki Rów Zachodni, który częściowo jest wypełniony jeziorami – leżą tu m.in. jeziora Alberta, Edwarda Kiwu, Mweru i Tanganika. Wzdłuż rowu rozciągają się z północy na południe góry Mitumba dochodzące do 2990 m n.p.m.. Między jeziorami Alberta i Edwarda leży pasmo Ruwenzori z najwyższym szczytem kraju – Szczytem Małgorzaty na Górze Stanleya (5109 m n.p.m.). Na północ od jeziora Kiwu wznoszą się wulkaniczne masywy Wirunga. Na terenie kraju znajdują się dwa aktywne wulkany Nyiragongo i Nyamuragira. Od zachodu Kotlinę Konga oddziela od Atlantyku Wyżyna Dolnogwinejska, której część stanowią góry Mayombe.
Klimat.
Wielkość obszaru Demokratycznej Republiki Konga sprawia, że klimat jest zróżnicowany. Kraj dzieli się na cztery strefy klimatyczne:
Wody.
Na terenie kraju znajduje się druga co do wielkości (po Nilu) rzeka Afryki – Kongo. Pod względem ilości niesionej wody Kongo jest drugą rzeką po Amazonce – niesie około 41 tys. m³ na sekundę u ujścia. Kongo ma 4700  km długości, co czyni ją dziewiątą pod względem długości rzeką świata.
Cały system rzeczny Konga jest zaliczany do jednych z największych systemów rzecznych świata. Dorzecze Kongo zajmuje 3,5 mln km² – prawie całą powierzchnię kraju a także większą część Kongo, Republiki Środkowoafrykańskiej, wschodniej Zambii, północnej Angoli oraz część Kamerunu i Tanzanii. W dorzeczu znajduje się gęsta sieć rzek o dużych zasobach energii wodnej.
Największe dopływy Konga to:
Długość żeglownych odcinków Konga wynosi 13,5 tysiąca kilometrów. Liczne progi i wodospady, m.in. Wodospady Livingstone’a, uniemożliwiają żeglugę na wielu odcinkach.
W północno-wschodniej części kraju, wzdłuż najwyższych szczytów łańcucha Mitumba oraz Gór Błękitnych przebiega dział wodny między Nilem a Kongiem. Do zlewiska Nilu należą niewielkie cieki wodne, m.in. Rutshuru, która płynie malowniczą doliną górską, stanowiącą część Rowu Środkowoafrykańskiego. Na dnie tego rowu leżą duże jeziora, m.in. w obszarze dorzecza Nilu Jezioro Alberta i Jezioro Edwarda, w dorzeczu Konga: Kiwu i Tanganika. Na zachodzie leżą jeziora szczątkowe Mai-Ndombe i Tumba — pozostałości rozległego jeziora trzeciorzędowego.
Gleby.
Pokrywa glebowa państwa jest strefowa, uzależniona od stref klimatycznych, związanych z nimi opadów i wielu innych czynników. Do tego trzeba dodać samą wielkość kraju, który zajmuje spory obszar kontynentu. W Kotlinie Konga, po obu stronach równika występują gleby ferralitowe, na których rosną lasy tropikalne. Są one barwy czerwonożółtej. Gleby te mają grubą miąższość, ponieważ w warunkach wilgotnych jakie panują w klimacie deszczowym, skały intensywnie wietrzeją. Minerały pierwotne ulegają więc całkowitemu rozkładowi. Ferrality te są jednak mało próchniczne, ponieważ masa organiczna ulega szybkiej mineralizacji.
Po obydwu stronach kotliny podłoże pokryte jest czerwonymi glebami ferruginowymi, są to gleby typowe dla lasów okresowo wilgotnych i wysokotrawiastych sawann. Gleby te są żyźniejsze od gleb wilgotnych lasów równikowych. W porze suchej gleby te wysychają i w wyniku wytrącania uwodnionych tlenków żelaza uzyskują czerwone zabarwienie. Gleby te mają dużą miąższość próchniczną. Na stokach gór Mitumba, występują górskie odmiany tych gleb. Na pokrywach wulkanicznych można zaś spotkać kambisole. Zachodnią część Demokratycznej Republiki Konga, gdzie tereny są zabagnione, występują żyzne gleysole. Ujście rzeki Kongo jest pokryte bagiennymi glebami namorzynowymi.
Flora i fauna.
Świat flory i fauny cechuje ogromne bogactwo gatunków i zróżnicowanie według stref klimatycznych.
Flora.
Lasy pokrywają prawie 68% powierzchni kraju (stan na 2011 rok). Niemal cały obszar Kotliny Konga porośnięty jest wiecznie zielonymi lasami tropikalnymi. Lasy te charakteryzują się bogactwem gatunków. Wstępują tu m.in. gatunki dostarczające drewna mahoniowego, hebanowego, limbowego, wenge, agba, iroko i sapele. Rosną tu też rafie i agawy sizalowe. Lasy Kotliny Konga cechują się także wielowarstwową strukturą drzew i trwałością procesów fizjologicznych. Drzewa osiągają wysokość od 40 do 50 metrów.
Obrzeża kotliny, ale także obszary leżące w samej kotlinie, porośnięte są mozaiką lasów i gęstych drzewiastych sawann. Obszary zachodnie, w ujściu Konga, pokryte są bagiennymi lasami, które są okresowo zalewane. Lasy te są znacznie uboższe gatunkowo niż lasy równikowe. Cechą charakterystyczną tychże lasów są korzenie oddechowe, tzw. pneumatofory, wystające ponad pokrywę glebową.
Zbocza gór na wschodzie, ponad piętrem lasów równikowych, porastają lasy górskie. Drzewa tych lasów są niższe niż drzewa rosnące w kotlinie. Do ok. 3800 m n.p.m. występują zarośla subalpejskie, a powyżej roślinność afroalpejska.
Na północ i na południe od Kotliny Konga występują suche lasy, zrzucające liście w porze suchej. Lasy te w głównej mierze porastają południe kraju. Im dalej na południe, tym lasów jest mniej i pojawia się gęsta sawanna gwinejska. Są to sawanny porośnięte drzewami i wysokimi trawami. Dalej na południe sawanny są nieco rzadsze, a Wyżynę Katanga porastają lasy tropikalne, których wszystkie drzewa całkowicie tracą liście w porze suchej. Niektóre odcinki wybrzeża, zwłaszcza przy ujściu Konga, porastają lasy namorzynowe z charakterystycznymi wyniesionymi ponad lustro wody korzeniami.
Fauna.
Świat zwierząt cechuje ogromne bogactwo gatunków. Poza mnogością małp żyjących na drzewach lasów tropikalnych, w górach można spotkać goryle. Wśród większych gatunków małp, poza gorylami, występuje wiele pawianów i koczkodanów. Ze względu na dużą ilość cieków wodnych w Kongu żyje wiele krokodyli i hipopotamów. Rzeki Demokratycznej Republiki Konga cechuje duże bogactwo gatunkowe ryb, m.in. sumokształtne, węgorzokształtne, pielęgnicowate i ryby elektryczne. W najbardziej niedostępnych miejscach lasów można spotkać spokrewnione z żyrafą okapi leśne. Wyjątkowa jest też różnorodność ptaków, wiele z nich ma wielokolorowe upierzenie, np. bananojady i dzioborożce.
Obszary suchych lasów i sawann także są bogate w rozmaite gatunki zwierząt. Występuje tam szeroki wachlarz zwierząt kojarzonych z kontynentem afrykańskim, takich jak lwy, słonie, bawoły czy hieny, a także antylopy i żyrafy.
Ochrona przyrody.
W Demokratycznej Republice Konga utworzono dotychczas 9 parków narodowych a także wiele obszarów ochronnych dla ochrony zarówno roślin, jak i zwierząt. Założony w 1925 roku Wirunga był pierwszym parkiem narodowym na terenie Afryki. Przyroda jest zagrożona ze względu na kłusownictwo i trwające w kraju konflikty zbrojne.
Cztery parki narodowe: Park Narodowy Wirunga, Park Narodowy Kahuzi-Biéga, Park Narodowy Garamba i Park Narodowy Salonga zostały wpisane na listę światowego dziedzictwa UNESCO i z uwagi na zagrożenia znajdują się liście światowego dziedzictwa w zagrożeniu.
Demografia.
Liczba ludności Demokratycznej Republiki Konga szacowana jest w roku 2020 na prawie 102 miliony. Kraj charakteryzuje wysokie zróżnicowanie etniczne – ludność pochodzi z ponad 200 grup etnicznych, przy czym największa grupa to Bantu.
Językiem urzędowym jest francuski, lecz powszechnie używany jest język lingala, a część ludności posługuje się językami kongo-suahili, kikongo i luba. W użyciu jest ponad 200 języków.
Prawie 30% Kongijczyków jest wyznania katolickiego, ok. 27% protestanckiego, ok. 3% wyznaje Kimbangizm a nieco ponad 1% islam.
Wskutek toczących się konfliktów wielu mieszkańców było zmuszonych uchodzić z kraju – na koniec 2015 roku za granicą pozostawało ponad pół miliona uchodźców kongijskich. Demokratyczna Republika Konga jest także celem dla uchodźców z okolicznych państw, m.in. Rwandy, Republiki Środkowoafrykańskiej i Burundi.
Gospodarka.
Na terenie Demokratycznej Republiki Konga występują złoża kobaltu, miedzi, niobu, tantalu, ropy naftowej, diamentów, złota, srebra, cynku, manganu, cyny, uranu i węgla. Kraj posiada ok. 13% światowych zasobów energii wodnej.
Pomimo licznych bogactw naturalnych, kraj należy do najbiedniejszych w Afryce. Według szacunków ok. 63% populacji żyje poniżej granicy ubóstwa (stan na 2014 rok).
Rozwój gospodarczy kraju hamowany jest przez niestabilność polityczną, liczne konflikty zbrojne i korupcję. Wskutek trwającej przez wiele lat wojny domowej, spadła produkcja i wzrosło zadłużenie. Po zawarciu porozumień pokojowych warunki gospodarcze zaczęły powoli poprawiać się, a rząd rozpoczął wdrażanie reform gospodarczych – postęp jest jednak niewielki z uwagi na niestabilność polityczną, biurokrację i korupcję. Rozwój sektora wydobywczego i eksport surowców był głównym źródłem wzrostu gospodarczego do 2015 roku. Spadek cen surowców na rynkach światowych, przede wszystkim cen miedzi, w połączeniu z niestabilną sytuacją wewnętrzną i korupcją doprowadził do spowolnienia i wysokiej inflacji. Duża część działalności gospodarczej ma charakter nieformalny.
W 2017 roku udział przemysłu w PKB wynosił 43,6%, usług 36,7% i rolnictwa – 19,7%. Przemysł to przede wszystkim wydobycie surowców i ich przetwarzanie, produkcja tekstylna, obuwia, plastiku i papierosów, przemysł metalurgiczny, spożywczy i drzewny. Rolnictwo opiera się na produkcji przede wszystkim kawy, cukru, oleju palmowego, gumy, herbaty, kakao, manioku i bananów.

</doc>
<doc id="1815041" url="https://pl.wikipedia.org/wiki?curid=1815041" title="Renata Zisman">
Renata Zisman

Renata Zisman, z domu Springut (ur. 18 kwietnia 1921 w Zabłociu, zm. 30 lipca 1999 w Krakowie) – polska pianistka i pedagog żydowskiego pochodzenia.
Życiorys.
Urodziła się w Zabłociu (obecnie dzielnica Żywca) w rodzinie żydowskiej, jako córka Artura Springuta i Berty z domu Herschlowitz (oboje zostali zamordowani 28 października 1942 w Bełżcu). Podczas II wojny światowej była więźniem krakowskiego getta i następnie kolejno niemieckich obozów koncentracyjnych: Plaszow, Auschwitz-Birkenau, Ravensbrück i Neustadt-Glewe, gdzie doczekała wyzwolenia wraz z siostrą Elżbietą.
Była współzałożycielką, nauczycielką w klasie fortepianu i dyrygentury oraz dyrektorem Szkoły Muzycznej I stopnia w Żywcu. Od 1959 przez wiele lat pracowała jako nauczycielka gry na fortepianie w Państwowej Średniej Szkole Muzycznej w Krakowie (Państwowej Szkole Muzycznej II stopnia im. Władysława Żeleńskiego); przeszła na emeryturę w 1995. Sama ukończyła krakowską szkołę w 1960 w trybie eksternistycznym, a następnie studia w Państwowej Wyższej Szkole Muzycznej we Wrocławiu w klasie fortepianu; była uczennicą Henryka Sztompki i Jana Hoffmana. W latach 1962–1989 pozostawała konsultantką Okręgowego Zespołu Metodyczno-Programowego i wykonywała utwory fortepianowe na seminariach i sympozjach. Jako członkini Stowarzyszenia Polskich Artystów Muzyków organizowała społeczne koncerty, na których grała sama lub występowali jej uczniowie. 
Była odznaczona Złotym Krzyżem Zasługi (1975), Krzyżem Kawalerskim Orderu Odrodzenia Polski (1984), Krzyżem Oświęcimskim (1986), złotą odznaką „Za Pracę Społeczną dla Miasta Krakowa” (1987).
Jest pochowana na nowym cmentarzu żydowskim przy ulicy Miodowej w Krakowie. Jej mężem był Jerzy Zisman (1903–1975), a po jego śmierci wieloletnim partnerem Daniel Bertram (1920–2009).

</doc>
<doc id="1815042" url="https://pl.wikipedia.org/wiki?curid=1815042" title="Parafia św. Marcina w Pawłowie">
Parafia św. Marcina w Pawłowie

Parafia Świętego Marcina w Pawłowie – rzymskokatolicka parafia leżąca w granicach dekanatu gnieźnieńskiego I. Erygowana w XIII wieku. Kościół parafialny został wybudowany w XVIII wieku z drewna, kaplica i wieża pochodzi z 1928 roku.
Dokumenty.
Księgi metrykalne: 

</doc>
<doc id="1815043" url="https://pl.wikipedia.org/wiki?curid=1815043" title="Turniej Reprezentacji Narodowych w piłce ręcznej mężczyzn">
Turniej Reprezentacji Narodowych w piłce ręcznej mężczyzn



</doc>
<doc id="1815044" url="https://pl.wikipedia.org/wiki?curid=1815044" title="Pierszaja liha (1993/1994)">
Pierszaja liha (1993/1994)

Sezon 1993/1994 był 3. sezonem o mistrzostwo Białorusi. Tytułu mistrzowskiego broniło Dynama Mińsk.
Król strzelców.
21 goli – Piatro Kaczura (Dynama Mińsk / Dynama-93 Mińsk)
Zobacz też.
Wyszejszaja liha

</doc>
<doc id="1815046" url="https://pl.wikipedia.org/wiki?curid=1815046" title="Jolanta Kulpińska">
Jolanta Kulpińska

Jolanta Irena Kulpińska (ur. 4 listopada 1928 w Koźminku koło Kalisza) – polska socjolożka, profesor zwyczajna dr hab., wieloletnia dyrektorka Instytutu Socjologii Uniwersytetu Łódzkiego.
Życie i działalność.
Urodziła się w rodzinie nauczycielskiej Seweryna i Wiktorii z domu Michałkiewicz. Po powstaniu warszawskim wywieziona do Niemiec do prac przymusowych w zakładach lotniczych w Reinickendorf. W 1947 ukończyła Liceum Humanistyczne im. M. Konopnickiej w Łodzi, a w 1951 studia socjologiczne na Uniwersytecie Łódzkim. Od 1950 była asystentką na Uniwersytecie Łódzkim, a w latach 1951–1955 odbyła aspiranturę na Uniwersytecie im. Łomonosowa w Moskwie. W 1968 habilitowała się na podstawie rozprawy „Aktywność społeczna pracowników przedsiębiorstwa przemysłowego” (Wrocław: Ossolineum, 1969). Od 1969 była docentką i kierowniczką Zakładu Socjologii Przemysłu UŁ, od 1976 profesorką nadzwyczajną, a od 1988 profesorką zwyczajną. W latach 1976–1999 była dyrektorką Instytutu Socjologii Uniwersytetu Łódzkiego, przewodniczącą Konferencji Instytutów Socjologii, a w latach 1973–1989 kierowniczką Zakładu Badań Socjologicznych w Instytucie Polityki Naukowej i Szkolnictwa Wyższego w Warszawie. W latach 1995–2003 była pracowniczką naukowo-dydaktyczną w Instytucie Stosowanych Nauk Społecznych w Warszawie (Wydział Stosowanych Nauk Społecznych i Resocjalizacji UW). Od 1999 profesor Społecznej Wyższej Szkoły Przedsiębiorczości i Zarządzania w Łodzi. Od 1999 jest na emeryturze.
Jej działalność badawcza skupia się wokół zagadnień związanych z socjologią pracy i przemysłu, stosunkami przemysłowymi oraz socjologią zasobów ludzkich. Jest autorką i współautorką 220 książek, podręczników i artykułów naukowych. Redaktor naczelny "Przeglądu Socjologicznego", redaktor naczelny czasopisma "Studia Socjologiczne" (przez 2 kadencje 1991–1997), członek rad redakcyjnych czasopism: "Kultura i Społeczeństwo", "Humanizacja Pracy", "Nauka i Szkolnictwo Wyższe", "Zarządzanie Zasobami Ludzkimi", "Work and Occupation" (w latach 1974–1997), "European Journal of Industrial Relations", "Human Resource Development International" (w latach 1999–2002). Promotorka prac doktorskich. 
Członkini Komitetu Nauk Socjologicznych Polskiej Akademii Nauk oraz Komitetu Nauk o Pracy i Polityki Społecznej Polskiej Akademii Nauk. Członkini rad naukowych: Instytutu Filozofii i Socjologii PAN, Instytut Medycyny Pracy w Łodzi, Instytutu Polityki Naukowej i Szkolnictwa Wyższego (1974–1991).
Członkini Polskiego Towarzystwa Socjologicznego (członek Zarządu Głównego w latach 1971–1999 i prezydium ZG), Międzynarodowego Towarzystwa Socjologicznego ISA – International Sociological Association (przewodnicząca Komitetu Badawczego Socjologii Pracy w latach 1978–1994), Association Internationale des Sociologues de la Langue Francaise, Łódzkiego Towarzystwa Naukowego (członkini honorowa). W Centralnych Programach Badań Podstawowych Jolanta Kulpińska była koordynatorem ogólnopolskiego programu „Człowiek i Praca”, w ramach którego prowadzone były badania interdyscyplinarne skupiające socjologów, ekonomistów, polityków społecznych, prawników, psychologów, specjalistów z zakresu zarządzania.
W latach 1949–1981 była członkinią PZPR.
W 1985 otrzymała tytuł "doctor honoris causa" Uniwersytetu w Tampere w Finlandii.
Odznaczona została m.in. Krzyżem Oficerskim Orderu Odrodzenia Polski (2005).
Siostra – Krystyna Cała.

</doc>
<doc id="1815047" url="https://pl.wikipedia.org/wiki?curid=1815047" title="Mikołaj Torosowicz">
Mikołaj Torosowicz

Mikołaj, lub Nikoł Torosowicz (ur. 1605, zm. 24 października 1681) – duchowny ormiańskokatolicki.
Wyświęcony na kapłana w 1626 w Stambule. Od 1627 biskup lwowski Apostolskiego Kościoła Ormiańskiego. W 1630 złożył wyznanie wiary i zawarł unię z Kościołem katolickim, stając się pierwszym ormiańskokatolickim arcybiskupem lwowskim. Inicjator sprowadzenia do Lwowa zakonu teatynów. Kawaler Orderu św. Michała oraz Orderu Jezusa i Maryi.

</doc>
<doc id="1815048" url="https://pl.wikipedia.org/wiki?curid=1815048" title="Bonde do Rolê">
Bonde do Rolê

Bonde do Rolê – brazylijska czteroosobowa grupa grająca muzykę Funk Carioca. Została założona w mieście Kurytyba na południu Brazylii w 2005 roku. Jeden z singli grupy – Solta ô Frango – został wykorzystany w grze wideo FIFA 08.

</doc>
<doc id="1815049" url="https://pl.wikipedia.org/wiki?curid=1815049" title="Nitin Sawhney">
Nitin Sawhney

Nitin Sawhney (ur. 1964) – hindusko-brytyjski muzyk, producent i kompozytor. W swojej twórczości łączy szeroko pojętą muzykę azjatycką i inne gatunki world music z elementami jazzu i elektroniki. W swoich utworach często porusza tematy związane z multikulturalizmem, polityką i duchowością. Artysta aktywny jest również w takich obszarach jak sztuka czy kultura i jest patronem wielu festiwali filmowych i innych wydarzeń z kręgu kultury czy edukacji. Za swą działalność, zarówno w dziedzinie muzyki, jak i poza nią, był wielokrotnie nagradzany.
Solowa kariera.
Kariera muzyczna Nitin Sawhneya rozpoczęła się w 1993 roku, kiedy to własnym sumptem wydał album "Spirit Dance". Przełomowym wydarzeniem był wydany w 1999 roku album "Beyond Skin", który nominowany był do Mercury Prize, na South Bank Show zdobył nagrodę w kategorii muzyka popularna.
Najnowszym dziełem artysty jest wydany w październiku 2008 album "London Undersound".
Dodatkowe informacje.
Poza muzyką większość działań Sawhneya skupia się na różnych obszarach związanych budowaniem więzi lokalnych i edukacją, patronuje też wielu organizacjom i wydarzeniom w Wielkiej Brytanii i Azji. Wspólnie z George’em Martinem patronują brytyjskiemu, rządowemu programowi Access-to-Music, jest również patronem Raindance East Film Festival i British Independent Film Awards. Sawhney pojawia się regularnie jako komentator w programach BBC – Newsnight, Newsnight Review i HardTalk. Pisuje również do takich gazet jak The Guardian, The Daily Telegraph, The Independent i The Observer.

</doc>
<doc id="1815061" url="https://pl.wikipedia.org/wiki?curid=1815061" title="Pierszaja liha (1994/1995)">
Pierszaja liha (1994/1995)

Sezon 1994/1995 był 4. sezonem o mistrzostwo Białorusi. Tytułu mistrzowskiego broniło Dynama Mińsk.
Zobacz też.
Wyszejszaja liha

</doc>
<doc id="1815062" url="https://pl.wikipedia.org/wiki?curid=1815062" title="Mozah">
Mozah

M/V Mozah – gazowiec LNG typu Q-Max. Jego wymiary wynoszą 345 m długości i 53 m szerokości. Pływa pod banderą Wysp Marshalla.

</doc>
<doc id="1815063" url="https://pl.wikipedia.org/wiki?curid=1815063" title="Parafia św. Stanisława Biskupa i Męczennika w Żydowie">
Parafia św. Stanisława Biskupa i Męczennika w Żydowie

Parafia Świętego Stanisława Biskupa i Męczennika w Żydowie – parafia rzymskokatolicka należąca do dekanatu gnieźnieńskiego I. Erygowana w XV wieku. Kościół parafialny został wybudowany w 1845 w stylu klasycystycznym.
Od roku 1854 do 1855 w parafii służył ksiądz Jan Walenty Kręcki. W latach 1959–1989 proboszczem parafii był Szczepan Pieszczoch.
Dokumenty.
Księgi metrykalne: 

</doc>
<doc id="1815066" url="https://pl.wikipedia.org/wiki?curid=1815066" title="Wolnowo">
Wolnowo

Wolnowo – jezioro na Pojezierzu Ińskim, położone w woj. zachodniopomorskim, w powiecie łobeskim, w gminie Węgorzyno. Powierzchnia zwierciadła wody wynosi 8,90 ha.
Zbiornik w typologii rybackiej jest jeziorem linowo-szczupakowym.
Administratorem wód Wolnowa jest Regionalny Zarząd Gospodarki Wodnej w Szczecinie.
Nieopodal zachodniego brzegu jeziora przebiega droga wojewódzka nr 151. Na północny zachód od Wolnowa leży wieś Stare Węgorzynko, a na południowy wschód wieś Granica.
Do 1945 roku jezioro posiadało niemiecką nazwę "Groß Wollow See".

</doc>
<doc id="1815069" url="https://pl.wikipedia.org/wiki?curid=1815069" title="Philip Agee">
Philip Agee

Philip Burnett Franklin Agee (ur. 19 lipca 1935 w Tacoma Park w okolicach Maryland, ) – amerykański wywiadowca, oficer operacyjny CIA. Był oficerem operacyjnym od 1957 do 1969, działał w Waszyngtonie, Meksyku, Ekwadorze, i Urugwaju. W 1975 roku jako pierwszy opisał metody działania CIA w książce: "Inside the Company: CIA Diary". W 1978 opublikował kolejną książkę "Dirty Work: The CIA in Western Europe", również opartą o swoje doświadczenia. Po jej wydaniu został wydalony z kolejnych czterech krajów NATO (w 1981 anulowano mu amerykański paszport) i wyjechał na Kubę. W 1980 wydał swoje pamiętniki pod tytułem "On the Run".

</doc>
<doc id="1815070" url="https://pl.wikipedia.org/wiki?curid=1815070" title="Philippe Gardent">
Philippe Gardent

Philippe Gardent (ur. 15 marca 1964 w Belleville) – francuski piłkarz ręczny, brązowy medalista igrzysk olimpijskich Barcelonie w 1992 roku. Na turnieju olimpijskim rozegrał 6 meczów i strzelił 12 bramek. Zdobył srebrny medal na Mistrzostwach Świata 1993. Dwa lata później na kolejnych mistrzostwach świata w Szwecji zdobył medal złoty.
Od 1996 r. był szkoleniowcem Chambéry Savoie HB, który występuje w rozgrywkach Division 1. W latach 2012–2015 był szkoleniowcem Paris Saint-Germain Handball.

</doc>
<doc id="1815071" url="https://pl.wikipedia.org/wiki?curid=1815071" title="Pietro Cascella">
Pietro Cascella

Pietro Cascella (ur. 2 lutego 1921 w Pescarze zm. 18 maja 2008) – włoski rzeźbiarz. W 1957 wygrał konkurs na budowę Pomnika Ofiar Faszyzmu, który stanął w 1967.

</doc>
<doc id="1815074" url="https://pl.wikipedia.org/wiki?curid=1815074" title="Simon Robert Naali">
Simon Robert Naali

Simon Robert Naali (ur. 9 marca 1966, zm. 13 sierpnia 1994 w Moshi) – tanzański lekkoatleta, maratończyk. W 1990 roku zdobył brązowy medal na Igrzyskach Wspólnoty Narodów w Auckland.
W 1992 reprezentował swój kraj podczas igrzysk olimpijskich w Barcelonie, jednak nie ukończył biegu maratońskiego. Rok później zajął 11. miejsce w tej samej konkurencji na mistrzostwach świata w Stuttgarcie.

</doc>
<doc id="1815075" url="https://pl.wikipedia.org/wiki?curid=1815075" title="Karl-Friedrich Haas">
Karl-Friedrich Haas

Karl-Friedrich Haas (ur. 28 lipca 1931 w Berlinie, zm. 12 sierpnia 2021 w Norymberdze) – niemiecki lekkoatleta reprezentujący RFN, sprinter.
Życiorys.
Specjalizował się w biegu na 400 metrów. Zdobył brązowy medal w sztafecie 4 × 400 metrów na letnich igrzyskach olimpijskich w 1952 w Helsinkach (sztafeta biegła w składzie: Hans Geister, Günther Steines, Heinz Ulzheimer i Haas, w biegu finałowym Niemcy ustanowili wynikiem 3:06,6 rekord Europy w tej konkurencji, który przetrwał do 1960). Zajął również 4. miejsce w finale biegu na 400 metrów na tych igrzyskach. Na mistrzostwach Europy w 1954 w Bernie zajął 4. miejsce w biegu na 400 metrów, a niemiecka sztafeta 4 × 400 m (Geister, Helmut Dreher, Ulzheimer i Haas) wywalczyła srebrny medal.
Na kolejnych letnich igrzyskach olimpijskich w 1956 w Melbourne startował we wspólnej reprezentacji Niemiec. Zdobył srebrny medal indywidualnie w biegu na 400 metrów (przegrał z Charliem Jenkinsem z USA. W biegu na 200 metrów odpadł w półfinale, a sztafeta 4 × 400 metrów (Jürgen Kühl, Walter Oberste, Manfred Poerschke i Haas) zajęła 4. miejsce.
Na mistrzostwach Europy w 1958 w Sztokholmie również wystąpił we wspólnej reprezentacji państw niemieckich. Zdobył dwa medale: brązowy w biegu na 400 metrów i srebrny w sztafecie 4 × 400 m (w składzie: Carl Kaufmann, Poerschke, Johannes Kaiser i Haas).
Był mistrzem RFN w biegu na 400 metrów w latach 1952-1956 oraz wicemistrzem w 1951, 1957 i 1958. Był również wicemistrzem w biegu na 200 m w 1953. Startował w klubie 1. FC Nürnberg.
Życie prywatne.
Ożenił się w 1956 z Marią Sturm, która była medalistką mistrzostw Europy w 1954 w pięcioboju. Ich syn Christian Haas był sprinterem, brązowym medalistą w sztafecie 4 × 100 metrów na mistrzostwach Europy w 1982 w Atenach i dwukrotnym olimpijczykiem.

</doc>
<doc id="1815076" url="https://pl.wikipedia.org/wiki?curid=1815076" title="Voitto Hellsten">
Voitto Hellsten

Voitto Valdemar Hellsten (ur. 15 lutego 1932 w Pertteli, zm. 7 grudnia 1998 w Turku) – fiński lekkoatleta, który specjalizował się w biegu na 400 metrów.
Trzy razy startował w igrzyskach olimpijskich - Helsinki (1952), Melbourne (1956) oraz Rzym (1960). Na igrzyskach olimpijskich w Melbourne zdobył brązowy medal w biegu na 400 metrów wraz z reprezentantem Związku Radzieckiego Ardalionem Ignatjewem. Dwukrotny medalista mistrzostw Europy w 1954. Wielokrotny mistrz i rekordzista kraju w różnych konkurencjach. Rekord życiowy w biegu na 400 metrów: 46,20 (1956).

</doc>
<doc id="1815078" url="https://pl.wikipedia.org/wiki?curid=1815078" title="Younès Moudrik">
Younès Moudrik

Younès Moudrik (ur. 1 października 1977 w Rabacie) – marokański lekkoatleta, skoczek w dal, na początku kariery uprawiał również z powodzeniem skok wzwyż, w ostatnich latach swoich występów specjalizował się w trójskoku.
Osiągnięcia.
W 2000 reprezentował Maroko na igrzyskach olimpijskich w Sydney. 17. miejsce w eliminacjach skoku w dal nie dało mu awansu do finału.

</doc>
<doc id="1815081" url="https://pl.wikipedia.org/wiki?curid=1815081" title="Younés Moudrik">
Younés Moudrik



</doc>
<doc id="1815082" url="https://pl.wikipedia.org/wiki?curid=1815082" title="Younes Moudrik">
Younes Moudrik



</doc>
<doc id="1815083" url="https://pl.wikipedia.org/wiki?curid=1815083" title="Piet Dankert">
Piet Dankert

Pieter (Piet) Dankert (ur. 8 stycznia 1934 w Stiens, zm. 21 czerwca 2003 w Perpignan) – holenderski polityk i nauczyciel, poseł do Tweede Kamer, eurodeputowany, przewodniczący Parlamentu Europejskiego w latach 1982–1984.
Życiorys.
Podjął nieukończone studia politologiczne na Universiteit van Amsterdam, później kształcił się w szkole dla nauczycieli. Pracował jako nauczyciel i w laburzystowskim instytucie Koos Vorrink Instituut, którym później przez kilka lat kierował. Zaangażował się w działalność polityczną w ramach Partii Pracy. Od 1965 do 1971 był sekretarzem partii ds. międzynarodowych. Od 1986 do 1981 zasiadał w Tweede Kamer, niższej izbie Stanów Generalnych. Był m.in. członkiem komisji spraw zagranicznych oraz obrony.
W 1977 został posłem do Parlamentu Europejskiego. Po wprowadzeniu wyborów powszechnych uzyskiwał mandat w 1979, 1984 i 1989. Od stycznia 1982 do lipca 1984 pełnił funkcję przewodniczącego PE I kadencji. Złożył mandat kilka miesięcy po wyborach w 1989 w związku z powołaniem na sekretarza stanu w resorcie spraw zagranicznych odpowiedzialnego za integrację europejską w gabinecie kierowanym przez Ruuda Lubbersa. Stanowisko to zajmował do 1994. Od tegoż roku do 1999 ponownie był eurodeputowanym.
Odznaczony Orderem Oranje-Nassau klasy V (1980), III (1988) i II (1994).

</doc>
<doc id="1815084" url="https://pl.wikipedia.org/wiki?curid=1815084" title="Mandewila">
Mandewila

Mandewila ("Mandevilla") – rodzaj roślin należący do rodziny toinowatych. W Polsce rośliny te znane są głównie pod nazwą dipladenii (jest to jeden z synonimów rodzaju "Mandevilla"). Gatunkiem typowym jest "Mandevilla suaveolens " Lindl. Do rodzaju "Mandevilla" należy ok. 200 gatunków roślin występujących głównie w Ameryce Południowej.
Morfologia.
Większość gatunków to pnącza lub rośliny wijące się. Mają duże kwiaty w postaci trąbki o płatkach korony odwiniętych na zewnątrz. W ich zalążni znajdują się dwa gruczoły i stąd pochodzi nazwa "Dipladenia" (w języku greckim "diplos" znaczy podwójny, "aden" – gruczoł). Ulistnienie naprzewciwległe.
Systematyka.
Rodzaj "Mandevilla" należy do plemienia "Mesechiteae" w podrodzinie "Apocynoideae" z rodziny toinowatych ("Apocynaceae")
Zastosowanie.
W Polsce niektóre gatunki są uprawiane jako rośliny ozdobne. Najlepiej rosną w szklarni, można je jednak uprawiać również jako rośliny pokojowe. Dobrze nadają się także do dekoracji balkonów, altan, na zimę muszą być przeniesione do ogrzewanych pomieszczeń. Są roślinami wieloletnimi. Rosną dość szybko, nie przycinane pędy przyrastają ok. 60 cm rocznie. Kwitną od wczesnego lata po późną zimę.
Uprawa.
Najważniejszym warunkiem powodzenia ich uprawy jest zapewnienie im stałej i dużej wilgotności powietrza. Aby to uzyskać można postawić doniczkę na kamykach na dużej podstawce stale wypełnionej wodą. Dobrze jest codziennie zraszać roślinę. Liści nie nabłyszcza się. Zimą należy je przetrzymywać w temperaturze nie niższej niż 13 °C, lepiej jednak gdy jest to 15 °C. Potrzebują dużo światła. Latem podlewa się je obficie, zimą niewiele. Rośliny corocznie przesadza się do większej doniczki (w pierwszym roku, gdy rosną szybko, nawet 2-3 razy). Jeśli nie chcemy by roślina miała postać długiego pnącza należy ją po przekwitnięciu silnie przyciąć. Latem nawozi się słabą dawką płynnych nawozów co 2 tygodnie. Rośliny bywają atakowane przez przędziorki, wełnowce i tarczniki. Zwalcza się je odpowiednimi środkami chemicznymi.

</doc>
<doc id="1815085" url="https://pl.wikipedia.org/wiki?curid=1815085" title="Dipladenia">
Dipladenia



</doc>
<doc id="1815087" url="https://pl.wikipedia.org/wiki?curid=1815087" title="Pierszaja liha (1995)">
Pierszaja liha (1995)

Sezon 1995 był 5. sezonem o mistrzostwo Białorusi.
Zobacz też.
Wyszejszaja liha

</doc>
<doc id="1815094" url="https://pl.wikipedia.org/wiki?curid=1815094" title="Leo Laakso">
Leo Laakso

Leo Unto Edvard Laakso (ur. 21 sierpnia 1918 w Heinola, zm. 4 kwietnia 2002 w Helsinkach) – fiński skoczek narciarski.
Kariera sportowa.
Srebrny medalista konkursu indywidualnego w Cortina d’Ampezzo na mistrzostwach świata w narciarstwie klasycznym 1941. Po wojnie zawody te, w których uczestniczyli tylko: III Rzesza, Szwecja, Finlandia, Szwajcaria i Włochy, zostały uznane za nieoficjalne. Na zimowych igrzyskach olimpijskich w Sankt Moritz w 1948 zajął 6. miejsce.

</doc>
<doc id="1815095" url="https://pl.wikipedia.org/wiki?curid=1815095" title="Muhamed Mujić">
Muhamed Mujić

Muhamed Mujić (ur. 25 kwietnia 1933 w Mostarze, zm. 20 lutego 2016 tamże) – jugosłowiański piłkarz i trener piłkarski, podczas kariery występował na pozycji napastnika. Srebrny medalista letnich igrzysk olimpijskich 1956. Srebrny medalista mistrzostw Europy 1960. Uczestnik mistrzostw świata 1962. Reprezentant Jugosławii.

</doc>
<doc id="1815098" url="https://pl.wikipedia.org/wiki?curid=1815098" title="Otia Ioseliani">
Otia Ioseliani

Otia Ioseliani (ur. 16 czerwca 1930 w Gwisztibi, zm. 14 lipca 2011 w Ckaltubo) - gruziński pisarz, autor powieści społeczno-obyczajowych.

</doc>
<doc id="1815099" url="https://pl.wikipedia.org/wiki?curid=1815099" title="Nationwide Rip Ridaz (album)">
Nationwide Rip Ridaz (album)

Nationwide Rip Ridaz to debiutancki album amerykańskiej grupy hip-hopowej Nationwide Rip Ridaz wydany w 1995 roku.

</doc>
<doc id="1815101" url="https://pl.wikipedia.org/wiki?curid=1815101" title="Marta Niewczas">
Marta Niewczas

Marta Agata Niewczas (ur. 1974) – polska samorządowiec, sześciokrotna mistrzyni świata w karate tradycyjnym, doktor nauk o kulturze fizycznej.
Życiorys.
Sport.
W ciągu dwudziestoletniej kariery sportowej (zakończonej w październiku 2012) zdobyła 6 tytułów mistrzyni świata w karate tradycyjnym. Otrzymała wiele nagród za osiągnięcia sportowe. Była przewodniczącą sądu dyscyplinarnego Polskiego Związku Karate Tradycyjnego. Jest instruktorką zawodników z kadry narodowej PZKT.
Nauka.
W latach 1993–1999 studiowała w rzeszowskiej filii Uniwersytetu Marii Curie-Skłodowskiej, uzyskując tytuł magistra prawa na podstawie pracy "Umowa międzynarodowa jako źródło prawa międzynarodowego". 24 marca 2009 uzyskała stopień doktora w Akademii Wychowania Fizycznego im. Eugeniusza Piaseckiego w Poznaniu (na Zamiejscowym Wydziale Kultury Fizycznej w Gorzowie Wielkopolskim) na podstawie pracy "Kultura fizyczna studentów w dobie transformacji systemowej po 1989 roku w państwowych wyższych szkołach technicznych w Polsce". Jest adiunktem w Katedrze Sportu na Wydziale Wychowania Fizycznego Uniwersytetu Rzeszowskiego. Pracowała także w Wyższej Szkole Społeczno-Przyrodniczej im. Wincentego Pola w Lublinie.
Działalność polityczna.
W 2002 uzyskała mandat radnej Rzeszowa z listy komitetu „Nasz Dom – Rzeszów”. W 2005 bez powodzenia kandydowała do Sejmu z listy Platformy Obywatelskiej. W 2006 uzyskała reelekcję do rady miasta z listy lewicowego komitetu Tadeusza Ferenca „Rozwój Rzeszowa”. W 2009 bezskutecznie kandydowała do Parlamentu Europejskiego z listy SLD-UP. W 2010 ponownie uzyskała reelekcję w radzie Rzeszowa z listy „Rozwoju Rzeszowa” (jako kandydatka Sojuszu Lewicy Demokratycznej). W 2011 z listy SLD bez powodzenia startowała do Sejmu. 12 kwietnia 2013 została pełnomocnikiem stowarzyszenia Europa Plus na województwo podkarpackie, w związku z czym trzy dni później została usunięta z klubu radnych SLD, a 21 maja tego samego roku na wniosek SLD odwołana z funkcji wiceprzewodniczącej rady Rzeszowa (zajmowała to stanowisko od poprzedniej kadencji). W październiku tego samego roku przystąpiła do nowo powołanej partii Twój Ruch (stanęła na czele jej podkarpackich struktur). W wyborach do Parlamentu Europejskiego w 2014 była liderką listy komitetu Europa Plus Twój Ruch w okręgu podkarpackim, zdobywając 4959 głosów (koalicja nie osiągnęła progu wyborczego). W tym samym roku powołała komitet „Aktywny Rzeszów”, z ramienia którego startowała na prezydenta Rzeszowa, zajmując ostatnie, 4. miejsce. Komitet nie zdobył żadnych mandatów w radzie miasta, w związku z czym Marta Niewczas nie uzyskała reelekcji do tego gremium. W styczniu 2015 odeszła z Twojego Ruchu. W 2018 kandydowała do sejmiku podkarpackiego z listy komitetu SLD Lewica Razem, który nie zdobył mandatów.
W 2004 została odznaczona Srebrnym Krzyżem Zasługi.

</doc>
<doc id="1815102" url="https://pl.wikipedia.org/wiki?curid=1815102" title="Gmina Kobylagóra">
Gmina Kobylagóra



</doc>
<doc id="1815104" url="https://pl.wikipedia.org/wiki?curid=1815104" title="Łukasz Dzięcioł">
Łukasz Dzięcioł

Łukasz Dzięcioł (ur. 1976 w Łodzi) – polski producent filmowy.
Życiorys.
Ukończył filmoznawstwo na Uniwersytecie Łódzkim. Absolwent Produkcji filmowej w LA Film School w Los Angeles. Syn polskiego producenta filmowego Piotra Dzięcioła. Od 2003 roku wiceprezes Opus Film.

</doc>
<doc id="1815105" url="https://pl.wikipedia.org/wiki?curid=1815105" title="Międzypaństwowy Turniej Piłki Ręcznej mężczyzn 2007">
Międzypaństwowy Turniej Piłki Ręcznej mężczyzn 2007

Międzypaństwowy Turniej Piłki Ręcznej mężczyzn ("Grundfos Cup 2007") - międzynarodowy turniej męskich reprezentacji narodowych w piłce ręcznej, rozegrany w dniach 25-27 października 2007 roku w Kaliszu, Lesznie i Poznaniu. Była to trzecia edycja organizowanego w Wielkopolsce międzynarodowego turnieju piłki ręcznej.
W turnieju udział wzięły reprezentacje narodowe z Węgier, Danii, Estonii oraz Polski. Wygrała reprezentacja Polski.

</doc>
<doc id="1815107" url="https://pl.wikipedia.org/wiki?curid=1815107" title="Pierszaja liha (1996)">
Pierszaja liha (1996)

Sezon 1996 był 6. sezonem o mistrzostwo Białorusi. Tytułu mistrzowskiego broniło Dynama Mińsk.
Zobacz też.
Wyszejszaja liha

</doc>
<doc id="1815108" url="https://pl.wikipedia.org/wiki?curid=1815108" title="Simon Naali">
Simon Naali



</doc>
<doc id="1815110" url="https://pl.wikipedia.org/wiki?curid=1815110" title="Barwniki (związki chemiczne)">
Barwniki (związki chemiczne)

Barwniki – związki chemiczne wybiórczo absorbujące promieniowanie elektromagnetyczne w zakresie widzialnym (o długości fali od ok. 400 do 780 nm) warunkujące barwę organizmów roślinnych i zwierzęcych albo nadające barwę przedmiotom użytkowym; służą do barwienia (barwienie włókien) m.in. włókien naturalnych i chemicznych, tworzyw sztucznych, skóry, papieru, żywności. Według współczesnej, tzw. elektronowej, teorii barwności barwa związku organicznego jest spowodowana obecnością w jego cząsteczce sprzężonych układów elektronów π, które bardzo łatwo ulegają wzbudzeniu, absorbując promieniowanie o określonej długości fali w widzialnej części widma; nie pochłonięte składniki (obszary) widma zostają odbite dając wrażenie barwy. W teorii klasycznej barwa związku zależy od obecności w jego cząsteczce ugrupowania atomów, zwanych chromoforem; związek barwny staje się barwnikiem dopiero po wprowadzeniu do jego cząsteczki ugrupowania atomów, zwanych auksochromem. W farbiarstwie włókienniczym zastosowanie praktyczne mają jedynie barwniki odznaczające się trwałością otrzymanych wybarwień, tzn. ich odpornością na działanie światła, potu, chloru, tarcie w stanie suchym i wilgotnym oraz pranie w ciepłym roztworze mydła, prasowanie, oraz te barwniki, które nie działają szkodliwie na organizm człowieka (nie wywołują odczynów alergicznych).
Ze względu na budowę chemiczną cząsteczki barwniki dzieli się najogólniej na barwniki karbocykliczne i heterocykliczne; z uwagi na rodzaj występującego w barwniku chromoforu wśród barwników karbocyklicznych rozróżnia się m.in. barwniki azowe, nitrowe, nitrozowe, triarylometanowe, benzochinonowe, naftochinonowe, antrachinonowe, chinoiminowe, wśród heterocyklicznych zaś – barwniki indygoidowe, tioindygowe, ksantenowe, oksazynowe, akrydynowe, azynowe, tiazynowe, ftalocyjaninowe, cyjaninowe i inne.
Z użytkowego punktu widzenia barwniki dzieli się na:
Historia i obecnie.
Do 2. połowy XIX w. stosowano jedynie barwniki naturalne – do cenionych roślin barwierskich należały: urzet, marzanna, indygo, kampesz, kurkuma, zaś barwniki pochodzenia zwierzęcego były purpura tyryjska i koszenila. Pierwsze barwniki syntetyczne to fuksyna (otrzymana w 1855 r. przez J. Natansona) i moweina (otrzymana w 1856 r. przez W. Perkina); rozwój najliczniejszej grupy barwników syntetycznych – barwników azowych zapoczątkowało odkrycie w 1858 r. przez P.J. Greissa związków diazowych. Obecnie stosuje się prawie wyłącznie barwniki syntetyczne. Ponad 3/4 produkcji barwników zużywa przemysł włókienniczy, ponadto: skórzany, papierniczy, tworzyw sztucznych, poligraficzny, kosmetyczny; barwniki stosuje się też w chemii analitycznej (jako wskaźniki).
Barwniki zasadowe.
Barwniki zasadowe (kationowe) to duża grupa barwników syntetycznych o charakterze słabo zasadowym, które dysocjują z odszczepieniem barwnego kationu związanego w niezdysocjowanej cząsteczce z anionem kwasu solnego, siarkowego lub szczawiowego. Do grupy tej należą np. niektóre barwniki arylometanowe, ksantenowe, azowe i azynowe. Są stosowane do bezpośredniego barwienia wełny, jedwabiu naturalnego i włókien poliakrylonitrylowych oraz – dawniej – bawełny po uprzednim zaprawieniu, także do barwienia papieru, drewna i skóry. Dają intensywne, żywe wybarwienia; jedynie specjalne barwniki do włókien poliakrylonitrylowych są odporne na działanie światła.
Barwniki kwasowe.
Cząsteczki barwników kwasowych zawierają barwny anion, który podczas barwienia wiąże się z zasadowymi grupami cząsteczek włókien białkowych (głównie wełny) lub poliamidowych. Do grupy tej należą np. niektóre barwniki antrachinonowe, azowe i trifenylometanowe. Występują w postaci soli sodowych kwasów sulfonowych, rzadziej karboksylowych. Dają niezbyt trwałe wybarwienia; lepszą odporność na działanie wody i światła uzyskuje się stosując odmianę barwników kwasowych – barwniki kwasowo-chromowe (głównie azowe i antrachinonowe), tworzące z chromem – w procesie dwustopniowym – trwałe, barwne związki kompleksowe; barwienie metachromowymi odbywa się w jednej kąpieli farbiarskiej, zawierajacej, oprócz barwników, także sole chromu.
Odrębną grupę barwników kwasowych stanowią barwniki metalokompleksowe, których cząsteczki zawierają atomy metalu (np. chromu lub kobaltu) związane w postaci kompleksów. Inną grupę stanowią barwniki reaktywne, mające zdolność do trwałego, kowalencyjnego wiązania się z barwionym włóknem dzięki obecności w ich cząsteczkach odpowiednich grup aktywnych (np. chlorotriazynowych, fluorowcopirymidinowych, epoksydowych, winylowych), które mogą reagować z hydroksylowymi grupami włókien celulozowych lub aminowymi grupami wełny, jedwabiu albo włókien poliamidowych; dają wybarwienia bardzo odporne na pranie.
Barwniki bezpośrednie.
Barwniki bezpośrednie (substantywne) utrwalają się na włóknach roślinnych bezpośrednio (bez pomocy zapraw) dzięki procesom fizykochemicznym – adsorpcji i dyfuzji, procesy chemiczne odgrywają mniejszą rolę; uzyskane wybarwienia nie są zbyt trwałe i dlatego włókna po naniesieniu barwników poddaje się jeszcze odpowiedniej obróbce chemicznej; barwniki bezpośrednie należą głównie do barwników poliazowych.
Barwniki zawiesinowe.
Barwniki zawiesinowe (dyspersyjne) bardzo słabo rozpuszczają się w wodzie i są stosowane w postaci trwałej zawiesiny wodnej (kąpiel zawiera dyspergatory) do barwienia jedwabiu octowego i włókien syntetycznych, głównie poliestrowych, poliamidowych, poliakrylonitrylowych; są to przede wszystkim barwniki azowe i antrachinonowe; dają wybarwienia o pełnej palecie barw, ale niezbyt trwałe na pranie i działanie światła; barwniki zawiesinowe łatwo sublimujące są stosowanie do drukowania transferowego (drukowanie wyrobów włókienniczych).
Barwniki lodowe i oksydacyjne.
Nierozpuszczalne w wodzie barwniki azowe wytwarzane bezpośrednio na włóknie w wyniku sprzęgania (w temperaturze 0-5 °C) związków diazoniowych z naftoelanami (osadzonymi bezpośrednio na barwionym materiale) noszą nazwę barwników lodowych (naftoelanowych); barwniki te są stosowane do barwienia i drukowania głównie włókien roślinnych (specjalne odmiany do włókien syntetycznych); wybarwienia odznaczają się trwałością i żywością barw. Bezpośrednia na włóknach powstają także barwniki oksydacyjne (utleniane). Barwienie polega na naniesieniu na wyrób odpowiednich półproduktów (amin aromatycznych, aminofenoli) i katalitycznym utlenieniu ich wodą utlenioną lub chloranem sodu; barwniki te służą do barwienia i drukowania wyrobów z włókien celulozowych oraz – specjalne – do barwienia okrywy włosowej skór.
Barwniki zaprawowe.
Barwniki zaprawowe maja zdolność tworzenia barwnych, nierozpuszczalnych związków; tzw. laków, z solami metali (głównie glinu, chromu), zwanymi zaprawami, osadzonymi uprzednio na włóknach; do tej grupy barwników należy alizaryna i jej pochodne, barwniki nitrozowe, azowe i barwniki roślinne; barwienie barwnikami zaprawowymi jest uciążliwe i kosztowne, dlatego są one obecnie, mimo trwałych wybarwień, bardzo rzadko stosowane.
Barwniki siarkowe i kadziowe.
Nierozpuszczalne w wodzie barwniki siarkowe rozpuszczają się w disiarczku sodu; obecne w ich cząsteczkach układy disiarczkowe −S−S− ulegają zasadowej redukcji, barwnik przechodzi w postać rozpuszczalnej soli, zwaną leukosolą, i w tej postaci jest naniesiony na włókno, a następnie utleniony (zwykle tlenem powietrza) do pierwotnej formy; barwniki siarkowe służą do barwienia włókien roślinnych, głównie bawełny; dają wybarwienia odporne na działanie wody, potu i pranie.
Wśród barwników nierozpuszczalnych w wodzie liczną grupę stanowią barwniki kadziowe, które poddane redukcji ditioninem (podsiarczynem) sodu w rozcieńczonych roztworach wodorotlenków litowców (tzw. kadziowaniu) tworzą rozpuszczalne sole (zwane leukozwiązkami), które po związaniu z włóknem poddaje się utlenieniu do pierwotnej postaci; należą do barwników indygoidowych oraz pochodnych antrachinonu i innych ketonów policyklicznych; stosuje się je do barwienia głównie włókien celulozowych, otrzymane wybarwienia odznaczają się żywymi barwami i dużą trwałością.

</doc>
<doc id="1815115" url="https://pl.wikipedia.org/wiki?curid=1815115" title="Georgina Harland">
Georgina Harland

Georgina Harland (ur. 14 kwietnia 1978 w Canterbury) – brytyjska pięcioboistka nowoczesna, brązowa medalistka letnich igrzysk olimpijskich w Atenach.

</doc>
<doc id="1815116" url="https://pl.wikipedia.org/wiki?curid=1815116" title="Sven Thofelt">
Sven Thofelt

Sven Alfred Thofelt (ur. 19 maja 1904 w Sztokholmie, zm. 1 lutego 1983 w Djursholm) – szwedzki szermierz, pięcioboista nowoczesny, złoty medalista igrzysk olimpijskich w Amsterdamie. W 1936 roku na letnich igrzyskach olimpijskich zdobył srebrny medal drużynowo w szermierce. W pierwszych powojennych letnich igrzyskach olimpijskich w Londynie zdobył brązowy medal drużynowo w szermierce.

</doc>
<doc id="1815117" url="https://pl.wikipedia.org/wiki?curid=1815117" title="Gösta Åsbrink">
Gösta Åsbrink

Karl Gösta Åsbrink (ur. 18 listopada 1881 w Lovö w gminie Ekerö, zm. 19 kwietnia 1966 w Sztokholmie) – szwedzki gimnastyk, pięcioboista nowoczesny, złoty medalista igrzysk olimpijskich w Londynie i srebrny medalista igrzysk olimpijskich w Sztokholmie.

</doc>
<doc id="1815120" url="https://pl.wikipedia.org/wiki?curid=1815120" title="Libor Capalini">
Libor Capalini

Libor Capalini (ur. 30 stycznia 1973) – czeski pięcioboista nowoczesny, brązowy medalista letnich igrzysk olimpijskich w Atenach, wielokrotny medalista mistrzostw świata i Europy.

</doc>
<doc id="1815124" url="https://pl.wikipedia.org/wiki?curid=1815124" title="Biuro Informacyjne Partii Komunistycznych i Robotniczych">
Biuro Informacyjne Partii Komunistycznych i Robotniczych



</doc>
<doc id="1815125" url="https://pl.wikipedia.org/wiki?curid=1815125" title="Aleksandr Parygin">
Aleksandr Parygin

Aleksandr Władimirowicz Parygin (kaz./ros. Александр Владимирович Парыгин; ur. 25 kwietnia 1973 w Ałmaty) – kazachski pięcioboista nowoczesny. 
Złoty medalista letnich igrzysk olimpijskich w Atlancie. Na igrzyskach w Atenach reprezentował Australię (zajął 27. miejsce).

</doc>
<doc id="1815126" url="https://pl.wikipedia.org/wiki?curid=1815126" title="Stephanie Cook">
Stephanie Cook

Stephanie Cook (ur. 7 lutego 1972 w Irvine) – brytyjska pięcioboistka nowoczesna, mistrzyni olimpijska, mistrzyni świata.
Karierę zawodniczą zakończyła w 2001 roku. Największymi osiągnięciami zawodniczki jest złoty medal letnich igrzysk olimpijskich w Sydney i mistrzostwo świata w 2001 roku.

</doc>
<doc id="1815127" url="https://pl.wikipedia.org/wiki?curid=1815127" title="Dmitrij Swatkowski">
Dmitrij Swatkowski

Dmitrij Walerjewicz Swatkowski (ros. Дми́трий Вале́рьевич Сватко́вский; ur. 27 listopada 1971) – rosyjski pięcioboista nowoczesny, srebrny medalista letnich igrzysk olimpijskich w Barcelonie i złoty medalista letnich igrzysk olimpijskich w Sydney. Dwukrotny mistrz świata indywidualnie (1995, 1996), mistrz Europy indywidualnie i drużynowo w 1997 roku.

</doc>
<doc id="1815134" url="https://pl.wikipedia.org/wiki?curid=1815134" title="Ashley Wagner">
Ashley Wagner

Ashley Elisabeth Wagner (ur. 16 maja 1991 w Heidelbergu) – amerykańska łyżwiarka figurowa startująca w konkurencji solistek. Brązowa medalistka olimpijska z Soczi (2014, drużynowo) i uczestniczka igrzysk olimpijskich (2010), wicemistrzyni świata (2016), mistrzyni czterech kontynentów (2012), medalistka finału Grand Prix oraz trzykrotna mistrzyni Stanów Zjednoczonych (2012, 2013, 2015).
W 2018 roku zajęła czwartą lokatę na mistrzostwach krajowych, przez co nie została powołana do reprezentacji olimpijskiej. Wagner nie zdecydowała się na kontynuowanie kariery amatorskiej i zaczęła łączyć występy w rewiach z pracą trenerską w ośrodku łyżwiarskim w Bostonie.
Dorastała w rodzinie wojskowej z którą w dzieciństwie siedmiokrotnie się przeprowadzała. Jej ojciec jest pułkownikiem armii amerykańskiej, a matka nauczycielką. Ma dwa lata młodszego brata Austina, który trenował łyżwiarstwo figurowe i występował na szczeblu krajowym. Potrafi mówić w języku niemieckim.
W sierpniu 2019 roku wyznała, że mając 17 lat była ofiarą napaści seksualnej ze strony łyżwiarza Johna Couglina, który kilka miesięcy wcześniej został oskarżony o molestowanie seksualne i w styczniu 2019 roku popełnił samobójstwo. Wagner wyznała, że w czerwcu 2008 roku na obozie łyżwiarskim w Colorado Springs 22-letni wtedy Couglin miał położyć się obok niej na łóżku na którym spała i dotykać ją w miejscach intymnych. Wagner bała się wtedy zareagować i nie zgłosiła incydentu. 

</doc>
<doc id="1815135" url="https://pl.wikipedia.org/wiki?curid=1815135" title="Najdangijn Tüwszinbajar">
Najdangijn Tüwszinbajar

Najdangijn Tüwszinbajar (mong. Найдангийн Түвшинбаяр; ur. 1 czerwca 1984) – mongolski judoka, mistrz i wicemistrz olimpijski.
Największym sukcesem zawodnika jest złoty medal olimpijski z Pekinu w kategorii do 100 kg. Podczas igrzysk w Londynie zdobył srebrny medal, przegrywając w finale z Tagirem Chajbułajewem. Srebrny medalista mistrzostw Azji 2007 i brązowy rok później w kategorii do 100 kg.

</doc>
<doc id="1815136" url="https://pl.wikipedia.org/wiki?curid=1815136" title="Tuvshinbayar Naidan">
Tuvshinbayar Naidan



</doc>
<doc id="1815138" url="https://pl.wikipedia.org/wiki?curid=1815138" title="Dakar Rally">
Dakar Rally



</doc>
<doc id="1815139" url="https://pl.wikipedia.org/wiki?curid=1815139" title="Jesse Renick">
Jesse Renick

Jesse Bernard Renick (ur. 29 września 1917, zm. 25 listopada 1999) – amerykański koszykarz, złoty medalista letnich igrzysk olimpijskich w Londynie.

</doc>
<doc id="1815140" url="https://pl.wikipedia.org/wiki?curid=1815140" title="European Championship for Rallycross Drivers">
European Championship for Rallycross Drivers



</doc>
<doc id="1815141" url="https://pl.wikipedia.org/wiki?curid=1815141" title="Gordon Carpenter">
Gordon Carpenter

Gordon Carpenter (ur. 24 września 1919 w Ash Flat, zm. 8 marca 1988) – amerykański koszykarz, złoty medalista letnich igrzysk olimpijskich w Londynie w 1948 roku. Był trenerem reprezentacji USA, która w 1950 roku zdobyła wicemistrzostwo świata, przegrywając w finale z Argentyną.

</doc>
<doc id="1815142" url="https://pl.wikipedia.org/wiki?curid=1815142" title="Lewis Beck">
Lewis Beck

Lewis William Beck, Jr (ur. 19 kwietnia 1922, zm. 25 kwietnia 1970) – amerykański koszykarz, złoty medalista letnich igrzysk olimpijskich w Londynie w 1948 roku. Podczas turnieju olimpijskiego był kapitanem reprezentacji Stanów Zjednoczonych. Podczas II wojny światowej został ranny w nogę. 25 kwietnia 1970 roku zmarł na raka. Uniwersytet stanowy Oregonu ustanowił nagrodę jego imienia dla najzdolniejszego koszykarza. W 1981 roku został przyjęty do galerii sław sportu stanowego.

</doc>
<doc id="1815143" url="https://pl.wikipedia.org/wiki?curid=1815143" title="Cliff Barker">
Cliff Barker

Clifford Eugene Barker (ur. 15 stycznia 1921 w Yorktown, zm. 17 marca 1998 w Satsumie) – amerykański koszykarz, złoty medalista letnich igrzysk olimpijskich w Londynie w 1948 roku.
Po pierwszym roku studiów został zwerbowany do służby wojskowej w Siłach Powietrznych Armii Stanów Zjednoczonych. Pełnił funkcję strzelca na bombowcu B–17, podczas II wojny światowej. Został zestrzelony nad Niemcami, gdzie trafił na 16 miesięcy do więzienia. Po wojnie powrócił na uczelnię.
W 1948 roku zdobył mistrzostwo NCAA z Kentucky Wildcats wraz z Wallace’em (Wah Wah) Jonesem na skrzydle, Kennym Rollinsem jako obrońcą oraz dwoma zawodnikami All-Americans: Alexem Grozą na pozycji środkowego i Ralphem Beardem. Wszyscy wymienieni wystąpili razem na igrzyskach olimpijskich w Londynie (1948), gdzie zdobyli wspólnie złoty medal.

</doc>
<doc id="1815145" url="https://pl.wikipedia.org/wiki?curid=1815145" title="National Association for Stock Car Auto Racing">
National Association for Stock Car Auto Racing



</doc>
<doc id="1815147" url="https://pl.wikipedia.org/wiki?curid=1815147" title="Syriza">
Syriza

Syriza lub Koalicja Radykalnej Lewicy (gr. "Συνασπισμός Ριζοσπαστικής Αριστεράς", ΣΥΡΙΖΑ) – grecka lewicowa, umiarkowanie eurosceptyczna partia polityczna, powstała jako koalicja radykalnie lewicowych, eurokomunistycznych, trockistowskich i alterglobalistycznych ugrupowań politycznych. Poglądy partii określane są jako demokratyczno-socjalistyczne i lewicowo-narodowe, a także ekosocjalistyczne i alterglobalistyczne.
Historia.
Koalicja powstała w 2004 na potrzeby wyborów do Parlamentu Hellenów. Zawiązała ją grupa partii i organizacji społecznych, wśród których największą była Sinaspismos, a także m.in. grupa osób związanych poprzednio z Komunistyczną Partią Grecji. Do bloku przyłączały się kolejne stronnictwa, w 2007 Syriza liczyła ponad 10 kolektywnych uczestników.
W wyborach krajowych w 2004 koalicja otrzymała 3,3% głosów i 12 mandatów. Wkrótce doszło do kryzysu, na skutek czego Sinaspismos wystartowała samodzielnie do Europarlamentu w tym samym roku. Ostatecznie doszło do odnowienia koalicji, która w wyborach w 2007 zdobyła 5,0% głosów i 14 mandatów. Dwa lata później poparło ją 4,6% wyborców, co przełożyło się na 13 miejsc w parlamencie. W Parlamencie Europejskim w 2009 przedstawicielem Syrizy został Nikolaos Chundis, zasiadający w grupie Zjednoczonej Lewicy Europejskiej i Nordyckiej Zielonej Lewicy. W przedterminowych wyborach krajowych w maju 2012 koalicja z wynikiem blisko 17% zajęła drugie miejsce za Nową Demokracją, zdobywając 52 mandaty. W kolejnych wyborach przeprowadzonych w czerwcu tego samego roku z wynikiem prawie 27% (71 mandatów) ponownie uplasowała się na drugim miejscu.
Strona internetowa Syrizy wymieniała kilkanaście współtworzących ją ugrupowań socjaldemokratycznych, maoistowskich, komunistycznych, reprezentujących nurty ekosocjalistyczne i tzw. socjalizm demokratyczny. W maju 2012 Syriza złożyła do Sądu Najwyższego wniosek o zarejestrowanie jej jako jednolitej partii politycznej.
W maju 2014 Syriza wygrała wybory europejskie, uzyskując około 26,6% głosów (6 mandatów). W styczniu 2015 zwyciężyła natomiast w przedterminowych wyborach parlamentarnych – otrzymała ponad 36,3% głosów i 149 mandatów w 300-osobowym parlamencie. 26 stycznia tegoż roku jej lider Aleksis Tsipras został zaprzysiężony na stanowisku premiera. W lipcu 2015 zdecydowana większość deputowanych Syrizy głosowała za ustawą o reformach oszczędnościowych będących warunkiem kredytodawców udzielenia Grecji kolejnej pomocy, jednakże przeciwko tej decyzji głosowali m.in. były minister finansów Janis Warufakis, minister energetyki Panajotis Lafazanis i przewodnicząca parlamentu Zoi Konstandopulu. W sierpniu 2015 Panajotis Lafazanis rozpoczął tworzenie nowego ugrupowania pod nazwą Jedność Ludowa, do którego przystąpiło 25 posłów Syrizy.
We wrześniu tegoż roku odbyły się przedterminowe wybory, które Syriza ponownie wygrała (35,5% głosów i 145 mandatów). Jej lider po miesiącu powrócił wówczas na urząd premiera. W maju 2019 partia utrzymała 6 mandatów w wyborach do PE, jednak została pokonana przez Nową Demokrację, co skutkowało rozpisaniem przez premiera przedterminowych wyborów krajowych. W wyniku głosowania z lipca tegoż roku Syrizę poparło 31,5% głosujących (86 mandatów). Nowa Demokracja uzyskała wówczas większość, w związku z czym partia Aleksisa Tsiprasa przeszła do opozycji.

</doc>
<doc id="1815148" url="https://pl.wikipedia.org/wiki?curid=1815148" title="International Formula 3000">
International Formula 3000



</doc>
<doc id="1815150" url="https://pl.wikipedia.org/wiki?curid=1815150" title="Marcus Vinícius Dias">
Marcus Vinícius Dias

Marcus Vinícius Dias (ur. 22 stycznia 1923 w Rio de Janeiro, zm. 1992) – brazylijski koszykarz, brązowy medalista letnich igrzysk olimpijskich Londynie w 1948 roku.

</doc>
<doc id="1815152" url="https://pl.wikipedia.org/wiki?curid=1815152" title="Formula Two Championship">
Formula Two Championship



</doc>
<doc id="1815154" url="https://pl.wikipedia.org/wiki?curid=1815154" title="Metro w Belo Horizonte">
Metro w Belo Horizonte

Metro w Belo Horizonte (port. "Metrô de Belo Horizonte") – system szybkiej kolei miejskiej w Belo Horizonte w Brazylii. System posiada jedną linię, która liczy 28,2 km długości, ma 19 stacji oraz obsługuje 160 tys. pasażerów dziennie. Planowana jest budowa dwóch dodatkowych linii. 
Historia.
Pierwsza linia metra została otwarta 1 sierpnia 1986 roku. Liczyła 10,8 km i miała sześć stacji z trzema składami w użyciu. W 1987 roku linia została wydłużona do stacji "Centrum" oraz dodano dwa składy. Reszta pociągów została włączona do użytkowania w 1990 roku. Teraz ich liczba wynosi 25.

</doc>
<doc id="1815156" url="https://pl.wikipedia.org/wiki?curid=1815156" title="Yang Xiuli">
Yang Xiuli

Yang Xiuli (chin. upr. 杨秀丽, chin. trad. 楊秀麗, pinyin "Yáng Xiùlì"; ur. 1 września 1983 w Fuxin) – chińska judoczka, mistrzyni olimpijska, brązowa medalistka mistrzostw świata.
Startuje w kategorii do 78 kg. Największy sukces w karierze odniosła podczas igrzysk olimpijskich w Pekinie, zdobywając złoty medal.
W 2010 roku zdobyła brązowy medal igrzysk azjatyckich w Kantonie (w kategorii do 78 kilogramów).

</doc>
<doc id="1815157" url="https://pl.wikipedia.org/wiki?curid=1815157" title="Xiuli Yang">
Xiuli Yang



</doc>
<doc id="1815159" url="https://pl.wikipedia.org/wiki?curid=1815159" title="GP2 Asia Series">
GP2 Asia Series



</doc>
<doc id="1815163" url="https://pl.wikipedia.org/wiki?curid=1815163" title="Tassilo von der Lasa">
Tassilo von der Lasa

Tassilo von Heydebrand und der Lasa (ur. 17 października 1818 w Berlinie, zm. 27 lipca 1899 w Osiecznej koło Leszna) – niemiecki szachista, teoretyk i historyk szachów, założyciel Berlińskiej Plejady.
Życiorys.
Studiował prawo w Bonn oraz Berlinie, w latach 1845–1864 dyplomata w służbie Prus.
Według encyklopedii "Szachy od A do Z" był uważany za najwybitniejszego historyka szachów przed H.J.R Murrayem. Od 1880 jako emeryt poświęcił się całkowicie studiom szachowym i opracowaniu swej kolekcji. Był właścicielem jednej z większych w owym czasie bibliotek manuskryptów, starodruków i książek na temat szachów. Kolekcja ta, częściowo rozsprzedana przez rodzinę, do 1945 roku znajdowała się w zamku w Osiecznej, a obecnie przechowywana jest w Bibliotece Kórnickiej PAN.
Rozegrane mecze.
Prace teoretyczne Tassilo von der Lasa obejmują słynny podręcznik "Handbuch des Schachspiels" z 1843 roku (wspólnie z Paulem Rudolfem von Bilguer), pracę z dziedziny historii szachów "Zur Geschichte und Literatur des Schachspiels, Forschungen", a także
liczne artykuły w Deutsche Schachzeitung. Członek honorowy Deutscher Schachbund (1898).

</doc>
<doc id="1815164" url="https://pl.wikipedia.org/wiki?curid=1815164" title="Katastrofa kolejowa pod Czelabińskiem">
Katastrofa kolejowa pod Czelabińskiem



</doc>
<doc id="1815165" url="https://pl.wikipedia.org/wiki?curid=1815165" title="Gambit budapesztański">
Gambit budapesztański



</doc>
<doc id="1815167" url="https://pl.wikipedia.org/wiki?curid=1815167" title="Samir Muratovic">
Samir Muratovic



</doc>
<doc id="1815168" url="https://pl.wikipedia.org/wiki?curid=1815168" title="Cup for Cross-Country Bajas">
Cup for Cross-Country Bajas



</doc>
<doc id="1815169" url="https://pl.wikipedia.org/wiki?curid=1815169" title="Bob Kurland">
Bob Kurland

Robert Albert „Bob” Kurland (ur. 23 grudnia 1924 w Saint Louis, zm. 29 września 2013 w Sanibel) – amerykański koszykarz polskiego pochodzenia grający na pozycji środkowego, złoty medalista letnich igrzysk olimpijskich w Londynie i letnich igrzysk olimpijskich w Helsinkach. Członek Polsko-Amerykańskiej Narodowej Galerii Sław Sportu od 1996.

</doc>
<doc id="1815172" url="https://pl.wikipedia.org/wiki?curid=1815172" title="Don Barksdale">
Don Barksdale

 
Donald Agree "Don" Barksdale (ur. 31 marca 1923 w Oakland, w stanie Kalifornia, zm. 8 marca 1993) – amerykański koszykarz, złoty medalista letnich igrzysk olimpijskich w Londynie.
Dzieciństwo.
Urodził się w Oakland w Kalifornii. Grę w koszykówkę rozpoczął w Berkeley High School. Nie znalazł jednak uznania w oczach trenera, bowiem nie potrzebował więcej niż jednego czarnoskórego gracza.
Igrzyska Olimpijskie.
W 1948 roku, został pierwszym afroamerykańskim zawodnikiem grającym w drużynie olimpijskiej USA, który zdobył złoty medal olimpijski. Do drużyny dostał się pod naciskiem Freda Maggiory, członka Komitetu Olimpijskiego i polityka z Oakland.
NBA.
W 1951 roku podpisał lukratywny kontrakt z zespołem NBA Baltimore Bullets Był trzecim afroamerykańskim zawodnikiem w NBA. W 1953 roku został pierwszym afroamerykańskim zawodnikiem który zagrał w meczu gwiazd NBA.
Po zakończeniu kariery.
Po zakończeniu kariery powrócił do radia i rozpoczął pracę we własnej wytwórni. W 1983 stworzył Save High School Foundation. Miała ona pomagać szkołom w realizacji celów sportowych.
Śmierć.
W dniu 8 marca 1993 zmarł na skutek raka gardła.

</doc>
<doc id="1815173" url="https://pl.wikipedia.org/wiki?curid=1815173" title="Jaskinia Chłodna">
Jaskinia Chłodna

Jaskinia Chłodna – jaskinia w Paśmie Wiślańskim w Beskidzie Śląskim, jedna z większych w tej grupie górskiej. Ma 125 m zbadanych korytarzy i 16,5 m głębokości.
Położenie.
Jaskinia leży w gminie Lipowa w powiecie żywieckim. Znajduje się w południowo-wschodnich zboczach góry Muronka, na terenie rezerwatu przyrody „Kuźnie”. Otwór wejściowy leży na wysokości 890 m n.p.m., na skraju wyraźnego rowu rozpadliskowego u stóp wychodni skalnej.
Historia poznania.
Do czasu pierwszego udokumentowania w 1986 r. brak wzmianek o tym obiekcie w literaturze, choć wstępne partie jaskini były zapewne znane miejscowej ludności. Jaskinię spenetrowali i opisali członkowie Speleoklubu Bielsko-Biała.
Charakterystyka.
Jest jaskinią typu szczelinowego, pochodzenia osuwiskowego. Jaskinia jest na ogół sucha. Słaby przewiew jest wyczuwalny w korytarzu wejściowym. Światło sięga do korytarza wejściowego. Temperatura w jaskini jest niska (stąd nazwa) i przez cały rok utrzymuje się na poziomie +3,5 °C. Tylko w partiach końcowych za Główną Salą temperatura jest wyższa.
Na głazach przyotworowych występują mchy i porosty. W jaskini zaobserwowano nietoperze (kilka osobników).
Ochrona.
Od 1993 r. chroniona jako pomnik przyrody.

</doc>
<doc id="1815175" url="https://pl.wikipedia.org/wiki?curid=1815175" title="João Bráz">
João Bráz

João Francisco Bráz (ur. 25 listopada 1920 w São Paulo, zm. 11 września 1996) – brazylijski koszykarz. Brązowy medalista letnich igrzysk olimpijskich w Londynie.

</doc>
<doc id="1815178" url="https://pl.wikipedia.org/wiki?curid=1815178" title="One red paperclip">
One red paperclip

One red paperclip – strona internetowa stworzona przez Kyle'a MacDonalda, kanadyjskiego blogera, który zaczął wymieniać się na coraz droższe lub lepsze rzeczy. Zaczął od pojedynczego czerwonego spinacza i poprzez serię wymian osiągnął swój cel, czyli dom. Zajęło mu to rok.
Kalendarium wymian.
Kalendarium oparte na jego blogu i podsumowane przez BBC
Kyle MacDonald.
MacDonald (ur. 3 października 1979) jest obywatelem Kanady z Belcarra

</doc>
<doc id="1815179" url="https://pl.wikipedia.org/wiki?curid=1815179" title="Henry Plumb">
Henry Plumb

Charles Henry Plumb, baron Plumb (ur. 27 marca 1925 w Warwickshire, zm. 15 kwietnia 2022) – brytyjski polityk i rolnik, działacz organizacji rolniczych, poseł do Parlamentu Europejskiego I, II, III i IV kadencji, od 1987 do 1989 jego przewodniczący, par dożywotni.
Życiorys.
Kształcił się w King Edward VI School w Nuneaton. Szkołę porzucił w wieku 15 lat – w 1940 musiał podjąć pracę na rodzinnej farmie, z której dorosłych pracowników powołano do wojska. Po śmierci ojca w 1952 zajął się prowadzeniem rodzinnego gospodarstwa rolnego. Był wieloletnim działaczem organizacji branżowych rolników, od 1966 do 1969 pełnił funkcję wiceprezesa National Farmers’ Union of England and Wales, a od 1970 do 1979 stał na czele tej organizacji. Kierował również British Agricultural Council, stowarzyszeniem hodowców owiec i federacją klubów młodych rolników, a także międzynarodową organizacją zrzeszeń rolniczych COPA. W latach 1979–1989 wchodził w skład rady dyrektorów Lloyds Banku. Pełnił funkcję kanclerza Coventry University.
Był działaczem Partii Konserwatywnej. Od 1979 do 1999 przez cztery kadencje sprawował mandat eurodeputowanego, od stycznia 1987 do lipca 1989 pełnił funkcję przewodniczącego Parlamentu Europejskiego II kadencji. W 1987 otrzymał tytuł barona i jako par dożywotni zasiadł w Izbie Lordów (złożył rezygnację zasiadania w izbie w 2017).
Wyróżniany odznaczeniami m.in. portugalskimi, hiszpańskimi, niemieckimi i luksemburskimi.

</doc>
<doc id="1815180" url="https://pl.wikipedia.org/wiki?curid=1815180" title="Henry Plumb, Baron Plumb">
Henry Plumb, Baron Plumb



</doc>
<doc id="1815181" url="https://pl.wikipedia.org/wiki?curid=1815181" title="Dłusko (jezioro w powiecie łobeskim)">
Dłusko (jezioro w powiecie łobeskim)

Dłusko – jezioro na Pojezierzu Ińskim, położone w woj. zachodniopomorskim, w powiecie łobeskim, w gminie Węgorzyno. Powierzchnia zwierciadła wody wynosi 49,65 ha.
Dłusko posiada wydłużony kształt o długości ok. 3 km, a szerokości do ok. 0,3 km. Przez środkową część jeziora przeprowadzono nasyp niemieckiej autostrady (zob. Berlinka), nigdy nie dokończonej. Podzieliła ona jezioro na dwie części: większą południową oraz mniejszą północną.
Jezioro w całości znajduje się w Ińskim Parku Krajobrazowym, dokładnie w jego północnej części. Na południowy zachód od Dłuska wytyczono rezerwat przyrody Głowacz, a jego południowo-zachodni i wschodni brzeg jest granicą rezerwatu przyrody Źródliskowe Zbocza.
Od Dłuska bierze początek rzeka Ukleja, która wypływa przy północno-zachodnim krańcu jeziora i płynie na północny zachód w kierunku jeziora Woświn. Nad północnym brzegiem jeziora leży wieś Dłusko.
Administratorem wód jeziora jest Regionalny Zarząd Gospodarki Wodnej w Szczecinie. Utworzył on obwód rybacki obejmujący wody Dłuska wraz z odcinkiem rzeki Uklei od wypływu do jeziora Woświn – z wyłączeniem wód obiektu stawowego zlokalizowanego w rejonie miejscowości Dłusko.
Południowy brzeg jeziora stanowi granicę między gminą Węgorzyno a gminą Ińsko.
W 1955 roku zmieniono urzędowo niemiecką nazwę jeziora – "Dolgen-See", na polską nazwę – "Dołsko". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę Dłusko.

</doc>
<doc id="1815182" url="https://pl.wikipedia.org/wiki?curid=1815182" title="Kenny Rollins">
Kenny Rollins

 
Kenneth "Kenny" Herman Rollins (ur. 14 września 1923 w Charlestown, zm. 9 października 2012 w Greencastle) - amerykański koszykarz, złoty medalista letnich igrzysk olimpijskich 1948 w Londynie. Był także zawodnikiem NBA. Występował w barwach Chicago Stags i Boston Celtics.

</doc>
<doc id="1815185" url="https://pl.wikipedia.org/wiki?curid=1815185" title="Zenny de Azevedo">
Zenny de Azevedo

Zenny de Azevedo (ur. 1 marca 1925 w Rio de Janeiro, zm. 10 marca 2001) – brazylijski koszykarz.
Igrzyska Olimpijskie.
W 1948 i 1960 roku na letnich igrzyskach olimpijskich w Londynie oraz letnich igrzyskach olimpijskich w Rzymie zdobył brązowy medal.
Mistrzostwa świata.
W 1954 roku na mistrzostwach świata w koszykówce w Rio de Janeiro zdobył srebrny medal. W 1959 roku na mistrzostwach świata w koszykówce Santiago zdobył złoty medal. 
Igrzyska Panamerykańskie.
W 1951, 1955 i 1959 roku na Igrzyskach Panamerykańskich zdobył brązowy medal.

</doc>
<doc id="1815187" url="https://pl.wikipedia.org/wiki?curid=1815187" title="Ralph Beard">
Ralph Beard

Ralph Milton Beard, Jr. (ur. 2 grudnia 1927 w Hardinsburgu, w stanie Kentucky zm. 29 listopada 2007 roku w Louisville) – amerykański koszykarz, złoty medalista igrzysk olimpijskich w Londynie z 1948r.

</doc>
<doc id="1815188" url="https://pl.wikipedia.org/wiki?curid=1815188" title="Noge">
Noge

Noge – hiszpański producent autokarów i autobusów z siedzibą w Katalonii.
Historia i opis przedsiębiorstwa.
Przedsiębiorstwo produkuje autobusy i autokary na różnych możliwych podwoziach. Ich produkty są sprzedawane w całej Europie Zachodniej. Fabryka była założona w miejscowości Arbúcies, w prowincji Girona w Katalonii, w 1964 roku przez byłego pracownika Ayats Miquel Genabat Puig i Josep Noguera, który oddzielił się od przedsiębiorstwa w 1978 roku. Noge rozpoczęło swoją działalność na rynku autobusów miejskich, ale wkrótce rozszerzono działalność na segment autobusów międzymiastowych i luksusowych autokarów. W czasach swojej świetności fabryka zatrudniała ponad 250 pracowników i produkowała średnio 600 pojazdów rocznie.

</doc>
<doc id="1815189" url="https://pl.wikipedia.org/wiki?curid=1815189" title="Zdzisław Skwarczyński">
Zdzisław Skwarczyński

Zdzisław Skwarczyński (ur. 15 lutego 1914 w Łodzi, zm. 22 marca 1987 tamże) – polski historyk literatury, rektor Uniwersytetu Łódzkiego. Ojciec pisarza Henryka Skwarczyńskiego.
Absolwent Uniwersytetu Warszawskiego. Wieloletni wykładowca Uniwersytetu Łódzkiego, początkowo (od 1945 r.) asystent prof. Stanisława Adamczewskiego. Specjalizował się w problematyce literatury oświecenia. Skromny dorobek naukowy charakteryzował się perfekcjonizmem warsztatowym.
Pełnił liczne funkcje we władzach Uniwersytetu Łódzkiego:
Członek komitetów i rad naukowych Polskiej Akademii Nauk. Członek Łódzkiego Towarzystwa Naukowego. Redaktor naczelny czasopisma "Prace Polonistyczne". 
Spoczywa na Cmentarzu na Zarzewie w Łodzi. 

</doc>
<doc id="1815190" url="https://pl.wikipedia.org/wiki?curid=1815190" title="Ochrona mienia">
Ochrona mienia

Ochrona mienia – działania zapobiegające przestępstwom i wykroczeniom przeciwko mieniu, a także przeciwdziałające powstawaniu szkody wynikającej z tych zdarzeń oraz niedopuszczające do wstępu osób nieuprawnionych na teren chroniony.
Ochrona ta obejmuje:
Ochrona osób i mienia realizowana jest w formie:
1) bezpośredniej ochrony fizycznej:
a) stałej lub doraźnej,
b) polegającej na stałym dozorze sygnałów przesyłanych, gromadzonych i przetwarzanych w elektronicznych urządzeniach i systemach alarmowych,
c) polegającej na konwojowaniu wartości pieniężnych oraz innych przedmiotów wartościowych lub niebezpiecznych;
2) zabezpieczenia technicznego, polegającego na:
a) montażu elektronicznych urządzeń i systemów alarmowych, sygnalizujących zagrożenie chronionych osób i mienia, oraz eksploatacji, konserwacji i naprawach w miejscach ich zainstalowania,
b) montażu urządzeń i środków mechanicznego zabezpieczenia oraz ich eksploatacji, konserwacji, naprawach i awaryjnym otwieraniu w miejscach zainstalowania.
Interwencja to szybkie włączenie się pracowników ochrony w tok zdarzenia, naruszającego normy prawa lub zasady współżycia społecznego, w celu czynnego przeciwdziałania działaniom lub zrachowaniom niezgodnych z tymi normami lub zasadami i przywrócenie stanu poprzedniego ("opracowano na podstawie leksykonu policyjnego")

</doc>
<doc id="1815194" url="https://pl.wikipedia.org/wiki?curid=1815194" title="Farrochi Sistani">
Farrochi Sistani

Farrochi Sistani, pers. فرخی سیستانی (albo: Farruchi) (pełne imię: Abol Hasan Ali-e Dżulugh Farrochi Sistani) (ur. ? – zm. ok. 1037-1038/429) – perski poeta liryczny działający na dworze Ghaznawidów.
Według Nezamiego Aruziego, który jest głównym źródłem wiadomości o jego wczesnym życiu, był synem Dżulugha, niewolnego żołnierza (gholama) w służbie rządzącego Sistanem Chalafa-e Ahmada (963/352 – 1003/393) z rodu Saffarydów. Bardzo szybko miał ujawnić swój talent muzyczny i poetycki oraz znaleźć zatrudnienie u miejscowego dehkana, który jednak odmówił jego prośbie o podwyższenie wynagrodzenia w związku z zamierzonym małżeństwem. Po tym wydarzeniu Farrochi udał się do rządzącego Czaghanianem Abol Mozaffara Ahmada-e Mohammada (koniec X – początek XI w./koniec IV – początek V w.) z rodu Mohtadżydów. Nezami Aruzi szczegółowo opisuje okoliczności pojawienia się poety na nowym dworze i przytacza dwie kasydy, które miały mu zapewnić entuzjastyczne przyjęcie. Prawdopodobnie wydarzyło się to wiosną 1016/406 roku, i gdzieś pomiędzy jesienią a końcem tego roku Farrochi wstąpił na służbę Mahmuda z Ghazny (998/388 – 1030/421). Jedynym wiarygodnym źródłem na temat jego życia na ghaznawidzkim dworze są jego własne wiersze. Dowiadujemy się z nich że towarzyszył sułtanowi w jego kampaniach w Indiach, w tym m.in. wyprawie na Somnath w 1026/417 roku, której poświęcił jedną ze swoich najsłynniejszych kasyd, zawierającą także informacje cenne dla historyków. Pisał panegiryki w celu uczczenia sezonowych świąt, takich jak Nouruz czy Id al-Fitr, oraz ważnych wydarzeń z życia swoich patronów, takich jak narodziny dziecka, nominacja na urząd, budowa pałacu czy otrzymanie honorowej szaty, a także z okazji dworskich bankietów. Do tych wierszy okolicznościowych należy zaliczyć również elegię (marsiję) na śmierć Mahmuda z 1030/421 roku, "jeden z największych tego rodzaju wierszy napisanych kiedykolwiek w języku perskim". Spośród 214 kasyd przechowanych w jego dywanie 44 są dedykowane Mahmudowi, jednak jeszcze więcej, bo 46, jego synowi Mohammadowi (1030/421, 1041/432), a 39 bratu sułtana, Jusofowi. To właśnie Jusof oraz główny hadżib Ali Gharib-e Il Arslan stali za wyniesieniem Mohammada do władzy po śmierci Mahmuda, a zarówno treść, jak i adresaci kasyd Farrochiego nie pozostawiają wątpliwości, że był on blisko związany z ich stronnictwem. Ostatecznie w walce o władzę zwyciężył jednak drugi syn Mahmuda, Masud (1030/421 – 1041/432), i mimo że Farrochi w obliczu klęski jak najszybciej przeszedł na jego stronę to wydaje się, że nie cieszył się zbytnią łaską nowego sułtana, o czym świadczy choćby tylko dziesięć poświęconych mu kasyd. Najczęściej przyjmuje się, że zmarł w roku 1037-1038/429, jednak data ta ma oparcie dopiero w źródle dziewiętnastowiecznym. Niemniej jest jasne, że stało się to przed końcem panowania Masuda, ponieważ jest on ostatnim z ghaznawidzkich monarchów wymienionym w jego wierszach. Współczesny poeta Labibi w poświęconej mu elegii żali się na jego śmierć w młodym wieku, podczas gdy starszy od niego Onsuri nadal żyje.
Farrochi był jednym z cieszących się największym powodzeniem poetów dworskich w historii perskiej literatury. Podobnie jak Rudaki nie tylko pisał wiersze, ale także grał na harfie (czang) i lutni (barbata), będąc mistrzem śpiewu i recytacji. Jego wiersze generalnie cechują się prostotą i jasnością stylu, chociaż potrafił także popisywać się umiejętnością stosowania różnego rodzaju środków retorycznych. Wstępy (nasiby) do jego kasyd są świadectwem jego "wielkich umiejętności w zakresie wierszy anakreontycznych i poezji natury". Idealne krajobrazy i ogrody w jego poezji są często powiązane z tematami miłosnymi, na przykład dzięki opisywaniu uczuć poprzez wiązanie ich ze zmianami pór roku. Często ukochanym jest u niego niewolny żołnierz (gholam), w szczególności tureckiego pochodzenia. Odegrał on istotną rolę w rozwinięciu tej ważnej w perskiej poezji miłosnej konwencji. Musiał być autorem wielu ghazali, ponieważ często wspomina je w innych swoich wierszach, jednak poza jednym wyjątkiem żaden z nich się nie zachował. Oprócz kasyd zachowała się natomiast także niewielka liczba jego rubajjatów, "fragmentów" (gheta) i trzy poematy stroficzne. W krótszych formach jego poezja cechuje się świeżością i spontanicznością uczucia, oraz ironią i subtelnością czasami przemieniającą "fragmenty" w doskonałe epigramaty. W sumie zachowało się około 9 tysięcy dystychów Farrochiego. Farrochi wywarł ogromny wpływ przede wszystkim na sztukę pisania kasydy. Wraz ze zmniejszaniem się znaczenia tego gatunku od XIII wieku jego oddziaływanie zaczęło maleć, także dlatego iż jego poezja "mogła się wydawać mało wyrafinowana dla współczesnych Hafeza". Zainteresowanie nią odżyło w epoce Kadżarów, kiedy stała się jednym z głównych modeli tworzonej wówczas poezji neoklasycznej. Z kolei jego elegia na śmierć Mahmuda ustanowiła wzorzec dla kolejnych tego rodzaju wierszy w języku perskim i jej wpływ możemy odnaleźć jeszcze w utworze na śmierć Lenina napisanym przez komunistycznego poetę Lahutiego.

</doc>
<doc id="1815195" url="https://pl.wikipedia.org/wiki?curid=1815195" title="Moritz Hadda">
Moritz Hadda

Moritz Julius Hadda (ur. 16 stycznia 1887 w Koźlu, zm. 29 listopada 1941 w Kownie) – niemiecki architekt modernistyczny tworzący we Wrocławiu.
Życiorys.
Urodził się w żydowskiej rodzinie w Koźlu, gdzie spędził swoją młodość. Jego rodzicami byli kupiec Martin Hadda (1859–1943) i Bertha z domu Juliusburger (1857–1939). Starszy brat Siegmund (1882–1977) był chirurgiem, a młodszy Albert (1892–1975), tak jak Moritz – architektem. Ich kuzynem był artysta malarz i architekt wnętrz Heinrich Tischler (1892–1938). Na początku XX wieku rodzina przeniosła się do Wrocławia.
W latach 1911–1913 Hadda studiował w Państwowej Akademii Sztuki i Rzemiosła Artystycznego we Wrocławiu pod kierunkiem Hansa Poelziga. W roku 1917 założył wraz z Wilhelmem Ludwigiem Schlesingerem biuro architektoniczne Hadda &amp; Schlesinger. Opracowali wspólnie wiele projektów domów mieszkalnych oraz wnętrz sklepów, lokali rozrywkowych i obiektów użyteczności publicznej. Biuro zakończyło działalność w roku 1928. Hadda należał od roku 1925 do grupy roboczej Das Junge Schlesien zrzeszającej awangardowych architektów i artystów. Od roku 1928 należał także do Niemieckiego Związku Architektów – Bund Deutscher Architekten. W latach 1925–1930 kierował jednym z działów policji budowlanej we Wrocławiu odpowiedzialnym za kolorystykę budynków.
W roku 1929 wziął udział w zorganizowanej przez śląski oddział Werkbundu wystawie Mieszkanie i Miejsce Pracy. Zaprojektował na tę wystawę trzy zachowane do dziś domy jednorodzinne osiedla wzorcowego: dwa w zabudowie szeregowej i jeden wolno stojący. Oprócz tego opracował jeden z działów wystawy tematycznej – wzorcową ulicę handlową, która była prezentowana na terenach wystawowych wokół Hali Stulecia.
Po dojściu nazistów do władzy jego sytuacja stała się trudna. Ze względu na pochodzenie, tak jak inni Żydzi, był dyskryminowany, a jego działalność została mocno ograniczona. Od tej pory realizował prawie wyłącznie projekty na zlecenie gminy żydowskiej lub fundacji żydowskich. Hadda został wywieziony, a następnie zamordowany w czasie pierwszej akcji deportacji wrocławskich Żydów, która miała miejsce pod koniec listopada 1941, a na miejsce docelowe wybrano Kowno. Został aresztowany w swoim mieszkaniu przy Victoriastr. 24 (obecnie ulica Lwowska, dom nie istnieje) o 6 rano 21 listopada. Transport liczący łącznie 935 osób wyruszył z Wrocławia 25 listopada (wśród deportowanych razem z Haddą byli także Walter Tausk i Willy Cohn), do Kowna dotarł 29 listopada. Jeszcze tego samego dnia wszyscy zostali zamordowani w forcie XI miejscowej twierdzy. Na cmentarzu żydowskim przy ulicy Lotniczej na grobowcu rodziny Hadda znajduje się tablica poświęcona jego pamięci.
Działalność.
Do jego najważniejszych realizacji należą:

</doc>
<doc id="1815196" url="https://pl.wikipedia.org/wiki?curid=1815196" title="Siergiej Kowalenko (koszykarz)">
Siergiej Kowalenko (koszykarz)

Siergiej Iwanowicz Kowalenko (Серге́й Ива́нович Ковале́нко; ur. 11 sierpnia 1947, zm. 18 listopada 2004 w Kijowie) − radziecki koszykarz, brązowy medalista igrzysk olimpijskich w Meksyku i złoty igrzysk w Monachium. W latach 1975-1980 występował w CSKA Moskwa.

</doc>
<doc id="1815197" url="https://pl.wikipedia.org/wiki?curid=1815197" title="Interes Flamandzki">
Interes Flamandzki

Interes Flamandzki (niderl. "Vlaams Belang", VB) – belgijska partia polityczna z Regionu Flamandzkiego, określana jako separatystyczna, nacjonalistyczna i populistycznie prawicowa, a także eurosceptyczna. Opowiada się za niepodległością Flandrii, jak też za ograniczeniami wobec imigrantów.
Historia.
Ugrupowanie powstało w 2004. Interes Flamandzki stał się faktycznym sukcesorem Bloku Flamandzkiego, rozwiązanego po procesie sądowym, w którym organizacja ta została uznana za rasistowską i ksenofobiczną. Vlaams Belang w wyborach krajowych w 2007 utrzymał dotychczasową pozycję, osiągając wynik na poziomie 12% w skali kraju, co przełożyło się na 17 mandatów. W przedterminowych wyborach parlamentarnych w 2010 partia otrzymała 3,5% głosów mniej, co przełożyło się na 15 miejsc w Izbie Reprezentantów i 3 w Senacie. W 2014 partia ponownie odnotowała niższy wynik – 3,7% w wyborach krajowych przełożyło się na 3 mandaty w niższej izbie federalnego parlamentu. Pięć lat później poparcie Interesu Flamandzkiego wzrosło, partia została drugim ugrupowaniem we Flandrii (12,0% głosów i 18 mandatów).

</doc>
<doc id="1815199" url="https://pl.wikipedia.org/wiki?curid=1815199" title="Micheil Korkia">
Micheil Korkia

Micheil Korkia (gruz. მიხეილ ქორქია, ros. Михаил Шотаевич Коркия, "Michaił Szotajewicz Korkija"; ur. 10 września 1948 w Kutaisi, zm. 7 lutego 2004 w Tbilisi) − gruziński koszykarz, zawodnik Dynamo Tbilisi, reprezentant ZSRR. Uczestnik i złoty medalista letnich igrzysk olimpijskich w Monachium i brązowy medalista letnich igrzysk olimpijskich w Montrealu.

</doc>
<doc id="1815200" url="https://pl.wikipedia.org/wiki?curid=1815200" title="Jerzy Wiszniewski">
Jerzy Wiszniewski

Jerzy Wiszniewski (ur. w 29 stycznia 1908 w Petersburgu, zm. 19 stycznia 1990 w Warszawie) – polski prawnik, profesor zwyczajny, specjalizujący się w prawie finansowym i gospodarczym.
Życiorys.
Ukończył Gimnazjum im. Króla Zygmunta Augusta w Wilnie. W 1931 roku został magistrem prawa na Wydziale Prawa Uniwersytetu Stefana Batorego w Wilnie. W 1937 roku rozpoczął pracę adwokata (ukończył też aplikację sądową). Równocześnie kontynuował pracę naukową i w 1936 roku uzyskał tytuł doktora za pracę "Zrzeszenia przemysłowe a kartele". W 1937 roku przeniósł się do Warszawy i tam dalej kontynuował praktykę adwokacką, jednocześnie wykładając w 1939 roku prawo handlowe na Uniwersytecie w Wilnie.
Podczas II wojny światowej pracował początkowo w Komisji Planowania w Kownie, a w 1941 roku przeniósł się do Warszawy, gdzie pracował jako nauczyciel. Po zakończeniu wojny rozpoczął pracę na stanowisku doradcy ministra w Ministerstwie Aprowizacji i Handlu, a w latach 1946–1948 został szefem centrali handlu zagranicznego "Dal".
W 1947 roku został zastępcą profesora i kierownikiem Katedry Polityki Ekonomicznej w Akademii Nauk Politycznych. W 1949 roku został kierownikiem Katedry Prawa Gospodarczego w Szkole Głównej Służby Zagranicznej, a w 1950 roku rozpoczął pracę w Katedrze Teorii i Filozofii Prawa na Uniwersytecie Warszawskim (do 1952 roku). Jednocześnie od 1949 roku był też kierownikiem Katedry Prawa Gospodarczego Szkole Głównej Planowania i Statystyki. Stanowisko to piastował do 1978 roku, kiedy to przeszedł na emeryturę. W latach 1950–1952 był dziekanem Wydziału Finansów tej uczelni, a w latach 1952–1955 kierownikiem Zespołowej Katedry Finansów. W 1951 roku uzyskał tytuł profesora nadzwyczajnego, a dziesięć lat później profesora zwyczajnego.
W pracy naukowej zajmował się głównie problematyką przedsiębiorstw państwowych. Tej tematyki dotyczyły między innymi jego publikacje książkowe: "Infrastruktura prawna gospodarki narodowej" oraz "Przedsiębiorstwo państwowe. Studium prawne" (1988). Jest też autorem kilku podręczników akademickich, takich jak "Encyklopedia prawa", "Elementy prawa", "Prawo cywilne" czy "Prawo gospodarcze".

</doc>
<doc id="1815201" url="https://pl.wikipedia.org/wiki?curid=1815201" title="Węzeł refowy">
Węzeł refowy

Węzeł refowy – jeden z podstawowych węzłów żeglarskich, służący do łączenia dwóch lin o zbliżonej grubości. W sposobie wiązania i wyglądzie przypomina węzeł płaski. Jednak przy jego wiązaniu tworzona jest pętla, ułatwiająca jego rozwiązywanie.

</doc>
<doc id="1815203" url="https://pl.wikipedia.org/wiki?curid=1815203" title="Nephew">
Nephew

Nephew – duński zespół rockowy utworzony w 1996 w Aarhus. Jako swoją główną inspirację Nephew wskazuje na Depeche Mode. W swoich utworach grupa używa mieszanki języków angielskiego i duńskiego.

</doc>
<doc id="1815205" url="https://pl.wikipedia.org/wiki?curid=1815205" title="Rachunek oszczędnościowy">
Rachunek oszczędnościowy

Rachunek oszczędnościowy – rodzaj rachunku bankowego przeznaczonego dla osób fizycznych. Rachunek oszczędnościowy ułatwia gromadzenie oszczędności – zazwyczaj środki zgromadzone na rachunku są wyżej oprocentowane niż na rachunkach oszczędnościowo-rozliczeniowych. Mimo że rachunek oszczędnościowy jest podobnie jak ROR rachunkiem "a vista" (wpłaty w dowolnym momencie i wypłata środków na każde żądanie), to w praktyce banki poprzez stosowane systemy opłat i prowizji mogą tę dostępność zmniejszać (np. pierwsza wypłata w miesiącu jest bezpłatna, ale od kolejnych pobierana prowizja, która ma zniechęcać właścicieli do zbyt częstych wypłat i traktowania rachunku jak rachunku rozliczeniowego).
Rachunek oszczędnościowy jest prowadzony przez bank na podstawie umowy o prowadzenie rachunku.
Z rachunku oszczędnościowego można korzystać zarówno w połączeniu z kontem osobistym, jak i oddzielnie, bez rachunku ror. Zazwyczaj klienci mogą liczyć na bardziej atrakcyjne oprocentowanie na rachunku oszczędnościowym, jeżeli decydują się otworzyć takie konto w połączeniu z rachunkiem osobistym. 
Kapitalizacja odsetek na rachunku oszczędnościowym następuje na koniec miesiąca. Z kolei na lokacie bankowej kapitalizacja odsetek jest wykonywana na koniec trwania okresu lokaty, przez co faktyczny zysk z uwagi na procent składany przy takim samym oprocentowaniu depozytu na lokacie i koncie oszczędnościowym będzie wyższy na rachunku oszczędnościowym. 

</doc>
<doc id="1815209" url="https://pl.wikipedia.org/wiki?curid=1815209" title="Czerwony Las">
Czerwony Las

Czerwony Las, zwany również Czerwonym Borem lub Magicznym Lasem (, ) – las w pobliżu Prypeci, położony od niej o 2 km na południe. Nazwa „Czerwony Las” pochodzi od rudawoczerwonego koloru sosen, które obumarły z powodu wchłonięcia wysokiej dawki promieniowania, wywołanej katastrofą w Czarnobylu. Oficjalnie, w wyniku przeprowadzenia akcji oczyszczania skażonej strefy Czerwony Las został zrównany z ziemią przy pomocy buldożerów, a napromieniowane drzewa zakopano w tzw. cmentarzysku odpadów promieniotwórczych. Jednak w rzeczywistości prace zostały wstrzymane, gdy z gleby przerzucanej przez maszyny zaczęły wydostawać się ogromne dawki promieniowania. Okolice Czerwonego lasu stanowią jeden z najbardziej skażonych obszarów na świecie.
Katastrofa i akcja oczyszczania.
Czerwony Las znajduje się w czarnobylskiej strefie zamkniętej, która otrzymała najwyższe dawki promieniowania w wyniku przejścia chmury radioaktywnego pyłu i dymu po katastrofie w Czarnobylu. Drzewa obumarły z powodu silnego skażenia promieniotwórczego. Eksplozja i ogień w reaktorze nr 4 zanieczyściły glebę, wodę i atmosferę.
W wyniku przeprowadzonej po katastrofie akcji oczyszczania, większość sosen miała zostać zniszczona przy pomocy buldożerów i zakopana w rowach przez tzw. likwidatorów. Następnie rowy miały zostać zasypane grubą warstwą piasku i miały zostać posadzone tam nowe drzewa. Niestety operacja zakończyła się niepowodzeniem. Z rozkopanej gleby zaczęły wydostawać się silne dawki promieniowania, które przyjęli też pracownicy. Projekt porzucono, jednak oficjalnie zakończył się powodzeniem. Ludzie zostali ewakuowani ze skażonej strefy wokół Czerwonego Lasu.
Przyroda w strefie.
Kiedy ludzie opuścili ten obszar w 1986 roku, osiedliły się tam zwierzęta. Radioaktywne skażenie wywarło silny wpływ na florę i faunę Czerwonego Lasu. Różnorodność biologiczna Czerwonego Lasu wzrosła po wybuchu w elektrowni jądrowej. Ze sprawozdań wynika, że występuje większa liczba mutacji wśród niektórych roślin w strefie. Powyższe wyniki badań stanowią bazę dla niepotwierdzonych opowieści o „lesie cudów”, zawierającym wiele dziwnie zmutowanych roślin. W szczególności niektóre drzewa mają dziwnie skręcone gałęzie, które nie są zwrócone w kierunku nieba.
W latach po katastrofie niektóre rośliny zaczęły wykazywać gigantyzm, przejawiający się anormalnym kształtem i rozmiarem znacznie powyżej średniej dla danego gatunku. Gigantyzm i inne anomalie roślin Czerwonego Lasu można zobaczyć w najbardziej radioaktywnych częściach strefy zamkniętej.
Strefa Czerwonego Lasu pozostaje jednym z najbardziej skażonych obszarów na Ziemi. Jednakże zona okazała się zaskakująco płodnym siedliskiem dla wielu zagrożonych gatunków. Ewakuacja obszaru wokół reaktora atomowego przyczyniła się do stworzenia bujnego i unikalnego rezerwatu przyrody. Długofalowy wpływ radioaktywnego opadu na florę i faunę tego regionu nie jest w pełni znany, gdyż rośliny i zwierzęta mają znacząco różną i zmieniającą się odporność na promieniowanie. Zaobserwowano, że niektóre ptaki mają skarłowaciałe pióra ogonowe. Odnotowano w tym regionie populacje bocianów, wilków, bobrów i orłów.
Obecnie.
Obecnie promieniowanie w Czerwonym Lesie może osiągnąć poziom 1 R/h (rentgen na godzinę), ale poziom 10 mR/h (milirentgeny na godzinę) występuje znacznie częściej. Ponad 90% skażenia radioaktywnego w Czerwonym Lesie jest skoncentrowane w glebie. Naukowcy planują wykorzystać skażone promieniowaniem, wymarłe miasto Prypeć oraz otaczające je obszary jako unikalne laboratorium, przeznaczone do modelowania procesów rozprzestrzeniania się radionuklidów, powstałych przy wybuchu brudnej bomby albo ataku środkami chemicznymi lub biologicznymi. Obszar ten oferuje niezrównane możliwości pełnego zrozumienia procesu przejścia odpadów radioaktywnych przez tereny miejskie i wiejskie.
Wydaje się, że przyroda w zamkniętej strefie nie tylko przetrwała, ale również rozkwitła z powodu znacznego ograniczenia wpływu człowieka. Strefa stała się „Rezerwatem Radiologicznym”. Podobno występowały tu przypadki deformacyjnej mutacji zwierząt, ale żaden nie został udowodniony z wyjątkiem częściowego albinizmu u jaskółek. Obecnie istnieje problem skażenia gleby izotopami strontu 90Sr i cezu 137Cs, których czas połowicznego rozpadu wynosi około 30 lat. Najwyższe stężenie izotopu 137Cs zaobserwowano w powierzchniowych warstwach gleby, gdzie jest on wchłaniany przez rośliny i owady. Niektórzy naukowcy obawiają się, że radioaktywność będzie oddziaływać na ten obszar przez parę następnych pokoleń.
W kwietniu 2020 roku w lesie wybuchł pożar. Nie wiadomo, co było jego przyczyną. Najprawdopodobniej był to wynik kwietniowej suszy.

</doc>
<doc id="1815210" url="https://pl.wikipedia.org/wiki?curid=1815210" title="Altenpleen">
Altenpleen

Altenpleen (pol. "Polno Stare") – gmina w Niemczech, wchodząca w skład urzędu Altenpleen w powiecie Vorpommern-Rügen, w kraju związkowym Meklemburgia-Pomorze Przednie.

</doc>
<doc id="1815211" url="https://pl.wikipedia.org/wiki?curid=1815211" title="Michaił Suprun">
Michaił Suprun

Michaił Suprun, ros. Михаил Николаевич Супрун (ur. 5 kwietnia 1955 w Siewierodwińsku) – rosyjski historyk, profesor Uniwersytetu Pomorskiego w Archangielsku. 
Życiorys.
Absolwent Uniwersytetu Pomorskiego w Archangielsku, ukończył tam historię w 1978, doktorat obronił w 1984 w Leningradzie, a habilitację w 1996 w Instytucie Rosyjskiej Historii Rosyjskiej Akademii Nauk. Odbył staże naukowe m.in. na Uniwersytecie Oksfordzkim oraz na Uniwersytecie Jagiellońskim. Jest autorem ponad 130 prac naukowych. Specjalizuje się w dwudziestowiecznych dziejach północnych rejonów europejskiej części Rosji. W obrębie tego tematu bada historię zesłań i zesłańców. 
W 2009 został aresztowany i oskarżony przez FSB oraz rosyjską prokuraturę za zbieranie materiałów naukowych w archiwach dotyczących zesłań rosyjskich Niemców oraz niemieckich jeńców wojennych z okresu II wojny światowej. Represje objęły także współpracowników Supruna i kierownika archangielskiego archiwum służb wewnętrznych, gromadzącego dokumentacje NKWD z czasów represji stalinowskich. Materiały te Suprun zbierał w ramach umowy zawartej między macierzystą uczelnią a Niemieckim Czerwonym Krzyżem. Represje wobec zespołu Supruna wywołały akcję protestacyjną części naukowców rosyjskich i zagranicznych. 

</doc>
<doc id="1815213" url="https://pl.wikipedia.org/wiki?curid=1815213" title="Przysłop (polana w Beskidzie Śląskim)">
Przysłop (polana w Beskidzie Śląskim)

Przysłop (też: "Przysłup", z odmianą „"na Przysłupiu"”; 880–995 m n.p.m.) – duża polana w masywie Baraniej Góry w Beskidzie Śląskim, opadająca w kierunku południowo-wschodnim ku dolinie Czarnej Wisełki z trzeciorzędnego grzbieciku na południe od szczytu Przysłopu.
Na polanie stoi drewniany budynek dawnej gajowni Habsburgów z II połowy XIX w., w którym mieści się obecnie „Izba Leśna”, samotne gospodarstwo u dołu polany, murowane schronisko PTTK Przysłop pod Baranią Górą i drewniany budynek gospodarczy starego schroniska (tzw. "GOPR-ówka"), mieszczący obecnie Baraniogórski Ośrodek Historii Turystyki Górskiej „U źródeł Wisły”. Od 1897 stał tu drewniany pałacyk myśliwski Habsburgów (niem.: "Jagdschlossel"), od 1925 pełniący funkcję schroniska Polskiego Towarzystwa Tatrzańskiego, a potem Polskiego Towarzystwa Turystyczno-Krajoznawczego, rozebrany w 1985 i przeniesiony do centrum Wisły. 
Na stoku ponad schroniskiem istniała przez wiele lat drewniana skocznia narciarska, zbudowana w 1928 (rozbieg rozebrano w 1977). Wzdłuż północno-wschodniego skraju polany narciarski wyciąg orczykowy o długości 330 m.
Przez polanę biegną szlaki turystyczne: niebieski z Rupienki, zielony z Istebnej i czerwony (Główny Szlak Beskidzki) z Kubalonki – wszystkie na szczyt Baraniej Góry.

</doc>
<doc id="1815214" url="https://pl.wikipedia.org/wiki?curid=1815214" title="Groß Mohrdorf">
Groß Mohrdorf

Groß Mohrdorf – gmina w Niemczech, wchodząca w skład urzędu Altenpleen w powiecie Vorpommern-Rügen, w kraju związkowym Meklemburgia-Pomorze Przednie.

</doc>
<doc id="1815215" url="https://pl.wikipedia.org/wiki?curid=1815215" title="Brama Żeglarska w Toruniu">
Brama Żeglarska w Toruniu

Brama Żeglarska w Toruniu – jedna z trzech bram średniowiecznego Torunia, jakie przetrwały do dnia dzisiejszego.
Lokalizacja.
Brama znajduje się w południowej części Zespołu Staromiejskiego, na wschód od Baszty Gołębnik.
Historia.
Brama Żeglarska jest jedną z trzech zachowanych bram staromiejskich i jednocześnie jedną z czterech pierwotnie znajdujących się w nadwiślańskim fragmencie murów miejskich. Pozostałe to bramy: Klasztorna, Łazienna i Mostowa.
Budowę bramy prowadzącej na nabrzeże portowe rozpoczęto prawdopodobnie jeszcze w końcu XIII wieku; ukończono natomiast w połowie wieku XIV. Brama została zbudowana na planie prostokąta z czerwonej cegły. Obecnie, w murze bezpośrednio przylegającym do bramy, po obu jej stronach, znajdują się furty dla pieszych.
Początkowo były to najważniejsze ze wszystkich wrót miasta. To tu rozpoczynała się toruńska "Via Regia" (Droga Królewska), która prowadziła reprezentacyjną ulicą Żeglarską, obok fary śś. Janów, wschodnią pierzeją Rynku Staromiejskiego (obok ratusza Starego Miasta), ulicą Chełmińską aż do Bramy Chełmińskiej. To przed Bramą Żeglarską burmistrzowie i rada miejska witali królów i najznakomitszych gości.
Znaczenie obronne brama utraciła po zdobyciu miasta przez wojska szwedzkie Karola XII w 1703 roku.
Początkowo podobna do innych bram nadwiślańskich (Łaziennej i pierwotnej Mostowej), Żeglarska była kilkakrotnie przebudowywana. Skutkiem tych prac była niemal całkowita zmiana charakteru bramy. Jeszcze pod koniec XVIII wieku Brama Żeglarska mieściła więzienie, później zaadaptowane na pomieszczenia mieszkalne. W 1820 roku miała miejsce najpoważniejsza przeróbka. Wówczas to część bramy rozebrano, a pozostawiono pozbawione wnętrz wrota. To również w XIX wieku bramę nadbudowano o nowy hełm.

</doc>
<doc id="1815216" url="https://pl.wikipedia.org/wiki?curid=1815216" title="Niemojowski">
Niemojowski

Niemojowski, Niemojowska, Niemojowscy – polskie nazwisko, rodzime, przyrostkowe (-ski), utworzone od nazwy własnej Niemojów (współcześnie Niemojew); rodzina "Wierusz"-Niemojowskich herbu Wieruszowa.
Znani:

</doc>
<doc id="1815217" url="https://pl.wikipedia.org/wiki?curid=1815217" title="Kramerhof">
Kramerhof

Kramerhof – gmina w Niemczech, wchodząca w skład urzędu Altenpleen w powiecie Vorpommern-Rügen, w kraju związkowym Meklemburgia-Pomorze Przednie.

</doc>
<doc id="1815219" url="https://pl.wikipedia.org/wiki?curid=1815219" title="Zdzisław Wróbel">
Zdzisław Wróbel

Zdzisław Erazm Wróbel (ur. 19 stycznia 1925 w Borysławiu na Ukrainie, zm. 3 grudnia 2007) – pisarz, eseista i dziennikarz związany ze środowiskiem kulturalnym Kujaw i Pomorza (a zwłaszcza Torunia), działacz partyjny.
Życie i twórczość.
Przed II wojną światową rozpoczął naukę w gimnazjum w Drohobyczu (jego nauczycielem był tam m.in. Bruno Schulz). Podczas okupacji pracował jako robotnik rolny w okolicach Dukli oraz w obozie pracy w Borysławiu. W 1944 roku wstąpił do wojska polskiego i ukończył szkołę oficerską artylerii. Gdy zapadł na gruźlicę został zdemobilizowany i w obdartym szynelu wojskowym trafił do Torunia, gdzie kształcił się w Studium Przygotowawczym UMK, a następnie studiował filologię romańską i rosyjską. Studia ukończył w 1951 roku. Wykształcenie uzupełniał na kursach językowych na uczelniach we Francji (Tours), Włoszech (Perugia) i w Anglii w The City of London College. 
Po studiach pracował jako dziennikarz (w redakcjach czasopism "Po prostu" i "Pomorze" a także w "Polskiej Agencji Prasowej") i zajmował się twórczością literacką. Był również kierownikiem literackim teatru im. W. Horzycy w Toruniu. 
W latach 1947–1948 był członkiem PPR, od 1948 roku należał do PZPR, był członkiem Komitetu Wojewódzkiego PZPR w Bydgoszczy. W czasach PRL był odznaczony m.in.: Krzyżem Kawalerskim Orderu Odrodzenia Polski, Złotym Krzyżem Zasługi i Medalem 30-lecia Polski Ludowej.
Był autorem ośmiu tomów prozy, sześciu sztuk teatralnych oraz wielu esejów. Niektóre dramaty jego autorstwa zrealizowano w telewizji inne znów w radiu. 
Wybrane publikacje.
Powieści:
Zbiory opowiadań:
Dramaty:
Eseje:
Linki zewnętrzne.
Pośmiertna biografia i zdjęcie Zdzisława Wróbla

</doc>
<doc id="1815220" url="https://pl.wikipedia.org/wiki?curid=1815220" title="Jan kostrzyński">
Jan kostrzyński



</doc>
<doc id="1815223" url="https://pl.wikipedia.org/wiki?curid=1815223" title="Rząd Albanii">
Rząd Albanii

Rząd Albanii - jeden z elementów władzy wykonawczej w Albanii. Składa się z prezesa Rady Ministrów, zastępcy prezesa Rady Ministrów i ministrów. Na mocy art. 95 ust. 2 Konstytucji uchwalonej w 1998 r., Rada Ministrów ma przyznane kompetencje domniemane, tzn. przysługują jej te wszystkie kompetencje, które nie zostały zastrzeżone dla innych organów państwowych lub samorządowych.
Premiera powołuje prezydent na wniosek partii lub koalicji posiadającej najwięcej miejsc w Zgromadzeniu. Ministrowie powoływani są także przez prezydenta, ale na wniosek premiera.
Premier musi zgłosić Zgromadzeniu projekt budżetu. Jeśli Zgromadzenie nie uchwali budżetu do początku następnego roku finansowego, wtedy Rada Ministrów realizuje każdego miesiąca 1/12 budżetu roku poprzedniego, do czasu aż nowy budżet nie zostanie przyjęty.
Rząd odpowiada politycznie przed parlamentem, który może mu wyrazić wotum nieufności.

</doc>
<doc id="1815224" url="https://pl.wikipedia.org/wiki?curid=1815224" title="Dawna Łaźnia Miejska we Wrocławiu">
Dawna Łaźnia Miejska we Wrocławiu

Dawna Łaźnia Miejska – budynek usługowo-biurowy mieszczący się we Wrocławiu, na rogu ulic Marii Curie-Skłodowskiej i Władysława Nehringa, dawniej pełniący funkcję łaźni publicznej.
W roku 1912, w obliczu faktu wzrostu liczby ludności i konieczności poprawy warunków socjalnych, władze miasta zdecydowały się na budowę kolejnego budynku użyteczności publicznej, który miał spełniać funkcję zakładów kąpielowych dla mieszkańców, którzy nie posiadali łazienek w swoich domach. W tym samym budynku postanowiono ulokować także dom opieki dla samotnych matek i urząd podatkowy. Takie łączenie kilku instytucji w budynku łaźni nie było niczym nowym – cztery lata wcześniej na ulicy Suchej wybudowano np. obiekt, w którym oprócz łaźni mieściła się kasa oszczędności i biblioteka.
Misję przygotowania projektu nowej łaźni powierzono Maxowi Bergowi. Architekt zaprojektował budynek stosownie do możliwości, ze względu na to, że działka przeznaczona pod budowę miała plan trójkątny i znajdowała się u zbiegu dwóch ulic, architekt opracował projekt dwuskrzydłowego kompleksu na planie litery „V” o zaokrąglonym narożniku. Elementem łączącym oba skrzydła jest klatka schodowa na planie elipsy ze spiralnymi schodami. Tak jak w przypadku innych konstrukcji Berga realizowanych na początku XX wieku we Wrocławiu, w budynku łaźni zastosowano nowoczesne, jak na owe czasy, rozwiązania techniczne, takie jak żelbet, konstrukcja szkieletowa, czy prefabrykaty. Budynek posiada szkieletową konstrukcję z żelbetu, wypełnioną cegłami, a klatka schodowa wykonana jest z gotowych elementów żelbetowych. Bryła budynku jest również typowa dla stylu Berga, ma ona uproszczony charakter i podporządkowana jest funkcji wnętrza, ornament ograniczony jest do minimum, elewacja ma wyraźne podziały wertykalne, w środkowych kondygnacjach otwory okienne są zgrupowane po trzy i oddzielone lizenami. Geometryczne ornamenty między oknami elewacji są wynikiem inspiracji wrocławskich artystów ludową sztuką śląską. Max Berg był jednym z twórców, którzy próbowali w swojej działalności upowszechniać własny styl regionalny, odrzucając przy tym wpływy historyzujące i secesyjne. Ciekawym elementem budynku jest też portal drzwi wejściowych, wykonany przez rzeźbiarza Alfreda Vocke; przedstawia on kobietę z dzieckiem na rękach, kąpiących się ludzi i poborcę podatków. W ten prosty sposób ukazane zostały przechodniom trzy wspomniane wyżej funkcje budynku użyteczności publicznej. Uwagę zwraca również dbałość o dobre oświetlenie klatki schodowej – pięć okien na każdej kondygnacji oraz starannie opracowany układ wnętrz tak, aby możliwe było w przyszłości zmienianie ich funkcji przez przestawianie ścianek działowych.
Budynek nie ucierpiał w czasie wojny, po roku 1945, aż do końca lat 80 nadal pełnił nadal jedną ze swoich pierwotnych funkcji - łaźni miejskiej. Po zamknięciu zakładów kąpielowych wnętrza zostały przebudowane w celu przystosowania do funkcji biurowych, natomiast na parterze budynku urządzono restaurację.

</doc>
<doc id="1815231" url="https://pl.wikipedia.org/wiki?curid=1815231" title="Pan Twardowski (musical)">
Pan Twardowski (musical)

Pan Twardowski – musical Janusza Grzywacza i Włodzimierza Jasińskiego.
Prapremiera odbyła się 5 lutego 1990 roku w krakowskim teatrze STU. Reżyserem widowiska był Krzysztof Jasiński, scenografię i kostiumy zaprojektował Ryszard Melliwa.
Postać Twardowskiego stworzył Andrzej Zaucha, a po jego śmierci rolę przejął Ryszard Rynkowski.
Obsada.
Muzyka: Janusz Grzywacz
Libretto: Włodzimierz Jasiński
Opracowanie i reżyseria: Krzysztof Jasiński
Soliści:

</doc>
<doc id="1815234" url="https://pl.wikipedia.org/wiki?curid=1815234" title="Feliks Rylski">
Feliks Rylski

Feliks Rylski herbu Ostoja (ur. 14 stycznia 1770 w Turowicach, zm. 16 sierpnia 1823 w Warszawie) – major wojsk polskich.
Życiorys.
Był synem Wojciecha h. Ostoja i Katarzyny z Gębskich. W Wojsku Polskim od 18 grudnia 1783, w 16 Regimencie Piechoty Koronnej. Uczestnik insurekcji kościuszkowskiej, walczył pod Maciejowicami (10 października 1794) i na Pradze (4 listopada 1794), następnie w niewoli rosyjskiej. Zwolniony.
Wiosną 1798 przedostał się do Włoch, do Legionów, na etacie porucznika. Walczył pod Trebbią, Novi, bronił linii Varu, brał udział w oblężeniu Peschiery, Portoferrajo na Elbie i bitwie pod Castel Franco. Wrócił do kraju. Po kampanii 1807 odznaczony orderem Virtuti Militari.
Kapitan wojsk Księstwa Warszawskiego, szef batalionu w Pułku 4 Piechoty, autor pamiętników. Walczył na wojnie w Hiszpanii w latach 1808-1811 (Almaraz, Talavera de la Reina, Ocana, dowodził szturmem na Monbella), uczestniczył w kampanii rosyjskiej 1812 - pod Czaśnikami, Krasnem i nad Berezyną (ranny). Odznaczony orderem Legii Honorowej. W kampanii 1813 ranny w bitwie narodów pod Lipskiem, odnaleziony na pobojowisku, wrócił do zdrowia. 
W Wojsku Polskim Królestwa Polskiego służył w Kompanii 1 Inwalidów w Warszawie, wchodzącej w skład Korpusu Inwalidów i Weteranów.

</doc>
<doc id="1815236" url="https://pl.wikipedia.org/wiki?curid=1815236" title="Cewka Petersena">
Cewka Petersena



</doc>
<doc id="1815237" url="https://pl.wikipedia.org/wiki?curid=1815237" title="Agnieszka z Pragi">
Agnieszka z Pragi



</doc>
<doc id="1815243" url="https://pl.wikipedia.org/wiki?curid=1815243" title="Parafia Niepokalanego Poczęcia Najświętszej Maryi Panny w Southington">
Parafia Niepokalanego Poczęcia Najświętszej Maryi Panny w Southington

Parafia Niepokalanego Poczęcia Najświętszej Maryi Panny w Southington (ang. "Immaculate Conception Parish") – parafia rzymskokatolicka położona w Southington, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w języku polskim dla polskich imigrantów.
Parafia jest pod wezwaniem Niepokalanego Poczęcia Najświętszej Maryi Panny.
Ustanowiona 19 września 1915 roku.
Historia.
W 1904 roku, polscy imigranci zorganizowali się w Towarzystwo Aniołów Stróżów, aby założyć polską parafię. W 1906 roku komitet Towarzystwa zwrócił się do biskupa Michael Tierney o polskiego księdza. W tym czasie żaden nie był dostępny.
W 1910 roku biskup Jan Józef Nilan wysłał księdza Johna Sullivana, aby służył polskim imigrantom w ramach St. Thomas Parish, a nowa polska parafia została oficjalnie zatwierdzona przez niego we wrześniu 1915 roku. Zapewniono miejsce na przyszły kościół i plebanię.
W dniu 19 września 1915 roku ksiądz Woroniecki odprawił pierwszą mszę św. w sali należącej do Polskiego Towarzystwa Gimnastycznego "Sokół" (ang. "Polish Falcons").
9 lipca 1916 roku, biskup John Joseph Nilan poświęcił piwnicę kościoła Niepokalanego Poczęcia Najświętszej Maryi Panny.
Kościół został całkowicie ukończony i poświęcony 28 października 1923 roku.

</doc>
<doc id="1815244" url="https://pl.wikipedia.org/wiki?curid=1815244" title="Parafia św. Józefa w Suffield">
Parafia św. Józefa w Suffield

Parafia św. Józefa w Suffield (ang. "St. Joseph's Parish") – parafia rzymskokatolicka położona w Suffield w stanie Connecticut w Stanach Zjednoczonych.
Była jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest dedykowana św. Józefowi.
Ustanowiona 12 marca 1916 roku.
Historia.
12 marca 1916, biskup John Joseph Nilan mianował ks. Francis Wladasz proboszczem założycielem nowo utworzonej parafii św. Józefa.
Nowy proboszcz odprawił pierwszą mszę św. w niedzielę wielkanocną 1916 roku, w stajni Edwin D. Morgan, zakupionej wcześniej przez Towarzystwo Świętego Józefa i zamienioną na kościół parafialny.
9 listopada 1952, biskup Henryk J. O'Brien poświęcił murowany, w stylu georgiańskim, kościół św. Józefa.

</doc>
<doc id="1815245" url="https://pl.wikipedia.org/wiki?curid=1815245" title="Parafia św. Kazimierza w Terryville">
Parafia św. Kazimierza w Terryville

Parafia św. Kazimierza w Terryville (ang. "St. Casimir’s Parish") – parafia rzymskokatolicka położona w Terryville w stanie Connecticut w Stanach Zjednoczonych.
Jest jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest związana z patronem, św. Kazimierzem Jagiellończykiem.
Ustanowiona została w 1906 roku.
Parafia została połączona z parafią Niepokalanego Poczęcia Najświętszej Maryi Panny w 1999 roku.
Historia.
W 1900 roku polscy imigranci zawiązali Towarzystwo św. Kazimierza. W 1902 roku Towarzystwo św. Kazimierza nabyło działkę przy 15 Allen Street za 500 dolarów i założyło parafię św. Kazimierza. W marcu 1906 roku, o. Józef Raniszewski został mianowany pierwszym proboszczem.
W maju 1906 położono kamień węgielny z napisem „Polski rzymskokatolicki kościół św. Kazimierza”, a 1 września 1907 roku biskup Tierney poświęcił kościół.

</doc>
<doc id="1815246" url="https://pl.wikipedia.org/wiki?curid=1815246" title="Parafia Najświętszej Maryi Panny w Torrington">
Parafia Najświętszej Maryi Panny w Torrington

Parafia Najświętszej Maryi Panny w Torrington (ang. "St. Mary's Parish") – parafia rzymskokatolicka położona w Torrington, Connecticut, Stany Zjednoczone.
Jest jedną z wielu etnicznych, polonijnych parafii rzymskokatolickich w Nowej Anglii.
Parafia jest pod wezwaniem Najświętszej Maryi Panny. Wspomnienie liturgiczne obchodzone 3 maja.
Historia.
26 października 1919 roku została ustanowiona parafia Najświętszej Maryi Panny, a ks. Jan Kowalski został mianowany pierwszym proboszczem.
Pierwsza msza św. została odprawiona w kaplicy św. Franciszka. Budowa piwnicy kościoła została ukończona w 1921 roku i poświęcona 5 października 1921 przez biskupa Jana Józefa Nilana. Po zakończeniu budowy kościół został poświęcony 30 maja 1927 roku.

</doc>
<doc id="1815248" url="https://pl.wikipedia.org/wiki?curid=1815248" title="Lidia Zonn">
Lidia Zonn

Lidia Zonn (ur. 17 maja 1934 w Wilnie) − polska montażystka dokumentalna. 
Życiorys.
W 1959 ukończyła studia na Wydziale Reżyserii PWSF w Łodzi. Pracowała z najwybitniejszymi dokumentalistami polskiej kinematografii, m.in. z Krzysztofem Kieślowskim i Kazimierzem Karabaszem, który był jej mężem.
Wykładała w PWSFTviT w Łodzi.

</doc>
<doc id="1815249" url="https://pl.wikipedia.org/wiki?curid=1815249" title="Parafia św. Jadwigi w Union City">
Parafia św. Jadwigi w Union City

Parafia św. Jadwigi w Union City (ang. "St. Hedwig's Parish") – parafia rzymskokatolicka położona w Union City, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest dedykowana św. Jadwidze Śląskiej.
Parafia została ustanowiona 18 lutego 1906 roku.
Historia.
14 lutego 1906, biskup Michael Tierney mianował ks. Ignacego Maciejewskiego pierwszym polskim proboszczem w Union City.
Ks. Maciejewski odprawił pierwszą parafialną mszę św. w Sokolowski Hall 18 lutego 1906.
2 czerwca 1907 budowa kościoła została zakończona i parafia formalnie została ustanowiona.

</doc>
<doc id="1815250" url="https://pl.wikipedia.org/wiki?curid=1815250" title="Parafia Świętych Apostołów Piotra i Pawła w Wallingford">
Parafia Świętych Apostołów Piotra i Pawła w Wallingford

Parafia Świętych Apostołów Piotra i Pawła w Wallingford (ang. "SS. Peter and Paul Parish") – parafia rzymskokatolicka położona w Wallingford, Connecticut, Stany Zjednoczone.
Jest ona jedną z wielu etnicznych, polonijnych parafii rzymskokatolickich w Nowej Anglii z mszą św. w j. polskim dla polskich imigrantów.
Nazwa parafii jest dedykowana św. Piotrowi i św. Pawłowi.
Parafia została ustanowiona 8 września 1924 roku.
Historia.
W drugiej połowie XIX wieku, polscy imigranci uczęszczali na mszę św. do kościoła Trójcy Świętej w Wallingford. Na początku 20 wieku, polski ksiądz z zakonu lazarystów, z kościoła św. Stanisława w New Haven został duszpasterzem polskich parafian w parafii Świętej Trójcy. Biskup John Joseph Nilan wyznaczył o. Stanisława Nalewajka jako asystenta do tej parafii w Wallingford a następnie, 8 września 1924 roku, mianował go tymczasowym zarządcą nowo utworzonej parafii Świętych Apostołów Piotra i Pawła. Pod jego kierownictwem imigranci zakupili teren przy North Orchard St. i rozpoczęli budowę kościoła. Pierwsza msza św. w kościele Świętych Apostołów Piotra i Pawła odbyła się 25 maja 1925. 22 czerwca 1925 budowa kościoła w stylu misyjnym została zakończona i uroczyście poświęcona przez ks. Thomas S. Duggan występującemu w imieniu biskupa Jana Józefa Nilan.
29 czerwca, 2017 kościół Świętego Stanisława Biskupa i Męczennika, Meriden oraz kościół Świętych Piotra i Pawła, Wallingford wchodzą w skład parafii Świętej Faustyny.

</doc>
<doc id="1815251" url="https://pl.wikipedia.org/wiki?curid=1815251" title="Parafia św. Stanisława Kostki w Waterbury">
Parafia św. Stanisława Kostki w Waterbury

Parafia św. Stanisława Kostki w Waterbury (ang. "St. Stanislaus Kostka Parish") – parafia rzymskokatolicka położona w Waterbury, Connecticut, Stany Zjednoczone.
Jest jedną z wielu etnicznych, polonijnych parafii rzymskokatolickich w Nowej Anglii.
Nazwa parafii jest dedykowana św. Stanisławowi Kostce. Parafia została ustanowiona 30 stycznia 1913 roku.
Historia.
7 lipca 1912 roku, biskup John Joseph Nilan mianował ks. Ignacego Maciejewskiego administratorem polskiej parafii w Waterbury. Wkrótce odprawił pierwszą mszę św. w kaplicy Matki Boskiej z Lourdes, który polscy imigranci wynajmowali. Parafia św. Stanisława Kostki prawnie została ustanowiona 30 stycznia 1913 roku. Teren pod kościół został zakupiony od parafii Niepokalanego Poczęcia NMP na wschód od Farm St. 13 sierpnia 1914 roku biskup John Joseph Nilan mianował ks. Theodore'a Zimmermana pierwszym stałym proboszczem.
Fundamenty z szarego granitu zostały położone, a kamień węgielny kościoła został poświęcony 14 września 1914 roku. Pierwsza msza św. w nowo wybudowanym kościele została odprawiona 24 października 1915 roku. Kompletnie wykończony kościół został poświęcony 26 września 1926 roku.

</doc>
<doc id="1815253" url="https://pl.wikipedia.org/wiki?curid=1815253" title="Chłoniaki złośliwe">
Chłoniaki złośliwe



</doc>
<doc id="1815256" url="https://pl.wikipedia.org/wiki?curid=1815256" title="Mhamid">
Mhamid



</doc>
<doc id="1815271" url="https://pl.wikipedia.org/wiki?curid=1815271" title="Więzadło krzyżowo-guzowe">
Więzadło krzyżowo-guzowe

Więzadło krzyżowo-guzowe (łac. "ligamentum sacrotuberale") – więzadło miednicy, rozpoczynające się od bocznego brzegu kości krzyżowej i dwóch górnych kręgów guzicznych, a kończące na tylnym górnym i dolnym kolcu biodrowym. W górnej części zazwyczaj ściśle połączone z więzadłami krzyżowo-biodrowymi grzbietowymi. Jego włókna ciągną się ku dołowi, do przodu oraz bocznie, by przyczepić się do brzegu przyśrodkowego guza kulszowego. Na powierzchni tylnej "ligamentum sacrotuberale" przyczepia się mięsień pośladkowy wielki.

</doc>
<doc id="1815272" url="https://pl.wikipedia.org/wiki?curid=1815272" title="Francesco Guarino">
Francesco Guarino

Francesco Guarino (ur. 1611 w Sant'Agata Irpina, koło Solofra, zm. 13 lipca 1654 w Gravina di Puglia) – włoski malarz szkoły neapolitańskiej. Działał głównie w górzystym obszarze na wschód od Neapolu, zwanym Irpinia, oraz w Kampanii, Apulii oraz Molise.
Uczył się początkowo u swojego ojca, Giovanni Tommaso Guarino, potem w Neapolu u Massimo Stanzione. Podobnie jak większość malarzy szkoły neapolitańskiej znajdował się pod wpływem Caravaggio.
Zajmował się głównie tematyką religijną, większość dzieł znajduje się w kościołach na południu Włoch. W latach 1630-1635 stworzył cykl malowideł na stropach kolegiaty św. Michała Archanioła w Solofra. Jego obrazy znajdują się w zbiorach muzeum Capodimonte w Neapolu, Prado w Madrycie, Muzeum Puszkina w Moskwie i wielu innych muzeów.
W zbiorach warszawskiego Muzeum Narodowego znajduje się jego obraz „Św. Sebastian”.

</doc>
<doc id="1815273" url="https://pl.wikipedia.org/wiki?curid=1815273" title="Jun’ichi Sawayashiki">
Jun’ichi Sawayashiki

 – japoński kick-boxer, zawodnik K-1
Kariera sportowa.
Profesjonalny debiut zanotował w 2004 roku, walcząc dla japońskiej organizacji RISE. W latach 2006-2007 był mistrzem J-Network w wadze ciężkiej.
W K-1 zadebiutował 2 grudnia 2006 roku w zwycięskiej walce z Mitsugu Nodą. W swojej drugiej walce, w marcu 2007 roku podczas gali K-1 WGP w Jokohamie niespodziewanie pokonał gwiazdę K-1 Jerome’a Le Bannera. Sukces ten oraz dwa kolejne zwycięstwa przed czasem zaowocowały występem w gali eliminacyjnej Final 16, podczas której pokonał przez techniczny nokaut Yūsuke Fujimoto. Dzięki temu wystąpił w Finale K-1 WGP 2007. Odpadł w ćwierćfinale, znokautowany przez Petera Aertsa.
W 2008 roku nie awansował do finałowej fazy K-1 WGP, przegrywając w eliminacjach w rewanżowej walce z Le Bannerem.

</doc>
<doc id="1815274" url="https://pl.wikipedia.org/wiki?curid=1815274" title="Edmond About">
Edmond About

Edmond François Valentin About, fr ɛdmɔ̃ fʀɑ̃swa valɑ̃tɛ̃ abu (ur. 14 lutego 1828 w Dieuze, zm. 16 stycznia 1885 w Paryżu) – francuski pisarz i publicysta członek Akademii Francuskiej.
Po ukończeniu szkół w Paryżu, odbył studia archeologiczne w Atenach. Po powrocie do Paryża poświecił się pracy literata. Pisał głównie szkice polityczne, powieści obyczajowe oraz dramaty. W pierwszym okresie wspierał Napoleona III Bonaparte, następnie stał się republikaninem. W 1871 roku założył republikański i antyklerykalny dziennik "Le XIXe siècle". Powieść „"Alzace"” spowodowała jego tygodniowe uwięzienie na terenie Niemiec.
W dniu 24 stycznia1884 roku został członkiem Akademii Francuskiej, jednakże zmarł na kilka dni przed wyznaczonym terminem przyjęcia w wieku 56 lat.
Zmarł w Paryżu i został pochowany na cmentarzu Père-Lachaise, a jego nagrobek zdobi rzeźba Gustave'a Crauka.

</doc>
<doc id="1815275" url="https://pl.wikipedia.org/wiki?curid=1815275" title="Jimmy Giuffre">
Jimmy Giuffre

Jimmy Giuffre, właśc. James Peter Giuffre (ur. 26 kwietnia 1921 w Dallas, zm. 24 kwietnia 2008 w Pittsfield) – amerykański klarnecista i saksofonista jazzowy, kompozytor, aranżer i pedagog ceniony również za znaczący wkład w rozwój form nowoczesnego jazzu.
Życie i kariera.
1934-1948: Pierwsze występy i nagrania.
Urodził się w Dallas. Jego rodzina pochodziła z Włoch (nazwisko wymawiane było jak angielskie „JOO-free”). Jako 9-letni chłopiec zaczął uczyć się gry na klarnecie, grając w zespole działającym przy YMCA. Potem udzielał się w różnych lokalnych grupach, zarabiając z grania do tańca w okolicznych klubach czy podczas przyjęć weselnych. Mając 13 lat, dał swój pierwszy solowy koncert na klarnecie. Uczył się w Dallas Technical High School. Potem studiował muzykę na North Texas State Teachers College (University of North Texas College of Music), mieszkając m.in. razem z Herbem Ellisem i Harrym Babasinem i grając z nimi razem w szkolnym zespole. Absolwentem uczelni został w 1942.
W tym samym roku zgłosił się na ochotnika do armii. W ten sposób mógł sam wybrać rodzaj służby, więc odbył ją jako członek wojskowej orkiestry sił powietrznych. Grał też jednak w małym swingującym zespole, który występował dla kadry oficerskiej. Po zakończeniu służby wojskowej, aby pomóc finansowo swojej rodzinie, pracował m.in. w sklepie z odzieżą.
W 1947 Giuffre uczestniczył w nagraniu swojej pierwszej płyty, grając na saksofonie tenorowym w big bandzie Buddy'ego Richa (pełnił tam też funkcję dyrektora muzycznego). Na przełomie lat 40. i 50. przeniósł się do Los Angeles, gdzie przez pewien czas studiował kompozycję na University of California. Potem jego nauczycielem został kompozytor i poeta Wesley LaViolette. Giuffre komponował dla innowacyjnej Boyd Raeburn Orchestra i grał na saksofonie w swingowej orkiestrze Jimmy’ego Dorseya. Pracował także dla bardzo wówczas nowoczesnej grupy prowadzonej przez Gene’a Rolanda. W świecie muzycznym stał się znany jako kompozytor i aranżer wznawiającego działalność big bandu Woody’ego Hermana, dla którego w 1947 napisał słynny utwór „Four Brothers” (dając możliwość popisu czwórce instrumentalistów, którymi byli Stan Getz, Zoot Sims, Herbie Steward i Serge Chaloff). Pełne inwencji, niepospolite aranżacje tworzył przez całą swoją muzyczną karierę. W 1948 w składzie Woody Herman's Second Herd zajął miejsce Zoota Simsa.
1951-1957: West Coast jazz.
Giuffre grał w nocnym klubie The Crescendo w Hollywood, a w 1951 znalazł się w składzie Lighthouse All Stars – zespołu prowadzonego przez Howarda Rumseya. Wraz z Shortym Rogersem i Shellym Manne'em był jednym ze stałych członków grupy. W latach 1952–1953 Lighthouse Café w kalifornijskiej Hermosa Beach stała się centrum West Coast jazzu, a Giuffre jedną z jego ważniejszych postaci. To w tym właśnie czasie współpraca Giuffre'ego z Manne'em przyniosła wiele doskonałych utworów napisanych dla All Stars (pierwszym nagraniem zespołu była właśnie ich wspólna kompozycja „Big Boy”, która stała się lokalnym przebojem).
We wrześniu 1953 Giuffre odszedł z All Stars do zespołu Shorty Rogers and His Giants, z którym związany był do 1956, a potem zaczął już samodzielną karierę. Grał na saksofonie tenorowym i barytonowym równie dobrze jak na klarnecie, ale ostatecznie
wybrał ten ostatni instrument. Jego gry można było posłuchać na płycie "Trav'lin' Light" (1953) oraz "Tangents in Jazz", wydanej przez Capitol w 1955. Tangents in Jazz było pierwszym zespołem, który prowadził Giuffre, jednak z uwagi na brak pracy (oraz zaangażowanie Jacka Sheldona na koncerty z inną grupą) zespół nie przetrwał.
W 1956 Atlantic wydał album "The Jimmy Giuffre Clarinet", który stał się niemal wizytówką artysty. Razem z nim grali wówczas m.in. Shelly Manne, Shorty Rogers i Jimmy Rowles. W 1956 występował też gościnnie na płycie "The Modern Jazz Quartet at Music Inn".
1957-1960: Free jazz.
Swoje pierwsze trio, Jimmy Giuffre 3, utworzył wraz z gitarzystą Jimem Hallem i kontrabasistą Ralphem Peñą (którego później zastąpił Jim Atlas). Mieli nawet niewielki przebój w 1957, kiedy występ zespołu wykonującego kompozycję Giuffre'ego „The Train and the River” pokazano w telewizji KABC w cyklu audycji "The Sound of Jazz" (wtedy też Giuffre poznał swoją przyszłą żonę Juanitę). Trio wykonywało muzykę, którą lider nazywał „folkowym jazzem opartym na bluesie”, a zorganizowane wraz z zaprzyjaźnionym klarnecistą Pee Wee Russellem jam session nazwali po prostu "Blues".
Kiedy w 1957 Jim Atlas opuścił Jimmy Giuffre Three, lider przyjął do zespołu Boba Brookmayera, grającego na puzonie wetylowym. To nietypowe instrumentarium, trio jazzowe, w składzie którego nie było ani pianisty, ani też basisty czy perkusji, było częściowo inspirowane przez kompozytora Aarona Coplanda. Grupę, grającą właśnie „The Train and the River”, można zobaczyć w filmie "Jazz on a Summer's Day" realizowanym podczas Newport Jazz Festival w 1958.
Wśród płyt, które Giuffre nagrał dla wytwórni Atlantic jest też jego wersja popularnego na Broadwayu musicalu "The Music Man", wydana pod tym samym tytułem "The Music Man" w 1958.
W 1959 powstał album "Lee Konitz Meets Jimmy Giuffre". Jeszcze w tym samym roku Giuffre grał na albumie "Bill Evans and Lee Konitz Play the Arrangements of Jimmy Giuffre". Całą płytę z melodiami zaaranżowanymi przez Giuffre'ego nagrała też Anita O’Day. Album nosił tytuł "Cool Heat. Anita O’Day sings arrangements by Jimmy Giuffre".
W 1961 Giuffre utworzył nowe trio wraz z pianistą Paulem Bleyem i kontrabasistą Steve'em Swallowem. Zespół ten, wybitnie niedoceniony, po latach uznano za jeden z ważniejszych w historii jazzu.
Grali free jazz wykorzystując nie głośne i agresywne brzmienie (na sposób Alberta Aylera czy Archiego Sheppa, a wyciszone, refleksyjne dźwięki, bardziej podobne do klasycznej muzyki kameralnej. Prowadzone wtedy przez muzyków poszukiwania w obrębie melodii, harmonii i rytmu są wciąż tak odkrywcze i istotne, jak mało które w jazzie. Thom Jurek napisał, że nagrania tego tria są „jednym z najbardziej istotnych dokumentów ukazujących inne oblicze jazzu początku lat 60.”. Dla wytwórni Verve nagrali albumy "Fusion" i "Thesis", a potem podpisali umowę z Columbią i nagrali "Free Fall" (1960).
Giuffre, Bley i Swallow doszli w końcu do abstrakcyjnej, całkowicie improwizowanej muzyki i to na kilka lat przed boomem wolnej improwizacji w Europie. Thom Jurek pisze, że "Free Fall", ich ostatni album: „był muzyką tak radykalną, że nikt, dosłownie nikt nie był na to przygotowany, a grupa rozwiązała się wkrótce potem, gdy za cały wieczór grania zarobili po 35 centów na każdego”. Steve Swallow wspominał, że była to kawiarnia przy Bleecker Street w Nowym Jorku (po 25 latach, kiedy Columbia wznowiła płytę "Free Fall" na CD, „The Penguin Guide to Jazz on CD” przyznał jej najwyższą notę). Jako projekt okładki do płyty Juanita Odjenar wykonała rysunek, który jednak przez wydawcę nie został zaakceptowany. Na okładce umieszczono czarno-białe zdjęcia muzyków, a praca przyszłej pani Giuffre znalazła się jedynie w formie kolorowej miniaturki.
1960-1995: Przetrwanie i odrodzenie.
Klęska finansowa związana z wykonywaniem muzyki free wymusiła zmiany. Przez następne dziesięć lat Giuffre nie nagrał płyty sygnowanej jego nazwiskiem jako lidera zespołu. Od połowy lat 60. grał muzykę łatwiej przyswajaną przez słuchaczy, komponował nawet reklamy dla Mobil Oil. Zmieniał style, w granej przez niego muzyce zaczęły się pojawiać motywy orientalne i afrykańskie.
W połowie lat 60. jego trio tworzyli pianista Don Friedman i basista Barre Phillips. Odbyli razem trasę koncertową obejmującą Paryż i Londyn, ale ich współpraca nie trwała długo. Nie nagrali razem żadnej płyty. W 1968 Giuffre grał w kwintecie znów razem z Bobem Brookmeyerem.
Na początku 1970 roku, Giuffre utworzył nowe trio z kontrabasistą Kiyoshi Tokunagą i – po raz pierwszy od wielu lat – z perkusistą: Randym Kaye'em. Do swojego instrumentarium dodał jeszcze flet basowy i saksofon sopranowy. W 1971, w firmie Gerry'ego McDonalda – Choice, nagrali album "Night Dance". Drugim ich wydawnictwem była płyta "The Train and the River" z 1975.
Później do grupy dołączył Pete Levin grający na syntezatorze, a Tokunagę zmienił Bob Nieske z elektryczną gitarą basową. Powstało The Jimmy Giuffre 4. W tym składzie grupa koncertowała w wielu krajach Europy i nagrała trzy albumy dla włoskiej wytwórni Soul Note – "Dragonfly" (1983), "Quasar" i "Liquid Dancers".
W 1988 Giuffre został nauczycielem André Jaume, francuskiego saksofonisty i klarnecisty basowego grającego również muzykę awangardową. W tym czasie powstały dwie wspólnie nagrane płyty: album "Eiffel" (dla wytwórni Celp) i cykl improwizowanych duetów na instrumenty dęte nazwany "Momentum" (Hatology). Nagrania te ukazały się na CD wydanym przez Hat Hut. Przez pewien czas obaj muzycy występowali też na żywo.
W latach 1990 Giuffre nadal łączył nauczanie i koncerty. Nagrywał z Joem McPhee i reaktywował trio z Bleyem i Swallowem. Swallow zmienił instrument na gitarę basową, przez co grupa zyskała nowe brzmienie. W 1990 zarejestrowali album "The Life of a Trio", wydany przez Owl. W 1993 nagrali album "Conversations with a Goose" (wydany w 1996). W połowie lat 90. pojechali na tournée po Europie, które – mimo zauważalnej już choroby Giuffre'ego – ukończyli z sukcesem.
W czasie swej długiej kariery Giuffre nagrywał dla wielu wytwórni płytowych, m.in. dla Capitolu, Atlanticu, Columbii, Verve, Hat Art, Choice, Improvising Artists, Soul Note czy Owl.
Nauczanie i inne formy działalności.
Oprócz działalności koncertowej i komponowania dla zespołów muzycznych Jimmy Giuffre był również pedagogiem. Kiedy w latach 1957-1960 w Lenox, w stanie Massachusetts działała The Lenox School of Jazz, Giuffre od początku nauczał w niej teorii i kompozycji (w szkole tej byli tacy muzycy jak William Russo, George Russell, Gunther Schuller oraz Dizzy Gillespie i Ornette Coleman; wśród dyrektorów był John Lewis, z Modern Jazz Quartet). W latach 70. został zatrudniony przez Rutgers New York University. Prowadził akademicki zespół jazzowy, uczył komponowania i gry na saksofonie. Pracował również dla New School of Social Research w Nowym Jorku i od 1978 wykładał w New England Conservatory of Music w Bostonie. Z zajęć na tej ostatniej uczelni Giuffre zrezygnował niedługo po powrocie ze swojego ostatniego europejskiego tourneé.
W czasie swej długiej kariery artystycznej komponował też muzykę filmową, dla potrzeb teatrów, a nawet do baletu. Na początku lat 70. brał bowiem udział jako autor i wykonawca muzyki w spektaklach tanecznych „The Castle”, według pomysłu choreografki Jean Erdman.
Zilustrował muzycznie, jako kompozytor i wykonawca, film laureata Pokojowej Nagrody Nobla
Elie Wiesela "Sighet, Sighet" oraz krótki film reżyserowany przez Johna Avildsena "Smiles".
Przez wiele lat interesował się i studiował filozofię zen.
Ostatnie lata życia.
Giuffre cierpiał na chorobę Parkinsona, która na początku tego wieku zmusiła go w końcu do rezygnacji z wykładania i uprawiania muzyki. Opiekowała się nim żona, Juanita Odjenar Giuffre, którą poznał w studiu telewizyjnym w 1957. W 1961 wzięli ślub i resztę swojego życia spędzili razem. Mieszkali w West Stockbridge (część Pittsfield), w stanie Massachusetts w Stanach Zjednoczonych, w domu przebudowanym ze starego młyna, gdzie potem Giuffre już tylko słuchał muzyki.
Zmarł w wyniku zapalenia płuc 24 kwietnia 2008, dwa dni przed swymi 87. urodzinami.

</doc>
<doc id="1815276" url="https://pl.wikipedia.org/wiki?curid=1815276" title="Inna Ryskal">
Inna Ryskal

Inna Walerjewna Ryskal (, ; ur. 15 czerwca 1944 w Baku) – radziecka siatkarka pochodząca z Azerbejdżanu, czterokrotna medalistka olimpijska, wielokrotna medalistka mistrzostw świata i mistrzostw Europy.
Kariera.
Ryskal zaczęła uprawiać piłkę siatkówką wraz z lekkoatletyką w wieku 12 lat. Jej pierwszym trenerem był Şamil Şamxalov. Z czasem zdecydowała się skupić na siatkówce. W 1960 roku, w wieku 15 lat zagrała pierwszy mecz w reprezentacji juniorów, a w 1961 dostała powołanie do kadry seniorskiej.
Radziecka strategia opierała się na czystej mocy – zawodniczkach ofensywnych. Ryskal była atakującą zespołu, jej przydomek „burza kaspijska” (, kaspijskaja groza) w pełni odzwierciedlał jej możliwości w ataku.
Ryskal czterokrotnie wystąpiła na letnich igrzyskach olimpijskich grając przy tym we wszystkich meczach. Wraz z drużyną zdobyła dwa złote (1968 w Meksyku i 1972 w Monachium) i dwa srebrne medale (1964 w Tokio i 1976 w Montrealu). Trzykrotnie zdobywała złote medale mistrzostw Europy, w 1963, 1976 i 1971. Na mistrzostwach świata trymowała raz – w 1970 w Bułgarii, a także dwukrotnie zdobywała wicemistrzostwo w 1962 w ZSRR i w 1974 w Meksyku. Wraz z reprezentacją zwyciężyła także w pucharze świata 1973. Ponadto jest również złotą medalistką letniej uniwersjady 1965.
W 2000 została uhonorowana członkostwem w galerii sław piłki siatkowej – Volleyball Hall of Fame. W owym czasie była samodzielną rekordzistką pod względem liczby zdobytych medali w piłce siatkowej.
Grała w bakijskim klubie Nieftjanik/Niefticzi. W mistrzostwach Związku Radzieckiego tryumfowała w 1976, zdobyła wicemistrzostwo w 1967 oraz zajęła trzecie miejsce w 1966 i 1972.
Za osiągnięcia sportowe została wyróżniona tytułem Zasłużony Mistrz Sportu ZSRR w 1968 i odznaczona Orderem Czerwonego Sztandaru Pracy.
Mieszka w Korolowie nieopodal Moskwy.

</doc>
<doc id="1815277" url="https://pl.wikipedia.org/wiki?curid=1815277" title="Kaltouma Nadjina">
Kaltouma Nadjina

Kaltouma Nadjina (ur. 16 listopada 1976 w Bol) – czadyjska lekkoatletka, sprinterka specjalizująca się w biegach na 200 i 400 metrów. 
Kontrola antydopingowa przeprowadzona 10 czerwca 2009 podczas mityngu w kanadyjskiej Victorii wykazała stosowanie przez Nadjinę niedozwolonej Efedryny, ukarano ją anulowaniem rezultatów uzyskanych na tych zawodach oraz publicznym ostrzeżeniem.
Osiągnięcia.
Trzykrotnie reprezentowała Czad na igrzyskach olimpijskich (Atlanta 1996 &amp; Sydney 2000 &amp; Ateny 2004), nigdy nie udało się jej awansować do finału.

</doc>
<doc id="1815280" url="https://pl.wikipedia.org/wiki?curid=1815280" title="Leopoldo Serantes">
Leopoldo Serantes

 Leopoldo Serantes (ur. 15 marca 1962 w Bicol Region, zm. 1 września 2021 w Quezon City) – filipiński pięściarz kategorii papierowej. Brązowy medalista XXIV Letnich Igrzysk Olimpijskich w Seulu (1988).
W styczniu 2021 roku pięściarz został umieszczony na oddziale intensywnej terapii w szpitalu dla weteranów z powodu poważnej choroby płuc i serca. zobowiązało się do przyznania Leopoldo Serantesowi miesięcznego zasiłku w wysokości 100 000 filipińskich peso na całe życie po to, aby pomóc pięściarzowi w opłaceniu rachunków i potrzeb medycznych. Leopoldo Serantes zmarł 1 września 2021 roku w wieku 59 lat z powodu powikłań przewlekłej obturacyjnej choroby płuc.

</doc>
<doc id="1815281" url="https://pl.wikipedia.org/wiki?curid=1815281" title="Romallis Ellis">
Romallis Ellis

Romallis Ellis (ur. 16 grudnia 1965 w Atlancie) – były amerykański bokser kategorii lekkiej i średniej 
Kariera amatorska.
W 1988 roku na letnich igrzyskach olimpijskich w Seulu zdobył brązowy medal.
Kariera zawodowa.
W 1989 roku rozpoczął karierę zawodową w kategorii lekkopółśredniej. W 1997 roku przegrał walkę o tytuł mistrza świata federacji IBF z Raulem Marquezem przez TKO w 4 rundzie. W 1998 roku ponownie stanął do walki o tytuł mistrza świata przegrywając w 4 rundzie przez TKO z Fernando Vargasem. Przegrał również następną walkę. W 2001 roku zakończył sportową karierę,

</doc>
<doc id="1815282" url="https://pl.wikipedia.org/wiki?curid=1815282" title="Aleksandyr Christow">
Aleksandyr Christow

Aleksandyr Christow (bułg. Александър Христов; ur. 28 lipca 1964) – bułgarski bokser wagi koguciej, srebrny medalista letnich igrzysk olimpijskich w Seulu.
Mistrzostwa Europy.
W 1985 zdobył srebrny medal amatorskich mistrzostw Europy w Budapeszcie. W 1987 na amatorskich mistrzostwach Europy w Turynie zdobył złoty medal. Ostatni medal mistrzostw Europy zdobył w 1996 w Vejle.
Mistrzostwa świata.
W 1993 w Tampere został amatorskim mistrzem świata.

</doc>
<doc id="1815283" url="https://pl.wikipedia.org/wiki?curid=1815283" title="Grahame Cheney">
Grahame Cheney

Grahame Cheney (ur. 27 kwietnia 1969 w Nowej Południowej Walii) – australijski bokser kategorii lekkopółśredniej i półśredniej.
Igrzyska Olimpijskie.
W 1988 roku na letnich igrzyskach olimpijskich w Seulu zdobył srebrny medal.
Igrzyska Wspólnoty Narodów.
W 1990 roku na Igrzyskach Wspólnoty Narodów w Auckland w kategorii półśredniej.

</doc>
<doc id="1815284" url="https://pl.wikipedia.org/wiki?curid=1815284" title="Lars Myrberg">
Lars Myrberg

Lars Myrberg (ur. 23 listopada 1964 w Sztokholmie) – były szwedzki bokser kategorii lekkopółśredniej. W 1988 roku na letnich igrzyskach olimpijskich w Seulu zdobył brązowy medal w kategorii lekkopółśredniej.

</doc>
<doc id="1815285" url="https://pl.wikipedia.org/wiki?curid=1815285" title="Abdelhak Achik">
Abdelhak Achik

Abdelhak Achik (ur. 11 marca 1959) – marokański bokser, brązowy medalista letnich igrzysk olimpijskich w Seulu w kategorii piórkowej.
W pierwszej walce na turnieju olimpijskim pokonał Francisco Avelara z Salwadoru. W drugim pojedynku wygrał przez nokaut w pierwszej rundzie z brązowym medalistą z igrzysk olimpijskich z Los Angeles, Omarem Catarím. Takim samym rezultatem zakończyła się jego trzecia walka, z Chińczykiem Liu Dongiem. W półfinale przegrał z późniejszym złotym medalistą, Giovannim Parisim z Włoch.

</doc>
<doc id="1815287" url="https://pl.wikipedia.org/wiki?curid=1815287" title="Michael Carbajal">
Michael Carbajal

Michael Carbajal (ur. 17 września 1967 w Phoenix) – były amerykański bokser kategorii papierowej. Jest srebrnym medalistą letnich igrzysk olimpijskich z Seulu oraz srebrnym medalistą igrzysk panamerykańskich z Indianapolis.
W 2006 został wprowadzony do Międzynarodowej Galerii Sław Boksu.

</doc>
<doc id="1815288" url="https://pl.wikipedia.org/wiki?curid=1815288" title="Phajol Moolsan">
Phajol Moolsan

Phajol Moolsan (ur. 13 września 1968) – tajski bokser kategorii koguciej, brązowy medalista letnich igrzysk olimpijskich w Seulu.

</doc>
<doc id="1815289" url="https://pl.wikipedia.org/wiki?curid=1815289" title="Timofiej Skriabin">
Timofiej Skriabin

Timofiej Skriabin (ros. Тимофей Скрябин, ur. 14 listopada 1967) – radziecki bokser wagi muszej i kloguciej. W 1988 roku na letnich igrzyskach olimpijskich w Seulu zdobył brązowy medal w wadze muszej. W 1989 roku na mistrzostwach Europy zdobył srebrny medal w kategorii koguciej.

</doc>
<doc id="1815290" url="https://pl.wikipedia.org/wiki?curid=1815290" title="George Scott (bokser)">
George Scott (bokser)

George Scott właściwie George Kelly Cramne (ur. 20 grudnia 1966 w Liberii) – szwedzki bokser kategorii lekkiej srebrny medalista letnich igrzysk olimpijskich w Seulu.
Kariera zawodowa.
Od 1995 do 1997 był mistrzem świata organizacji WBU.

</doc>
<doc id="1815291" url="https://pl.wikipedia.org/wiki?curid=1815291" title="Skeleton na Zimowych Igrzyskach Olimpijskich 2002">
Skeleton na Zimowych Igrzyskach Olimpijskich 2002

Skeleton na Zimowych Igrzyskach Olimpijskich 2002 odbył się 20 lutego. Uczestnicy walczyli o medale olimpijskie po raz trzeci w historii. Skeleton wrócił do programu olimpijskiego po 54 latach przerwy. Po raz pierwszy w historii w skeletonie rywalizowały także kobiety. W tabeli medalowej tryumfowali gospodarze igrzysk.

</doc>
<doc id="1815293" url="https://pl.wikipedia.org/wiki?curid=1815293" title="Andreas Zülow">
Andreas Zülow

Andreas Zülow (ur. 23 października 1965 w Ludwigslust) – niemiecki amatorski bokser kategorii piórkowej, lekkiej i lekkopółśredniej, reprezentant NRD i zjednoczonych Niemiec.
Mistrzostwa Europy.
W 1991 roku w Göteborgu zdobył srebrny medal w kategorii lekkopółśredniej.
Igrzyska olimpijskie.
W 1988 roku zdobył złoty medal w kategorii lekkiej na letnich igrzyskach olimpijskich w Seulu.
Mistrzostwa świata.
W 1986 roku w na mistrzostwach świata w Reno zdobył brązowy medal, zaś w 1989 roku w Moskwie – srebro.

</doc>
<doc id="1815294" url="https://pl.wikipedia.org/wiki?curid=1815294" title="Nergüjn Enchbat">
Nergüjn Enchbat

Nergüjn Enchbat (mong. Нэргүйн Энхбат, translit. Nergüin Enkhbat; ur. 19 marca 1962, zm. 6 kwietnia 2022) – mongolski bokser, kategorii lekkiej. W 1988 roku na letnich igrzyskach olimpijskich w Seulu zdobył brązowy medal.

</doc>
<doc id="1815295" url="https://pl.wikipedia.org/wiki?curid=1815295" title="Reiner Gies">
Reiner Gies

Reiner Gies (ur. 12 marca 1963 w Kaiserslautern położonym w landzie Nadrenia-Palatynat) – niemiecki bokser kategorii lekkopółśredniej. W 1988 roku na letnich igrzyskach olimpijskich w Seulu zdobył brązowy medal.

</doc>
<doc id="1815296" url="https://pl.wikipedia.org/wiki?curid=1815296" title="Nerguy Enchbat">
Nerguy Enchbat



</doc>
<doc id="1815297" url="https://pl.wikipedia.org/wiki?curid=1815297" title="Graham Cheney">
Graham Cheney



</doc>
<doc id="1815298" url="https://pl.wikipedia.org/wiki?curid=1815298" title="Chun Chil-sung">
Chun Chil-sung

Chun Chil-sung (ur. 7 lipca 1961) – były południowokoreański bokser kategorii lekkiej, brązowy medalista letnich igrzysk olimpijskich w Los Angeles.

</doc>
<doc id="1815299" url="https://pl.wikipedia.org/wiki?curid=1815299" title="Dale Walters">
Dale Walters

Dale Walters (ur. 27 września 1963 w Port Alice) – kanadyjski bokser kategorii koguciej, brązowy medalista letnich igrzysk olimpijskich w Los Angeles.
Kariera Zawodowa.
W 1985 roku podpisał zawodowy kontrakt. W 1986 roku przegrał przez techniczny nokaut z Tonym Pepem w 10 rundzie. W 5 walkach odniósł 4 zwycięstwa i 1 porażkę.

</doc>
<doc id="1815300" url="https://pl.wikipedia.org/wiki?curid=1815300" title="Dhawee Umponmaha">
Dhawee Umponmaha

Dhawee Umponmaha (ur. 15 listopada 1959) – tajski bokser kategorii lekkopółśredniej. Na letnich igrzyskach olimpijskich w Los Angeles zdobył srebrny medal.

</doc>
<doc id="1815301" url="https://pl.wikipedia.org/wiki?curid=1815301" title="Marcelino Bolívar">
Marcelino Bolívar

José Marcelino Bolivar (ur. 14 lipca 1964 w Ciudad Bolívar) – wenezuelski bokser kategorii papierowej. Jest brązowym medalistą letnich igrzysk olimpijskich w Los Angeles.

</doc>
<doc id="1815302" url="https://pl.wikipedia.org/wiki?curid=1815302" title="Luis Ortíz (bokser)">
Luis Ortíz (bokser)

Luis Ortiz Flores (ur. 5 listopada 1965) – portorykański bokser, kategorii lekkiej.
Kariera amatorska.
W 1984 roku na letnich igrzysk olimpijskich w Los Angeles zdobył srebrny medal. Był trzecim bokserem w historii który zdobył medal na letnich igrzyskach olimpijskich
Podczas ważenia przed walką o złoty medal przekroczył limit wagowy o 1,5 funta. Do czasu walki był umieszczony pod opieką dietetyka. Walkę o złoty medal przegrał przez nokaut w pierwszej rundzie przez Pernella Whitakera

</doc>
<doc id="1815303" url="https://pl.wikipedia.org/wiki?curid=1815303" title="Omar Catarí">
Omar Catarí

Omar Catarí Peraza (ur. 25 kwietnia 1964 w Barquisimeto) – wenezuelski bokser, medalista olimpijski.
Kariera w boksie amatorskim.
Jako amator startował w kategorii piórkowej (do 57 kg). Odpadł w ćwierćfinale igrzysk panamerykańskich w 1983 w Caracas po przegranej z późniejszym triumfatorem Adolfo Hortą.
Na letnich igrzyskach olimpijskich w 1984 w Los Angeles zdobył brązowy medal po wygraniu trzech walk i przegranej w półfinale z Meldrickiem Taylorem ze Stanów Zjednoczonych. Odpadł w drugiej walce na mistrzostwach świata w 1986 w Reno. Zdobył brązowy medal na igrzyskach Ameryki Środkowej i Karaibów w 1986 w Santiago de los Caballeros. Przegrał pierwszą walkę z Arnaldo Mesą z Kuby na igrzyskach panamerykańskich w 1987 w Indianapolis.
Zwyciężył na mistrzostwach Ameryki Środkowej i Karaibów w 1987 w San José. Odpadł w eliminacjach letnich igrzysk olimpijskich w 1988 w Seulu po przegranej w 2. walce z Abdelhakiem Achikiem z Maroka.
Kariera w boksie zawodowym.
Przeszedł na zawodowstwo w 1991. Walczył w kategorii junior lekkiej (superpiórkowej).
24 lutego 1992 w Inglewood spróbował odebrać tytuł mistrza świata federacji WBA w tej wadze Genaro Hernándezowi, ale przegrał jednogłośnie na punkty. Kolejną walkę przegrał przez nokaut i zakończył karierę. Ogółem w latach 1989–1992 stoczył 15 pojedynków, z których wygrał 11, a przegrał 4.

</doc>
<doc id="1815304" url="https://pl.wikipedia.org/wiki?curid=1815304" title="Mirko Puzović">
Mirko Puzović

Mirko Puzović (ur. 24 kwietnia 1956) – jugosłowiański bokser kategorii lekkopółśredniej.
Igrzyska olimpijskie.
W 1984 roku na letnich igrzyskach olimpijskich w Los Angeles zdobył brązowy medal.
Mistrzostwa świata.
W 1982 roku w Monachium i w 1986 roku w Reno zdobył brązowe medale.

</doc>
<doc id="1815305" url="https://pl.wikipedia.org/wiki?curid=1815305" title="Meldrick Taylor">
Meldrick Taylor

Meldrick Taylor (ur. 19 października 1966 w Filadelfii) – były amerykański bokser kategorii piórkowej, złoty medalista letnich igrzysk olimpijskich w Los Angeles.

</doc>
<doc id="1815306" url="https://pl.wikipedia.org/wiki?curid=1815306" title="Martin Ndongo Ebanga">
Martin Ndongo Ebanga

Martin Ndongo Ebanga (ur. 23 marca 1966) – były kameruński bokser, kategorii lekkiej brązowy medalista letnich igrzysk olimpijskich w Los Angeles.

</doc>
<doc id="1815309" url="https://pl.wikipedia.org/wiki?curid=1815309" title="Payao Poontarat">
Payao Poontarat

Payao Poontarat (taj. พเยาว์ พูนธรัตน์; ur. 18 października 1956 w Bangsapan, zm. 13 sierpnia 2006 w Bangkoku) – tajski bokser. W 1976 roku został brązowym medalistą letnich igrzysk olimpijskich w Montrealu w wadze papierowej (do 48 kg). W 1981 roku przeszedł na zawodowstwo. W latach 1983-1984 mistrz świata WBC w wadze supermuszej (do 52,2 kg).
Zmarł na stwardnienie zanikowe boczne.

</doc>
<doc id="1815310" url="https://pl.wikipedia.org/wiki?curid=1815310" title="Dawid Torosjan">
Dawid Torosjan

Dawid Torosjan (ur. 23 września 1950) – radziecki bokser, z pochodzenia Ormianin. W 1976 roku na letnich igrzyskach olimpijskich w Montrealu zdobył brązowy medal w wadze muszej. Dwa lata wcześniej podczas mistrzostw świata w Hawanie zajął trzecie miejsce w turnieju wagi koguciej.

</doc>
<doc id="1815311" url="https://pl.wikipedia.org/wiki?curid=1815311" title="Juan Paredes">
Juan Paredes

Juan Paredes Miranda (ur. 29 stycznia 1953 w Azcapotzalco w Meksyku) – meksykański bokser wagi piórkowej. W 1976 roku na letnich igrzyskach olimpijskich w Montrealu zdobył brązowy medal.
Kariera zawodowa.
W 1977 roku został bokserem zawodowym. Nie odniósł jednak żadnych poważniejszych sukcesów. W 1988 roku zakończył sportową karierę z bilansem 23 zwycięstwa z których 19 przez nokaut i 12 porażek.

</doc>
<doc id="1815314" url="https://pl.wikipedia.org/wiki?curid=1815314" title="Ángel Herrera Vera">
Ángel Herrera Vera

Ángel Herrera Vera (ur. 2 sierpnia 1957) – kubański bokser kategorii piórkowej i kategorii lekkiej, złoty medalista letnich igrzysk olimpijskich w Montrealu w kategorii piórkowej i letnich igrzysk olimpijskich w Moskwie w kategorii lekkiej. W 1978 roku zdobył w Belgradzie mistrzostwo świata w kategorii piórkowej. W 1982 roku w Monachium zdobył mistrzostwo świata w kategorii lekkiej. W 1983 roku zdobył srebrny medal igrzysk panamerykańskich w Caracas.

</doc>
<doc id="1815315" url="https://pl.wikipedia.org/wiki?curid=1815315" title="Wasilij Sołomin">
Wasilij Sołomin

Wasilij Anatoljewicz Sołomin (ur. 5 stycznia 1953 w Permie zm. 28 grudnia 1997 tamże) – radziecki bokser.
Walczył w kategorii lekkiej (do 60 kilogramów). Na mistrzostwach świata w boksie amatorskim w 1974 w Hawanie zdobył złoty medal, wygrywając w finale z Simionem Cuțovem z Rumunii. Zdobył brązowy medal na letnich igrzyskach olimpijskich w 1976 w Montrealu, przegrywając w półfinale z Cuțovem.

</doc>
<doc id="1815316" url="https://pl.wikipedia.org/wiki?curid=1815316" title="Orlando Maldonado">
Orlando Maldonado

Orlando Maldonado (ur. 21 maja 1959 w Bayamon) – portorykański bokser kategorii papierowej. Jest brązowym medalistą letnich igrzysk olimpijskich w Montrealu.

</doc>
<doc id="1815318" url="https://pl.wikipedia.org/wiki?curid=1815318" title="Daniele Vocaturo">
Daniele Vocaturo

Daniele Vocaturo (ur. 16 grudnia 1989 w Rzymie) – włoski szachista, arcymistrz od 2009 roku.
Kariera szachowa.
Wielokrotnie reprezentował Włochy na mistrzostwach świata i Europy juniorów w różnych kategoriach wiekowych, najlepszy wynik (VII m.) osiągając w 2006 r. w Batumi na mistrzostwach świata do 18 lat. W tym samym roku zdobył tytuł mistrza Włoch w szachach błyskawicznych, w finale turnieju pokonując Michele Godenę.
W 2006 r. zwyciężył w otwartym turnieju "Hotel Petra" w Rzymie, w 2007 r. podzielił I m. w Falconarze (wspólnie z Pierluigim Piscopo) oraz w Montecatini Terme (wspólnie z Miroljubem Laziciem), natomiast w 2008 r. zwyciężył w Turynie, a w Asyżu zajął II m. (za Viestursem Meijersem). Normy na tytuł arcymistrza wypełnił w Sautron (2008, I m.), Reykjaviku (2009) oraz Porto Mannu (2009). W 2010 r. zwyciężył w Lleidzie oraz podzielił I m. w Salonikach (wspólnie z Barisem Esenem, Marijanem Petrowem i Krumem Georgiewem) i w Hoogeveen (wspólnie z m.in. Erwinem l'Amim i Wjaczesławem Ikonnikowem). W 2011 r. zwyciężył w turnieju "Tata Steel Chess"–C w Wijk aan Zee.
Wielokrotnie reprezentował Włochy w turniejach drużynowych, m.in.:
Najwyższy ranking w dotychczasowej karierze osiągnął 1 października 2021 r., z wynikiem 2632 punktów zajmował wówczas 1. miejsce wśród włoskich szachistów.

</doc>
<doc id="1815319" url="https://pl.wikipedia.org/wiki?curid=1815319" title="Namdżilyn Bajarsajchan">
Namdżilyn Bajarsajchan

Namdżilyn Bajarsajchan (mong. Намжилын Баярсайхан; ur. 10 sierpnia 1965) – mongolski bokser kategorii lekkiej.
W 1992 roku podczas letnich igrzysk olimpijskich w Barcelonie zdobył brązowy medal.

</doc>
<doc id="1815320" url="https://pl.wikipedia.org/wiki?curid=1815320" title="Jyri Kjäll">
Jyri Kjäll

Jyri Kjäll (ur. 13 stycznia 1969 w Pori) – były fiński bokser, którzy zdobył brązowy medal bokser kategorii lekkopółśredniej.
Igrzyska Olimpijskie.
W 1992 roku na letnich igrzyskach olimpijskich w Barcelonie zdobył brązowy medal.
Mistrzostwa Świata.
W 1993 roku na mistrzostwach świata w Tampere zdobył srebrny medal.
Kariera zawodowa.
W 1994 roku został bokserem zawodowym. jego rekord to 23 zwycięstwa (18 KO)-1 porażka. walczył głównie na terenie USA. W 2002 zakończył sportową karierę.

</doc>
<doc id="1815321" url="https://pl.wikipedia.org/wiki?curid=1815321" title="Husajn Sultani">
Husajn Sultani

Husajn Sultani (Arabski: حسين سلطاني, ur. 27 grudnia 1972 w Thenii, zm. 1 marca 2002 w Marsylii) – algierski bokser, kategorii piórkowej i lekkiej.
Mistrzostwa Świata.
W 1991 roku na mistrzostwach świata w Sydney zdobył brązowy medal
Igrzyska Olimpijskie.
W 1992 roku na letnich igrzysk olimpijskich w Barcelonie zdobył brązowy medal. W 1996 roku letnich igrzysk olimpijskich w Atlancie zdobył złoty medal.

</doc>
<doc id="1815322" url="https://pl.wikipedia.org/wiki?curid=1815322" title="Faustino Reyes López">
Faustino Reyes López

Faustino Reyes López (ur. 4 kwietnia 1975 w Marchenie, w Sewilli) – hiszpański bokser kategorii piórkowej srebrny medalista letnich igrzysk olimpijskich w Barcelonie.

</doc>
<doc id="1815323" url="https://pl.wikipedia.org/wiki?curid=1815323" title="Tukotuko brazylijski">
Tukotuko brazylijski

Tukotuko brazylijski ("Ctenomys brasiliensis") – gatunek gryzonia rodziny tukotukowatych (Ctenomyidae). Występuje w Ameryce Południowej, gdzie odgrywa ważną rolę ekologiczną. Siedliska tego tukotuko są zlokalizowane na terenach brazylijskiego stanu Minas Gerais. 
Tukotuko brazylijski - podobnie jak pozostałe tukotuki – prowadzi podziemny tryb życia. Przedstawiciele tego gatunku są samotnikami – każdy dorosły osobnik ma swoją osobną norę. Nawoływania samców ("tuk–tuk") można usłyszeć zwykle o świcie w pobliżu wyjść z nor.

</doc>
<doc id="1815326" url="https://pl.wikipedia.org/wiki?curid=1815326" title="Rogelio Marcelo">
Rogelio Marcelo

Rogelio Marcelo García (ur. 11 czerwca 1965 w Guantánamo) – kubański bokser kategorii papierowej. 
Jest złotym medalistą letnich igrzysk olimpijskich w Barcelonie, w finale zmagań pokonał Bułgara Danieła Petrowa. W karierze sięgnął też po srebrne medale mistrzostw świata w 1989 i 1991 roku oraz po złoty medal igrzysk panamerykańskich w 1991 roku.

</doc>
<doc id="1815328" url="https://pl.wikipedia.org/wiki?curid=1815328" title="Ctenomys magellanicus">
Ctenomys magellanicus



</doc>
<doc id="1815330" url="https://pl.wikipedia.org/wiki?curid=1815330" title="Arnaldo Mesa">
Arnaldo Mesa

Arnaldo Mesa (ur. 6 grudnia 1967 w Key Mambí, w gminie Frank Pais, zm. 17 grudnia 2012 w Holguín) – kubański amatorski bokser kategorii koguciej i piórkowej, srebrny medalista letnich igrzysk olimpijskich w Atlancie w wadze piórkowej. W 1986 w Reno zdobył brązowy medal mistrzostw świata w kategorii koguciej, a w 1989 w Moskwie i w 1991 roku w Sydney w kategorii piórkowej. Jest również zdobywcą dwóch złotych medali igrzysk panamerykańskich, w 1991 oraz 1995 roku.

</doc>
<doc id="1815331" url="https://pl.wikipedia.org/wiki?curid=1815331" title="Albiert Pakiejew">
Albiert Pakiejew

Albiert Aleksandrowicz Pakiejew, ros. Альберт Александрович Пакеев (ur. 4 lipca 1968 w Irkucku) – rosyjski bokser.
W 1996 roku został amatorskim mistrzem Europy w Vejle i brązowym medalistą letnich igrzyskach olimpijskich w Atlancie.

</doc>
<doc id="1815332" url="https://pl.wikipedia.org/wiki?curid=1815332" title="Somluck Kamsing">
Somluck Kamsing

Somluck Kamsing (ur. 16 stycznia 1973) – tajlandzki bokser kategorii piórkowej. W 1996 letnich igrzysk olimpijskich w Atlancie zdobył złoty medal. Bez powodzenia uczestniczył w igrzyskach olimpijskich w Sydney i igrzyskach olimpijskich w Atenach.
Kariera Filmowa.
Zagrał boksera m.in. w filmie Kerd ma lui z Jet Li. W filmie pokazywanym poza granicami kraju sceny z jego udziałem zostały wycięte. W marcu 2006 w Tajlandii sceny z jego udziałem zostały przywrócone.

</doc>
<doc id="1815333" url="https://pl.wikipedia.org/wiki?curid=1815333" title="Autosan Eurolider 12">
Autosan Eurolider 12

Autosan Eurolider 12 – autobus międzymiastowy produkowany seryjnie od przełomu lat 2009-2010 przez zakłady Autosan w Sanoku. Należy do modułowej rodziny "A12 Eurolider".
Historia modelu.
16 września 2009 roku podczas targów Transexpo 2009 po raz pierwszy zaprezentowany został prototyp autobusu Autosan A1212C Eurolider (w skrócie czasem nazywanego "Eurolider 12"). Jest to trzeci w kolejności ukazania się model modułowej rodziny A12. Pod względem technicznym jest on spokrewniony z większym modelem Autosan Eurolider 13, wiele podzespołów jest takich samych.
Model Eurolider 12 napędzany jest turbodoładowanym silnikiem wysokoprężnym Cummins ISB6.7E5 300 spełniającym wymagania normy Euro 5, 6-cylindrowym, rzędowym, o pojemności skokowej 6,7 dm3, osiągającym moc maksymalną 221 kW (300 KM) przy 2500 obr./min., zaś maksymalny moment obrotowy 1100 Nm przy 1200-1700 obr./min.. Jednostka napędowa umieszczona została w tylnej części autobusu, podłużnie stojąco. Według pierwotnych założeń przewidywane było wprowadzenie do oferty pojazdów wyposażonych w silnik Renault DXi7, 6-cylindrowy, rzędowy, o pojemności skokowej 7,2 dm3, o mocy maksymalnej 235 kW (320 KM) osiąganej przy 2300 obr./min., i maksymalnym momencie obrotowym 1200 Nm przy 1200-1700 obr./min. Autobus z takim silnikiem miał nosić oznaczenie "Autosan A1212R Eurolider".
Jednostki napędowe zblokowane są z manualną 6-biegową skrzynią biegów ZF 6S-1010BO lub automatyczną Allison T350R z integralnym zwalniaczem hydraulicznym (retarderem). W układzie jezdnym zastosowano osie firmy ZF z zawieszeniem pneumatycznym, z przodu niezależnym, z tyłu zamontowano sztywną jednostopniową oś. Możliwe będzie zamontowanie alternatywnych wobec ZF zespołów jezdnych takich jak np. oś przednia LAF lub Voith, tylny most napędowy Dana Spicer. W wyposażeniu standardowym znajduje się elektroniczny system sterowania zawieszeniem ECAS. Układ jezdny uzupełniają dwuobwodowy układ hamulcowy firmy Wabco, pneumatyczne hamulce tarczowe na obu osiach, system EBS (zawierający systemy ABS/ASR) i ESP (elektronicznej stabilizacji toru jazdy).
Nadwozie zostało zaprojektowane od podstaw przez zewnętrzną firmę designerską i drugą firmę, która opracowała jego konstrukcję. Samonośny szkielet modelu "A1212" wykonywany jest z zamkniętych profili o przekroju kwadratowym i prostokątnym, współpracuje on z ramą nośną o konstrukcji kratownicowej. W górnej części nadwozia jest on wykonany ze stali o podwyższonej wytrzymałości, w części dolnej ze stali nierdzewnej. W opcji jest wykonywany całkowicie ze stali nierdzewnej. Poszycie zewnętrzne wklejane do nadwozia wykonano ze stali nierdzewnej chromoniklowej oraz tworzyw sztucznych (ściany przednia i tylna, nadkola boczne, dach i zderzaki), natomiast klapy boczne i tylną z aluminium. Do szkieletu wklejane są również szyby. Pojemność bagażnika podpodłogowego wynosi około 5,5 m³. Bryłę pojazdu charakteryzują ostre krzywizny, stosunkowo mała powierzchnia oszklona ścian bocznych oraz gięte szyby boczne. Szyba przednia jest jednoczęściowa (panoramiczna), szyby boczne są przesuwne, przyciemniane, szyby drzwi są termoizolacyjne. Wyróżniającym się elementem nadwozia, pozbawionego listew ozdobnych, są wystające zderzaki i malowane na czarno przednie podszybie. Zrezygnowano ze srebrzystych pasów z polerowanego aluminium stosowanych w większym modelu.
Tylne drzwi o szerokości 720 mm, umieszczone między osiami, mogą posiadać dodatkowe, wąskie skrzydło, zwiększające po otwarciu szerokość otworu drzwiowego do ponad 900 mm, otwierane ręcznie przez kierowcę w razie potrzeby (dla osób niepełnosprawnych). W progu drzwi instalowana jest wówczas winda Braun UVL, w stanie złożonym wkomponowana w stopień w drzwiach środkowych. Otwarcie węższych drzwi odblokowuje dostęp do windy. Takie nietypowe rozwiązanie pozwala na przewożenie osób niepełnosprawnych i zamontowanie dodatkowej pary foteli. Fotele pochodzą z firmy Spójnia z Sanoka. Mechanizm kierowniczy ze wspomaganiem z firmy ZF. Standardowo zamontowano nie regulowaną deskę rozdzielczą własnej konstrukcji firmy, w opcji dostępne są regulowane deski FAP lub Siemens VDO. Wszystkie one współpracującą z instalacją elektryczną bazującą na magistrali CAN.
Pojemność autobusu w zależności od rozplanowania wnętrza sięga 75-78 osób, w tym 55 miejsca siedzące oraz 20 dla osób stojących lub 53 siedzące i 25 dla osób stojących.
Wyposażenie dodatkowe może obejmować klimatyzator przestrzeni pasażerskiej z oknami termoizolacyjnymi, klimatyzator kierowcy, automatyczną skrzynię biegów, system czujników cofania, czujnik przeciwpożarowy i system przeciwpożarowy DAFO, zestaw audio-video (odtwarzacz DVD i 2 monitory LCD), turystyczne fotele pasażerskie, wyposażenie foteli w stolik oraz siatkę na przedmioty podręczne, obrotowy fotel kierowcy firmy ISRI, kołpaki kół.
W kwietniu 2010 roku pierwszy wyprodukowany jeszcze w 2009 roku egzemplarz modelu A1212C Eurolider, początkowo wykorzystywany przez fabrykę, sprzedany został firmie Veolia Transport Podkarpacie z Sędziszowa Małopolskiego, która została pierwszym użytkownikiem modelu serii "A12 Eurolider" w Polsce. W tym samym okresie wyeksportowano pierwszy egzemplarz tego modelu do Szwecji oraz sprzedano 5 fabrycznie nowych egzemplarzy, pod zmienionym oznaczeniem "Autosan Eurolider 12", firmie Veolia Transport Kujawy z Torunia.
W II kwartale 2010 roku do Wielkiej Brytanii trafi pierwsze 6 sztuk w wersji dostosowanej do ruchu lewostronnego, noszącej nazwę Autosan A1212C EuroLeader RHD.
W planach jest opracowanie wersji o podwyższonym poziomie podłogi i wysokości sięgającej 3,5 metra, przeznaczonego na dłuższe trasy. Może również zostać opracowana wersja niskowejściowa.

</doc>
<doc id="1815335" url="https://pl.wikipedia.org/wiki?curid=1815335" title="Vichairachanon Khadpo">
Vichairachanon Khadpo

Vichairachanon Khadpo (ur. 3 marca 1968) – tajski bokser kategorii koguciej, brązowy medalista letnich igrzysk olimpijskich w Seulu.

</doc>
<doc id="1815336" url="https://pl.wikipedia.org/wiki?curid=1815336" title="Oktay Urkal">
Oktay Urkal

Oktay Urkal (ur. 15 stycznia 1970 w Berlinie) – niemiecki bokser kategorii lekkopółśredniej pochodzenia tureckiego. Obecnie zajmuje 10. miejsce w historii na liście Ring magazine.
Kariera amatorska.
W 1996 roku na letnich igrzyskach olimpijskich w Atlancie zdobył srebrny medal.
W 1993 roku w Mistrzostwach Świata w Tampere i w 1995 na Mistrzostwach Świata w Berlinie zdobył brązowe medale.
W 1993 roku w Mistrzostwach Europy w Bursie zdobył srebrny medal a w 1996 roku na Mistrzostwach Europy w Vejle zdobył złoty medal.
Kariera zawodowa.
Podczas swojej kariery zawodowej osiągnął 38 zwycięstw i 4 porażki. walczył o tytuł federacji WBC. Pięciokrotnie stawał do walki o tytuł mistrza świata z Kostyą Tszyu. Ostatnią walkę stoczył 4 marca 2007. Przegrał wówczas przez poddanie w 11 rundzie z Miguelem Cotto.

</doc>
<doc id="1815337" url="https://pl.wikipedia.org/wiki?curid=1815337" title="Ukrzyżowanie (ujednoznacznienie)">
Ukrzyżowanie (ujednoznacznienie)



</doc>
<doc id="1815338" url="https://pl.wikipedia.org/wiki?curid=1815338" title="Front Żelazny">
Front Żelazny

Front Żelazny (niem. "Die Eiserne Front") – koalicja socjaldemokratycznych organizacji popierających demokrację i ustrój republikański w tzw. republice weimarskiej.
W Magdeburgu, 16 grudnia 1931 roku na zebraniu przywódców organizacji demokratycznych zapoczątkowano z inicjatywy Reichsbanneru działalność Frontu Żelaznego. W zebraniu uczestniczyli przedstawiciele: SPD, Reichsbanneru, central związków zawodowych: ADGB i Afa-Bund (niem. "Allgemeiner freier Angestelltenbund") i związku robotniczych stowarzyszeń sportowych ATSB (niem. "Arbeiter Turn- und Sportbundes"). Organizacja miała za cel obronę republiki i miała stanowić przeciwwagę dla Frontu Harzburskiego. Występując przeciwko NSDAP w 1932 roku front poparł kandydaturę Hindenburga przeciw Hitlerowi w wyborach prezydenckich.
Front Żelazny przestał istnieć po dojściu NSDAP do władzy, z chwilą likwidacji niezależnego ruchu związkowego Niemiec w maju 1933.

</doc>
<doc id="1815343" url="https://pl.wikipedia.org/wiki?curid=1815343" title="Atagün Yalçınkaya">
Atagün Yalçınkaya

Atagün Yalçinkaya (ur. 14 grudnia 1986) − turecki bokser, srebrny medalista Letnich Igrzysk Olimpijskich 2004 w Atenach oraz złoty medalista Igrzysk Śródziemnomorskich 2005 w Almerii.
Yalçinkaya jest drugim w historii Turcji srebrnym medalistą igrzysk olimpijskich w boksie. Malik Beyleroğlu jako pierwszy zdobył srebro podczas Letnich Igrzysk Olimpijskich 1996 w Atlancie.
Kariera.
Pierwsze sukcesy na bokserskim ringu odnosił na zawodach juniorskich. W 2003 roku zdobył złoty medal mistrzostw Europy kadetów w kategorii do 48 kg. W tym samym roku zwyciężył też na uczniowskich mistrzostwach Europy, zdobywając złoty medal w tej samej kategorii wagowej.
W lutym 2004 roku reprezentował swój kraj na mistrzotwach Europy w Puli. Rywalem Turka w 1/16 finału był juniorski mistrz Europy z Warszawy, Pál Bedák. Yalçinkaya przegrał ten pojedynek wysoko na punkty (11:27), odpadając z dalszej rywalizacji. 2 maja 2004 uzyskał kwalifikacje olimpijskie w kategorii do 48 kg, zajmując drugie miejsce w turnieju kwalifikacyjnym, który odbywał się w Baku. Yalçinkaya przegrał finałowy pojedynek przez poddanie w drugiej rundzie. Na igrzyskach zdobył srebrny medal, przegrywając dopiero w finale z byłym mistrzem świata Yanem Bartelemim.
W 2005 roku zdobył złoty medal na igrzyskach śródziemnomorskich. W finale pokonał reprezentanta Tunezji Walida Cherifa. W tym samym roku był uczestnikiem mistrzostw świata w Mianyang. Po wyeliminowaniu w 1/16 finału Polaka Andrzeja Rżanego, Yalçinkaya przegrał z reprezentantem Rosji Gieorgijem Bałakszynem, odpadając z dalszej rywalizacji.
11 marca 2008 roku zadebiutował na ringu zawodowym, wygrywając przez techniczny nokaut w trzeciej rundzie. Jako zawodowiec stoczył tylko cztery zawodowe pojedynki, wygrywając wszystkie przed czasem.

</doc>
<doc id="1815345" url="https://pl.wikipedia.org/wiki?curid=1815345" title="Sybilla Kumańska">
Sybilla Kumańska

Sybilla Kumańska (gr. "Sibýllē", łac. "Sibylla", "Sibyl", ‘wieszczka’) – kapłanka wyroczni Apollina w Cumae, we włoskiej Kampanii.
Zgodnie z legendą Sybilla przybyła do Cumae ze wschodu (Grecja lub Persja). Apollo pragnąc ją uwieść obiecał wszystko, czego zapragnie. Sybilla prosiła o tyle lat życia, ile ziaren piasku zmieści się w garści – było ich tysiąc. Apollo wprawdzie obdarzył ją długim życiem, ale ponieważ nie prosiła o wieczną młodość, z biegiem lat starzała się i kurczyła, marząc o wcześniejszej śmierci.
Grota, w której mieszkała, miała znajdować się na cmentarzysku u podnóża akropolu w Cumae. W latach 20. XX wieku rozpoczęto tam wykopaliska, ale pierwsza grota okazała się tunelem wykonanym w połowie I wieku p.n.e. na rozkaz rzymskiego wodza Marka Agrypy. W 1932 roku odkryto w pobliżu kolejną grotę w postaci 107-metrowego korytarza, na końcu którego znajdował się przedsionek z dwiema wykutymi w skale ławkami. Przedsionek od głównego pomieszczenia oddzielały drzwi – prawdopodobnie tam Sybilla wypowiadała swoje przepowiednie. W korytarzu i przedsionku istnieją otwory wentylacyjne, które poza dopływem odurzających oparów, za dnia również oświetlały wnętrze; mogły też wywoływać efekt opisany przez Wergiliusza (Eneida, księga VI): 

</doc>
<doc id="1815346" url="https://pl.wikipedia.org/wiki?curid=1815346" title="Siergiej Kazakow (bokser)">
Siergiej Kazakow (bokser)

Siergiej Kazakow, ros. Сергей Николаевич Казаков (ur. 8 lipca 1976 w Dimitrowgradzie) – rosyjski bokser kategorii papierowej. 

</doc>
<doc id="1815348" url="https://pl.wikipedia.org/wiki?curid=1815348" title="Jérôme Thomas">
Jérôme Thomas

Jérôme Thomas (ur. 20 stycznia 1979 w Saint-Quentin) – francuski bokser wagi muszej.
Kariera amatorska.
W 2001 roku zdobył złoty medal amatorskich mistrzostw świata w Belfaście. W 2003 roku w Bangkoku został wicemistrzem świata.
W 2002 i 2006 roku zdobył brązowe medale mistrzostw europy w Permie i Płowdiwie.
Igrzyska olimpijskie.
W 2000 roku na letnich igrzyskach olimpijskich w Sydney zdobył brązowy medal. na letnich igrzyskach olimpijskich w Atenach zdobył srebrny medal.

</doc>
<doc id="1815349" url="https://pl.wikipedia.org/wiki?curid=1815349" title="Ramón Duvalón">
Ramón Duvalón

Ramón Duvalón Carrión (ur. 31 sierpnia 1954) – kubański bokser wagi muszej. W 1976 roku na letnich igrzyskach olimpijskich w Montrealu zdobył srebrny medal. Rok wcześniej wywalczył złoty medal igrzysk panamerykańskich w Meksyku.

</doc>
<doc id="1815350" url="https://pl.wikipedia.org/wiki?curid=1815350" title="Andrés Aldama">
Andrés Aldama

Andrés Aldama Cabrera (ur. 9 kwietnia 1956) – kubański bokser, dwukrotny medalista olimpijski.
Letnie Igrzyska Olimpijskie.
Podczas letnich igrzysk olimpijskich w Montrealu zdobył srebrny medal w kategorii lekkopółśredniej (w finałowej walce pokonał go Sugar Ray Leonard), a podczas letnich igrzysk olimpijskich w Moskwie złoty medal w kategorii półśredniej.
Igrzyska Panamerykańskie.
W 1979 w San Juan na igrzyskach panamerykańskich zdobył złoty medal w kategorii półśredniej.

</doc>
<doc id="1815351" url="https://pl.wikipedia.org/wiki?curid=1815351" title="Zofia Szlenkier">
Zofia Szlenkier

Zofia Szlenkierówna (ur. 7 września 1882, zm. 2 października 1939 w Warszawie) – polska pielęgniarka, pionierka pielęgniarstwa świeckiego, filantropka. Fundatorka Szpitala im. (rodziców) Karola i Marii dla Dzieci w Warszawie na Lesznie, współzałożycielka i dyrektorka Warszawskiej Szkoły Pielęgniarstwa utworzonej na ul. Smolnej w 1921.
Życiorys.
Córka Karola Szlenkiera, przemysłowca. Początkowo kształciła się w domu. W latach 1905–1907 studiowała medycynę w Genewie. Nie ukończyła studiów ze względu na chorobę matki. W latach 1908–1910 edukowała się w Szkole Pielęgniarstwa Florence Nightingale w Londynie. Miała wówczas w planach wybudowanie nowoczesnego szpitala dla dzieci (poświęciła na ten cel majątek otrzymany po rodzicach). Założyła Szpital im. Karola i Marii dla Dzieci w Warszawie, który okazał się jednym z najnowocześniejszych szpitali w Europie (oddany do użytku w 1913). Następnie Zofia Szlenkier przekazała go miastu. Jednak pracowała w nim do końca życia jako kuratorka. Zajmowała się zatrudnianiem pielęgniarek. Od początku istnienia szpitala, pielęgniarki dobierane były spośród kobiet świeckich i cały czas doszkalane. Zofia Szlenkier wymagała całkowitego poświęcenia pracy, toteż pielęgniarkami mogły w nim być jedynie kobiety bezdzietne i niezamężne. Założenie rodziny było równoznaczne z utratą pracy. Odbywały w nim także praktyki uczennice nowoczesnych szkół pielęgniarstwa. Spośród personelu szpitala wyłoniły się również pierwsze nauczycielki pielęgniarstwa pediatrycznego.
W 1920 skończyła kurs w Szkole Pielęgniarstwa im. Florence Nightingale we Francji (Bordeaux). W 1928, po otrzymaniu dyplomu została dyrektorką w Warszawskiej Szkole Pielęgniarstwa, którą zarządzała do 1 grudnia 1936. Następnie podjęła pracę w szpitalu.
Uczestniczyła w pracach Polskiego Stowarzyszenia Pielęgniarek Zawodowych oraz Polskim Towarzystwie Szpitalnictwa (w obu stowarzyszeniach była członkiem honorowym).
Na początku II wojny światowej Szlenkierówna została poważnie ranna i leżała w jednym z warszawskich szpitali. Zmarła wskutek odniesionych ran i ograniczonych możliwości leczenia w okupowanej Warszawie. 
Została pochowana na cmentarzu Stare Powązki w Warszawie (kwatera Z-3-18,19).
Upamiętnienie.
Kilka szkół medycznych w Polsce wybrało Zofię Szlenkier jako swoją patronkę:

</doc>
<doc id="1815354" url="https://pl.wikipedia.org/wiki?curid=1815354" title="Akcja pracownicza">
Akcja pracownicza

Akcja pracownicza – akcja, której emisja lub sprzedaż są ograniczone do pracowników zatrudnionych w danym przedsiębiorstwie. Akcje pracownicza stanowią jedno z narzędzi motywacji pracowników – określony pakiet tych instrumentów jest im bowiem najczęściej oferowany albo po preferencyjnych cenach, albo za darmo.
Akcje pracownicze w Polsce.
W Polsce akcje pracownicze oferowane są najczęściej pracownikom zatrudnionym w przedsiębiorstwach państwowych przekształcanych w spółki Skarbu Państwa oraz rolnikom lub rybakom, którzy w okresie pięciu lat przed wykreśleniem przedsiębiorstwa państwowego z rejestru, dostarczyli do tego podmiotu surowce o wartości co najmniej 100 q żyta według cen przyjmowanych do obliczenia podatku rolnego w ostatnim roku przed wykreśleniem przedsiębiorstwa państwowego z rejestru. Pracownicy oraz rolnicy i rybacy mają prawo nabyć nieodpłatnie do 15% akcji prywatyzowanego przedsiębiorstwa. Łączną wartość nominalną akcji przeznaczonych do nieodpłatnego nabycia określają przepisy ustawy o komercjalizacji i niektórych uprawnieniach pracowników oraz przepisy wykonawcze.
Podatek od akcji pracowniczych nakładany jest w momencie zbycia akcji pracowniczych i objęty jest podatkiem dochodowym. Podatek dokumentowany jest rocznie po zakończeniu roku podatkowego.

</doc>
<doc id="1815356" url="https://pl.wikipedia.org/wiki?curid=1815356" title="Jorge Hernández">
Jorge Hernández

Jorge Hernández Padron (ur. 17 listopada 1954 w Hawanie, zm. 12 grudnia 2019) – kubański pięściarz kategorii papierowej. Zdobył złoty medal letnich igrzysk olimpijskich w Montrealu.
Złoty medalista mistrzostw świata (1974) oraz igrzysk panamerykańskich (1975).

</doc>
<doc id="1815357" url="https://pl.wikipedia.org/wiki?curid=1815357" title="Tukotuko magellański">
Tukotuko magellański

Tukotuko magellański, dawniej: tukotuko ("Ctenomys magellanicus") – gatunek gryzonia z rodziny tukotukowatych (Ctenomyidae). Występuje w Ameryce Południowej, gdzie odgrywa ważną rolę ekologiczną. Siedliska tukotuko argentyńskiego się na terenach południowych obrzeży Chile i na południu Argentyny. Znaleźć go można na stepach, w lasach i matorralu.
Tukotuko magellański, podobnie jak pozostałe gatunki z rodzaju "Ctenomys," prowadzą podziemny tryb życia. Są roślinożercami.
Podgatunki.
Wyróżnia się cztery podgatunki tukotuko:

</doc>
<doc id="1815358" url="https://pl.wikipedia.org/wiki?curid=1815358" title="Ángel Herrera">
Ángel Herrera



</doc>
<doc id="1815362" url="https://pl.wikipedia.org/wiki?curid=1815362" title="Mikkel Diskerud">
Mikkel Diskerud

Mikkel Diskerud (ur. 2 października 1990 roku) – amerykański piłkarz pochodzenia norweskiego, występujący na pozycji pomocnika, od 2018 zawodnik IFK Göteborg, reprezentant Stanów Zjednoczonych.
Kariera.
Klubowa.
Mikkel swoją profesjonalną karierę zaczynał w swoim ojczystym kraju w Stabæk Fotball. Zadebiutował w meczu przeciwko SK Brann wchodząc w 80 minucie za Daigo Kobayashiego. 4 minuty później zdobył swoją pierwszą bramkę.
Reprezentacyjna.
Zaczynał w reprezentacji U-18 Norwegii, grając jeden mecz, nie zdobywając bramki. Z takim samym bilansem grał w reprezentacji U-19. A w reprezentacji U-20 grał dla Stanów Zjednoczonych. Został powołany na Mistrzostwa Świata U-20 w Piłce Nożnej 2009 – ze swoją reprezentacją nie wyszedł z grupy. Do tej pory zagrał 3 mecze zdobywając 1 gola w tej reprezentacji. W pierwszej reprezentacji Stanów Zjednoczonych zadebiutował 17 listopada 2010 roku w wygranym 1:0 towarzyskim meczu z RPA.

</doc>
<doc id="1815365" url="https://pl.wikipedia.org/wiki?curid=1815365" title="Cottage cheese">
Cottage cheese

Cottage cheese – rodzaj amerykańskiego sera, produkowanego z krowiego mleka. Ser ten jest zaliczany do serów twarogowych oraz niedojrzewających. "Cottage cheese" ma smak czysty oraz jałowy. Jego cechą charakterystyczną jest ziarnista konsystencja. Ser ten bywa mieszany z różnymi dodatkami.
Pierwszym polskim producentem sera typu "cottage cheese" była OSM Piątnica; jej "serek wiejski" jest wytwarzany od 1992 roku. Obecnie jest produkowany przez wiele mleczarni w Polsce, najczęściej również pod nazwą serek wiejski, ale lokalnie może przyjmować nazwy regionalne (np. twarożek raciborski, grani).

</doc>
<doc id="1815366" url="https://pl.wikipedia.org/wiki?curid=1815366" title="János Váradi">
János Váradi

János Váradi (ur. 28 lutego 1961 w Kemesce) – były węgierski bokser wagi muszej. W 1980 roku na letnich igrzyskach olimpijskich w Moskwie zdobył brązowy medal. Jest dwukrotnym wicemistrzem Europy z Turynu i Aten.

</doc>
<doc id="1815370" url="https://pl.wikipedia.org/wiki?curid=1815370" title="Jean-Max Bellerive">
Jean-Max Bellerive

Jean-Max Bellerive (ur. 1958 w Port-au-Prince), haitański polityk, minister planowania i współpracy zagranicznej w latach 2006-2009, premier Haiti od 11 listopada 2009 do 18 października 2011. 
Życiorys.
Jean-Max Bellerive urodził się w 1958 w Port-au-Prince jako syn lekarza i urzędnika WHO. Opuścił Haiti w młodym wieku. Uczęszczał do szkół w Szwajcarii, Francji i Belgii, zostając absolwentem nauk politycznych i stosunków. Do ojczyzny powrócił w 1986, na krótko przed upadkiem rządów prezydenta Jean-Claude'a Duvaliera. 
Początkowo pracował w sektorze prywatnym. W latach 1988-1990 był urzędnikiem w Ministerstwie Spraw Wewnętrznych. W 1990 założył "Sibel Consult", agencję zajmującą się przygotowywaniem projektów rozwojowych. W tym zakresie współpracował z wieloma organizacjami publicznymi, jak: Sekretariat Turystyki, Ludowy Bank Haiti (BPH), Tymczasowa Komisja Wyborcza (CEP) czy Ministerstwo ds. Haitańczyków żyjących zagranicą. 
W 1999 objął funkcję koordynatora wyborczego w Departamencie Zachodnim przed wyborami lokalnymi i prezydenckimi z 2000, w których zwycięstwo odniósł prezydent Jean-Bertrand Aristide. W jego administracji był odpowiedzialny za przygotowanie programów socjalnych oraz reformę administracji państwowej. Następnie pełnił funkcję szefa gabinetu premiera Jean-Marie Chérestala, a także był członkiem gabinetu premiera Yvona Netune'a. W rządzie premiera Gérarda Latortue był koordynatorem ds. polityki publicznej. 6 czerwca 2006 objął stanowisko ministra planowania i współpracy zagranicznej w rządzie premiera Jacques-Édouarda Alexisa. Zachował je także w powołanym 5 września 2008 rządzie premier Michèle Pierre-Louis.
30 października 2009, po odwołaniu premier Pierre-Louis przez Senat, prezydent René Préval nominował go na stanowisko nowego szefa rządu. 6 listopada 2009 jego kandydaturę jednogłośnie zaakceptował Senat, a następnego dnia Izba Deputowanych (głosami 52 do 2). 8 listopada 2009 przedstawił skład swojego rządu. 9 listopada 2009 gabinet w proponowanym przez niego składzie zatwierdził Senat (20 głosów za przy 2 wstrzymujących się), a dzień później również Izba Deputowanych (głosami 70 do 2). 11 listopada 2009 Bellerive został oficjalnie zaprzysiężony na stanowisku. Do priorytetów swojego gabinetu zaliczył tworzenie nowych miejsc pracy oraz poprawę klimatu inwestycyjnego w celu przyciągnięcia do kraju kapitału. Zapowiedział dalszą współpracę z organizacjami międzynarodowymi na rzecz rozwoju Haiti.
Po wyborach prezydenckich z marca 2011, premier Bellerive złożył na ręce nowo wybranego prezydenta Michela Martelly'ego rezygnację ze stanowiska. Formowanie nowego gabinetu przebiegało jednak długotrwale. Dwie pierwsze próby okazały się nieskuteczne, gdyż parlament za każdym razem odrzucał prezydenckich nominatów, odpowiednio Daniela-Gérarda Rouziera i Bernarda Gousse'a. Dopiero trzecia próba zakończyła się pomyślnie i 18 października 2011, po zatwierdzeniu przez obie izby parlamentu, stanowisko premiera objął Garry Conille.
Jean-Max Bellerive jest żonaty, ma dwoje dzieci.

</doc>
<doc id="1815378" url="https://pl.wikipedia.org/wiki?curid=1815378" title="Angel Herrera Vera">
Angel Herrera Vera



</doc>
<doc id="1815379" url="https://pl.wikipedia.org/wiki?curid=1815379" title="Atagün Yalcinkaya">
Atagün Yalcinkaya



</doc>
<doc id="1815381" url="https://pl.wikipedia.org/wiki?curid=1815381" title="Infiniti J30">
Infiniti J30

Infiniti J30 – samochód osobowy klasy średniej-wyższej produkowany przez koncern Nissan pod marką Infiniti w latach 1992 - 1997. Auto przeznaczone było na rynek amerykański.

</doc>
<doc id="1815382" url="https://pl.wikipedia.org/wiki?curid=1815382" title="Andreas Zulow">
Andreas Zulow



</doc>
<doc id="1815384" url="https://pl.wikipedia.org/wiki?curid=1815384" title="Théodore Deck">
Théodore Deck

Joseph Théodore Deck (ur. 2 stycznia 1823 w Guebwiller, zm. 15 maja 1891 w Paryżu) – francuski ceramik.
Życiorys.
Z wykształcenia był fizykiem i chemikiem. Znany dzięki przezroczystym glazurom oraz wyprodukowaniu nowego odcienia błękitu turkusowego, zwanego "bleu de Deck". Tworzył wzorując się na ceramice chińskiej i perskiej. Inspirowała go również sztuka japońska.
W 1856 założył w Paryżu własną wytwórnię ceramiczną. W 1878 został odznaczony Krzyżem Oficerskim Legii Honorowej. W 1887 powołano go na stanowisko kierownika manufaktury w Sèvres.
Pochowany na cmentarzu Montparnasse w Paryżu.

</doc>
<doc id="1815388" url="https://pl.wikipedia.org/wiki?curid=1815388" title="Cadillac Catera">
Cadillac Catera

Cadillac Catera – samochód osobowy klasy wyższej produkowany pod amerykańską marką Cadillac w latach 1996 – 2001. 
Historia i opis modelu.
W 1996 roku Cadillac zdecydował się poszerzyć ofertę w Ameryce Północnej o sedana klasy wyższej zapożyczonego z europejskiej oferty marek Opel i Vauxhall modelu Omega. Catera powstała w ramach często stosowanej przez koncern General Motors polityki badge engineering, na mocy której produkowano ją na tej samej linii produkcyjnej co model Opla w niemieckich zakładach w Rüsselsheim. Różnice wizualne ograniczały się do innej atrapy chłodnicy, delikatnie zmodyfikowanego przedniego zderzaka oraz innego pasa tylnego gdzie dodano plastikowe nakładki optycznie tworzące z oświetlenia jeden pas biegnący przez całą szerokość nadwozia.
Producent pojazdu początkowo zamierzał zamontować pod maskę pojazdu mocniejszy silnik V8 o pojemności 7 litrów z Chevroleta Corvette, ale okazało się, że Catera ma pod maską zbyt mało miejsca. Cadillac próbował modyfikować ścianę grodziową, układ kierowniczy, kolektory. Ostatecznie, po powstaniu kilku prototypów cały projekt został uznany za porażkę.
W przeciwieństwie Opla Omegi, oferta modelu Cadillac Catera została okrojona z wersji kombi, tańszych wariantów wyposażenia i słabszych jednostek napędowych połączonych z manualną skrzynią biegów. Do napędu samochodu użyto tylko silnika V6 od GM o pojemności 3 litrów. Moc przenoszona była na koła tylne poprzez 4-biegową automatyczną skrzynię biegów typu GM 4L30-E.
Lifting.
Wraz z gruntowną modernizacją europejskiego Opla Omega, także i Cadillac Catera w 2000 roku został zrestylizowany. Pojawił się nowy pas przedni z nowym kształtem reflektorów, większą atrapą chłodnicy i wygładzonymi zderzakami. Zmienił się też kształt tylnego zderzaka i zamontowano inne tylny lampy, między którymi nie było już plastikowej nakładki odblaskowej. Ponadto, zmodyfikowano także wygląd kabiny pasażerskiej. Pod tą postacią, Cadillac Catera produkowany był przez kolejny rok, po czym wycofano go z oferty marki. Następcą został później model CTS.
Cadillac Catera Steinmetz Concept.
Samochód koncepcyjny pokazany podczas Chicago Auto Show w 1999 roku jako odpowiedź na słabą sprzedaż Catery w związku z nieudaną akcją marketingową Cadillaca. Zbudowany na bazie Opla Omegi B koncept miał 3 litrowy silnik V6 Opla z kompresorem napędzanym paskiem z dołożonym intercoolerem generującym moc 284KM i 370nm momentu obrotowego co pozwalało rozpędzić Cadillaca od 0 do 60mph (ok. 97km/h) w czasie około 6,1s. Automatyczna skrzynia biegów pozostała z fabrycznej Catery.
Cadillac zwrócił się do Steinmetza (niemieckiej firmy specjalizującej się w tuningu Opli), by zbudować atrakcyjny concept car. Modyfikacji poddana została zewnętrzna część samochodu (dodane zostały lusterka Steinmetz, dokładki zderzaków oraz nakładki boczne progów) oraz wewnętrzna (sportowe, skórzane przednie fotele, nakładki pedałów oraz podstopnica z aluminium, sportowa kierownica Atiwe). Ważniejsze zmiany zastosowano pod podwoziem - zawieszenie zostało obniżone oraz otrzymało sztywniejsze stabilizatory, zastosowano 18" felgi ze stopów lekkich w dwóch szerokościach wraz z oponami Michelin. Szerokość opon, które zastosowano to kolejno 235/40/18 z przodu i 265/35/18 z tyłu. Hamulce z przodu zyskały dwutłoczkowe zaciski. 334 milimetrowe wentylowane tarcze zastosowano zarówno z przódu jak i z tyłu pojazdu. Nadwozie zyskało energetyczny kolor Orange Fire paint z palety PPG, który mocno przykuwał wzrok.

</doc>
<doc id="1815389" url="https://pl.wikipedia.org/wiki?curid=1815389" title="Vauxhall Omega">
Vauxhall Omega



</doc>
<doc id="1815390" url="https://pl.wikipedia.org/wiki?curid=1815390" title="Unbreakable (singel Michaela Jacksona)">
Unbreakable (singel Michaela Jacksona)

Unbreakable – singel Michaela Jacksona i Notoriousa B.I.G. z albumu "Invincible".
Piosenka trwa 6 minut i 26 sekund co czyni ją najdłuższym utworem na albumie. Jest to new jack swing z elementami popu i hip-hopu. Zawiera sampel z utworu „I Can’t Stop The Reign” wykonywany przez Notoriousa.
Plany wydania jako singel i teledysk.
Jackson chciał aby „Unbreakable” było pierwszym singlem z albumu "Invincible" wydane wraz z teledyskiem (wg plotek reżyserią klipu miał się zająć George Lucas), jednak Sony jako pierwsze wydało „You Rock My World”, a następnie „Cry” mając w planach dalej wydanie singla „Unbreakable”, „Break Of Dawn”, „Whatever Happens”, „Invincible”, „The Lost Children” i „Heaven Can Wait”, wydanie singli wraz z teledyskami został jednak anulowane.
Historia.
Unbreakable znalazło się na "The Ultimate Collection" oraz hiszpańskiej edycji składanki "King of Pop". Utwór był również użyty w pierwszej telewizyjnej promocji albumu. Piosenka nigdy nie była wykonywana na żywo.

</doc>
<doc id="1815391" url="https://pl.wikipedia.org/wiki?curid=1815391" title="Sing Sing (więzienie)">
Sing Sing (więzienie)

Sing Sing Correctional Facility – amerykański zakład karny o maksymalnym rygorze, znajdujący się w miejscowości Ossining w stanie Nowy Jork. Znajduje się około 48 km na północ od Nowego Jorku, nad brzegiem rzeki Hudson. Nazwa „Sing Sing”, pierwotnie odnosząca się do dzisiejszego miasta Ossining, pochodziła od nazwy plemienia rdzennych Amerykanów Sinck Sinck, od którego odkupiono te ziemie w 1685 roku.
W Sing Sing przebywa około 1700 więźniów. Planuje się przekształcenie najstarszego bloku zakładu w muzeum.

</doc>
<doc id="1815392" url="https://pl.wikipedia.org/wiki?curid=1815392" title="Kontaminacja">
Kontaminacja



</doc>
<doc id="1815394" url="https://pl.wikipedia.org/wiki?curid=1815394" title="Queens County">
Queens County



</doc>
<doc id="1815395" url="https://pl.wikipedia.org/wiki?curid=1815395" title="Autosan A1212R Eurolider">
Autosan A1212R Eurolider



</doc>
<doc id="1815397" url="https://pl.wikipedia.org/wiki?curid=1815397" title="Bùi Vinh">
Bùi Vinh

Bùi Vinh (ur. 25 grudnia 1976) – wietnamski szachista i trener szachowy ("FIDE Trainer" od 2012), arcymistrz od 2008 roku.
Kariera szachowa.
Wielokrotnie startował w finałach indywidualnych mistrzostwach Wietnamu, kilkukrotnie odnosząc sukcesy (m.in. dz. I-VI m. w 2000 roku). W 2002 r. reprezentował narodowe barwy na szachowej olimpiadzie w Bledzie. Był również wielokrotnym uczestnikiem turniejów strefowych (eliminacji mistrzostw świata).
Corocznie startuje w cyklicznych turniejach "First Saturday" rozgrywanych w Budapeszcie, w wielu z nich osiągając sukcesy (wypełnione normy arcymistrzowskie w latach 2002, 2007 i 2008), m.in. w edycjach:
Do innych jego indywidualnych sukcesów należą m.in. dwukrotnie I m. w Singapurze (2001, samodzielnie oraz wspólnie z Hermanem Ardiansyahem), dz. I m. w turnieju "Elekes IM" w Budapeszcie (2002, wspólnie z Norą Medvegy), dz. II m. w turnieju "Singapore Masters International Open" (2008, za Richardem Bitoonem, wspólnie z m.in. Markiem Paraguą i Susanto Megaranto)) oraz I m. w turnieju "Vision Masters IM" w Singapurze (2009).
Najwyższy ranking w dotychczasowej karierze osiągnął 1 kwietnia 2009 r., z wynikiem 2522 punktów zajmował wówczas 4. miejsce wśród wietnamskich szachistów.

</doc>
<doc id="1815398" url="https://pl.wikipedia.org/wiki?curid=1815398" title="Parafia Świętych Apostołów Piotra i Pawła w Łomazach">
Parafia Świętych Apostołów Piotra i Pawła w Łomazach

Parafia Świętych Apostołów Piotra i Pawła w Łomazach – parafia rzymskokatolicka należąca do dekanatu Biała Podlaska-Południe w diecezji siedleckiej.
Do parafii należą wierni z miejscowości: Łomazy, Bielany, Jusaki-Zarzeka, Kozły (część), Krasówka, Lubenka, Musiejówka (część), Studzianka oraz Szymanowo.

</doc>
<doc id="1815400" url="https://pl.wikipedia.org/wiki?curid=1815400" title="Wybory parlamentarne w Australii w 1906 roku">
Wybory parlamentarne w Australii w 1906 roku

Wybory parlamentarne w Australii w 1906 roku odbyły się w dniu 12 grudnia. Przedmiotem głosowania była obsada wszystkich 75 miejsc w Izbie Reprezentantów oraz 18 z 36 mandatów w Senacie. 
Wybory nie przyniosły przełomu na australijskiej scenie politycznej i - podobnie jak poprzednia elekcja - wyłoniły parlament podzielony między trzy partie, z których żadna nie była w stanie samodzielnie rządzić. Najwięcej głosów zebrała Partia Antysocjalistyczna, wcześniej działająca jako Partia Wolnego Handlu. Mniejsze poparcie, ale tyle samo mandatów w izbie niższej, uzyskała Australijska Partia Pracy (ALP). Poważne straty poniosła rządząca Partia Protekcjonistyczna, która dzięki parlamentarnemu poparciu ALP utrzymała jednak władzę i utworzyła trzeci gabinet Alfreda Deakina. 
Zapoczątkowana wyborami kadencja parlamentu była już drugą z rzędu, podczas której, na przestrzeni trzech lat, Australia miała aż trzy gabinety. W 1908 parlamentarny sojusz ALP i protekcjonistów rozpadł się, co doprowadziło do przejęcia władzy przez ALP i utworzenia mniejszościowego pierwszego gabinetu Andrew Fishera. W 1909 antysocjaliści i protekcjoniści połączyli się w jedno ugrupowanie pod nazwą Związkowa Partia Liberalna, które miał dość posłów, aby stworzyć większościowy czwarty gabinet Alfreda Deakina.
Wyniki.
Izba Reprezentantów.
W wyborach do Izby Reprezentantów obsadzano wszystkie 75 mandatów. 
Niezależni protekcjoniści nie byli zorganizowaną siłą polityczną, lecz określeniem stosowanym wobec polityków bliskich ideowo Partii Protekcjonistycznej, ale nie należących do jej struktur. Według niektórych źródeł uzyskali oni w wyborach 5 mandatów, zaś Western Australian Party tylko jeden. Różnica ta wynika z różnych sposobów klasyfikowania dwóch posłów WAP. Według danych zgromadzonych przez Adama Carra, obaj startowali jednak w wyborach pod szyldem WAP.
Senat.
W wyborach do Senatu obsadzano 18 z 36 mandatów. 

</doc>
<doc id="1815402" url="https://pl.wikipedia.org/wiki?curid=1815402" title="Parnica (rzeka)">
Parnica (rzeka)



</doc>
<doc id="1815403" url="https://pl.wikipedia.org/wiki?curid=1815403" title="Śródmieście Warszawskie">
Śródmieście Warszawskie



</doc>
<doc id="1815406" url="https://pl.wikipedia.org/wiki?curid=1815406" title="Omamy psychiczne">
Omamy psychiczne



</doc>
<doc id="1815409" url="https://pl.wikipedia.org/wiki?curid=1815409" title="Kazuyoshi Taguchi">
Kazuyoshi Taguchi

Kazuyoshi Taguchi (ur. 1838, zm. 4 lutego 1904) – japoński anatom działający w okresie Meiji. Profesor anatomii na Uniwersytecie Tokijskim. Przez dwa lata studiował w Berlinie. 

</doc>
<doc id="1815412" url="https://pl.wikipedia.org/wiki?curid=1815412" title="Auburn Correctional Facility">
Auburn Correctional Facility

Auburn Correctional Facility – amerykańskie więzienie stanowe o maksymalnym rygorze znajdujące się w Auburn. 
Powstało w 1816 pod nazwą Auburn Prison. Było pierwszym więzieniem stanowym w stanie Nowy Jork i miejscem pierwszej w historii egzekucji na krześle elektrycznym, wykonanej w 1890, na mordercy Williamie Kemmlerze. 
29 października 1901 roku w Auburn został stracony Leon Czolgosz, zabójca prezydenta prezydenta Stanów Zjednoczonych Williama McKinleya.

</doc>
<doc id="1815413" url="https://pl.wikipedia.org/wiki?curid=1815413" title="Auburn Prison">
Auburn Prison



</doc>
<doc id="1815416" url="https://pl.wikipedia.org/wiki?curid=1815416" title="Michaił Nikitycz Kreczetnikow">
Michaił Nikitycz Kreczetnikow



</doc>
<doc id="1815417" url="https://pl.wikipedia.org/wiki?curid=1815417" title="Jan Strzeszewski">
Jan Strzeszewski

Jan Strzeszewski (ur. 1 kwietnia 1894 w Koziminach Starych, zm. 19 marca 1943) – inżynier architekt, działacz sportowy, wiceprezes Polskiego Związku Bokserskiego, sędzia bokserski, dowódca oddziału specjalnego Sztabu Głównego Gwardii Ludowej.
Życiorys.
Dzieciństwo i młodość.
Był synem Stanisława i Stanisławy Domicelli z rodu Lipińskich. Po śmierci ojca w 1903 r. wraz z dwojgiem rodzeństwa oraz matką przeprowadził się do Warszawy, gdzie rozpoczął naukę w Gimnazjum Emiliana Konopczyńskiego (obecnie im. Adama Mickiewicza). W 1911 r. otrzymał świadectwo dojrzałości, które umożliwiło mu podjęcie dalszej edukacji na Wydziale Architektury Politechniki w Mediolanie, a także w Akademii Sztuk Pięknych. Od najmłodszych lat wykazywał zainteresowanie sportem, zwłaszcza boksem. Pierwsze treningi odbywał wraz z bratem. Na studiach rozpoczął przygodę z boksem zawodowym, wstępując do sekcji bokserskiej w Akademickim Związku Sportowym, dzięki czemu w krótkim czasie stał się czołowym zawodnikiem. Oprócz tego pełnił także funkcję sędziego.
I wojna światowa i okres międzywojenny.
W momencie wybuchu I wojny światowej w 1914 r. całkowicie poświęcił się rodzinie. Pomagał matce w prowadzeniu gospodarstwa w Ołtarzewie, a następnie w 1916 odbył praktykę budowlaną w Częstochowie, gdzie wstąpił do POW. Po ukończeniu szkoły podoficerskiej od stycznia do maja 1917 wstąpił do szkolnej grupy POW w Warszawie, a od listopada 1917 kontynuował przerwane wskutek wybuchu wojny studia na Wydziale Architektury. Niedługo później został aresztowany przez niemieckie władze pod zarzutem czynnej działalności w POW. Od 10 do 18 marca 1918 uwięziony był w Cytadeli Warszawskiej. 12 listopada 1918 podjął służbę w trzecim szwadronie 1 Pułku Ułanów Krechowieckich WP. Wiosną 1919 wskutek choroby nerek trafił do Szpitala Czerwonego Krzyża w Warszawie, po czym został zwolniony na bezterminowy urlop. W lipcu 1920 ponownie zgłosił się do WP, gdzie wykonywał prace kancelaryjne w Sekcji Jazdy Wydziału Organizacyjno-Mobilizacyjnego Departamentu I MSWojsk. W marcu 1921 został przeniesiony do rezerwy.
21 sierpnia 1931 został aresztowany. Podczas rewizji mieszkania policja odnajduje ulotki, pisma, wydawnictwa KPP i pistolet browning FN, co znacznie pogrąża podejrzanego. Wskutek tego zostaje osadzony w więzieniu, jednakże 10 marca 1933 zwolniono go za kaucją do dnia procesu sądowego. Wyrokiem Sądu Okręgowego w Warszawie z 7 czerwca 1933 zostaje "skazany na karę więzienia przez 5 lat z utratą praw obywatelskich honorowanych przez 8 lat za udział w zbrodni stanu", co zaowocowało skreśleniem go 20 czerwca 1934 przez Biuro Personalne MSWojsk z list oficerskich, a także zwolnieniem z obowiązku wojskowego. W 1935 na mocy amnestii został zwolniony z mokotowskiego więzienia. Od 1936 kierował działem ogłoszeń w czasopiśmie „Grafika”. Później w 1939 stał się współwłaścicielem biura architektonicznego i budowlanego.
II wojna światowa.
Uznawany za współorganizatora i pierwszego dowódcę Gwardii Ludowej dzielnicy Mokotów, jak również oficera informacyjnego sztabu okręgu. Rozkazem z dn. 1 grudnia 1942 mianowany został oficerem Sztabu Głównego, szefem Wydziału Informacyjnego i zastępcą Sztabu Głównego GL. 24 października 1942 dowodził u boku Bolesława Kowalskiego (dowódcy okręgu Warszawa) trzem zamachom bombowym wymierzonym w Cafe Club, drukarnię "Nowego Kuriera Warszawskiego" oraz restaurację "Mitropa". Dowodził także 30 listopada 1942 w ataku na Centralę KKO, 14 stycznia 1943 w akcji przeprowadzonej w Ubezpieczalni Społecznej, 17 stycznia 1943 w zamachu na kino "Helgoland", a następnie 28 lutego 1943 na Wytwórnię Papierów Wartościowych.
W okresie okupacji prowadził także działalność gospodarczą, w 1941 wraz z inż. Bonieckim założył przedsiębiorstwo zajmujące się piaskarstwem. Wszystkie zyski wynikające z prowadzenia biura przeznaczał jednak na wydatki związane z pracą konspiracyjną.
Razem z Władysławem Gomułką uczestniczył w rozmowach z przedstawicielami Delegatury Rządu RP na Kraj mających miejsce 18, 22 oraz 25 lutego 1943. Krótko później, 18 marca 1943 wraz z Hanką Sawicką i Tadeuszem Olszewskim wpadł w zasadzkę gestapo przy ul. Mostowej w Warszawie. Jego ujęcie spowodowało odznaczenie dwóch funkcjonariuszy Sonderkommando (Steigera i Folta) Krzyżami Żelaznymi II klasy. Pośmiertnie w 1945 został odznaczony Krzyżem Grunwaldu II klasy i mianowany pułkownikiem.
Osiągnięcia sportowe.
W latach 1923-1924 kierował sekcją bokserską warszawskiego AZS, jak również został włączony przez red. Wiktora Junoszy Dąbrowskiego do prac centralnych polskiego pięściarstwa, gdzie 16 grudnia 1923 objął urząd Wiceprezesa PZB w Warszawie. 29 grudnia 1925 siedzibę zarządu przeniesiono do Poznania, a on sam zaczyna pełnić rolę reprezentanta PZB wobec Związku Związków Sportowych, Polskiego Komitetu Igrzysk Olimpijskich oraz władz państwowych. W marcu 1926 został mianowany członkiem zarządu, gdzie pozostał do 1927. Podczas mistrzostw Polski w Łodzi w 1926 pełnił funkcję sędziego ringowego. Przewodniczył także słynnej w dziejach walce pomiędzy Wende a Reuttem na Dynasach. Na przełomie lat 20. i 30. zakończył ostatecznie przygodę ze sportem, aby całkowicie poświęcić się działalności w Związku Zawodowym Kolejarzy i Wydziale Zawodowym Komitetu Warszawskiego KPP. Należał również do Ochotniczych Batalionów Robotniczych, u boku których brał udział w obronie stolicy. W 1942 działał w PPR i GL. Nieco wcześniej natomiast należał do Związku Walki Wyzwoleńczej.

</doc>
<doc id="1815418" url="https://pl.wikipedia.org/wiki?curid=1815418" title="Wiesława Michalska">
Wiesława Michalska

Wiesława Michalska (ur. 4 czerwca 1930 w Nieszawie, zm. 13 marca 2001) – nauczycielka polska, wieloletnia nauczycielka przysposobienia obronnego w Liceum im. Marii Konopnickiej we Włocławku, działaczka społeczna.
Życiorys.
Była córką Bronisława i Jadwigi z Gruźlewskich; ojciec zatrudniony był na kolei, m.in. jako zawiadowca stacji w Kutnie. Od 1938 mieszkała z rodzicami we Włocławku i do wybuchu wojny uczęszczała do miejscowej szkoły powszechnej. Naukę kontynuowała na tajnych kompletach. W 1948 została uczennicą Liceum im. Konopnickiej, w 1951 wstąpiła na Państwowe Kursy Nauczycielskie przy tejże szkole, noszącej wówczas nazwę III Szkoła Ogólnokształcąca stopnia podstawowego i licealnego im. Marii Konopnickiej. W tym samym roku uzyskała dyplom, uprawniający do wykonywania zawodu nauczycielskiego w szkołach ogólnokształcących stopnia podstawowego. Na kursie Powszechnej Organizacji „Służba Polsce” zdobyła uprawnienia komendanta hufca szkolnego tej paramilitarnej organizacji i wykonywała obowiązki komendanta hufca przy Liceum Konopnickiej. Od 1957 dysponowała dyplomem nauczyciela przysposobienia wojskowego na poziomie szkół średnich.
W 1953 wstąpiła do Polskiej Zjednoczonej Partii Robotniczej, w Liceum Konopnickiej kierowała podstawową organizacją partyjną. Przysposobienia wojskowego (obronnego) uczyła jednocześnie w Państwowym Liceum Pedagogicznym dla Wychowawczyń Przedszkoli oraz w Szkole Podstawowej nr 5 we Włocławku. W 1976 była zastępczynią komendanta ds. wychowawczych na obozie przysposobienia obronnego w Wymyślinie. W zespole ds. obronnych kuratorium włocławskiego odpowiadała za sprzęt techniczno-wojskowy i obozowy. W 1981, w związku z chorobą Wiktora Lewandowskiego, objęła obowiązki dyrektora Liceum im. Marii Konopnickiej. We wrześniu 1982 uzyskała emeryturę. 
Przez wiele lat prowadziła w Liceum Konopnickiej koło Ligi Przyjaciół Żołnierza, po zmianie nazwy – Ligi Obrony Kraju. Od 1975 wchodziła w skład Zarządu Wojewódzkiego Ligi Obrony Kraju. Założona przez nią pracownia przysposobienia obronnego została wyróżniona I nagrodą w konkursie powiatowym w 1969. Wyróżnienia i osiągnięcia sportowe notowała także powstała z inicjatywy Michalskiej sekcja strzelecka Liceum Konopnickiej, a szkolne koło Ligi Obrony Kraju przywoziło dyplomy z konkursów marynistycznych. Zasługą nauczycielki było także powstanie pierwszej pełnowymiarowej strzelnicy sportowej we Włocławku. Praca zawodowa i społeczna Michalskiej przyniosły jej m.in. Krzyż Kawalerski Orderu Odrodzenia Polski, Złoty Krzyż Zasługi, Medal Komisji Edukacji Narodowej, Odznakę „Zasłużony Działacz LOK”, „Za zasługi dla obronności kraju”, „Zasłużony dla rozwoju powiatu włocławskiego”.
W młodości udzielała się jako aktorka amatorka. W zespole Teatru Ludzi Upartych we Włocławku grała m.in. w sztuce Michała Bałuckiego "Dom otwarty" (1952) oraz w spektaklu "Poemat pedagogiczny" na podstawie Antona Makarenki (1954).
Mężem jej był Tadeusz Michalski, którego poślubiła w 1956; miała syna Mariusza Michalskiego (ur. 1959), aktora. Zmarła 13 marca 2001, pochowana została na cmentarzu komunalnym we Włocławku.

</doc>
<doc id="1815419" url="https://pl.wikipedia.org/wiki?curid=1815419" title="Parafia Przemienienia Pańskiego w Łukowie">
Parafia Przemienienia Pańskiego w Łukowie

Parafia Przemienienia Pańskiego w Łukowie – parafia rzymskokatolicka w Łukowie.
Parafia erygowana w 1250. Obecny kościół parafialny murowany, wybudowany w latach 1733–1762 kosztem mieszkańców miasta Łukowa i okolic oraz pomocy kasztelana Jana Jezierskiego, staraniem OO. Pijarów. 15 czerwca 1997 biskup siedlecki Jan Wiktor Nowak przy kościele Przemienienia Pańskiego erygował Kapitułę Kolegiaty Łukowskiej, a budynek podniósł do godności kościoła kolegiackiego. Świątynia znajduje się przy placu Narutowicza.
Terytorium parafii obejmuje: część Łukowa oraz Biardy, Gołaszyn (do torów), Ławki i Turze Rogi. Wspólnota parafialna liczy 9 815 wiernych.
Przy parafii działają Akcja Katolicka, Grupa Modlitewna św. Ojca Pio, Klub Inteligencji Katolickiej, Koło Przyjaciół Katolickiego Radia Podlasie, kółka różańcowe i Ruch Światło-Życie.
Duszpasterze.
Wikariusze:
Rezydenci:

</doc>
<doc id="1815422" url="https://pl.wikipedia.org/wiki?curid=1815422" title="Parafia Najświętszej Maryi Panny Matki Kościoła w Łukowie">
Parafia Najświętszej Maryi Panny Matki Kościoła w Łukowie

Parafia Najświętszej Maryi Panny Matki Kościoła w Łukowie – parafia rzymskokatolicka w Łukowie.
Została erygowana w 1989. Obecny kościół parafialny murowany. Świątynia mieści się przy ulicy Księdza Jerzego Popiełuszki.
Terytorium parafii obejmuje: część Łukowa oraz Dębowicę, kolonię wsi Gołaszyn za torami, Karwacz, Nurzynę, Suleje, Świercze i Wólkę Świątkową. Parafia liczy 7 950 wiernych.

</doc>
<doc id="1815425" url="https://pl.wikipedia.org/wiki?curid=1815425" title="Kristaq Mitro">
Kristaq Mitro

Kristaq Mitro (ur. 1 grudnia 1945 we Wlorze) – albański reżyser i scenarzysta filmowy.
Życiorys.
W 1970 ukończył studia na wydziale dramatu Instytutu Sztuk w Tiranie. Po studiach rozpoczął pracę jako asystent reżysera w Studiu Filmowym Nowa Albania (alb. Kinostudio Shqipëria e Re), współpracując z Piro Milkanim.
Jako samodzielny reżyser zadebiutował w 1972 filmem dokumentalnym "Basketbollistja nr. 10". Specjalizował się w filmach, przeznaczonych dla widowni dziecięcej. W 1975 rozpoczął ponad dwudziestoletnią współpracę z Ibrahimem Muçajem, z którym zrealizował serię filmów fabularnych. Był autorem scenariusza do filmu animowanego "Djaloshi prej dëbore". W 1971 wystąpił w roli partyzanta w filmie "Kur zbardhi nje dite". Jednym z ostatnich filmów w jego dorobku był dokument "Haleluja" o wizycie papieża Jana Pawła II w Albanii.
W 1976 i 1983 został wyróżniony nagrodami dla najlepszego reżysera na Festiwalu Filmu Albańskiego. W 1987 został wyróżniony przez władze Albanii tytułem "Zasłużonego Artysty" (alb. Artist i Merituar).
Prowadzi zajęcia z reżyserii filmowej dla studentów Uniwersytetu Sztuk w Tiranie. Wchodzi w skład komisji, zajmującej się selekcją albańskich filmów kandydujących do nagrody Amerykańskiej Akademii Filmowej.

</doc>
<doc id="1815426" url="https://pl.wikipedia.org/wiki?curid=1815426" title="Parafia NMP Matki Kościoła w Łukowie">
Parafia NMP Matki Kościoła w Łukowie



</doc>
<doc id="1815429" url="https://pl.wikipedia.org/wiki?curid=1815429" title="Karol Chrystian Józef Wettin">
Karol Chrystian Józef Wettin



</doc>
<doc id="1815436" url="https://pl.wikipedia.org/wiki?curid=1815436" title="Floyd S. Crego">
Floyd S. Crego

Floyd Stranahan Crego (ur. 24 lutego 1856 w Trumansburgu, zm. 23 kwietnia 1919 w Buffalo) – amerykański lekarz psychiatra. 
Syn Russella Crego i Avaline Marsters. Ukończył Boy's Academy w Albany i dwuletni kurs w Chickering Classical School w Cincinnati, a w 1879 otrzymał tytuł M. D. w Medical College of Ohio. Przez trzy lata studiował na Uniwersytecie w Heidelbergu, specjalizując się w chorobach nerwowych i umysłowych. Od 1881 w Buffalo, pracował w Buffalo State Hospital (do 1885), a następnie otworzył własną praktykę.
Należał do Erie County Medical Society, New York State Medical Society, Buffalo Academy of Medicine, Buffalo Medical Club, Sons of the American Revolution.
W maju 1885 ożenił się z Catharine W. Childs, córką Henry'ego Childsa z Buffalo, mieli troje dzieci: Floyda H., Richarda C. i George'a S.
Zmarł 23 kwietnia 1919 w Buffalo.

</doc>
<doc id="1815439" url="https://pl.wikipedia.org/wiki?curid=1815439" title="Floyd Stranahan Crego">
Floyd Stranahan Crego



</doc>
<doc id="1815443" url="https://pl.wikipedia.org/wiki?curid=1815443" title="Nigdy nie mów nigdy (film 2009)">
Nigdy nie mów nigdy (film 2009)

Nigdy nie mów nigdy – polska komedia obyczajowa, której premiera odbyła się 6 października 2009.
Film promowała piosenka „Nigdy nie mów nigdy” wykonywana przez Annę Dąbrowską.
W przeciągu 31 dni emisji w polskich kinach obraz osiągnął przychód w kwocie 6 880 156 zł.
Nagrody i nominacje.
W 2009 film został nominowany do nagrody Złote Lwy.

</doc>
<doc id="1815445" url="https://pl.wikipedia.org/wiki?curid=1815445" title="Artur Żukowski">
Artur Żukowski

Artur Sebastian Żukowski (ur. 25 września 1972, zm. 5 czerwca 2004 w Bagdadzie) – chorąży Wojska Polskiego.
Zawodową służbę wojskową pełnił w Jednostce Wojskowej 2305 „Grom”, a po jej zakończeniu i przeniesieniu do rezerwy został pracownikiem Blackwater USA. 5 czerwca 2004, w trzecim dniu swojej pracy w Blackwater zginął wraz z por. Krzysztofem Kaśkosem podczas ataku na osłaniany przez nich konwój. Do zamachu przyznała się organizacja powiązana z Al-Kaidą.
Pośmiertnie został awansowany do stopnia starszego chorążego.

</doc>
<doc id="1815447" url="https://pl.wikipedia.org/wiki?curid=1815447" title="Parafia Podwyższenia Krzyża Świętego w Łukowie">
Parafia Podwyższenia Krzyża Świętego w Łukowie

Parafia Podwyższenia Krzyża Świętego w Łukowie – parafia rzymskokatolicka w Łukowie.
Została erygowana w 1920. Obecny kościół parafialny murowany, wybudowany w latach 1766–1770, przez różnych fundatorów. Świątynia mieści się przy ulicy kardynała Stefana Wyszyńskiego. Do parafii należy również kościół filialny pw. św. Rocha w Łukowie. 
Terytorium parafii obejmuje część Łukowa oraz Aleksandrów, Czerśl, Dminin, Gołąbki, Jadwisin, Jeziory, Łazy, Malcanów, Podgaj, Ryżki, Rzymy-Las, Sięciaszkę Pierwszą, Sięciaszkę Drugą, Sięciaszkę Trzecią, Świdry i Zalesie. Parafia liczy 11 300 wiernych. Na jej terenie znajduje się cmentarz rzymskokatolicki z drewnianym kościołem św. Rocha, zbudowanym w I połowie XIX wieku.

</doc>
<doc id="1815451" url="https://pl.wikipedia.org/wiki?curid=1815451" title="Barbadian Superstardom">
Barbadian Superstardom

Barbadian Superstardom – drugie DVD amerykańskiej wokalistki R&amp;B Rihanny. DVD zostało wydane 18 sierpnia 2009 roku. Producentem płyty jest sama Robyn.
Informacje.
DVD przedstawia sceny z życia Rihanny. Można zobaczyć także fanów wypowiadających się przed koncertem. Ukazane są początki z życia gwiazdy, oraz to jak Robyn dostała się do show biznesu, zaczynając karierę singlem "Pon De Replay".

</doc>
<doc id="1815453" url="https://pl.wikipedia.org/wiki?curid=1815453" title="Threatened">
Threatened

Threatened – szesnasty utwór Michaela Jacksona z albumu Invincible. Piosenka jest dedykowana "Guru efektów specjalnych", Rickowi Bakerowi.
Utwór pojawia się w filmie Michael Jackson's This Is It.
Szczegółowe informacje.
Wokal: Michael Jackson 
Tekst i muzyka: Michael Jackson, Rodney Jerkins, Fred Jerkins III i LaShawn Daniels 
Producent: Michael Jackson i Rodney Jerkins
Wszystkie instrumenty: Michael Jackson i Rodeny Jerkins
Mix: Bruce Swedien, Rodney Jerkins i Stuard Brawley

</doc>
<doc id="1815454" url="https://pl.wikipedia.org/wiki?curid=1815454" title="Parch jabłoni">
Parch jabłoni

Parch jabłoni – grzybowa choroba większości gatunków drzew z rodzaju jabłoń ("Malus" Mill.), wywołana przez "Venturia inaequalis". Parch jest najpospolitszą i najgroźniejszą chorobą jabłoni. Powoduje znaczne obniżenie plonowania i zmniejszanie jego wartości oraz znaczne osłabienie drzew. Porażone owoce odmian zimowych jabłoni gorzej się przechowują lub też nie nadają się do przechowywania.
Objawy.
Grzyb może porażać liście i owoce oraz – rzadziej – młode, niezdrewniałe pędy. Pierwsze objawy w postaci małych, brunatnooliwkowych plam pojawiają się na górnej stronie młodych liści krótko po rozwinięciu się pąków. W miarę rozwoju liści wielkość i liczba plam zwiększa się, tak że w końcowej fazie porażenia, zwłaszcza w warunkach sprzyjającej wilgotności, plamy mogą obejmować większość powierzchni blaszki liściowej. W końcowym okresie rozwoju chorobowego plamy stają się brunatne, ponieważ porażone części ulegają wyschnięciu i częściowej nekrozie.
Objawy na owocach są jeszcze bardziej widoczne niż na liściach. Plamy na zawiązkach owoców są zwykle duże, zlewające się i ciemne. Rosnący owoc zniekształca się i może pękać. Porażone owoce bronią się, wytwarzając w miejscu porażenia warstwę korkową. Duże straty powoduje także parch późny (przechowalniczy), które następuje tuż przed zbiorem, a choroba rozwija się w chłodni owoców. Plamy na owocach są zwykle mniejsze, czarne (nie brunatne) i lekko błyszczące.
Etiologia i rozwój choroby.
Grzyb wytwarza stadium konidialne bytujące pasożytniczo i stadium workowe – saprofityczne. Zarodniki workowe powstają wiosną w pseudotecjach na liściach z poprzedniego roku i są źródłem infekcji pierwotnych. Paseudotecja tworzą się na tej części opadłych liści, która jest zwrócona do góry. Dostawszy się na zwilżony liść, zarodnik workowy kiełkuje w strzępkę rostkową i dość mocno przykleja się do powierzchni liścia. Od strzępki odgałęzia się strzępka infekcyjna, która przenika przez kutikulę i pod nią na ścianie komórkowej skórki rozwijają się obficie rozgałęziona strzępnia grzybni. Grzybnia wytwarza mniej lub bardziej zwartą warstwę trzonków konidialnych, które po przebiciu kutikuli widoczne są w postaci oliwkowobrunatnego nalotu. Zarodniki konidialnelne są długoelipsoidalne i powstają na wszystkich porażonych częściach roślin po kilka na jednym wyrastającym z grzybni trzonku. Są źródłem infekcji wtórnej latem i jesienią, choć stwierdzono, że zimujący na pędach tzw. parch powierzchniowy tworząc konidia wiosną także może być źródłem infekcji.
Największy rozwój grzyba przypada na okres wiosenny, gdy na drzewie powstaje dużo młodych, a tym samym wrażliwych liści. Stare liście są prawie całkowicie odporne na działanie grzyba. Wiosną wysiew zarodników workowych uzależniony jest od temperatury powietrza i wilgotności. Najbardziej sprzyjająca temperatura zawiera się w granicach 16–24 °C, temperatura poniżej 4 °C znacznie hamuje wysiew, a poniżej 2 °C zatrzymuje go zupełnie. Wysiew, a właściwie czynne wyrzucanie zarodników odbywa się aktywnie pod wpływem wzrostu ciśnienia osmotycznego spowodowanego deszczem lub rosą. Wysiew zarodników workowych może trwać do 10 tygodni.
Zwalczanie.
Parcha zwalcza się głównie metodami chemicznymi, a o skuteczności decyduje wybór właściwego fungicydu, odpowiedniego terminu jego zastosowania i dokładności przeprowadzonego opryskiwania. W nauce sadowniczej znane są obecnie trzy programy opryskiwań przeciwko parchowi. W praktyce programy ochrony są najczęściej zależnie od warunków pogodowych i są częściowo schematyczne a częściowo interwencyjne (według wskazań sygnalizacji).
Program fenologiczny.
Pierwszy, najwcześniej zalecany, to program fenologiczny oparty na fazach rozwojowych jabłoni. Przewiduje 5 oprysków fungicydami wiosną do momentu, gdy owoce osiągają wielkość orzecha laskowego, a następnie w zależności od warunków pogodowych systematycznie co dwa tygodnie do momentu nie późniejszego niż na to wskazuje okres karencji stosowanego fungicydu. Nie zawsze program ten jest skuteczny, gdyż często brak zbieżności pomiędzy fazami rozwojowymi jabłoni a okresami krytycznymi wynikającymi z przebiegu pogody.
Program schematyczny.
Realizowany jest w USA i w wielu sadach towarowych w Polsce. Opryskuje się drzewa fungicydami o działaniu zapobiegawczym co 7–10 dni przed kwitnieniem i co 10–14 dni po kwitnieniu, przy czym należy starać się wykonywać opryski przed spodziewanym deszczem. Wadą jego jest to, że zwykle w sezonie wykonuje się 2–4 niepotrzebne opryskiwania.
Program według sygnalizacji.
Badania przeprowadzone w latach 50. ubiegłego stulecia przez Millsa pozwalają z dużą dokładnością wyliczyć moment infekcji. Wykazał on ścisłą zależność pomiędzy długością zwilżenia liści i temperaturą powietrza a szybkością kiełkowania zarodników grzyba "Venturia inaequalis". Opierając się na tych danych łatwo można wyliczyć termin infekcji. Wykonują to zwykle stacje sygnalizacyjne i informują producentów o zagrożeniu. Zabieg musi być wykonany w przeciągu najczęściej 36–48 godzin po rozpoczęciu procesu zakażania przy użyciu fungicydów o działaniu interwencyjnym; ważny jest dobór środków o określonym czasie działania interwencyjnego. Obecnie w Polsce są dostępne środki o działaniu interwencyjnym do 120 godzin po infekcji.
Metody wspomagające.
Niektóre zabiegi agrotechniczne mogą również odegrać dużą rolę w zwalczaniu parcha jabłoni. Należy do nich przede wszystkim prześwietlanie koron drzew. Dostatecznie luźna korona sprzyja szybszemu wysychaniu mokrych po deszczu liści, co skraca okres umożliwiający zakażenie. Ponadto drzewa o luźnej koronie można dokładniej opryskać.
Innym sposobem jest usuwanie opadłych liści lub też niszczenie ich w sadzie. Likwiduje się w ten sposób otocznie na opadłych liściach, ograniczając infekcje pierwotne wiosną. Liście można likwidować, opryskując jesienią 5% roztworem mocznika, co powoduje ich szybki rozkład i mineralizację.
Wrażliwość odmian.
Odmiany uprawne jabłoni różnią się wrażliwością na tę chorobę. Do najbardziej wrażliwych należy amerykańska odmiana McIntosh, a także prawie wszystkie które są jej pokrewne jak np. Lobo, Cortland, Spartan, Macoun a także inne odmiany jak np. Kronselska, Landsberska, Beforest, Elstar czy Granny Smith. Wiele odmian popularnych w Polsce należy do średnio wrażliwych na tę chorobę; są to np.: Gala, Golden Delicious, Jonagold, Koksa Pomarańczowa, Malinowa Oberlandzka czy Szampion. Odmianami które rzadko ulegają tej chorobie, tylko w bardzo sprzyjających warunkach pogodowych i przy dużej presji patogenu, czyli odmianami określanymi jako odporne są: Antonówka Zwykła, Piękna z Boskoop, Kosztela.
Hodowla odmian odpornych na parcha.
W roku 1945 w Stanach Zjednoczonych na uniwersytetach Purdue University, Rutgers University oraz Illinois University rozpoczęto program hodowli odmian odpornych na parcha jabłoni (badania wstępne prowadzono od 1926 roku). Do hodowli użyto gatunki oraz odmiany, które wykazują odporność na tę chorobę. Były to przede wszystkim "Malus floribunda", "M. micromalus", "M. pumila" i "M. baccata". Gatunki te krzyżowano z amerykańską odmianą jabłoni 'Rome Beauty'. Następnie otrzymane tysiące siewek oceniano pod kątem obecności genów odporności. Stwierdzono, że najlepsze rezultaty uzyskano po krzyżowaniu z selektem "Malus floribunda" 821. Otrzymane siewki krzyżowano wstecznie z odmianami uprawnymi dla uzyskania potomków o lepszych walorach konsumpcyjnych, wykazujących jednocześnie odporność na parcha.
Badania, do których w późniejszych latach włączyła się Kanada, a następnie 16 krajów europejskich (m.in. Polska) były kontynuowane przez kilkadziesiąt lat, a w niektórych krajach w dalszym ciągu są prowadzone. Pierwsze odmiany otrzymane w ramach tego programu w latach 70. nazwano 'Prima' i 'Priscilla' (trzy pierwsze litery nazwy od pierwszych liter uczelni, które rozpoczęły program). Obecnie w uprawie jest kilkadziesiąt odmian, które otrzymano w wielu krajach dzięki programowi zapoczątkowanemu w USA.
Do spotykanych w uprawie w Polsce należą: Florina (Francja), Liberty (USA), Novamac (USA), Topaz (Czechy), Rubinola (Czechy), Rajka (Czechy) oraz polskie: Melfree, Medea, Egeria, Odra i Sawa.

</doc>
<doc id="1815455" url="https://pl.wikipedia.org/wiki?curid=1815455" title="Parafia św. Brata Alberta w Łukowie">
Parafia św. Brata Alberta w Łukowie

Parafia św. Brata Alberta w Łukowie – parafia rzymskokatolicka w Łukowie.
Została erygowana w 1992. Obecny kościół parafialny murowany, wybudowany w latach 1994–2002, staraniem ks. Janusza Onufrejuka, poświęcony przez biskupa Zbigniewa Kiernikowskiego. Świątynia mieści się przy ulicy M. Wereszczakówny.
Terytorium parafii obejmuje część Łukowa. Parafia liczy 5980 wiernych.

</doc>
<doc id="1815458" url="https://pl.wikipedia.org/wiki?curid=1815458" title="Druzy (biologia)">
Druzy (biologia)

Druzy – zespoły drobnych kryształów szczawianu wapnia połączonych w taki sposób, że powierzchnia najeżona jest ich narożami. Powstają zwykle w wakuoli lub w ścianie komórkowej.

</doc>
<doc id="1815460" url="https://pl.wikipedia.org/wiki?curid=1815460" title="Optyka biomedyczna">
Optyka biomedyczna

Optyka biomedyczna, biooptyka – dziedzina medycyny z zakresu inżynierii biomedycznej zajmująca się wykorzystaniem światła w badaniach obiektów biologicznych, w diagnostyce medycznej i terapii. 
Zastosowania optyki w terapii to wykorzystanie światła do cięcia, topienia, spawania tkanek, do koagulacji, rozdrobnienia, karbonizacji i waporyzacji. Chirurgiczne zabiegi laserowe stosowane są w chirurgii tkanek miękkich, w dermatologii estetycznej, w stomatologii i w innych działach medycyny.
Metody optyczne w diagnostyce medycznej wykorzystuje się w diagnostyce obrazowej (mikroskopii, mikroskopii fluorescencyjnej, transiluminacji) oraz w diagnostyce spektroskopowej tkanek i biomateriałów.
Ośrodki biooptyczne w Polsce.
W Polsce prowadzone są badania naukowe w zakresie optyki biomedycznej przez grupy badawcze na Wydziale Podstawowych Problemów Techniki Politechniki Wrocławskiej:

</doc>
<doc id="1815461" url="https://pl.wikipedia.org/wiki?curid=1815461" title="Wyżnia Białowodzka Przełączka">
Wyżnia Białowodzka Przełączka

Wyżnia Białowodzka Przełączka (, ok. 1970 m) – trawiasta przełączka w masywie Młynarza w słowackich Tatrach Wysokich. Znajduje się we wschodniej grani Wielkiego Młynarza, pomiędzy jego południowo-wschodnim wierzchołkiem (ok. 2090 m) a wierzchołkiem Młynarki (ok. 2010 m). Wierzchołek Młynarza opada na przełączkę pionowym uskokiem, ku Młynarce natomiast wznosi się lekko pochylona grań.
Na siodło Wyżniej Białowodzkiej Przełączki nie prowadzą żadne znakowane szlaki turystyczne. Dla taterników najłatwiejsza droga prowadzi od Ciężkiego Stawu do Młynarzowej Ławki, nią do Żlebu Ascety, ze żlebu krótki trawers na przełączkę. Jest to jednak zamknięty dla turystów i taterników obszar ochrony ścisłej.
Pierwszego wejścia turystycznego na Wyżnią Białowodzką Przełączkę dokonali Jan Humpola i Mieczysław Świerz 14 lipca 1924 roku.

</doc>
<doc id="1815462" url="https://pl.wikipedia.org/wiki?curid=1815462" title="Pielęgniarka społeczna">
Pielęgniarka społeczna

Pielęgniarka społeczna – pielęgniarka przygotowana w zakresie pracy socjalnej, współdziałająca w polepszaniu warunków zdrowotnych, w których funkcjonuje człowiek. Jej działania mają charakter pielęgnacyjno-opiekuńczy i społeczno-wychowawczy.
Działalność pielęgniarki społecznej dotyczy pielęgnowania zdrowia, zapobiegania chorobom i inwalidztwu, opieki nad obłożnie i przewlekle chorymi w domu, opieki nad niemowlęciem, kobietą w ciąży, matką karmiącą, osobami starymi i niedołężnymi. Występuje ona m.in. do różnych instytucji w imieniu pacjenta lub na jego prośbę oraz pomaga w umieszczeniu przewlekle chorych na oddziałach opieki długoterminowej. Do zadań pielęgniarki społecznej należy także m.in.:

</doc>
<doc id="1815463" url="https://pl.wikipedia.org/wiki?curid=1815463" title="Ministerstwo Pracy i Opieki Społecznej Niemiec">
Ministerstwo Pracy i Opieki Społecznej Niemiec



</doc>
<doc id="1815464" url="https://pl.wikipedia.org/wiki?curid=1815464" title="Gory Guerrero">
Gory Guerrero

Salvador Guerrero Quesada (ur. 11 stycznia 1921 w Ray w stanie Arizona, zm. 18 kwietnia 1990 w El Paso w stanie Teksas) – meksykańsko-amerykański wrestler, bardziej znany spod pseudonimu ringowego Gory Guerrero. Głowa rodziny Guerrero – wielopokoleniowego rodu meksykańsko-amerykańskich zawodowych zapaśników.
Kariera.
Urodził się w Ray (Arizona) w rodzinie meksykańskich pracowników migrujących. W wieku 9 lat, kiedy zmarła jego matka, rodzina Quesada przeniosła się do Meksyku (Guadalajara), gdzie jego ojciec rozpoczął pracę jako tłumacz ustny języka angielskiego.
W Meksyku uczęszczał na siłownię z zamiarem trenowania boksu, jednak zamiast pięściarstwa zaczął szkolić się w lucha libre pod okiem luchadorów "Diablo Velasco" i "El Indio Mejía". Pierwszą walkę w lucha libre odbył w dniu 14 września 1937 przegrywając pojedynek na rzecz "El Rojo". Początkowo występował pod pseudonimem "Joe Morgan", jednak niedługo później zmienił imię ringowe na "Gory Guerrero" – odnosząc ten gimmick do jego walk pełnych krwi.
W 1943 trafił do pierwszej dużej meksykańskiej promocji wrestlingu – Empresa Mexicana de la Lucha Libre (EMLL), a rok później otrzymał w tej federacji nagrodę „Rookie of the Year” (ang. "żółtodziób roku"). W 1945 był posiadaczem mistrzostwa Campeonato Nacional Peso Welter, a później Campeonato Nacional de Peso Medio, które utrzymywał w posiadaniu przez okres ok. roku. Pod koniec lat 40. występował w tag teamie z gwiazdą lucha libre – El Santo. Drużyna ta była niepokonana w walkach tag teamowych, przez co zyskała sławę pod nazwą "La Pareja Atómica" (hiszp. "Atomowa Para"). Guerrero wystąpił również w kilku produkcjach filmowych El Santo. Następnie prowadził rywalizację z Tarzánem Lópezem, którego pokonał zdobywając tytuł NWA World Middleweight Championship. W 1954 walczył z Lou Theszem o mistrzostwo NWA World Heavyweight Championship, jednak nie zdołał go zdobyć.
W 1966 opuścił federację Empresa Mexicana de la Lucha Libre, w której występował od 1943, by kolejno zaliczać występy w federacjach niezależnych – rozpoczął m.in. współpracę z Dory Funkiem Sr. przy bookowaniu walk oraz trenowaniu zawodników. Potem pracował przy prowadzeniu widowisk wrestlingowych organizowanych przez NWA Hollywood Wrestling oraz World Class Championship Wrestling, gdzie również zajmował się bookingiem walk. Z wiekiem jego występy w ringu były coraz rzadsze aż do lat 80, kiedy przeszedł na emeryturę.
Gory’emu Guerrero przypisuje się wynalezienie akcji wrestlingowych takich jak "La de a Caballo" (camel clutch) oraz "Gory Special" (rodzaj backbreakera). Jest również twórcą innych rzutów wrestlingowych "Gory Bomb" (facebuster), "Barry White Driver" (piledriver), "Stu Hart Special" (powerbomb).
Życie prywatne.
Od 1947 żonaty z Herlindą – siostrą wrestlera Enrique Llanesa. Wraz z żoną doczekali się szóstki dzieci – czwórki synów: Chavo, Mando, Hectora i Eddiego oraz dwójki córek: Marii i Lindy. Po zakończeniu kariery wrestlera zajął się sprzedażą ubezpieczeń samochodowych dla członków związku motorowego American Automobile Association (AAA). Cierpiał na zapalenie wątroby, które doprowadziło do jej marskości, a w rezultacie do śmierci Guerrero.

</doc>
<doc id="1815465" url="https://pl.wikipedia.org/wiki?curid=1815465" title="Ministerstwo Rolnictwa, Polityki Żywnościowej i Ochrony Konsumentów Niemiec">
Ministerstwo Rolnictwa, Polityki Żywnościowej i Ochrony Konsumentów Niemiec



</doc>
<doc id="1815466" url="https://pl.wikipedia.org/wiki?curid=1815466" title="Ministerstwo ds. Rodziny, Starszych Obywateli, Kobiet i Młodzieży Niemiec">
Ministerstwo ds. Rodziny, Starszych Obywateli, Kobiet i Młodzieży Niemiec



</doc>
<doc id="1815470" url="https://pl.wikipedia.org/wiki?curid=1815470" title="Kongres Deputowanych (Hiszpania)">
Kongres Deputowanych (Hiszpania)



</doc>
<doc id="1815471" url="https://pl.wikipedia.org/wiki?curid=1815471" title="James W. Putnam">
James W. Putnam

James W. Putnam (ur. 29 sierpnia 1849 w Amherst, zm. 23 marca 1938 w Buffalo) – amerykański lekarz neurolog i psychiatra. Profesor neurologii na University of Buffalo.

</doc>
<doc id="1815473" url="https://pl.wikipedia.org/wiki?curid=1815473" title="Roll It">
Roll It

„Roll It” (pl. "Obróć to") – reprodukcja singla piosenkarki Alison Hinds z jej płyty "Soca Queen" z 2005 roku, znanego pod nazwą "Roll It Gal". Utwór pochodzi z albumu J-Statusa "The Beginning" i został wydany 18 marca 2007 roku w Europie. W piosence gościnnie wystąpiły Shontelle oraz Rihanna. Nowa wersja zawiera bardziej seksowne zwroty oraz nową melodię.

</doc>
<doc id="1815476" url="https://pl.wikipedia.org/wiki?curid=1815476" title="Związek, Postęp, Demokracja">
Związek, Postęp, Demokracja

Związek, Postęp, Demokracja (hiszp. "Unión Progreso y Democracia", UPyD) – hiszpańska centrowa i socjalliberalna partia polityczna.
Historia.
Ugrupowanie powstało w 2007 z inicjatywy Rosy Díez, byłej działaczki Hiszpańskiej Socjalistycznej Partii Robotniczej w Kraju Basków, którą opuściła w proteście przeciwko negocjacjom José Luisa Zapatero z separatystami z ETA. Wśród założycieli nowej formacji znalazła się grupa filozofów i pisarzy, w tym Fernando Savater i Mario Vargas Llosa.
Partia wystartowała w 2008 w wyborach krajowych, uzyskując 1,2% głosów i wprowadzając 1 przedstawiciela do Kongresu Deputowanych (mandat uzyskała Rosa Díez). Rok później ugrupowanie uzyskało jedno miejsce w Parlamencie Europejskim, które objął Francisco Sosa Wagner. W przedterminowych wyborach krajowych w 2011 do Kongresu Deputowanych weszło 5 posłów partii (4,69% poparcia). W 2014 UPyD wprowadził 4 deputowanych do Europarlamentu VIII kadencji. W 2015 po porażkach wyborczych partii w wyborach regionalnych jej nowym liderem został Andrés Herzog, zastępując Rosę Díez. W tym samym roku ugrupowanie utraciło swoją parlamentarną reprezentację, w 2016 na czele ugrupowania stanął Gorka Maneiro, a w 2017 Cristiano Brown.
W 2019 ugrupowanie podpisało porozumienie z Obywatelami, wystawiając swoich kandydatów (formalnie pod szyldem niezależnych) na liście Obywateli w poszczególnych wyborach. W grudniu 2020 partia została rozwiązana.

</doc>
<doc id="1815479" url="https://pl.wikipedia.org/wiki?curid=1815479" title="Traktat pacyfikacyjny">
Traktat pacyfikacyjny

Traktat określający warunki pokoju między królem Augustem II Mocnym, a zbuntowaną szlachtą w 1717 roku na sejmie niemym. Był on skutkiem dwuletniej wojny domowej.

</doc>
<doc id="1815483" url="https://pl.wikipedia.org/wiki?curid=1815483" title="Młynarczykowa Szczerbina">
Młynarczykowa Szczerbina

Młynarczykowa Szczerbina (, 1754 m) – przełączka we wschodniej grani masywu Młynarza (dokładnie Wielkiego Młynarza) w słowackich Tatrach Wysokich. Znajduje się między Nawiesistą Turnia (1830 m) i Młynarczykiem (1762 m). 
Jest to wąska przełączka. Na południe opada z niej pionowe zacięcie będące częścią zbudowanej z płyt depresji oddzielającej urwiska Młynarczyka i ścianę Nawiesistej Turni. Na północ opada z przełączki skalisto-trawiaste zbocze będące orograficznie prawą odnogą Młynarczykowego Żlebu. 
Młynarczykowa Szczerbina jest jedynym miejscem, z którego w łatwy sposób można wyjść na szczyt Młynarczyka. Jedyna zaś łatwa droga na Młynarczykową Szczerbinę prowadzi wschodnią granią Młynarza (droga wspinaczkowa nr 41 w przewodniku W. Cywińskiego "Tatry, tom 6. Młynarz"). Ma trudność II w skali tatrzańskiej. Samo wejście z Młynarczykowej Szczerbiny na Młynarczyka jest łatwe, lecz jak pisze W. Cywiński "w niezwykłej ekspozycji".
Pierwsze wejście: Jan Humpola i Mieczysław Świerz 14 lipca 1924 r. Pierwsze wejście zimowe: Cestmir Harnicek i Jaroslav Mlezak 16 marca 1954 r..

</doc>
<doc id="1815484" url="https://pl.wikipedia.org/wiki?curid=1815484" title="Parafia św. Michała Archanioła w Nowym Dworze Mazowieckim">
Parafia św. Michała Archanioła w Nowym Dworze Mazowieckim

Parafia pw. Świętego Michała Archanioła w Nowym Dworze Mazowieckim – parafia rzymskokatolicka w dekanacie nowodworskim diecezji warszawsko-praskiej.
Kościół parafialny został zbudowany w 1792 w stylu klasycystycznym, murowany z cegły, otynkowany, w którym prezbiterium jest od strony południowej, rozbudowany w latach 1981-1984 według projektu architekta Stefana Kuryłowicza. Kościół jest pod wezwaniem św. Michała Archanioła, Niepokalanego Poczęcia Najświętszej Maryi Panny, św. Stanisława biskupa i męczennika i św. Apolonii męczennicy. Mieści się przy ulicy Warszawskiej. Około 400 metrów od kościoła w prostej linii na południe przy ulicy Słowackiego znajduje się zabytkowy cmentarz parafialny założony w 1694 roku. Na cmentarzu tym znajdują się między innymi groby i kwatery żołnierzy z lat 1920, 1939-1944 i kwatera ofiar terroru hitlerowskiego.

</doc>
<doc id="1815486" url="https://pl.wikipedia.org/wiki?curid=1815486" title="Garcelle Beauvais">
Garcelle Beauvais

Garcelle Beauvais-Nilon (ur. 26 listopada 1966 w Saint-Marc) – haitańsko-amerykańska aktorka i była modelka. Znana jest głównie z ról w serialu "Nowojorscy gliniarze" oraz sitcomie "The Jamie Foxx Show".
Życiorys.
Wczesne życie.
Beauvais urodziła się w Saint-Marc na Haiti. Jest córką pielęgniarki Marii Claire Beauvais i Axela Jeana Pierre’a, prawnika. Posiada również sześcioro rodzeństwa. Po rozwodzie rodziców przeprowadziła się z matką oraz rodzeństwem do Massachusetts. W wieku siedmiu lat rodzina przeprowadziła się ponownie, tym razem do Miami. Uczęszczała do szkół North Miami Beach High School i Miami Norland High School.
Kariera.
W wieku siedemnastu lat Beauvais wyjechała do Nowego Jorku, by rozwijać karierę modelki. Podpisała wtedy kontrakty z agencjami modelek Ford Models w Nowym Jorku oraz Irene Marie Models w Miami. Garcelle brała udział w sesjach dla Avonu, Mary Kay i Clairolu, a także pojawiła się w katalogach Neiman Marcus i Nordstrom. Poza tym jej zdjęcia ukazały się w magazynach "Essence", "Ebony" oraz "Playboy".
Beauvais występowała na pokazach m.in.: Calvina Kleina oraz Isaaca Mizrahiego.
W 2008 roku Garcelle utworzyła własną linię biżuterii dziecięcej Petit Bijou.
Życie prywatne.
Garcelle ma syna Olivera (ur. 1991) z byłego małżeństwa z Danielem Saundersem. W 2001 roku wyszła za mąż za Mike’a Nilona, z którym ma dwóch synów, bliźniaków Jaxa Josepha i Jaida Thomasa, urodzonych 18 października 2007 roku.

</doc>
<doc id="1815487" url="https://pl.wikipedia.org/wiki?curid=1815487" title="Ludo Coeck">
Ludo Coeck

Ludo Coeck (ur. 25 września 1955 w Berchem - zm. 9 października 1985 w Edegem) – piłkarz belgijski grający na pozycji pomocnika.
Kariera klubowa.
Karierę piłkarską Coeck rozpoczął w zespole Berchem Sport. W sezonie 1971/1972 grał w drugiej lidze Belgii W 1972 roku odszedł do Anderlechtu. W Anderlechcie stał się podstawowym zawodnikiem. W 1973 roku osiągnął z Anderlechtem pierwszy sukces w karierze, gdy zdobył Puchar Belgii. W 1974 roku wywalczył mistrzostwo Belgii, a w 1975 roku ponownie sięgnął po krajowy puchar. W maju 1976 roku zagrał w wygranym 4:2 finale Pucharu Zdobywców Pucharów z West Ham United. W tamtym roku ponownie zdobył Puchar Belgii. W 1978 roku ponownie wygrał Puchar Zdobywców Pucharów (grał w wygranym 4:0 finale z Rapidem Wiedeń. W 1981 roku wywalczył drugie mistrzostwo Belgii w karierze. W barwach Anderlechtu rozegrał 292 mecze i strzelił 54 gole.
W 1983 roku Coeck przeszedł do Interu Mediolan. W Interze był rezerwowym i zagrał w 9 spotkaniach Serie A. W 1984 roku odszedł z Interu do Ascoli Calcio. W Ascoli spędził pół sezonu i w 1985 roku został piłkarzem RWD Molenbeek.
9 października 1985 roku Coeck zginął w wypadku samochodowym koło miejscowości Rumst, gdy jego BMW uderzyło w barierki. Zawodnik jechał by podpisać kontrakt z drużyną Lierse SK.
Kariera reprezentacyjna.
W reprezentacji Belgii Coeck zadebiutował 8 września 1974 roku w wygranym 2:0 spotkaniu eliminacji do Euro 76 z Islandią.
W 1982 roku był w kadrze Belgii na Mistrzostwa Świata w Hiszpanii. Był tam podstawowym zawodnikiem i rozegrał 5 spotkań: z Argentyną (1:0), z Salwadorem (1:0 i gol w 25. minucie), z Węgrami (1:1), z Polską (0:3) i ze Związkiem Radzieckim (0:1). W 1984 roku został powołany do kadry Belgii na Euro 84, na którym był rezerwowym i rozegrał 2 mecze: z Francją (0:5) i z Danią (2:3).
Od 1974 do 1984 roku rozegrał w kadrze narodowej 46 meczów i strzelił 4 gole.

</doc>
<doc id="1815493" url="https://pl.wikipedia.org/wiki?curid=1815493" title="Oblężenie Rodos (88 p.n.e.)">
Oblężenie Rodos (88 p.n.e.)

Oblężenie Rodos – oblężenie, które miało miejsce w roku 88 p.n.e., pomiędzy armią Rodejczyków, dowodzoną przez admirała Demogarasa i rzymskiego prokonsula Luciusa Cassiusa, a armią Królestwa Pontu prowadzoną przez Mitrydatesa VI. 
Zwycięstwa króla Pontu Mitrydatesa VI nad rzeką Amnias w 89 p.n.e oraz pod Protopachium w tym samym roku doprowadziły do rozbicia większości sił Rzymu oraz jego sojuszników w rzymskiej prowincji Azji na obszarze dzisiejszej Anatolii. W roku 88 p.n.e. Mitrydates VI opanował niemal całą prowincję Azję, wydając nakaz wymordowania 80 000 mieszkańców Efezu, głównie Rzymian i Italików. Wierność Rzymowi zachowała jedynie wyspa Rodos, gdzie schroniły się niedobitki wojsk rzymskich w tym sam prokonsul Azji Lucius Cassius. Na wyspie wzmocniono obronę przygotowując się do spodziewanego ataku Pontu. Mitrydates podążył ku Rodos na czele silnie obsadzonej wojskiem floty liczącej 25 jednostek. Widząc zbliżającą się flotę króla Pontu mieszkańcy spalili przedmieścia miasta Rodos, w celu uniemożliwienia użycia ich przez Pontyjczyków do celów wojskowych. Flota Rodejczyków wpłynęła do portu a bramy miasta zostały zamknięte. Po wylądowaniu na wyspie, wojska Mitrydatesa rozpoczęły oblężenie miasta Rodos. W tym czasie Rodejczycy podejmowali wiele ataków zaczepnych zarówno z lądu jak i morza. Mimo swej małej siły flota rodyjska kilkakrotnie z powodzeniem prowadziła brawurowe wypady na znacznie potężniejszą flotę Pontu. Król Pontu oczekiwał nadchodzących wojsk z Kaunos(obecnie okolice Dalyan), mających wesprzeć lądowy atak na miasto, jednak nadchodząca z pomocą flota z piechotą Mitrydatesa na skutek złej pogody rozproszyła się, stając się łatwym celem jednego z wypadów floty rodyjskiej. Rodyjczycy zajęli i zniszczyli kilkanaście okrętów, biorąc do niewoli 400 osób.
W tej sytuacji pozbawiony pomocy Mitrydates podjął decyzję o nocnym ataku na miasto od strony lądu i morza. Przedwczesny i mało skoordynowany atak Pontyjczyków, który w dodatku został przewidziany przez Rodejczyków został odparty przez obrońców miasta. Niepowodzeniem zakończył się także ostrzał murów ze specjalnej machiny bojowej tzw. sambuki od strony morza(konstrukcja ta umieszczona była na dwóch łodziach). Machina zatonęła pod własnym ciężarem, a atak po raz kolejny był przewidziany przez Rodejczyków. Zwycięstwo zawdzięczano bogini Isis(Izydzie), której świątynia była celem ataku wojsk Pontu. Po tym ataku zrozpaczony Mitrydates VI, z powodu nadchodzących burz opuścił wyspę. Oblężenie Rodos było ostatnią bitwą w której Mitrydates brał udział jako dowódca wojsk. 

</doc>
<doc id="1815494" url="https://pl.wikipedia.org/wiki?curid=1815494" title="Parafia Świętych Apostołów Piotra i Pawła w Nowym Dworze Mazowieckim">
Parafia Świętych Apostołów Piotra i Pawła w Nowym Dworze Mazowieckim

Parafia Świętych Apostołów Piotra i Pawła w Nowym Dworze Mazowieckim – parafia rzymskokatolicka pod wezwaniem Świętych Apostołów Piotra i Pawła w Nowym Dworze Mazowieckim, w dekanacie nowodworskim, w diecezji warszawsko-praskiej. Erygowana w 1988 z parafii św. Michała Archanioła w Nowym Dworze Mazowieckim. Do 2008 roku msze odbywały się w kaplicy wybudowanej na początku lat 90. XX wieku. Nowy kościół parafialny został poświęcony i oddany do użytku w 2008 roku. Mieści się przy ulicy Wyszyńskiego, na Osiedlu Młodych.

</doc>
<doc id="1815495" url="https://pl.wikipedia.org/wiki?curid=1815495" title="Leading case">
Leading case

Leading case (inaczej watershed case) – sprawa wiodąca, czyli precedens, który dał początek serii późniejszych orzeczeń sądowych, w których powielono lub rozwinięto przyjęte w nim rozwiązania.
Leading case można by próbować porównywać do znanej systemowi kontynentalnemu instytucji „linii orzecznictwa”, nie jest to jednak do końca prawidłowe.

</doc>
<doc id="1815497" url="https://pl.wikipedia.org/wiki?curid=1815497" title="Watershed case">
Watershed case



</doc>
<doc id="1815501" url="https://pl.wikipedia.org/wiki?curid=1815501" title="Kraj Zadunajski">
Kraj Zadunajski

Kraj Zadunajski () – jeden z trzech głównych regionów geograficznych, obok Małej ("Kisalföld") i Wielkiej Niziny Węgierskiej ("Alföld"), wyróżnianych w obrębie Kotliny Panońskiej przez geografię węgierską.
Kraj Zadunajski obejmuje regiony geograficzne leżące na zachód od południkowego odcinka Dunaju, między Małą Niziną Węgierską na północnym zachodzie, przedgórzem Alp ("Alpokalja") na południowym zachodzie i doliną Drawy na południu. Kraj Zadunajski jest różnorodny pod względem form ukształtowania powierzchni – w jego skład obok pasm gór i wzgórz wchodzą również równiny i kotliny.
O odmienności ukształtowania Kraju Zadunajskiego od Wielkiej i Małej Niziny Węgierskiej zadecydowała tektonika – podłoże Kraju Zadunajskiego w czwartorzędzie nie uległo procesowi intensywnego zapadania, który dotknął obie Niziny, lecz pozostało na tej samej wysokości, a nawet zostało gdzieniegdzie wypiętrzone. W efekcie powierzchnia Kraju Zadunajskiego nie jest płaska, lecz zróżnicowana wysokościowo.
Przez środek Kraju Zadunajskiego, w przybliżeniu wzdłuż osi jeziora Balaton, biegnie uskok tektoniczny, który dzieli region na dwie główne części:
Regionalizacja fizycznogeograficzna według UKD nie wyróżnia Kraju Zadunajskiego jako odrębnego regionu, lecz w jego miejscu lokuje dwie mniejsze jednostki – Średniogórze Zadunajskie i Wysoczyzny Zadunajskie. Odmiennie też określa granice regionu, między innymi równinę Mezőföld zalicza już do Wielkiej Niziny Węgierskiej.

</doc>
<doc id="1815504" url="https://pl.wikipedia.org/wiki?curid=1815504" title="Kisalföld">
Kisalföld



</doc>
<doc id="1815505" url="https://pl.wikipedia.org/wiki?curid=1815505" title="Alföld">
Alföld



</doc>
<doc id="1815507" url="https://pl.wikipedia.org/wiki?curid=1815507" title="Sprawa wiodąca">
Sprawa wiodąca



</doc>
<doc id="1815509" url="https://pl.wikipedia.org/wiki?curid=1815509" title="Kisalfold">
Kisalfold



</doc>
<doc id="1815512" url="https://pl.wikipedia.org/wiki?curid=1815512" title="Mistrzostwa Świata w Zapasach 1967">
Mistrzostwa Świata w Zapasach 1967

Mistrzostwa Świata w Zapasach 1967 w stylu klasycznym odbyły się w mieście Bukareszt (Rumunia), a w stylu wolnym w mieście Nowe Delhi (Indie).

</doc>
<doc id="1815516" url="https://pl.wikipedia.org/wiki?curid=1815516" title="Parafia św. Maksymiliana Kolbego w Nowym Dworze Mazowieckim">
Parafia św. Maksymiliana Kolbego w Nowym Dworze Mazowieckim

Parafia pw. św. Maksymiliana Kolbego w Nowym Dworze Mazowieckim – Modlinie Starym – parafia należąca do dekanatu zakroczymskiego, diecezji płockiej, metropolii warszawskiej. 
Historia parafii.
Została erygowana 2 lutego 1981 wyłoniona z parafii Pomiechowo. Od początku istnienia parafii proboszczem był ks. kan. Edward Stefan Pacek, którego w 2013 roku zastąpił ks. kan. mgr Andrzej Redmer. Wikariuszem parafii od 2018 jest ks. mgr Sławomir Ambroziak.
Miejsca święte.
Kościół parafialny.
Obecny kościół parafialny pw. Matki Boskiej Królowej Polski został ukończony w 1991 według projektu architekta Michała Trzebuchowskiego. Poświęcenie świątyni odbyło się 3 grudnia 1995 r., podczas nawiedzenia obrazu Jezusa Miłosiernego.
Obszar parafii.
Miejscowości i ulice.
Obejmuje swoim zasięgiem osiedle Modlin Stary w Nowym Dworze Mazowieckim.

</doc>
<doc id="1815519" url="https://pl.wikipedia.org/wiki?curid=1815519" title="Droga wojewódzka nr 726">
Droga wojewódzka nr 726

Droga wojewódzka nr 726 (DW726) – droga wojewódzka o długości 66 km łącząca Rawę Mazowiecką z Żarnowem.

</doc>
<doc id="1815520" url="https://pl.wikipedia.org/wiki?curid=1815520" title="Parafia św. Barbary w Nowym Dworze Mazowieckim">
Parafia św. Barbary w Nowym Dworze Mazowieckim

Parafia pw. św. Barbary w Nowym Dworze Mazowieckim - Modlinie Twierdzy – parafia należąca do dekanatu zakroczymskiego, diecezji płockiej, metropolii warszawskiej. 
Historia parafii.
Została erygowana dekretem biskupa Piotra Libery z dnia 29 czerwca 2007 w uroczystość św. Apostołów Piotra i Pawła. Parafia została wydzielona w całości z parafii pw. św. Maksymiliana Kolbego obejmującej osiedle Modlin Stary i została włączona do dekanatu zakroczymskiego.
Zasięg parafii.
Do parafii należą wierni z osiedla Modlin Twierdza w Nowym Dworze Mazowieckim.

</doc>
<doc id="1815521" url="https://pl.wikipedia.org/wiki?curid=1815521" title="Mistrzostwa Świata w Zapasach 1969">
Mistrzostwa Świata w Zapasach 1969

Mistrzostwa Świata w Zapasach 1969 odbyły się w mieście Mar del Plata (Argentyna).

</doc>
<doc id="1815526" url="https://pl.wikipedia.org/wiki?curid=1815526" title="Akcja &quot;Główki&quot;">
Akcja &quot;Główki&quot;



</doc>
<doc id="1815528" url="https://pl.wikipedia.org/wiki?curid=1815528" title="Wysadzenie pociągu w Choszczówce 27 września 1943">
Wysadzenie pociągu w Choszczówce 27 września 1943



</doc>
<doc id="1815531" url="https://pl.wikipedia.org/wiki?curid=1815531" title="Wysadzenie pociągu w Piasecznie 27 września 1943">
Wysadzenie pociągu w Piasecznie 27 września 1943



</doc>
<doc id="1815534" url="https://pl.wikipedia.org/wiki?curid=1815534" title="Zatrzymanie pociągu w Starej Wsi 27/28 września 1943">
Zatrzymanie pociągu w Starej Wsi 27/28 września 1943



</doc>
<doc id="1815535" url="https://pl.wikipedia.org/wiki?curid=1815535" title="Narciarstwo szybkie na Zimowych Igrzyskach Olimpijskich 1992">
Narciarstwo szybkie na Zimowych Igrzyskach Olimpijskich 1992

Narciarstwo szybkie na Zimowych Igrzyskach Olimpijskich 1992 w Albertville było dyscypliną demonstracyjną na tej zimowej olimpiadzie. Zawody odbyły się w resorcie narciarskim Les Arcs ok. 60 km od Albertville. Zawody zostały przyćmione śmiercią szwajcarskiego zawodnika – Nicolasa Bochataya, który zginął rankiem 22 lutego podczas treningu. Fińska zawodniczka Tarja Mulari pobiła rekord świata podczas zawodów, osiągając prędkość 219,245 km/h i tym samym wygrywając zawody żeńskie (poprzedni rekord wynosił 214,723 km/h). Zawody miały miejsce w ośrodku narciarskim Les Arcs w dniach 18-22 lutego 1992.

</doc>
<doc id="1815536" url="https://pl.wikipedia.org/wiki?curid=1815536" title="Hong kong Fu-i">
Hong kong Fu-i



</doc>
<doc id="1815538" url="https://pl.wikipedia.org/wiki?curid=1815538" title="Obrona Westerplatte">
Obrona Westerplatte

Obrona Westerplatte – obrona Wojskowej Składnicy Tranzytowej przez garnizon Wojska Polskiego na półwyspie Westerplatte, w czasie kampanii wrześniowej w dniach 1–7 września 1939 roku. Była to pierwsza bitwa II wojny światowej, jednak za pierwszy akt zbrojnej agresji Niemiec przeciwko Polsce uważa się wcześniejsze o kilkanaście minut bombardowanie przyczółków mostów tczewskich.
Podłoże.
Krótki rys historyczny.
W 1920 roku na niewielkim półwyspie Westerplatte nad Zatoką Gdańską w Wolnym Mieście Gdańsku powstała polska składnica wojskowa. W marcu 1924 roku Liga Narodów zgodziła się całkowicie przekazać półwysep Westerplatte Polsce. Decyzja została zrealizowana w październiku 1925 roku – władze Gdańska oddały półwysep Polakom w bezpłatną i bezterminową dzierżawę. W grudniu tego samego roku Rada Ligi Narodów pozwoliła Polsce utrzymywać tylko 88 żołnierzy na Westerplatte. Pierwszy polski pododdział wartowniczy liczący 22 ludzi, w tym dwóch oficerów, wylądował na Westerplatte 18 stycznia 1926 roku. Potajemnie w późniejszym czasie liczba ta powiększyła się do 176 żołnierzy i 6 oficerów. Od 1926 roku, ze względu na antypolskie incydenty, na Westerplatte stacjonował niewielki garnizon Wojska Polskiego.
Sytuacja na Westerplatte pod koniec sierpnia i rankiem 1 września.
18 sierpnia pancernik „Schleswig-Holstein” wypłynął z Kilonii, opuszczając terytorium III Rzeszy 23 sierpnia (po krótkich postojach w Zatoce Strand i Świnoujściu), wpływając do Gdańska 25 sierpnia z „wizytą kurtuazyjną”, zacumował w kanale portowym 150 m od Westerplatte, jednak w rzeczywistości pancernik miał rozkaz tam być w momencie wybuchu wojny w dniu 26 sierpnia. Z powodu przesunięcia daty ataku na Polskę z 26 sierpnia na 1 września (w rezultacie podpisania przez Wielką Brytanię i Polskę umowy o układzie sojuszy w dniu 25 sierpnia 1939 roku i także z powodu poinformowania Hitlera, iż Włochy wahały się wypełnienia zobowiązań w ramach paktu stalowego), pancernik był zmuszony pozostać tam przez kolejne sześć dni, zanim hasło „Fiske” zostało wysłane i zajęcie Gdańska mogło się rozpocząć.
W dniu 26 sierpnia kmdr Gustav Kleikamp przesunął „Schleswiga-Holsteina” w górę kanału pomiędzy Gdańskiem a Westerplatte. Major Henryk Sucharski postawił swój garnizon w stan najwyższej gotowości.
W nocy z 31 sierpnia na 1 września żołnierze polscy broniący Westerplatte czuwali – na stanowiskach znajdowała się ⅓ załogi. Reszta spała, gotowa do akcji w przeciągu kilku minut od ogłoszenia alarmu. Tymczasem ok. 400 m od polskiej placówki, przy twierdzy Wisłoujście, pod osłoną nocy zeszła na ląd z pokładu „Schleswiga-Holsteina” kompania szturmowa Kriegsmarine. Potężne działa pancernika były wymierzone w Westerplatte. Dowódca okrętu kmdr Kleikamp znał datę ataku – 1 września, godz. 4:45. Wyokrętowani żołnierze zajęli pozycje wyjściowe do ataku przy murze okalającym składnicę od południowego wschodu. Niemieccy saperzy w kilku miejscach podłożyli ładunki wybuchowe, aby tuż przed rozpoczęciem się ataku wykonać wyłomy w ogrodzeniu.
Około godz. 4:00 „Schleswig-Holstein” podniósł cumy i przemieścił się do Zakrętu Pięciu Gwizdków, skąd miał lepsze pole ostrzału. O godz. 4:43 w dzienniku pokładowym zapisano: „Okręt idzie do ataku na Westerplatte”.
Siły obu stron.
Siły polskie.
Załoga Westerplatte przed 1939 rokiem składała się z dwóch oficerów, 20 podoficerów i 66 żołnierzy (zatrudniono także ok. 20 pracowników cywilnych, m.in. obsługujących elektrownię, urządzenia kolejowe, portowe i magazyny). Wiosną i latem 1939 roku zwiększono stan załogi. We wrześniu 1939 roku składnicy strzegło 182 żołnierzy, w tym 5 oficerów i lekarz (inne źródła podają 205–210 żołnierzy, w tym ponad 70 podoficerów). Z drugiej strony Bogusław Kubisz określa siły polskie na Westerplatte w dniu 31 sierpnia 1939 roku na 205–225 ludzi, w tym sześciu oficerów i 30 pracowników kontraktowych (w większości byłych wojskowych, którzy zostali zmobilizowani i wzięli potem udział w obronie). Załoga placówki uzbrojona była w broń ciężką – 4 moździerze 81 mm, 2 działka przeciwpancerne 37 mm i działo piechoty 75 mm. W wyposażeniu obrońców znajdowało się także 18 ckm, 17 rkm i 8 lkm. Żołnierze dysponowali ok. 160 karabinami, ok. 40 pistoletami i około tysiącem granatów. Zapasy żywności mogły wystarczyć na miesiąc. Według planów Westerplatte miało bronić się przez dwanaście godzin, a w rzeczywistości broniło się aż 7 dni.
Placówka składała się z 5 betonowych, wzmocnionych wartowni i przystosowanych do obrony, wzmocnionych, najnowocześniejszych wówczas w Polsce koszar. W sierpniu, w obliczu mnożących się prowokacji niemieckich i wobec groźby wybuchu wojny, na terenie Westerplatte wybudowano drewniano-ziemne umocnienia polowe stanowiące zewnętrzny pas obrony. Wykonano też zaporę przeciwczołgową, rzędy zasieków oraz wycięto niektóre drzewa i krzewy dla zapewnienia lepszej widoczności i pola ostrzału. By ukryć prace przed wzrokiem niemieckich obserwatorów, prowadzono je w nocy.
Siły niemieckie.
Okrętami Kriegsmarine biorącymi udział w ostrzeliwaniu Westerplatte był pancernik „Schleswig-Holstein” (dowódca kmdr Gustav Kleikamp) oraz torpedowce T-196 i trałowiec "Von der Gronen" (dawny M-107).
Wojska lądowe Niemców biorące udział w bitwie o Westerplatte składały się z 3. Kompanii Morskiej „Stoßtrupp” (niem. "3. Marine-Stoßtrupp-Kompanie"), pod dowództwem por. Wilhelma Henningsena, mającej 229 żołnierzy, zaokrętowanych na pancerniku „Schleswig-Holstein” (była to elitarna kompania piechoty morskiej, później zmieniono jej nazwę na 531. Batalion Artylerii Morskiej, niem. "Marine-Artillerie-Abteilung 531"), plutonu pionierów z Dessau-Roßlau, samodzielnego batalionu moździerzy (niem. "Haubitzen-Abteilung"), jednostki obrony wybrzeża należącej do policji gdańskiej (niem. "Küstenschutz der Danziger Polizei"), jednego pułku Ordnungspolizei oraz lokalnych oddziałów milicji SS (SS-„Heimwehr Danzig”, składającej się z 1500 żołnierzy, dowodzonej przez generalleutnanta Friedricha Eberhardta), w tym oddział SS Wachsturmbann „Eimann” (już jako część formującej się 3. Dywizji Pancernej SS „Totenkopf”). W szturmie na Westerplatte brały udział także inne mniejsze niemieckie oddziały. Całkowite dowództwo nad atakiem na Westerplatte spoczywało w rękach kmdr. Gustava Kleikampa, znajdującego się na pancerniku „Schleswig-Holstein”.
Niemieckie wojska lądowe były też wyposażone w dużą liczbę ciężkich samochodów pancernych ADGZ, 65 dział artyleryjskich (20 mm działa przeciwlotnicze FlaK 30, 37 mm armaty przeciwpancerne PaK 36, 105 mm lekkie haubice polowe Feldhaubitze18 oraz 211 mm ciężkie haubice holowane Mörser 18), ponad 100 karabinów maszynowych oraz nieznaną liczbę średnich moździerzy i miotaczy ognia Flammenwerfer 35.
Niemieckie wojska lądowo-morskie w szturmie na Westerplatte wspierały także dwa dywizjony Luftwaffe, a były to StG 2 „Immelmann” i 4.(St)/TrGr 186, które to posiadały od 40 do 60 bombowców nurkujących Ju 87 Stuka oraz 7 innych samolotów (Heinkel He 51 i Junkers Ju 52).
Bitwa.
Walki w dniu 1 września.
1 września (piątek), o godz. 4:45 nad ranem niemiecki pancernik „Schleswig-Holstein” otworzył ogień z dziobowej wieży artyleryjskiej kal. 280 mm, skierowany na polską placówkę. Gdy ogromne, ważące 330 kg, pociski eksplodowały, w powietrze wyleciała brama kolejowa oraz fragmenty muru. Chwilę potem polski posterunek został zaatakowany przez kompanię SS-„Heimwehr Danzig” oraz oddział szturmowy piechoty morskiej (3. Kompania Morska „Stoßtrupp”), zaokrętowany wcześniej na niemieckiej jednostce. Podczas pierwszego ataku na Westerplatte, Niemcy skoncentrowali swoje natarcie na placówkę „Prom”, jednak gdy Polacy wytoczyli działo kal. 75 mm na stanowisko koło elektrowni i zniszczyli dzięki niemu kilka gniazd niemieckich karabinów maszynowych oraz odparli atak na placówkę „Prom” i zniszczyli placówkę gdańskiej policji przy murze, Niemcy dali za wygraną i wycofali się po 90 minutach walk. O godz. 4:50 mjr Henryk Sucharski, komendant Wojskowej Składnicy Tranzytowej w Westerplatte w Wolnym Mieście Gdańsku raportował Dowództwu Floty:
"Pancernik „Schleswig-Holstein” rozpoczął o godz. 4:45 ostrzeliwanie Westerplatte z wszystkich dział. Bombardowanie trwa".
Po fiasku pierwszego natarcia Niemcy przygotowywali się do drugiego. Nawała ogniowa „Schleswiga-Holsteina” była jednak tym razem dłuższa. Skierowana ona była w kierunku placówki „Prom”, która zadała największe straty Niemcom podczas pierwszego natarcia. Podczas drugiego ataku przetrzebioną kompanię szturmową Kriegsmarine wsparł pluton z formacji SS-„Heimwehr Danzig” uderzający od strony plaży. Podczas gdy Niemcy zbliżali się do „Promu”, por. Leon Pająk rozkazał otworzyć ogień moździerzom rozlokowanym koło koszar. Ich celny ogień rozproszył i odrzucił napastników. W tym samym czasie „Schleswig-Holstein” znowu otworzył ogień, jeden z odłamków jego pocisków ciężko zranił por. Pająka, który zdał dowództwo chor. Janowi Gryczmanowi. Inne pociski „Schleswiga-Holsteina” ciężko uszkodziły polską siedemdziesiątkę piątkę, przewracając ją i rozbijając przyrządy celownicze. Od tego momentu niemieckie karabiny maszynowe zza kanału portowego mogły bez problemów ostrzeliwać Westerplatte.
Ponownie ruszyła niemiecka piechota. Chor. Gryczmanowi nie udało się jednak jej powstrzymać i rozkazał swoim ludziom wycofać się do wartowni nr 1. Niemcy także zbliżyli się do tej reduty, ale wycofali się pod celnym ogniem polskich kaemów. Oprócz „jedynki” strzelały do nich także wartownie nr 2 i 5. W tym samym czasie załoga placówki „Fort” odpierała ataki esesmanów. Około godz. 12:30 drugi szturm ostatecznie załamał się.
Po porażkach natarć przeprowadzonych 1 września zaskoczeni twardym oporem Polaków Niemcy na razie zaniechali ataków na Westerplatte, co jednak nie oznaczało, że zostawili obrońców w spokoju. Do końca dnia nękał ich cały czas ogień „Schleswiga-Holsteina”, baterii artylerii i moździerzy oraz działek i karabinów maszynowych, a patrole niemieckie starały się odnaleźć słabe punkty polskiej obrony, co zmuszało załogi wartowni i placówek do bezustannego bycia czujnym i przygotowanym na kolejne ataki.
Straty niemieckie tego dnia to 20 zabitych oraz 140 rannych żołnierzy. Po stronie polskiej było czterech zabitych i 10 rannych, w tym trzech ciężko.
Walki w dniach 2–7 września.
Hitlerowi i miejscowemu gauleiterowi Forsterowi zależało na jak najszybszym zdobyciu Westerplatte, aby nie psuć uroczystości z okazji włączenia Gdańska do Rzeszy. Z tego powodu niemieckie dowództwo zamierzało złamać morale Polaków.
Od 2 września Niemcy ograniczyli się do prowadzenia ataków rozpoznawczych, mających na celu wybadanie obrony polskiej. Jeszcze tego samego dnia przed godz. 18:00 nadleciały bombowce nurkujące Ju 87 Stuka (w sumie w nalocie wzięło udział blisko 60 samolotów tego typu). Po przybyciu nad teren Westerplatte rozpoczęły bombardowanie. Trafiona została wartownia nr 5, pod którą śmierć poniosło co najmniej sześciu obrońców. Ciężko uszkodzone zostały także koszary, gdzie bomby zniszczyły kuchnię i radiostację, zniszczone zostały wszystkie moździerze i przerwana łączność telefoniczna. Nalot trwał łącznie 40 minut.
W kolejnych dniach walk o Westerplatte coraz bardziej wyczerpani Polacy trwali na stanowiskach (z braku ludzi nie było możliwości zluzowania obsad wartowni i placówek), odpierając niemieckie natarcia oraz znosząc ostrzał artyleryjski. Morale załogi na krótko poprawiła wiadomość o tym, iż Wielka Brytania i Francja wypowiedziały wojnę III Rzeszy. Jednak pomoc, zarówno ze strony państw Europy Zachodniej, jak i Armii „Pomorze”, nie nadchodziła i słabła nadzieja, że w ogóle nadejdzie.
Tymczasem Niemcy przygotowywali się do generalnego szturmu. 4 września do ostrzeliwania Westerplatte przystąpiły dwa torpedowce Kriegsmarine (T-196 oraz T-963). Niemcy ściągnęli także kompanię pionierów wyposażoną m.in. w miotacze ognia, a także ciężkie moździerze kal. 211 mm.
6 września Niemcy dwukrotnie podjęli próbę podpalenia lasu porastającego Westerplatte za pomocą cystern, wypełnionych ropą, wtoczonych na teren składnicy po linii kolejowej. Pierwsza próba zakończyła się porażką i została powstrzymana ogniem broni maszynowej i działka przeciwpancernego 37 mm, które zniszczyły cysternę, a za drugim razem pożar nie rozprzestrzenił się. W tym samych dniach (2–6 września) Westerplatte było wielokrotnie ostrzeliwane z ciężkich dział i bombardowane przez eskadry niemieckich Ju 87 Stuka.
Rankiem 7 września niemiecka artyleria rozpoczęła potężną kanonadę. Tego samego dnia na teren walki przybyły niemieckie uzupełnienia – szkolny batalion saperów i oddział policji. Po godzinnym ostrzale do ataku ruszyli saperzy, którzy za pomocą miotaczy ognia podpalili las, a za nimi piechota. Pociski moździerzowe poważnie uszkodziły wartownię nr 2, ale polskie karabiny maszynowe jeszcze raz powstrzymały atakujących.
Był to jednak ostatni wysiłek obronny załogi Westerplatte. Około godz. 10:15 mjr Henryk Sucharski, który już w poprzednich dniach domagał się kapitulacji, wydał rozkaz poddania się, argumentując to stratami (zginęło co najmniej 20 żołnierzy), beznadziejnym położeniem, wyczerpaniem żołnierzy, fatalnym stanem rannych i przewagą liczebną wroga (Niemcy dysponowali wówczas niemal dwudziestokrotną przewagą liczebną nad siłami obrońców) oraz wobec wypełnienia rozkazu obrony placówki przez jeden dzień. Część obrońców chciała walczyć dalej, ale rozkaz został potwierdzony. Załoga zebrała się przy koszarach, a mjr Sucharski z dwoma żołnierzami udał się do Niemców. Dowódca wojsk niemieckich gen. Friedrich Eberhardt w uznaniu męstwa Polaków pozwolił majorowi przebrać się w mundur galowy oraz zachować szablę.
Obrona Westerplatte miała także, o czym rzadko się wspomina w historiografii, również wymiar żołnierskiego dramatu. Mjr Sucharski bowiem, po odparciu pierwszych ataków i propagandowym zademonstrowaniu polskich praw do Gdańska, z powodu braku jakichkolwiek nadziei na odsiecz, chciał zakończyć nierówny bój. Mjr Sucharski całkowicie popadł w załamanie nerwowe, kiedy Luftwaffe przeprowadziła nalot na Westerplatte w dniu 2 września w celu złamania morale Polaków. Niewiele brakowało, aby Niemcy osiągnęli wtedy swój cel. Ten trwający 40 minut nalot poważnie nadszarpnął psychikę obrońców. Niektórzy żołnierze porzucili wtedy stanowiska i uciekli, chroniąc się w koszarach. Roztrzęsiony mjr Sucharski nakazał wywiesić białą flagę na znak kapitulacji. Kryzys zażegnał jego energiczny zastępca kpt. Franciszek Dąbrowski – zwolennik kontynuowania obrony do wyczerpania wszelkich możliwości oporu. Rozkazał zdjąć flagę i odizolować mjra Sucharskiego do czasu, aż dojdzie do siebie. Dąbrowski przejął dowództwo nad obroną, choć aby uniknąć niepotrzebnego fermentu w szeregach, utrzymywano to w tajemnicy. Prawdopodobnie kilku żołnierzy odmówiło powrotu na pozycje obronne i zostało rozstrzelanych za niesubordynację (Niemcy odnaleźli po kapitulacji groby niezidentyfikowanych obrońców). Przeciwnik nie wykorzystał jednak momentu załamania i nie przeprowadził natarcia tuż po nalocie, które mogłoby się zakończyć upadkiem polskiej placówki.
Po bitwie.
Straty niemieckie w bitwie o Westerplatte według oryginalnych szacunków polskich wynoszą ok. 300 zabitych i 700–1000 rannych, jednak według nowszych danych wynoszą one około 30–50 zabitych i co najmniej 120 rannych, wobec ok. 15 poległych i ok. 50 rannych po stronie polskiej obrońców. Krzysztof Komorowski podaje 50 zabitych i 150 rannych po stronie niemieckiej
Obrońcy Westerplatte, którzy wytrwali na straceńczej placówce do 7 września, odpierając 13 szturmów, swą postawą i determinacją zyskali nie tylko sławę, ale i demonstracyjnie okazywany szacunek przeciwnika, co w całej kampanii było czymś wyjątkowym. Niemcy nazywali nawet Westerplatte „małym Verdun”, co miało obrazować furię natarcia ich żołnierzy na placówkę.
Konflikt o zasadność obrony.
Według tezy filmu i książki "Tajemnica Westerplatte" Pawła Chochlewa, opartej na tezach badaczy Jacka Żebrowskiego, Mariusza Borowiaka (autora książki "Westerplatte: w obronie prawdy"), materiałów znajdujących się w prywatnych zbiorach, drugiego dnia obrony na Westerplatte doszło do buntu części oficerów, który zakończył się zastrzeleniem kilku buntowników przez innych polskich żołnierzy oraz przejęciem dowodzenia przez kapitana Franciszka Dąbrowskiego. Odsunął on od dowodzenia pozbawionego nadziei na zwycięstwo z Niemcami majora Henryka Sucharskiego.
Dodatkowo major Henryk Sucharski już 31 sierpnia 1939 roku prawdopodobnie dowiedział się od podpułkownika Wincentego Sobocińskiego:
"Heniek, nie licz na żadną pomoc, nie macie tutaj żadnej szansy. Gdańsk jest odcięty. Uważaj jutro rano, Niemcy uderzą, nie dajcie się zaskoczyć. Ty dowodzisz i ty decydujesz. Jak uznasz, że opór nie ma szans, wiesz, co robić. Nie daj się tylko zaskoczyć."
Oficerowie z Westerplatte prawdopodobnie dowiedzieli się o tej rozmowie dopiero po wojnie.
Tezy wysuwane przez badaczy:
Natomiast Tomasz Sudoł z IPN-u, który recenzował "Tajemnicę Westerplatte", wysuwa brak potwierdzenia niektórych tez filmu. Według niego
Obrońcy polegli w czasie walk.
W czasie walk poległo co najmniej 16 obrońców, a dodatkowo jeden z nich (sierż. Kazimierz Rasiński) został zamordowany w niewoli przez Gestapo za odmowę ujawnienia szyfrów radiowych.
Według zapisów z dziennika bojowego pancernika „Schleswig-Holstein” Polacy zaraz po kapitulacji podali swoje straty jako 15–20 zabitych. Porucznik Pająk w swojej relacji z 1945 roku podał, że straty polskie wyniosły 21 żołnierzy. Chorąży Gryczman w swojej relacji podał straty polskie jako 20 zabitych.
Z ustalonego składu załogi WST los siedmiu żołnierzy jest nadal nieznany. Nie wiadomo, czy są to ci nieznani z nazwisk żołnierze, odnalezieni na terenie Westerplatte.
W 2021 roku został wyprodukowany dokument pt. „Identyfikacja obrońców Westerplatte".
4 listopada 2022 roku dziewięciu bohaterskich obrońców Westerplatte spoczęło wraz ze swoim dowódcą majorem Henrykiem Sucharskim na nowym Cmentarzu Żołnierzy Wojska Polskiego na Westerplatte. Pochowani zostali: mjr. Henryk Sucharski, plutonowy Adolf Petzelt, kapral Bronisław Perucki, kapral Jan Gębura, starszy strzelec Władysław Okrasa (Okraszewski), legionista Józef Kita, starszy legionista Ignacy Zatorski, starszy legionista Zygmunt Zięba oraz dwóch niezidentyfikowanych obrońców Westerplatte.
Straty niemieckie.
Obrońcy oszacowali straty niemieckie na około 400 zabitych. W rzeczywistości liczba ta była z pewnością o wiele mniejsza. Zgodnie ze stanowiskiem strony niemieckiej przyjmuje się, że w czasie walk poległo najprawdopodobniej około 50 żołnierzy i funkcjonariuszy. Poniżej przedstawiono prawdopodobne straty poszczególnych jednostek, biorących udział w bitwie.
W źródłach niemieckich brak jest danych na temat strat w jednostkach SS-Heimwehr Danzig, Policji Wolnego Miasta Gdańsk i wśród członków załóg okrętów. Jeśli wystąpiły, to należy je przyjąć za porównywalne do strat Wachsturmbann Eimann.

</doc>
<doc id="1815540" url="https://pl.wikipedia.org/wiki?curid=1815540" title="Joseph Kanon">
Joseph Kanon

Joseph Kanon (ur. 1946 w Pensylwanii) − amerykański pisarz.
Studiował na Harvard University i Trinity College w Cambridge w Wielkiej Brytanii. Później pełnił funkcje m.in. prezesa i dyrektora generalnego wydawnictwa E. P. Dutton. 
W 1998 za swoją debiutancką powieść "Los Alamos" otrzymał Nagrodę im. Edgara Allana Poego w kategorii Najlepsza pierwsza powieść amerykańskiego autora. Jego powieść "Dobry Niemiec" doczekała się adaptacji filmowej z George’em Clooneyem i Cate Blanchett w reżyserii Stevena Soderbergha.
Jest żonaty z agentką literacką Robin Straus. Para ma dwóch synów. Mieszka w Nowym Jorku.

</doc>
<doc id="1815542" url="https://pl.wikipedia.org/wiki?curid=1815542" title="Mistrzostwa Świata w Zapasach 1970">
Mistrzostwa Świata w Zapasach 1970

Mistrzostwa Świata w Zapasach 1970 odbyły się w mieście Edmonton (Kanada).

</doc>
<doc id="1815546" url="https://pl.wikipedia.org/wiki?curid=1815546" title="Tamar Bridge">
Tamar Bridge

Tamar Bridge – most wiszący w Wielkiej Brytanii na rzece Tamar w Plymouth. Wybudowany w r. 1961, w momencie otwarcia był najdłuższym mostem wiszącym Wielkiej Brytanii; poszerzony w r. 2001 – była to pierwsza tego typu operacja w świecie. Przejazd przez most w kierunku wschodnim jest płatny. Przejeżdża przez niego 40 000 pojazdów dziennie.
Położenie.
Tamar Bridge jest mostem w dolinie rzeki Tamar, niedaleko ujścia rzeki do kanału La Manche. Jest elementem drogi krajowej A38 z Bodmin do Mansfield między miastami Plymouth i Saltash. Przez most przebiega granica między Kornwalią a hrabstwem Devon. Most przebiega równolegle do Royal Albert Bridge, mostu kolejowego.
Historia.
Pierwszy pomysł wybudowania mostu w tym miejscu pojawił się w r. 1823, jednak zarzucono go z powodu zbyt wysokich kosztów. Do idei tej powrócono w latach 50. XX w., w r. 1959 ogłoszono przetarg na wykonanie mostu. Ostatecznie został wybudowany w r. 1961 i był wówczas najdłuższym mostem tego typu w kraju. Całkowity koszt wykonania wyniósł 1,5 miliona funtów. W latach 1999–2001 most poszerzono i wydłużono, a przeprowadzona operacja była pierwszą tego typu w świecie i doczekała się najważniejszej brytyjskiej nagrody branżowej, "British Construction Industry Award" za r. 2002. Koszt operacji wynosił 30 milionów funtów.

</doc>
<doc id="1815548" url="https://pl.wikipedia.org/wiki?curid=1815548" title="Marc Baecke">
Marc Baecke

Marc Baecke (ur. 24 lutego 1956 w Sint-Niklaas, zm. 21 stycznia 2017 w Beveren) – belgijski piłkarz grający na pozycji lewego obrońcy.
Kariera klubowa.
Karierę piłkarską Baecke rozpoczął w zespole KSK Beveren. W sezonie 1971/1972 zadebiutował w pierwszej lidze belgijskiej. W 1978 roku osiągnął z Beveren pierwszy sukces w karierze, gdy zdobył Puchar Belgii. W sezonie 1978/1979 przyczynił się do wywalczenia pierwszego w historii klubu mistrzostwa Belgii. W 1980 roku grał w Beveren w finale krajowego pucharu, a w 1983 roku zdobył go po raz drugi. W sezonie 1983/1984 wywalczył drugie w karierze mistrzostwo kraju, a latem sięgnął po Superpuchar Belgii. W 1985 roku znów zagrał w finale Pucharu Belgii, a w 1986 roku odszedł z Beveren do KV Kortrijk. W Kortrijk grał przez dwa lata. W 1988 roku zakończył karierę w wieku 32 lat.
Kariera reprezentacyjna.
W reprezentacji Belgii Baecke zadebiutował 21 grudnia 1977 roku w przegranym 0:1 towarzyskim spotkaniu z Włochami. W 1982 roku był w kadrze Belgii na Mistrzostwa Świata w Hiszpanii. Był tam podstawowym zawodnikiem i rozegrał 4 spotkań: z Argentyną (1:0), z Salwadorem (1:0 i gol w 25. minucie), z Węgrami (1:1) i z Polską (0:3). W 1984 roku został powołany do kadry Belgii na Euro 84, na którym był rezerwowym i nie rozegrał żadnego spotkania. Od 1977 do 1984 roku rozegrał w kadrze narodowej 15 meczów.

</doc>
<doc id="1815552" url="https://pl.wikipedia.org/wiki?curid=1815552" title="Pielęgniarka i Położna">
Pielęgniarka i Położna

Pielęgniarka i Położna – czasopismo Związku Zawodowego Pracowników Służby Zdrowia powstałe w 1958 r., przeznaczone dla pielęgniarek i położnych, redagowane przez kolegium. Pismo powstało z połączenia czasopism Pielęgniarka Polska i Położna (wydawana od 1951 r.).
Zamieszczane są w nim artykuły z dziedziny medycyny, pielęgniarstwa i położnictwa.

</doc>
<doc id="1815554" url="https://pl.wikipedia.org/wiki?curid=1815554" title="Microsoft Visual C++">
Microsoft Visual C++

Microsoft Visual C++ (w skrócie MSVC lub VC++) – zintegrowane środowisko programistyczne stworzone przez Microsoft dla języków C, C++ oraz C++/CLI. Zawiera narzędzia do tworzenia i debugowania kodu C++, w szczególności napisanego dla Microsoft Windows API, DirectX API i .Net Framework. Microsoft Visual C++ jest włączony w Visual Studio.

</doc>
<doc id="1815555" url="https://pl.wikipedia.org/wiki?curid=1815555" title="Śmieszaczki">
Śmieszaczki

Kikoriki (, ) – rosyjska kreskówka dla dzieci. Stworzono 208 odcinków, każdy po 6 minut i 30 sekund. Pierwszy odcinek wyemitowano w rosyjskiej telewizji 7 lipca 2004. W Polsce premiera serialu odbyła się 19 września 2011 roku na kanale Nickelodeon Polska.
Animacja została stworzona jako część projektu kulturalno-edukacyjnego "Świat bez przemocy" w ramach państwowego programu "Formowanie bastionów tolerancji i zapobieganie ekstremizmowi w społeczeństwie rosyjskim". Pomocą przy tworzeniu serialu służyło rosyjskie Ministerstwo Kultury.
Wersja polska.
Wydanie DVD.
Wersja polska: GMC Studio
Reżyseria: Maryla Brzostyńska
Wystąpili:
i inni
Lektorzy:
Nickelodeon Polska.
Wersja polska: na zlecenie Nickelodeon Polska – Master Film
Nadzór merytoryczny: Aleksandra Dobrowolska, Katarzyna Dryńska
Wystąpili:
i inni
Lektor: Paweł Bukrewicz

</doc>
<doc id="1815559" url="https://pl.wikipedia.org/wiki?curid=1815559" title="Herb gminy Łaziska">
Herb gminy Łaziska

Herb gminy Łaziska przedstawia w polu czerwonym z prawej postać o wąsach, włosach i długiej szacie srebrnej, z zamkniętymi oczami i skrzyżowanymi na piersiach rękoma, z lewej biskup w szatach liturgicznych srebrnych ze złotym wierzchem i takiejż infule, unoszący prawicę w stronę postaci z prawej, trzymający w lewicy pastorał złoty.
Symbolika.
Herb nawiązuje do współpatrona lokalnej parafii w Piotrawinie - Świętego Stanisława. Samo przedstawienie ilustruje legendę z I połowy XIII wieku, jakoby biskup Stanisław miał wskrzesić zmarłego rycerza Piotra z Janiszewa, zwanego Piotrowinem. Istnieją przedstawienia ikonograficzne tej sceny, które na potrzeby herbu poddano odpowiedniej stylizacji.
Historia herbu.
Prace nad herbem rozpoczęły się w 2007 roku. Pan Andrzej Soroka zaproponował łącznie dziewięć projektów. Wszystkie nawiązywały do Św. Stanisława. Dwa różniły się od przyjętego projektu sposobem przedstawienia Piotrowina - z czego jeden tylko sposobem narysowania głowy, zaś drugi - sceną wskrzeszenia (Piotrowin wyłaniający się z grobu). Cztery projekty zawierały dodatkowo przedstawienie rzeki Wisły. Dwa - gotyckiego kościoła w Piotrawinie. Jeden zawierał tylko domniemane herby biskupa i rycerza. Dwa zawierały zamiast postaci biskupa samą infułę. Jeden miał dodatkowy element w postaci pagórka, jeden - w postaci drzewa. W głosowaniu internautów wybrano projekt przedstawiający wyłącznie postaci biskupa i rycerza. Zaraz za nim uplasował się herb przedstawiający w polu czerwnym infułę złotą nad takimż kościołem stojącym na takimż pagórku, na którym rzeka srebrna. Projekt herbu przyjęto dnia 29 grudnia 2007. Sam herb przyjęto uchwałą nr. XXI/117/09 z 27 marca 2009, po uzyskaniu pozytywnej opinii Komisji Heraldycznej.

</doc>
<doc id="1815562" url="https://pl.wikipedia.org/wiki?curid=1815562" title="José Faria">
José Faria

José 'Mehdi' Faria (ur. 26 kwietnia 1933 w Rio de Janeiro, zm. 8 października 2013) – brazylijski piłkarz grający na pozycji prawoskrzydłowego. Po zakończeniu kariery trener.
Kariera piłkarska.
José Faria w czasie kariery piłkarskiej grał w Bonsucesso Rio de Janeiro, Fluminense FC i Bangu AC.
Kariera trenerska.
Po zakończeniu kariery piłkarskiej José Faria został trenerem. W latach 1978-1979 prowadził juniorów Fluminense FC. W 1979 roku wyjechał do Kataru, gdzie prowadził reprezentację Kataru U-19 oraz klub Al-Sadd. Z Al-Sadd dwukrotnie sięgnął po mistrzostwo Kataru w 1980, 1981 oraz Puchar Kataru 1982. Potem trenował klub FAR Rabat.
W 1983 został selekcjonerem reprezentacji Maroka i prowadził ją do 1988. W 1985 roku awansował z reprezentacją Maroka do Mistrzostw Świata 1986. Na Mundialu w Meksyku Maroko zremisowało z reprezentacją Polski 0-0 i reprezentacją Anglii 0-0 oraz wygrało z reprezentacją Portugalii 3-1. Dzięki temu Maroko jako pierwsza drużyna z Afryki awansowała do drugiej rundy Mistrzostw Świata. W 1/8 przegrało z reprezentacją RFN 0-1 i odpadło z turnieju.
W latach 1995-1997 trenował klub Olympique Khouribga, z którym wywalczył wicemistrzostwo Maroka 1996.
W czasie prowadzenia reprezentacji Maroka José Faria przeszedł na islam.

</doc>
<doc id="1815563" url="https://pl.wikipedia.org/wiki?curid=1815563" title="Parafia św. Jakuba Starszego i św. Agnieszki Panny Męczennicy w Nysie">
Parafia św. Jakuba Starszego i św. Agnieszki Panny Męczennicy w Nysie

Parafia św. Jakuba Starszego i św. Agnieszki w Nysie – rzymskokatolicka parafia położona w metropolii katowickiej, diecezji opolskiej, w dekanacie nyskim.
Jest jedną z najstarszych parafii w dekanacie nyskim, została założona na przełomie XII i XIII wieku Obejmowała obszar tzw. Nowego Miasta.

</doc>
<doc id="1815564" url="https://pl.wikipedia.org/wiki?curid=1815564" title="Droga wojewódzka nr 362">
Droga wojewódzka nr 362

Droga wojewódzka nr 362 (DW362) – dawna droga wojewódzka klasy Z o długości 22 km, łącząca Kąty Wrocławskie z Wrocławiem. Na całej długości straciła kategorię drogi wojewódzkiej, zaś miejski odcinek we Wrocławiu częściowo uległ przeklasyfikowaniu na drogę gminną.

</doc>
<doc id="1815565" url="https://pl.wikipedia.org/wiki?curid=1815565" title="Castle (serial telewizyjny)">
Castle (serial telewizyjny)

Castle – amerykański serial kryminalny stacji ABC; premierę miał 9 marca 2009. Twórcą serialu jest amerykański scenarzysta Andrew W. Marlowe. Polska premiera serialu odbyła się 9 listopada 2009 na kanale Universal Channel.
Emisja.
W lutym 2010 premierę miał drugi sezon; jego emisję Universal Channel zakończył w czerwcu tego samego roku. W USA premiera trzeciego sezonu odbyła się 20 września 2010 roku, w Polsce zaś 28 lutego 2011, w międzyczasie również TVP2 rozpoczęła emisję serialu, którą przerwano wraz z zakończeniem trzeciego sezonu. W dniu 10 stycznia 2011 roku stacja ABC ogłosiła, że losy bohaterów serialu „Castle” będą kontynuowane w sezonie czwartym. Jesienią 2012 roku rozpoczęto emisję sezonu piątego. 10 maja 2013 stacja ABC przedłużyła serial o sezon szósty, 8 maja 2014 ogłosiła zamówienie siódmego sezonu, a 7 maja 2015 zamówienie ósmego sezonu. 13 maja 2016 stacja ABC ogłosiła zakończenie produkcji serialu po ósmym sezonie. Od 3 lutego 2020 serial, od pierwszego sezonu, emitowany jest na antenie TV Puls.
Fabuła.
Głównym bohaterem serialu jest Richard Castle, znany autor powieści kryminalnych, poproszony przez nowojorską policję o pomoc w schwytaniu mordercy naśladującego zabójstwa przedstawione w jego książkach. Śledztwo prowadzi detektyw Kate Beckett – autor dzieli się z nią licznymi trafnymi spostrzeżeniami, dzięki którym sprawa zostaje rozwiązana, a morderca aresztowany. Castle, który przed współpracą z detektyw Beckett cierpiał na brak weny twórczej i nawet „uśmiercił” głównego bohatera swoich książek Derricka Storma (tłumacząc to znużeniem i brakiem przyjemności z pisania kolejnych części cyklu), ponownie zaczyna pisać, a na osobie pani detektyw wzoruje postać bohaterki swoich nowych powieści, której nadaje nazwisko Nikki Heat. Dzięki znajomości z burmistrzem miasta autor uzyskuje zgodę na czynny udział w śledztwach prowadzonych przez Kate Beckett jako cywilny konsultant. Z czasem zyskuje sympatię i autorytet w policyjnym zespole śledczym i staje się jego częścią.

</doc>
<doc id="1815567" url="https://pl.wikipedia.org/wiki?curid=1815567" title="Samurai Shodown II">
Samurai Shodown II

Samurai Shodown II znany również pod nazwą Samurai Spirits II (jap. 覇王丸地獄変 Samurai Spirits II) – to wydana w 1994 roku przez SNK Playmore gra z gatunku bijatyka 2D - bazująca na pojedynkach toczonych przy pomocy broni białej - każda z 15 dostępnych postaci ma własny oręż, (mogła też w walce pozbawić przeciwnika jego broni, przez co ten musiałby walczyć wręcz). Wróciła większość z oryginalnych postaci, SNK dodało kilka nowych. Również mechanizmy gry uległy rozszerzeniu względem pierwszej części 8 sierpnia 2008 roku ukazał się remake gry na konsolę Wii i Xbox 360.

</doc>
<doc id="1815568" url="https://pl.wikipedia.org/wiki?curid=1815568" title="Animotion">
Animotion

Animotion – amerykańska grupa muzyczna wykonująca New Wave i synthpop, założona w 1983 roku.
Dyskografia.
Album "Animotion" w Kanadzie był sprzedawany pod nazwą "The Language of Attraction."

</doc>
<doc id="1815569" url="https://pl.wikipedia.org/wiki?curid=1815569" title="Młynarka (Tatry)">
Młynarka (Tatry)

Młynarka (, 2000 m) – turnia w masywie Młynarza (2171 m) w słowackiej części Tatr Wysokich. Znajduje się we wschodniej grani Wielkiego Młynarza. Od jego wierzchołka oddzielona jest Wyżnią Białowodzką Przełączką (1964 m), od Upłaziastej Turni płytko wciętym Białowodzkim Przechodem (1872 m) i głębszą Pośrednią Białowodzką Przełączką (1840 m). Młynarka jest pierwszym od zachodu wybitniejszym wzniesieniem we wschodniej grani Wielkiego Młynarza. Jest zwornikiem. Na południowy wschód odgałęzia się od niej grań, w której znajduje się Wyżnie Młynarzowe Siodło i Wyżnia Młynarzowa Kopa. Górna część tej grani (od strony Młynarki) to stromy i skalisty filar, niżej, do siodła, grań jest trawiasta, a zarastający jej ostrze pas kosodrzewiny można obejść.
Od wschodniej i południowo-wschodniej strony grań Młynarki opada do Białowodzkiego Żlebu. Są to trawiaste lub porośnięte kosodrzewiną strome stoki, w najniższej części poderwane ku żlebowi urwistymi ściankami o wysokości do 60 m. Powyżej tych urwisk znajduje się latwa, skalisto-trawiasta grzęda, ku żlebowi poderwana kazalniczką. Po obydwu jej stronach ciągną się trawiaste żlebki. Nad lewym z nich wznosi się bardzo stroma, południowo-wschodnia ściana Młynarki. Jej środkową część przecina wąski zachód.
Południowa ściana Młynarki opada do Młynarzowego Kotła. Władysław Cywiński wyróżnił w niej cztery części:
Na Młynarce taternicy poprowadzili kilka dróg wspinaczkowych. Pierwszymi zdobywcami wierzchołka Młynarki byli zapewne Jan Humpola i Mieczysław Świerz, którzy dokonali tego 14 lipca 1924 r. podczas przejścia wschodniej grani odchodzącej od Wielkiego Młynarza.

</doc>
<doc id="1815570" url="https://pl.wikipedia.org/wiki?curid=1815570" title="Amerykańska opowieść. Feiwel rusza na Zachód">
Amerykańska opowieść. Feiwel rusza na Zachód



</doc>
<doc id="1815571" url="https://pl.wikipedia.org/wiki?curid=1815571" title="Pedro Nolasco">
Pedro Nolasco

Pedro Nolasco (ur. 2 lutego 1962 w La Romana, zm. 15 września 1995 tamże) – dominikański bokser, brązowy medalista letnich igrzysk olimpijskich w Los Angeles w kategorii koguciej. Medalista igrzysk panamerykańskich z San Juan oraz Caracas.

</doc>
<doc id="1815573" url="https://pl.wikipedia.org/wiki?curid=1815573" title="Fowey (rzeka)">
Fowey (rzeka)

Fowey (korn. "Avon Fowydh") – rzeka w Wielkiej Brytanii, w Kornwalii. Wypływa 1,6 km na północny zachód od wzgórza Brown Willy na wrzosowisku Bodmin Moor, uchodzi do kanału La Manche w okolicach miejscowości Fowey. Powierzchnia dorzecza rzeki wynosi 177 km², a rzeka pokrywa 65% zapotrzebowania Kornwalii w wodę. W dolnym odcinku żeglowna, ma znaczenie w turystyce kajakowej i pieszej.

</doc>
<doc id="1815575" url="https://pl.wikipedia.org/wiki?curid=1815575" title="Samurai Shodown III">
Samurai Shodown III

Samurai Shodown III: Blades of Blood (również jako "Samurai Spirits: Peerless Blade of Zankuro") – stworzona i wydana w 1995 roku przez SNK Playmore bijatyka 2D, bazująca na walce przeróżną bronią białą i osadzona w Japonii, w czasach samurajów. Gracz ma do wyboru dwanaście dostępnych postaci - każdą z nich da się prowadzić w dwóch trybach, "Slash" i "Bust" będące odpowiednikami "rycerstwa" i "zdrady", po czym prowadzi ją przez serię pojedynków do walki z bossem.

</doc>
<doc id="1815576" url="https://pl.wikipedia.org/wiki?curid=1815576" title="Kanał Piastowski">
Kanał Piastowski

Kanał Piastowski – kanał wodny o długości 8 km i głębokości 12,5 metrów, będący częścią toru wodnego Świnoujście–Szczecin; przebiega przez południową część Świnoujścia między Świną a Zalewem Szczecińskim. 
Kanał różni się od brzegów Świny znacznym nachyleniem zboczy i w związku z tym niewiele jest roślinności brzegowej w ich obrębie.
Historia.
Przekopany w południowo-wschodniej części wyspy Uznam w latach 1874–1880 w celu usprawnienia żeglugi pomiędzy Szczecinem a Morzem Bałtyckim. Po jego wykonaniu doszło do powstania wyspy Karsibór, która dotychczas była półwyspem wyspy Uznam.
Do 1945 roku stosowano niemiecką nazwę "Kaiserfahrt" (dosł. tłumaczenie "Cesarski Przejazd (Kanał Cesarski)"). W 1949 roku ustalono urzędowo polską nazwę "Kanał Piastowski".
Falochrony.
Falochrony bramy torowej Kanału Piastowskiego znajdują się w południowej stronie wyspy Karsibór, po obu stronach Kanału Piastowskiego. Wschodni falochron mierzy 430 m, zachodni 550 m. 
Obie budowle zastąpiły stare, zniszczone falochrony z początku XX wieku. 

</doc>
<doc id="1815577" url="https://pl.wikipedia.org/wiki?curid=1815577" title="Wilajat Gulijew">
Wilajat Gulijew



</doc>
<doc id="1815584" url="https://pl.wikipedia.org/wiki?curid=1815584" title="Interwalometr">
Interwalometr

Interwalometr jest urządzeniem bądź funkcją niektórych aparatów fotograficznych, pozwalającą automatycznie robić zdjęcia w określonych odstępach czasu. Interwalometru używa się często do wykonywania filmów poklatkowych, zdjęć lotniczych lub archiwizacji zdarzeń rozciągniętych w czasie (np rozrostu kultury bakterii, wzrost roślin).

</doc>
<doc id="1815587" url="https://pl.wikipedia.org/wiki?curid=1815587" title="Fear of Flying">
Fear of Flying

Fear of Flying to drugi album amerykańskiej wokalistki Mýi. Został wydany w 2000 roku przez wytwórnie University Music Entertainment i Interscope Records.

</doc>
<doc id="1815588" url="https://pl.wikipedia.org/wiki?curid=1815588" title="Maurits De Schrijver">
Maurits De Schrijver

Maurits De Schrijver (ur. 26 czerwca 1951 w Aalst) - piłkarz belgijski grający na pozycji obrońcy.
Kariera klubowa.
Swoją karierę piłkarską De Schrijver rozpoczął w klubie Eendracht Aalst, w którym w latach 1969-1974 grał w trzeciej lidze belgijskiej. Następnie związany był z klubem KSC Lokeren. W sezonie 1975/1976 zadebiutował w jego barwach w pierwszej lidze belgijskiej i zaczął występować w pierwszym składzie Lokeren. W sezonie 1980/1981 wywalczył z Lokeren wicemistrzostwo kraju (najwyższe miejsce tego klubu za czasów gry w lidze belgijskiej). W tym samym sezonie wystąpił także w przegranym 0:4 finale Pucharu Belgii ze Standardem Liège. W Lokeren grał do 1986 roku. W barwach tego klubu rozegrał łącznie 295 ligowych meczów, w których strzelił 8 goli. Karierę kończył po sezonie 1986/1987 jako zawodnik KFC Eendracht Zele.
Kariera reprezentacyjna.
W reprezentacji Belgii De Schrijver zadebiutował 27 maja 1982 roku w przegranym 0:1 towarzyskim spotkaniu z Danią. W tym samym roku został powołany do kadry Belgii na Mistrzostwa Świata w Hiszpanii, na których rozegrał 2 spotkania: z Argentyną (1:0) i ze Związkiem Radzieckim (0:1). W 1982 roku rozegrał w kadrze narodowej 4 mecze.

</doc>
<doc id="1815589" url="https://pl.wikipedia.org/wiki?curid=1815589" title="Nagrobek Władysława I Łokietka">
Nagrobek Władysława I Łokietka

Nagrobek Władysława I Łokietka na Wawelu znajduje się w północnym ramieniu ambitu katedry wawelskiej kiedyś znajdował się przy nieistniejącym obecnie ołtarzu ku czci św. Władysława. Jest pierwszym nagrobkiem królewskim wzniesionym w katedrze wawelskiej.
Gotycki, kamienny nagrobek powstał najprawdopodobniej w latach 1341-1346, jego fundacji podjął się syn i następca Władysława Łokietka król Kazimierz III Wielki. Twórca nagrobka nie jest znany, ale wiele wskazuje na to, że mógł wywodzić się z Hesji.
Boki sarkofagu podzielone są arkadami na pola w których zgodnie z obowiązującym ceremoniałem pogrzebowym rozstawione zostały figury duchownych, biskupów i diakonów oraz "płaczek": kobiet od strony ambitu i mężczyzn od strony ołtarza głównego. Na płycie wierzchniej umieszczono płaskorzeźbione wyobrażenie zmarłego króla ubranego w tunikę, płaszcz koronacyjny, w koronie na głowie oraz z jabłkiem, mieczem i fragmentami berła w dłoniach. Nogi zostały wsparte o konsolę na której dostrzec można ludzką głowę, w Biblii jest ona znakiem zwycięstwa nad złem, człowieka nad grzechem. Konsola ozdobiona jest winną latoroślą symbolizującą eucharystię. Jednak nie jest pewne, czy twarz króla jest autentyczna, ponieważ w sprawozdaniu dla bpa Andrzeja Trzebickiego z XVII wieku odnotowano, że postać na tumbie jest trudna do rozpoznania. Poza tym na początku XIX stulecia, twarz Łokietka została przekuta przez kamieniarzy.
Obecny baldachim nakrywający nagrobek pochodzi z początku XX wieku, zaprojektował go Sławomir Odrzywolski. W 1901 odkrył on niewielkie ślady pierwotnego baldachimu usuniętego najprawdopodobniej pod koniec XVII wieku. Gotycki baldachim podkreślał królewską godność Piastów, genezą sięgał do nagrobków cesarskich i papieskich w Awinionie. Obecny baldachim w 1904 figurami św. Władysława i św.Wacława przyozdobił Jan Raszka, zdobią go także herby ziem wchodzących w skład Królestwa Polskiego za panowania Władysława Łokietka. Arkady baldachimu zdobi secesyjna krata z motywami liści i kwiatów.

</doc>
<doc id="1815590" url="https://pl.wikipedia.org/wiki?curid=1815590" title="Bristol 407">
Bristol 407

Bristol 407 – sportowy samochód osobowy produkowany przez brytyjską firmę Bristol Cars w latach 1961–1963. Dostępny jako 2-drzwiowe coupé. Następca modelu 406. Do napędu samochodu użyto silnika V8 o pojemności 5,1 litra. Moc przenoszona była na koła tylne poprzez 3-biegową automatyczną skrzynię biegów. Samochód został zastąpiony później przez model 408

</doc>
<doc id="1815593" url="https://pl.wikipedia.org/wiki?curid=1815593" title="Amerykańskie opowieści Fiewela">
Amerykańskie opowieści Fiewela

Amerykańskie opowieści Fiewela (ang. "Fievel's American Tails", 1992) – amerykański serial animowany wyprodukowany przez Amblimation.
Opis fabuły.
Serial opisuje przygody dzielnej małej myszki – Fiewel, który przeżywa niesamowite przygody.

</doc>
<doc id="1815599" url="https://pl.wikipedia.org/wiki?curid=1815599" title="Droga wojewódzka nr 348">
Droga wojewódzka nr 348

Droga wojewódzka nr 348 (DW348) – dawna droga wojewódzka klasy G o długości 3 km. Łączyła Małuszów z węzłem "Pietrzykowice" na autostradzie A4.
Na mocy Uchwały Sejmiku Województwa Dolnośląskiego z dnia 24 marca 2022 roku droga na całej długości utraciła kategorię drogi wojewódzkiej i została przeklasyfikowana na drogę powiatową.

</doc>
<doc id="1815603" url="https://pl.wikipedia.org/wiki?curid=1815603" title="Is It Scary">
Is It Scary

Is It Scary – piosenka Michaela Jacksona wydana na singlu promującym album "Blood on the Dance Floor (HIStory in the Mix)".
Historia.
Utwór został napisy przez Michaela Jacksona do filmu "Rodzina Addamsów 2", utwór jednak nie znalazł się na ścieżce dźwiękowej z powodu trudności prawnych. 
Radiowa wersja „Is It Scary" znalazła się na Brytyjskiej i Francuskiej edycji składanki King of Pop.

</doc>
<doc id="1815604" url="https://pl.wikipedia.org/wiki?curid=1815604" title="Henryk Zins">
Henryk Zins

Henryk Zins (ur. 6 maja 1922 w Lublinie, zm. 1 lutego 2002 tamże) – polski filozof, historyk, mediewista, profesor nauk humanistycznych (1964), w latach 1972–1975 dyrektor Instytutu Filologii Angielskiej Uniwersytetu Marii Curie-Skłodowskiej w Lublinie; autor m.in. monografii "Historia Anglii" (1971) i "Historia Kanady" (1975).
Życiorys.
Urodził się jako syn Henryka i Julii (z Jabłonowskich) 6 maja 1922 roku. Do szkoły powszechnej uczęszczał w Lublinie. Gimnazjum ukończył w Przemyślu, by powrócić na studia w Katolickim Uniwersytecie Lubelskim, gdzie studiował równocześnie filozofię, ekonomię i filologię angielską. Tytuł magistra filozofii otrzymał w 1948 roku, a już rok później doktoryzował się.
Od 1955 roku pracował w Uniwersytecie Marii Curie-Skłodowskiej, gdzie pełnił funkcje: prodziekana Wydziału Humanistycznego (1956 – 1958 i 1960 – 1962), kierownika Katedry Historii Powszechnej Starożytnej i Średniowiecznej (1957 – 1962), kierownika Katedry Historii Powszechnej Średniowiecznej (1962 – 1970), dyrektora Instytutu Filologii Angielskiej (1972 – 1975), kierownika Zakładu Historii Ustrojów Anglosaskich w Instytucie Historii (1972 – 1976).
Wiele lat spędził pracując na uniwersytetach zagranicznych: w Kanadzie (1968-1971), Kenii (1975-1982), Nigerii (1982-1985), Zimbabwe (1985-1989) oraz Botswanie (1989-1999). Czas spędzony w tych krajach przyniósł owoce w postaci opracowań historii krajów, w których pracował, dziejów tamtejszych skupisk Polonii a także szerokiej działalności popularyzującej Polskę, jej przeszłość i kulturę. Dał się też poznać jako propagator historii i kultury polskiej na świecie.
Był członkiem Polskiego Towarzystwa Historycznego, Lubelskiego Towarzystwa Naukowego oraz Komitetu Redakcyjnego Polonijnego Centrum Kulturalno-Oświatowego Uniwersytetu Marii Curie-Skłodowskiej w Lublinie.
Ostatnie lata profesor Henryk Zins spędził w Lublinie prowadząc wykłady w UMCS i Wyższej Szkole Dziennikarstwa. Zmarł 1 lutego 2002 roku w Lublinie.
Jego uczniem był m.in. prof. Mieczysław Wieliczko.

</doc>
<doc id="1815605" url="https://pl.wikipedia.org/wiki?curid=1815605" title="Karabin maszynowy Breda-SAFAT">
Karabin maszynowy Breda-SAFAT

Breda-SAFAT – włoskie karabiny maszynowe kal. 7,7 mm oraz 12,7 mm, będące najczęściej używaną bronią przez Regia Aeronautica podczas II wojny światowej. Projekt powstał z współpracy Breda Meccanica Brescia i Società Anonima Fabbrica Armi Torino. Karabin bardzo przypominał amerykańską broń Browning M1919.

</doc>
<doc id="1815608" url="https://pl.wikipedia.org/wiki?curid=1815608" title="Nationalliga A w piłce siatkowej mężczyzn (2009/2010)">
Nationalliga A w piłce siatkowej mężczyzn (2009/2010)

Szwajcarska Liga Siatkówki 2009/2010 – 54. sezon walki o mistrzostwo Szwajcarii. Rozpoczął się 3 października 2009 roku i trwać będzie do wiosny 2010 roku.
W fazie zasadniczej 7 zespołów rozegra mecze system każdy z każdym, mecz i rewanż.
W sezonie 2009/2010 w Pucharze CEV Szwajcarię reprezentować będą Lausanne UC i Volley Amriswil, a w Pucharze Challenge – SEAT Volley Näfels i Chênois Genewa.
Mecze o miejsca 4-7.
Drużyny, które wygrały rywalizację dołączyły do drużyn walczących w fazie play-off o miejsca 1-5, a te, które przegrały, zmierzyły się ze sobą w meczach o miejsca 6-7.
Faza play-off.
Mecze o miejsca 1-5.
Wyniki spotkań.
Pauzuje: PV Lugano
Pauzuje: CS Chênois VB
Pauzuje: Volley Amriswil
Pauzuje: Lausanne UC
Pauzuje: SEAT Volley Näfels
Pauzuje: Volley Amriswil
Pauzuje: Lausanne UC
Pauzuje: SEAT Volley Näfels
Pauzuje: CS Chênois VB
Pauzuje: PV Lugano

</doc>
<doc id="1815610" url="https://pl.wikipedia.org/wiki?curid=1815610" title="Droga wojewódzka nr 326">
Droga wojewódzka nr 326

Droga wojewódzka nr 326 (DW326) - droga wojewódzka klasy Z o długości 1,2 km łącząca drogę wojewódzką nr 325 w Bytomiu Odrzańskim z drogą wojewódzką nr 292 w Siedlisku.
Droga przebiegająca przez Odrę jest nieprzejezdna. Przeprawa promowa w Bytomiu Odrzańskim została zlikwidowana w 1986 roku. Możliwość przeprawy pieszych i rowerów łodzią wiosłową istniała do 2018 roku.

</doc>
<doc id="1815612" url="https://pl.wikipedia.org/wiki?curid=1815612" title="Grobowiec Królów Numidyjskich">
Grobowiec Królów Numidyjskich



</doc>
<doc id="1815614" url="https://pl.wikipedia.org/wiki?curid=1815614" title="Upłaziasta Turnia">
Upłaziasta Turnia

Upłaziasta Turnia , ok. 1880 m – turniczka w masywie Młynarza w słowackich Tatrach Wysokich. Znajduje się w grani wschodniej Młynarza, pomiędzy Młynarką (ok. 2010 m) a Przeziorową Turnią (ok. 1860 m). Od Młynarki oddzielona jest Pośrednią Białowodzką Przełączką, a od wschodu w grani łączącej Upłaziastą Turnię z Przeziorową Turnią znajdują się:
Upłaziasta Turnia znajduje się w odległości kilkudziesięciu metrów od Pośredniej Białowodzkiej Przełączki. Na Upłaziastą Przełączkę opada kilkunastometrowej wysokości uskokiem zbudowanym z litej skały.
Pierwszego (prawdopodobnie) wejścia turystycznego na wierzchołek Upłaziastej Turni dokonał Władysław Cywiński 31 lipca 1995 r. (II w skali tatrzańskiej, 10 min). Jan Humpola i Mieczysław Świerz, którzy przeszli granią 14 lipca 1924 r. nie zauważyli, że między Pośrednią Białowodzką Przełączką a Przeziorową Turnią znajdują się dwie turniczki (Upłaziasta Turnia i Przeziorowy Ząb). Z ich opisu wynika, że zdobyli Przeziorowy Ząb, nie wchodzili natomiast na Upłaziastą Turnię.

</doc>
<doc id="1815619" url="https://pl.wikipedia.org/wiki?curid=1815619" title="Patyczniaki">
Patyczniaki

Patyczniaki ("Leotiomycetes" O.E. Erikss. &amp; Winka) – klasa workowców ("Ascomycota"), której typem nomenklatorycznym jest "Leotia" (patyczka).
Charakterystyka.
Grzyby z tej klasy charakteryzują się workami o zazwyczaj pojedynczej, cienkiej ścianie (podobnie jak np. u "Sodariomycetes"), z umiejscowioną na szczycie perforacją umożliwiającą wyrzucanie zarodników. "Leotiomycetes" jest klasą zawierającą rodzaje bardzo zróżnicowane zarówno pod względem morfologicznym, jak i siedlisk.
Systematyka.
Klasę "Leotiomycetes" utworzyli Ove Eriksson i Katarina Winka w artykule "Supraordinal taxa of Ascomycota", opublikowanym w „Myconet” w 1997 r.:
Według aktualizowanej klasyfikacji Index Fungorum bazującej na "Dictionary of the Fungi" do klasy "Leotiomycetes" należą:

</doc>
<doc id="1815620" url="https://pl.wikipedia.org/wiki?curid=1815620" title="Gmina Sępólno">
Gmina Sępólno



</doc>
<doc id="1815624" url="https://pl.wikipedia.org/wiki?curid=1815624" title="Cornish Nationalist Party">
Cornish Nationalist Party

Cornish Nationalist Party (korn. "Party Kenethlegek Kernow"; Kornijska Partia Nacjonalistyczna) – niezarejestrowana partia polityczna w Wielkiej Brytanii, założona w 1975 roku i postulująca uzyskanie pełnej niepodległości Kornwalii. Partia rozwiązała się w 2005 roku, jednak w 2009 roku na konferencji w Bodmin ogłosiła zmianę strategii i dalsze istnienie.
Partia powstała 28 maja 1985. Założył ją James Whetter, dotychczasowy członek Mebyon Kernow, który opowiedział się za niepodległością Kornwalii; Mebyon Kernow nie miał tego celu w swym programie.

</doc>
<doc id="1815625" url="https://pl.wikipedia.org/wiki?curid=1815625" title="Pośrednia Białowodzka Przełączka">
Pośrednia Białowodzka Przełączka

Pośrednia Białowodzka Przełączka , ok. 1860 m – przełączka w masywie Młynarza w słowackich Tatrach Wysokich. Znajduje się w grani wschodniej Młynarza, pomiędzy Młynarką (ok. 2010 m) a Upłaziastą Turnią (ok. 1880 m). Na południowo-wschodnią stronę opada Białowodzki Żleb. Na północ, do Młynarkowego Żlebu opada z przełęczy częściowo skalista, częściowo trawiasta rynna.
Na Pośrednią Białowodzką Przełączkę nie prowadzą żadne znakowane szlaki turystyczne, taternicy poprowadzili na przełączkę dwie drogi wspinaczkowe (jedna Białowodzkim Żlebem, druga z Młynarzowego Przechodu).
Pierwszego wejścia turystycznego na Pośrednią Białowodzką Przełączkę dokonali najprawdopodobniej (przy przejściu granią) Jan Humpola i Mieczysław Świerz 14 lipca 1924 r.

</doc>
<doc id="1815628" url="https://pl.wikipedia.org/wiki?curid=1815628" title="François Perrier (malarz)">
François Perrier (malarz)

François Perrier (ur. ok. 1590 w Saint-Jean-de-Losne, zm. 1650 w Paryżu) – francuski malarz i miedziorytnik.
Życiorys.
Około roku 1625 przybył do Rzymu i rozpoczął naukę u Giovanniego Lanfranco.
Po krótkim pobycie w Lyonie przybył 1630 do Paryża, gdzie współpracował z malarzem nadwornym Simonem Vouet. Jego uczniem był w latach 1632–1634 Charles le Brun.
1635 przeniósł się Perrier ponownie do Rzymu, gdzie pracował nad freskami w pałacu Peretti-Almagià. W Rzymie 1638 sporządził cykl stu miedziorytów przedstawiających najsłynniejsze antyczne rzeźby rzymskie, zatytułowaną "Segmenta nobilium signorum et statuarum, quae temporis dentem invidium evasere urbis aeternae ruinis erepta typis aeneis ab ce commissa" (Części szlachetnych znaków i posągów, zazdrosnym zębem czasów spustoszone, z ruin wiecznego miasta wydobyte, czcionką enejską opisane).
Około 1645 powrócił do Paryża, gdzie wspólnie z Eustache Le Sueur pracował w Hotel Lambert.
1648 wraz z dwunastoma innymi artystami utworzył Królewską Akademię Malarstwa i Rzeźby (Académie royale de peinture et de sculpture) w Paryżu.
Z jego dzieł malarskich zachowało się niewiele. Najcenniejszą częścią jego spuścizny jest seria miedziorytów rzymskich. 
Jako nauczyciel Charlesa le Brun wywarł znaczny wpływ na rozwój malarstwa francuskiego.
W zbiorach warszawskiego Muzeum Narodowego znajduje się jego obraz "Eneasz i Sybilla".

</doc>
<doc id="1815631" url="https://pl.wikipedia.org/wiki?curid=1815631" title="Arbeitslager Treskau">
Arbeitslager Treskau

Arbeitslager Treskau – filia niemieckiego nazistowskiego obozu koncentracyjnego Groß-Rosen, zlokalizowana we wsi Owińska, w województwie wielkopolskim.
Historia.
Obóz rozpoczął działalność w sierpniu 1943. Zlokalizowany został na terenie zakładu psychiatrycznego, gdzie w czasie wojny istniała "Junkersschule SS". Więźniów ulokowano w piwnicy jednego z budynków. Więźniami byli Polacy, Czesi, Rosjanie oraz Ukraińcy i Niemcy. Praca więźniów polegała głównie na budowaniu nowych budynków dla Junkersschule. Budowali np. stajnie, królikarnie, kino czy garaże. Mniejsza grupa więźniów pracowała w okolicach wsi oraz na terenie polowego lotniska w Bednarach. Obóz został zlikwidowany 20 stycznia 1945 roku. Więźniowie zostali ewakuowani do Poznania, skąd koleją przetransportowano ich do KL Sachsenhausen.
Do dnia dzisiejszego zachował się budynek szpitala psychiatrycznego. W latach 1952–1993 mieścił się w nim Młodzieżowy Zakład Wychowawczy. Po jego zamknięciu budynek popadł w ruinę. Nie znajduje się w tym miejscu żadna tablica pamiątkowa.

</doc>
<doc id="1815638" url="https://pl.wikipedia.org/wiki?curid=1815638" title="Likwidator (Czarnobyl)">
Likwidator (Czarnobyl)

Likwidatorzy (ros. ликвидаторы) – nazwa nadana w Związku Radzieckim grupie około 800 tysięcy ludzi, którzy usuwali skutki katastrofy w Czarnobylskiej Elektrowni Jądrowej na miejscu zdarzenia.
Zdrowie.
Uważa się, że w latach 1986–1992 uczestniczyło w pracach wokół Czarnobyla od 600 tysięcy do miliona osób, których zdrowie było zagrożone z powodu promieniowania. Z powodu rozpadu ZSRR w 1991 roku ocena stanu zdrowia likwidatorów jest trudna, gdyż pochodzili oni z różnych krajów (głównie Ukrainy, Białorusi i Rosji, ale również innych byłych republik radzieckich). Ponadto rząd Rosji nigdy nie chciał podać prawdziwych danych dotyczących katastrofy lub chociaż poważnych szacunków. Według badań białoruskich lekarzy wskaźnik zachorowalności na nowotwory złośliwe wśród tej populacji jest około czterech razy większy niż u innych. Wszystkie dane, przytaczane przez różne agencje, są kontrowersyjne.
Według oficjalnych danych 20 tysięcy likwidatorów z republik bałtyckich (Litwa, Łotwa, Estonia) uczestniczyło w usuwaniu skutków katastrofy jądrowej w latach 1986-1989. W 2016 roku na Łotwie oficjalnie zarejestrowano 5044 likwidatorów, jak również 1428 dzieci, które urodziły się w rodzinach likwidatorów po katastrofie. Do 2019 roku zmarło półtora tysiąca likwidatorów z Łotwy. Większość z nich miała 40-50 lat w chwili śmierci, a zatem 20 lat poniżej średniej krajowej dla mężczyzn. Wśród likwidatorów tylko jedna osoba na cztery nie doświadczyła znaczącego wpływu na zdrowie lub utraty zdolności do pracy.
20 lat po katastrofie.
W 20. rocznicę katastrofy miało miejsce wiele wydarzeń.
Likwidatorzy przybyli na wiec w Kijowie, by poskarżyć się na pogarszające się odszkodowania i opiekę medyczną. Podobne wiece miały miejsce w wielu innych miastach byłego Związku Radzieckiego.
W dniu 25 kwietnia 2006 roku, na cmentarzu Bajkowa w Kijowie, odsłonięto pomnik Bohatera Związku Radzieckiego Leonida Tielatnikowa – jednego z pierwszych likwidatorów.
Z okazji 20. rocznicy amerykańska organizacja charytatywna Dzieci Czarnobyla dostarczyła do Kijowa paczki z wartymi 1,7 miliona dolarów środkami medycznymi.
4200 likwidatorów, którzy obecnie mieszkają w Estonii, może liczyć na wprowadzenie estońskiego prawa o zapomogach. Jest to wynik spotkania ich reprezentantów z prezydentem Estonii Arnoldem Rüütelem, które odbyło się 26 kwietnia 2006. Jak wynika z estońskiego prawa, państwo może zapewnić pomoc i zapomogi tylko tym obywatelom, którzy są „prawowitymi potomkami” obywateli przedwojennej Republiki Estońskiej. Rosja, Białoruś i Ukraina nie przewidują żadnych ulg dla likwidatorów przebywających za granicą.
Niektórym likwidatorom zamieszkałym w Chabarowsku i pełniącym wtedy służbę wojskową odmówiono odszkodowań za utratę zdrowia, tłumacząc to tym, że nie byli oni zatrudnionymi robotnikami, ale żołnierzami wypełniającymi rozkazy. Mają oni prawo odwołania się do Europejskiego Trybunału Praw Człowieka w Strasburgu.

</doc>
<doc id="1815639" url="https://pl.wikipedia.org/wiki?curid=1815639" title="Niżnia Białowodzka Przełączka">
Niżnia Białowodzka Przełączka

Niżnia Białowodzka Przełączka (, ok. 1810 m) – przełączka we wschodniej grani masywu Młynarza (dokładnie Wielkiego Młynarza) w słowackich Tatrach Wysokich. Siodło Niżniej Białowodzkiej Przełączki oddziela Nawiesistą Turnię na wschodzie od Przeziorowej Turni na zachodzie. 
Jest to najszersza przełęcz w całej wschodniej grani Młynarza. Jest trawiasta. Na północny wschód opada z niej stromy żleb będący orograficznie lewą odnogą Młynarczykowego Żlebu. Obydwie odnogi łączą się z sobą około 150 m poniżej grani. Ku południowemu zachodowi z przełączki, oraz z dolnej części Nawiesistej Turni opada niezbyt strome, trawiaste zbocze.
Pierwszego wejścia turystycznego na Niżnią Białowodzką Przełączkę dokonali (przy przejściu granią) Jan Humpola i Mieczysław Świerz 14 lipca 1924 roku. Od 1930 r. taternicy schodzą przełączką po wspinaczce z Nawiesistej Turni, Przeziorowej Turni, a także Młynarczyka. Drogi zejściowe prowadzą częściowo przez Białowodzki Żleb, częściowo ścianą Nawiesistej Turni. Najłatwiejsze wejście na przełączkę prowadzi Młynarczykowym Żlebem (II w skali tatrzańskiej, 1 godz.). 

</doc>
<doc id="1815642" url="https://pl.wikipedia.org/wiki?curid=1815642" title="Zinków (obwód chmielnicki)">
Zinków (obwód chmielnicki)

Zinków (ukr. Зіньків, "Zińkiw") – wieś na Ukrainie, w rejonie wińkowieckim obwodu chmielnickiego, nad Uszycą.
Prywatne miasto szlacheckie położone było w XVI wieku w województwie podolskim. Pod rozbiorami siedziba w powiecie latyczowskim guberni podolskiej.

</doc>
<doc id="1815648" url="https://pl.wikipedia.org/wiki?curid=1815648" title="Herb Kobyłki">
Herb Kobyłki

Herb Kobyłki – jeden z symboli miasta Kobyłka w postaci herbu.
Wygląd i symbolika.
Herb przedstawia tarczę dwudzielną w pas. Pole górne – złote zajmuje jedną trzecią tarczy, pole dolne, błękitne – dwie trzecie. W górnym polu umieszczony jest wizerunek czerwonego konia między dwoma ornamentami (potrójne zielone liście dębu z dwoma żołędziami). W dolnym polu umieszczony jest wizerunek srebrnego kościoła o dwóch wieżach zakończonych czerwonymi dachami ze złotymi krzyżami.
Historia.
Poprzedni herb przedstawiał w błękitnej tarczy herbowej dwie rzeźbione głowy końskie barwy złotej na wspólnym stylisku, nad którymi fragment koła zębatego barwy czarnej.

</doc>
<doc id="1815649" url="https://pl.wikipedia.org/wiki?curid=1815649" title="Reed–Solomon error correction">
Reed–Solomon error correction



</doc>
<doc id="1815651" url="https://pl.wikipedia.org/wiki?curid=1815651" title="Carey Mulligan">
Carey Mulligan

Carey Hannah Mulligan (ur. 28 maja 1985 w Londynie) – angielska aktorka filmowa, telewizyjna i teatralna.
Na dużym ekranie zadebiutowała w roli drugoplanowej w "Dumie i uprzedzeniu" (2005), a po kolejnych rolach telewizyjnych zadebiutowała w 2008 na Broadwayu. Rozpoznawalność i uznanie przyniosła jej główna rola w filmie "Była sobie dziewczyna" (2009), za którą nominowano ją do Oscara, a także uhonorowano nagrodą BAFTA. W późniejszym czasie wystąpiła m.in. w takich filmach jak: "" (2010), "Nie opuszczaj mnie" (2010), "Drive" (2011), "Wstyd" (2011), "Wielki Gatsby" (2013), "Co jest grane, Davis?" (2013) czy "Obiecująca. Młoda. Kobieta" (2020). Za występ w ostatniej z wymienionych produkcji otrzymała drugą w swojej karierze nominację do Oscara.
Wczesne lata.
Mulligan urodziła się 28 maja 1985 roku w Westminsterze, dzielnicy Londynu Wewnętrznego. Jej ojciec, Stephen, pochodzi z Liverpoolu, a matka, Nano (z domu Booth), wykładowczyni uniwersytecka, z Llandeilo w zachodniej Walii. Jej pradziadek ze strony ojca wyemigrował z Irlandii. Ma jednego, starszego o dwa i pół roku brata Owaina. Gdy miała 3 lata wraz z rodziną przeprowadziła się z Londynu do Hanoweru, a później do Düsseldorfu, gdzie jej ojciec objął posadę dyrektora europejskiej filii międzynarodowej sieci hoteli InterContinental. Ze względu na pracę ojca, jej rodzina przez 8 lat mieszkała w drogich hotelach. Jak sama stwierdziła, w dzieciństwie była „trochę nieśmiała”, a do piętnastego roku życia była chłopczycą. Przyznała się także do tego, że była „nieco zasadnicza”, do czternastego roku życia bardzo dużą wagę przykładała do nauki, ale później głębiej zainteresowała się aktorstwem.
Jej zainteresowanie aktorstwem rozpoczęło się, gdy miała 6 lat, od obejrzenia próby szkolnego przedstawienia musicalu "Król i ja". „[Mój brat] był na scenie, a ja oglądałam. I zaczęłam płakać, bo byłam zbyt młoda by wystąpić na scenie, ale oni powiedzieli: "Zgoda, możesz zagrać, bo jesteś młodszą siostrą Owaina". I zagrałam. Od tej pory wiedziałam, że zawsze chciałam to robić”. Po powrocie do Wielkiej Brytanii w 1996 roku uczyła się w Woldingham School, katolickiej szkole żeńskiej z internatem, gdzie brała udział w wielu tamtejszych przedstawieniach. Sprawowała tam także funkcję szefowej szkolnej grupy teatralnej i instruktorki aktorstwa dla młodszych uczniów. Od czternastego roku życia matka zabierała ją na sztuki wystawiane na Broadwayu, które rozwinęły jej zainteresowanie teatrem. Mając 16 lat wysłała list do Kennetha Branagha, w którym poprosiła go o zostanie jej mentorem. Odpowiedź napisana przez siostrę Branagha, Joyce, była odmowna, ale zawierała równocześnie zachętę do wybrania zawodu aktorki. Mulligan do dziś przechowuje ten list.
Zanim zaczęła grać zawodowo, w wieku 17 lat, w tajemnicy przed rodzicami składała wnioski o przyjęcie do trzech akademii teatralnych, lecz wszystkie zostały odrzucone. Po niezdaniu kolejnego przesłuchania, Mulligan zakwestionowała swoje aktorskie powołanie i przeszła, jak sama określiła, przez „skomplikowany okres”. Oprócz tego, jej rodzice nalegali, aby zrezygnowała z kariery w przemyśle rozrywkowym i rozpoczęła studia, najlepiej na University of Reading. Po ukończeniu nauki w Woldingham School w 2003 roku krótko pracowała jako pomocnica sprzątaczki i goniec w studiu filmowym podczas powstawania "Kupca weneckiego". W wieku 18 lat została barmanką w lokalnym pubie. Jak stwierdziła później, negatywne doświadczenia z tego okresu miały na nią pozytywny wpływ, ponieważ uświadomiły jej, jak bardzo chce grać. W 2009 roku powiedziała, że podczas kręcenia zdjęć do "Wall Street: Pieniądz nie śpi" rozważała możliwość wstąpienia do szkoły aktorskiej, najprawdopodobniej do Juilliard School, ale ostatecznie nie podjęła tej decyzji. W listopadzie tego samego roku Mulligan oświadczyła, że jej babcia cierpi na chorobę Alzheimera i jeżeli kiedykolwiek pójdzie na studia, to wybierze psychologię, aby lepiej zrozumieć tę chorobę.
Przebieg kariery.
2004–2010.
W 2004 roku, w wieku 18 lat, rozpoczęła karierę aktorską przez otrzymanie roli Kitty Bennet w "Dumie i uprzedzeniu", filmowej adaptacji powieści Jane Austen. Otrzymała ją m.in. dzięki pomocy dyrektorki swojej szkoły po tym, jak Mulligan napisała do niej list, w którym wyjaśniła swoją sytuację, przedstawiała zamiar nierozpoczęcia studiów i poprosiła o skontaktowanie jej z aktorem i scenarzystą Julianem Fellowesem. Po spotkaniu Fellowesa i jego żony, ta ostatnia uruchomiła swoje znajomości i umówiła ją na rozmowę kwalifikacyjną z osobą odpowiedzialną za casting, która szukała nieznanej aktorki do roli czwartej córki państwa Bennetów. Zanim film wszedł na ekrany kin, zdążyła zadebiutować w teatrze, w sztuce "Forty Winks" wystawianej w Royal Court Theatre. W 2005 roku wystąpiła w wielokrotnie nagradzanym serialu produkcji BBC pt. "Samotnia", na podstawie powieści Karola Dickensa, w którym wcieliła się w rolę Ady Clary, jednej z sierot oraz na scenie londyńskiego Almeida Theatre w sztuce "Chory z urojenia" Moliera. W 2006 roku pojawiła się w miniserialu telewizyjnym "The Amazing Mrs Pritchard" oraz gościnnie w dwóch serialach ITV: "" i "Trial &amp; Retribution". W tym samym roku zagrała w filmowej adaptacji pamiętnika Blake’a Morrisona pt. "And When Did You Last See Your Father?" W 2007 roku wystąpiła w dwóch filmach telewizyjnych produkcji ITV: "Opactwie Northanger" i "Moim synu Jacku" z Danielem Radcliffe'em. Zagrała także rolę Sally Sparrow w dziesiątym odcinku trzeciej serii Doktora Who, zatytułowanym "Mrugnięcie", za którą otrzymała "Constellation Award".
W tym samym roku wystąpiła w londyńskim wznowieniu dramatu "Mewa" Antoniego Czechowa, grając postać Niny u boku Kristin Scott Thomas i Chiwetela Ejiofora. Jej występy zostały docenione przez krytyków. „The Daily Telegraph” ocenił jej grę jako „całkiem niezwykle promieniującą”, a „The Observer” jako „prawie nieznośnie wstrząsającą”. Podczas wystawiania "Mewy" przeszła przez zabieg usunięcia wyrostka robaczkowego. Zakładany okres rekonwalescencji wynosił od trzech do sześciu tygodni, jednak na scenę powróciła po zaledwie tygodniu, ale z powodu szwów pooperacyjnych nie mogła nosić gorsetu, który był częścią kostiumu jej postaci. W 2008 roku zadebiutowała na deskach broadwayowskiego Walter Kerr Theatre w transferze "Mewy". Otrzymała nominację do "Drama Desk Award", ale nagrodę tę zdobyła Angela Lansbury. W czerwcu wystąpiła w dwóch słuchowiskach radiowych dla BBC Radio 4: "Life Class" i "Arkadii".
Następnie wystąpiła w dramacie o dorastaniu "Była sobie dziewczyna" (2009), w której 22-letnia Mulligan zagrała tytułową postać Jenny Mellor, 16-letniej londynki dorastającej w latach 60. XX wieku. W walce o tę rolę pokonała ponad setkę innych aktorek. Film zebrał bardzo dobre recenzje i zarobił 26 milionów dolarów przy budżecie produkcji wynoszącym 7,5 miliona. Mulligan otrzymała za swoją kreację bardzo entuzjastyczne recenzje. Zarówno Lisa Schwarzbaum z „Entertainment Weekly”, jak i Todd McCarthy z „Variety” porównali jej grę do gry Audrey Hepburn. Peter Travers z „Rolling Stone” określił jej występ jako „sensacyjny i będący przepustką do sławy”, Claudia Puig z „USA Today” określiła go jako jeden z najlepszych w 2009 roku, a Toby Young z "The Times" uznał, że Mulligan jest ostoją filmu. Recenzent „The Guardian”, Peter Bradshaw, podsumował, że dała „wspaniały występ”. Za swoją rolę otrzymała m.in. nagrodę BAFTA dla najlepszej aktorki pierwszoplanowej oraz nominacje do Oscara dla najlepszej aktorki pierwszoplanowej, Złotego Globu dla najlepszej aktorki w filmie dramatycznym i Nagrody Gildii Aktorów Filmowych dla najlepszej aktorki pierwszoplanowej. Podczas Międzynarodowego Festiwalu Filmowego w Berlinie w 2009 roku otrzymała tytuł "Shooting Star". Nominowano ją także do nagrody BAFTA dla wschodzącej gwiazdy, przyznawanej przez brytyjską publiczność.
Po sukcesie "Była sobie dziewczyna" wystąpiła obok Susan Sarandon w dramacie "Najlepszy" (2009), w którym zagrała postać dziewczyny spodziewającej się dziecka z chłopakiem, który ginie w wypadku samochodowym. Reżyserka "Najlepszego" stwierdziła, że udział Mulligan ogromnie pomógł filmowi. Obraz spotkał się z chłodnymi recenzjami. Ty Burr z „The Boston Globe” skrytykował go za bycie „zbyt wyczerpującym i lekko naciąganym”, ale pochlebniej wyraził się o postaci granej przez Mulligan, którą określił jako „prawdziwą, rozdzierającą serce”. Po dołączeniu do Amerykańskiej Akademii Sztuki i Wiedzy Filmowej w połowie 2010 roku, na ekranach kin pojawił się kolejny film z Mulligan – "Nie opuszczaj mnie" – adaptacja powieści Kazuo Ishiguro z 2005 roku, w której zagrała główną rolę oraz była narratorką. Wydano go we wrześniu 2010 roku, w tym samym czasie co inny obraz z udziałem Mulligan, "" w reżyserii Olivera Stone’a. Film ten, będący sequelem "Wall Street" z 1987 roku, opowiada o chciwości i żądzy władzy. Kiedy po raz pierwszy spotkała się ze Stone’em w celu omówienia koncepcji przewidzianej dla niej roli Winnie Gekko, nie zgodziła się na marginalizację jej bohaterki i wymogła jej rozbudowanie, na co reżyser wyraził zgodę. Film wyświetlano poza głównym konkursem podczas
63. Międzynarodowego Festiwalu Filmowego w Cannes w 2010 roku. Potem gościnnie zaśpiewała w piosence „Write About Love” zespołu Belle and Sebastian, pochodzącej z albumu "Belle and Sebastian Write About Love" z października 2011 roku.
Od 2011.
Od 13 maja do 3 lipca 2011 roku występowała na scenie off-broadwayowskiego Atlantic Theater Company w sztuce "Through a Glass, Darkly", będącej sceniczną adaptacją filmu "Jak w zwierciadle" Ingmara Bergmana. Zagrała w niej pierwszoplanową rolę psychicznie niestabilnej kobiety, za którą zebrała entuzjastyczne opinie krytyków. Ben Brantley, krytyk teatralny w „The New York Timesie” w swojej recenzji napisał, że „jej gra stała na najwyższym poziomie” oraz określił Mulligan jako „zdumiewającą” i „jedną z najwspanialszych aktorek swojego pokolenia”.
Po niespełna rocznej przerwie, w 2011 roku ponownie pojawiła się na ekranach kin, tym razem w niezależnym filmie akcji pt. "Drive". W tym obrazie zagrała drugoplanową rolę samotnej matki, Irene, której w walce z gangsterami pomaga tajemniczy Driver (w tej roli Ryan Gosling). Reżyser obrazu, Nicolas Winding Refn, obsadził ją, pomimo że postać grana przez Mulligan początkowo miała być Latynoską. Film miał swoją premierę na 64. Międzynarodowym Festiwalu Filmowym w Cannes, gdzie brał udział w konkursie głównym i został entuzjastycznie przyjęty. Znalazł się na tworzonych przez krytyków listach najlepszych filmów 2011 roku i zarobił ponad 76 mln dolarów, co sześciokrotnie przewyższyło budżet produkcji. Recenzentów podzieliła kreacja Mulligan i jej ekranowa współpraca z Goslingiem. Część z nich chwaliła aktorkę jako wyróżniającą się na drugim planie a także „wdzięk” i „wrażliwość” Irene; pozostali twierdzili, że nie pasuje do granej przez siebie postaci. Za rolę nominowano ją jednak do nagrody BAFTA dla najlepszej aktorki drugoplanowej. Film doczekał się wg niektórych źródeł statusu niemal kultowego.
4 września 2011 roku w trakcie 68. Międzynarodowego Festiwalu Filmowego w Wenecji premierę miał następny film z jej udziałem – skandalizujący dramat "Wstyd" w reżyserii Steve’a McQueena, w którym zagrała drugoplanową rolę Sissy, niezrównoważoną psychicznie, borykającą się z alkoholizmem piosenkarkę, siostrę głównego bohatera, trzydziestoletniego nowojorczyka–seksoholika, granego przez Michaela Fassbendera. Film wywołał spore kontrowersje ze względu na liczne sceny erotyczne. Postać Sissy różniła się od jej poprzednich kreacji. Była to pierwsza rola, która wymagała od niej występowania nago, co było dla niej dość krępujące. Udział w tym filmie dał jej też okazję do zaprezentowania swoich zdolności wokalnych; wykonała piosenkę „New York, New York” z repertuaru Franka Sinatry. "Wstyd" spotkał się z gorącym przyjęciem ze strony krytyków. Wysoko oceniono także grę Mulligan i jej sceny z Fassbenderem, a także w szczególności „przejmującą, niezwykle smutną interpretację” utworu „New York, New York”. Peter Travers, recenzent „Rolling Stone”, wypowiedział się o jej grze we "Wstydzie" jako o „pod każdym względem rewelacyjnej”.
7 maja 2012 roku wraz z Anną Wintour była gospodynią gali Met Ball.
Następnie Mulligan wystąpiła w trójwymiarowym remake'u melodramatu "Wielki Gatsby" w reżyserii Baza Luhrmanna. Zagrała w nim pierwszoplanową rolę Daisy Buchanan, dawnej ukochanej tytułowego bohatera, tajemniczego milionera, w którego wcielił się Leonardo DiCaprio. W walce o tę postać pokonała czołowe aktorki młodego pokolenia. Przygotowując się do roli poznała życiorys autora literackiego pierwowzoru filmu, F. Scotta Fitzgeralda, a także twórczość Zeldy Fitzgerald i Ginevry King, które były inspiracją dla postaci Daisy Buchanan. Wysokobudżetowy, zrealizowany w technice 3D, film spotkał się ze skrajnymi opiniami recenzentów. Krytykowali oni jego słabo napisany scenariusz i nadmierną widowiskowość, w której zanikają bohaterowie i ich losy. Jednak wedle opinii krytyków Mulligan udało się zręcznie przedstawić wewnętrzne rozterki swojej postaci. Pomimo negatywnych recenzji "Wielki Gatsby" osiągnął jednak sukces kasowy, przekraczając oczekiwania dystrybutora Warner Brothers. W maju 2013 roku film otworzył 66. Międzynarodowy Festiwal Filmowy w Cannes, gdzie był wyświetlany poza konkursem. Spotkał się z chłodnym przyjęciem ze strony tamtejszej widowni. Zebrał także mieszane recenzje, ale odniósł ogólnoświatowy sukces kasowy, zarabiając ponad 350 mln dolarów w dystrybucji kinowej.
Podczas tego samego festiwalu swoją światową premierę miał dramat filmowy braci Coen, zatytułowany "Co jest grane, Davis?", w którym zagrała główną rolę żeńską. Tytułowym bohaterem filmu jest początkujący piosenkarz (Oscar Isaac), który w latach 60. XX wieku próbuje zaistnieć na nowojorskim rynku muzyki folkowej. Mulligan wcieliła się w postać jego byłej dziewczyny, Jean Berkey, która nosi do niego głęboką urazę. Kreacja ta zrywała z jej dotychczasowym emploi, którego wyrazem była rola Daisy Buchanan w "Wielkim Gatsbym". Jej postać często przeklina i krzyczy. Na potrzeby filmu Mulligan nosiła na planie ciemną perukę. Po raz kolejny miała okazję pokazać swoje zdolności wokalne. Obraz spotkał się z gorącym przyjęciem ze strony krytyków i widzów, stając się jednym z faworytów do zdobycia Złotej Palmy. Chwalono także grę Mulligan, pomimo stosunkowo niewielu scen z jej udziałem.
Od czerwca do sierpnia 2014 roku występowała na londyńskim Wyndham's Theatre we wznowieniu sztuki "Prześwit" autorstwa Davida Hare’a w reżyserii Stephena Daldry’ego. Udział w tej produkcji oznaczał dla niej powrót na londyńskie deski po siedmioletniej przerwie, na który zdecydowała się ze względu na niedostatek dobrych ról filmowych dla aktorek. Był to zarazem jej debiut na West Endzie. W "Prześwicie" wcieliła się w pierwszoplanową postać szkolnej nauczycielki, którą po latach rozłąki nieoczekiwanie odwiedza jej były kochanek (w tej roli Bill Nighy), który pragnie przywrócić ich związek. "Prześwit" osiągnął sukces finansowy, bijąc rekordy Wyndham's Theatre. Został również doceniony przez krytyków, uzyskując najwyższe oceny. Chwalono także zdystansowaną kreację Mulligan. Krytyk teatralny Henry Hitchings opisał ją jako „uroczono opanowaną i niezwykle wyważoną, gdy ukazuje mieszankę eleganckiego spokoju i urażonej dumy”. Podobną opinię wyraził Charles Spencer, który dodatkowo określił jej grę jako „potężną i emocjonalnie bolesną”. Wychwalano „chemię” między nią a Nighym, który „nie zdołał jej przyćmić”. Leslie Felperin z „The Hollywood Reporter” pochwalił jej wyczucie sceniczne i zdolność do ukazywania skrajnych emocji. Skrytykował zaś zbyt wielką różnicę wiekową (26 lat) dzielącą odtwórców głównych ról. "Prześwit" nagrodzono "Evening Standard Theatre Award" dla najlepszego wznowienia 2014 roku. Spektakl z 17 lipca był za pomocą satelity rozpowszechniany na żywo przez National Theatre Live w kinach brytyjskich, a później również w zagranicznych. Na wiosnę 2015 roku zapowiedziano transfer produkcji na Broadway. Między występami na West Endzie i Broadwayu zrobiła sobie półroczną przerwę od aktorstwa, w trakcie której zaangażowała się w sprawy dobroczynne.
Następny film z jej udziałem to "Z dala od zgiełku" (2014) w reżyserii Thomasa Vinterberga, filmowa adaptacja powieści Thomasa Hardy’ego z 1874 roku. Zagrała w niej pierwszoplanową rolę Batsaby Everdene, kobiety rozdartej przez uczucie do trzech mężczyzn. Przyjęła tę rolę, gdyż bardzo chciała współpracować z Vinterbergiem, mimo że z powodu chęci uniknięcia zaszufladkowania, odrzucała możliwość grania w brytyjskich dramatach kostiumowych. Na planie partnerowali jej Matthias Schoenaerts, Michael Sheen, Tom Sturridge i Juno Temple. Premierę dystrybuowanego przez Fox Searchlight Pictures filmu zaplanowano na wiosnę 2015 roku.
Działalność charytatywna.
Suknię, którą miała na sobie podczas ceremonii wręczenia nagród BAFTA w 2010 roku, wystawiła na licytację, a uzyskane w ten sposób pieniądze przekazała organizacji charytatywnej Oxfam. W tym samym roku wraz z kilkoma brytyjskimi aktorkami wzięła udział w akcji Safe Project, w ramach której została sfotografowana przez fotografa Nicka Haddowa w najbardziej bezpiecznym dla siebie miejscu, a stworzone w ten sposób zdjęcia trafiły na licytację. Celem projektu było podniesienie poziomu świadomości publicznej na temat handlu ludźmi w celach seksualnych.
W 2012 roku stała się ambasadorką organizacji charytatywnej Alzheimer's Society, której celem jest edukacja społeczeństwa i wspieranie badań nad demencją i chorobą Alzheimera. Od tamtej pory aktywnie uczestniczy w różnych akcjach prowadzonych przez to stowarzyszenie.
W 2014 roku została ambasadorką organizacji charytatywnej War Child, opiekującej się dziećmi z terenów objętych działaniami zbrojnymi. Pod koniec tego roku wraz z mężem zorganizowała imprezę dobroczynną z udziałem zaprzyjaźnionych artystów, dzięki której na cele War Child udało się zebrać ponad 300 tys. funtów. W tym samym roku w roli ambasadora organizacji odwiedziła Demokratyczną Republikę Konga.
Życie prywatne.
Od sierpnia 2009 roku spotykała się z aktorem Shią LaBeoufem, z którym zagrała w "Wall Street: Pieniądz nie śpi". „W ich oczach widziało się tę chemię i to było całkiem silne. Na planie zachowywali się w pełni profesjonalnie, ale można było zauważyć co się dzieje”, powiedział Stone, który ich sobie przedstawił. W październiku 2010 roku magazyn „People” poinformował o zakończeniu ich związku. W następnych miesiącach jej osobę łączono z aktorami: Tomem Sturridge'em oraz Eddiem Redmayne'em.
Od 2012 roku jest żoną Marcusa Mumforda, frontmana zespołu folk rockowego Mumford &amp; Sons. Mulligan i Mumford w dzieciństwie byli przyjaciółmi korespondencyjnymi, mimo to stracili ze sobą kontakt. Ich ponowne spotkanie miało miejsce w lutym 2011 roku w Nashville. Wkrótce później stali się parą. Latem tego samego roku miały miejsce ich zaręczyny. Pobrali się 21 kwietnia 2012 roku na farmie przyjaciół w angielskim hrabstwie Somerset. Kameralna ceremonia miała charakter religijny. Wśród gości weselnych znalazły się zaprzyjaźnione gwiazdy Hollywoodu. Małżeństwo ma dwoje dzieci: córkę Evelyn Grace, urodzoną we wrześniu 2015 roku i syna Wilfreda, urodzonego w sierpniu 2017. Mieszkają na farmie w hrabstwie Devon. Mają także mieszkanie w Londynie.
Mulligan przyznała, że ucieszyła się z roli Elsie w "Moim synu Jacku", ponieważ mogła się z nią „utożsamić pod każdym względem”. Jej postać w tym filmie zdecydowanie sprzeciwia się zamiarowi brata, który chce walczyć na wojnie. Podobne odczucia Mulligan żywiła w stosunku do swojego brata, który po zakończeniu nauki na Uniwersytecie Oksfordzkim ochotniczo zgłosił się do Armii Terytorialnej stacjonującej w Iraku. Mulligan stwierdziła, że jej ulubionym sposobem spędzania wolnego czasu jest narciarstwo, lecz w obawie przed kontuzją zdecydowała się rzadziej uprawiać ten sport. Uczęszczała do katolickiej szkoły, mimo to obecnie uważa siebie za osobę duchową, niezwiązaną z Kościołem. Dorastanie w placówce wyznaniowej upewniło sceptyczną Mulligan w przekonaniu, że katolicyzm jest zbyt ortodoksyjny.

</doc>
<doc id="1815652" url="https://pl.wikipedia.org/wiki?curid=1815652" title="Beyoncé's I Am... Tour">
Beyoncé's I Am... Tour



</doc>
<doc id="1815657" url="https://pl.wikipedia.org/wiki?curid=1815657" title="Czepkowanie">
Czepkowanie



</doc>
<doc id="1815658" url="https://pl.wikipedia.org/wiki?curid=1815658" title="Amerykańska opowieść. Tajemnica potwora z Manhattanu">
Amerykańska opowieść. Tajemnica potwora z Manhattanu

Amerykańska opowieść. Tajemnica potwora z Manhattanu (ang. "An American Tail: The Mystery of the Night Monster", 1999) – amerykański film animowany opowiadający o kolejnych przygodach dzielnej małej myszki Fiewel.
Jest to kontynuacja trzech filmów: "Amerykańska opowieść" (1986), "Amerykańska opowieść. Fievel jedzie na Zachód" (1991) i "Amerykańska opowieść. Skarb wyspy Manhattan" (1998).
Premiera filmu miała miejsce 9 listopada 1999 roku w Stanach Zjednoczonych. W Polsce film został wydany na DVD przez TiM Film Studio.
Fabuła.
Potwór porywający małe myszy terroryzuje mysi świat na Manhattanie i nawiedza małego Fiewela w koszmarach. Wraz z mysim dziennikarzem, Fiewel i jego przyjaciele tropią sensację wieku i chcą rzucić okiem na monstrum.
Wersja polska.
Opracowanie wersji polskiej: Start International Polska
Reżyseria: Paweł Galia
Udział wzięli:
Lektor: Andrzej Butruk

</doc>
<doc id="1815667" url="https://pl.wikipedia.org/wiki?curid=1815667" title="Mistrzostwa Świata w Rajdach Terenowych 2009">
Mistrzostwa Świata w Rajdach Terenowych 2009

Mistrzostwa Świata w Rajdach Terenowych 2009 - sezon 2009 MŚ w motocyklowych rajdach terenowych rozpoczął się Rajdem Abu Zabi (22 - 27 marca) a zakończył Rajdem Maroka (24 - 30 października). Mistrzem Świata został francuski motocyklista - Cyril Despres.

</doc>
<doc id="1815672" url="https://pl.wikipedia.org/wiki?curid=1815672" title="Enter the Wu">
Enter the Wu



</doc>
<doc id="1815675" url="https://pl.wikipedia.org/wiki?curid=1815675" title="Ramón Díaz">
Ramón Díaz

Ramón Ángel Díaz (ur. 29 sierpnia 1959 w La Rioja) – argentyński piłkarz i trener, reprezentant kraju grający na pozycji pomocnika. Obecnie pracuje jako trener w Al-Hilal.
Kariera klubowa.
Karierę piłkarską rozpoczął w 1978 w klubie River Plate. W barwach tej drużyny czterokrotnie zdobywał mistrzostwo Primera División w sezonach Metropolitano 1979, Nacional 1979, Metropolitano 1980 oraz Nacional 1981. Po czterech latach gry w River Plate, w 1982 wyjechał do Włoch, gdzie podpisał kontrakt z klubem SSC Napoli. Po rozegraniu 25 spotkań, w których strzelił 3 bramki, w 1983 przeszedł do klubu US Avellino. Jako zawodnik klubu z Avellino zagrał 78 razy na boiskach Seria A, w których strzelił 22 bramki. W 1986 został piłkarzem Fiorentiny, w której spędził dwa lata.
W sezonie 1988/89 występował w Interze Mediolan, w barwach którego wywalczył swoje jedyne w karierze mistrzostwo Włoch. Po tym sukcesie wyjechał do Francji, gdzie zasilił szeregi AS Monaco, z którym zdobył Puchar Francji w sezonie 1990/1991. W 1991 powrócił do swojego macierzystego klubu River Plate. Miał duży wkład w zdobycie mistrzostwa Apertura 1991/92, a sam został królem strzelców tych rozgrywek. Łącznie dla River Plate w latach 1978–1981 oraz 1991–1993 zagrał w 175 spotkaniach, w których strzelił 84 bramki. Od 1993 występował w japońskim Yokohama Marinos. Już w pierwszym sezonie został królem strzelców J1 League. Przez 3 sezony na boiskach japońskiej ekstraklasy zagrał 75 spotkań, w których strzelił 52 bramki. W 1995 zakończył karierę piłkarską.
Kariera reprezentacyjna.
Diaz uczestniczył w wygranych przez Argentynę Mistrzostwach świata U-20 w 1979. Został wybrany do jedenastki turnieju, oraz wywalczył koronę króla strzelców turnieju strzelając 8 bramek. Karierę reprezentacyjną rozpoczął 12 września 1979 w meczu przeciwko reprezentacji RFN, przegranym 1:2. W 1982 został powołany przez trenera César Luis Menottiego na Mistrzostwa Świata 1982. Podczas turnieju zagrał w trzech spotkaniach grupowych z Belgią, Węgrami i Salwadorem. Zagrał także w spotkaniu fazy pucharowej przeciwko Brazylii, w którym zdobył bramkę. Argentyna przegrała tamto spotkanie 1:3, a dla Diaza był to ostatni mecz w reprezentacji. Łącznie w latach 1979–1982 Diaz zagrał dla reprezentacji Argentyny w 23 spotkaniach, w których strzelił 10 bramek.
Kariera trenerska.
Po zakończeniu kariery piłkarskiej w 1995, w tym samym roku został trenerem River Plate. W 1996 poprowadził River Plate do triumfu w najważniejszych rozgrywkach klubowych w Ameryce Południowej, Copa Libertadores. Rok później zwyciężył w innych kontynentalnych rozgrywkach, Supercopa Sudamericana. Czterokrotnie zdobył także mistrzostwo Primera División w sezonach Apertura 1996, Clausura 1996, Apertura 1997 oraz Apertura 1999. W 2000 opuścił River Plate, jednak rok później ponownie został trenerem tej drużyny, prowadząc ją do zwycięstwa w Clausura 2001. Drugą kadencję na ławce trenerskiej River Plate zakończył w 2002. Sezon 2004/2005 przepracował jako menadżer angielskiego Oxford United. Trzy lata później poprowadził San Lorenzo do mistrzostwa Primera División w sezonie Clausura 2007. Od 2008 pracował w meksykańskim zespole Club América. Z tego klubu został zwolniony 10 lutego 2009, po czym powrócił na ławkę trenerską w San Lorenzo.
Od 2011 do 5 marca 2012 pracował w Independiente, po czym po 10 latach, po raz trzeci w swojej karierze trenerskiej, został szkoleniowcem River Plate. Wraz z drużyną po raz 6 zdobył mistrzostwo Primera División w 2014. Po tym sukcesie podjął pracę jako selekcjoner reprezentacji Paragwaju. Poprowadził ten zespół do czwartego miejsca na Copa América 2015. Od 2016 pracował w saudyjskim Al-Hilal. Jako trener tej drużyny zwyciężył w rozgrywkach Saudi Professional League w sezonie 2016/17. Dołożył do tego także triumf w Pucharze Króla Arabii w 2017. Sezon 2018 spędził w Al-Ittihad, a w 2019 pracował w egipskim klubie Pyramids. Od 2020 pracuje w paragwajskim Club Libertad.
Sukcesy.
Zawodnik.
Argentyna
River Plate
Inter Mediolan
AS Monaco
Yokohama F. Marinos
Trener.
River Plate
San Lorenzo
Al-Hilal

</doc>
<doc id="1815678" url="https://pl.wikipedia.org/wiki?curid=1815678" title="If on a Winter’s Night...">
If on a Winter’s Night...

If on a Winter's Night... – dziewiąty solowy album Stinga, wydany jesienią 2009 roku.
Tematem przewodnim albumu jest zima. Płyta zawiera kolędy, pastorałki i inne utwory o zimowym nastroju i tematyce. Tytuł jest zainspirowany powieścią "Jeśli zimową nocą podróżny" autorstwa Italo Calvino.
30 listopada 2009 r. ukazało się także DVD o podobnym tytule ("A Winter's Night... Live from Durham Cathedral"), zawierające nagranie koncertu z katedry w Durham.
W Polsce nagrania osiągnęły status poczwórnej platynowej płyty.
Lista utworów.
Wszystkie piosenki w aranżacji Stinga i Roberta Sadina.
Utwory bonusowe (edycje limitowane, "deluxe" itp.):

</doc>
<doc id="1815683" url="https://pl.wikipedia.org/wiki?curid=1815683" title="Amerykańska opowieść. Skarb wyspy Manhattan">
Amerykańska opowieść. Skarb wyspy Manhattan

Amerykańska opowieść. Skarb wyspy Manhattan (ang. "An American Tail: The Treasure of Manhattan Island", 1998) – amerykański film animowany. Drugi sequel filmu "Amerykańska opowieść. Fievel jedzie na Zachód" z 1991 roku. Film doczekał się kontynuacji: "Amerykańska opowieść. Tajemnica potwora z Manhattanu".
Film opisuje kolejne przygody dzielnej małej myszki Fiewel.
Premiera filmu miała miejsce 16 listopada 1998 roku w Stanach Zjednoczonych. W Polsce został wydany na DVD przez TiM Film Studio.
Wersja polska.
Opracowanie wersji polskiej: Start International Polska
Reżyseria: Paweł Galia
Udział wzięli:
Lektor: Andrzej Butruk

</doc>
<doc id="1815684" url="https://pl.wikipedia.org/wiki?curid=1815684" title="Farmakosologia">
Farmakosologia

Farmakosologia – dziedzina farmakologii zajmująca się badaniem objawów niepożądanych działania substancji leczniczych (ADR – "adverse drug reaction"). Objawy niepożądane występują przy podawaniu dawek leczniczych. Nie należy mylić ich z działaniem toksycznym, które występuje po przekroczeniu dawki maksymalnej.

</doc>
<doc id="1815685" url="https://pl.wikipedia.org/wiki?curid=1815685" title="Nadjina Kaltouma">
Nadjina Kaltouma



</doc>
<doc id="1815686" url="https://pl.wikipedia.org/wiki?curid=1815686" title="Theodore Sherman Palmer">
Theodore Sherman Palmer

Theodore Sherman Palmer (ur. 26 stycznia 1868 w Oakland, zm. 24 lipca 1955) – amerykański zoolog.
Życiorys.
Palmer urodził się w Oakland, studiował na University of California. W 1889 podjął pracę w wydziale 'Economic Ornithology and Mammalogy' Departamentu Rolnictwa USA kierowanego przez Clinton Hart Merriam. W latach 1896 do 1902, oraz później od 1910 do 1914 był asystentem szefa wydziału. Jego zainteresowania objęły prace legislacyjne ochrony środowiska. W latach od 1902 do 1910 i od 1914 do 1916 kierował pracami organizacji zajmującej się tym zakresem działań. 
Napisał wstępny projekt traktatu o ochronie ptaków migrujących między Kanadą a Stanami Zjednoczonymi (1916) i był przewodniczącym komitetu, który przygotował pierwsze regulacje w wędrownych ptaków (Treaty Act, 1918). Odszedł na emeryturę w 1933 roku. 
Palmer był członkiem około 25 amerykańskich, oraz czterech zagranicznych naukowych organizacji ochrony przyrody. Był wiceprzewodniczącym Amerykańskiego Towarzystwa Mammalogicznego (1928 do 1934) i współzałożycielem National Audubon Society. 
Bibliografia:

</doc>
<doc id="1815687" url="https://pl.wikipedia.org/wiki?curid=1815687" title="Patrick Hemingway">
Patrick Hemingway

Patrick Miller Hemingway (ur. 28 czerwca 1928 w Kansas City) – amerykański pisarz i podróżnik.
Jest drugim synem noblisty w dziedzinie literatury, Ernesta Hemingwaya oraz pierwszym z jego drugą żoną Pauline Pfeiffer. Jako dorosły człowiek często przebywał we Wschodniej Afryce. W 1998 roku napisał na podstawie rękopisu swojego ojca powieść "To co prawdziwe o świcie", wydaną w rok później.

</doc>
<doc id="1815690" url="https://pl.wikipedia.org/wiki?curid=1815690" title="Case of first impressions">
Case of first impressions



</doc>
<doc id="1815692" url="https://pl.wikipedia.org/wiki?curid=1815692" title="Herb Józefowa (powiat otwocki)">
Herb Józefowa (powiat otwocki)

Herb Józefowa – jeden z symboli miasta Józefów w postaci herb.
Wygląd i symbolika.
Herb przedstawia tarczę herbową podzieloną na trzy części. Na górnym prawym, białym polu umieszczona jest zielona sosna o brunatnym pniu, z wychylającym się zza niej złotym słońcem. Na górnym lewym, czerwonym polu umieszczony jest złoty wąż Eskulapa okręcony wokół złotej laski. W dolnym, niebieskim polu tarczy, oddzielonym od górnej części wąską złotą linią, umieszczony jest półkolisty napis „JÓZEFÓW”.

</doc>
<doc id="1815693" url="https://pl.wikipedia.org/wiki?curid=1815693" title="Shock Value">
Shock Value



</doc>
<doc id="1815694" url="https://pl.wikipedia.org/wiki?curid=1815694" title="Przeziorowa Turnia">
Przeziorowa Turnia

Przeziorowa Turnia , 1848 m) – turnia we wschodniej grani masywu Młynarza (dokładnie Wielkiego Młynarza) w słowackiej części Tatr Wysokich. Oddzielona jest od Nawiesistej Turni (na wschodzie) siodłem Niżniej Białowodzkiej Przełączki. W grani łączącej Przeziorową Turnię z Upłaziastą Turnią znajdują się kolejno:
Południowa ściana Przeziorowej ma wysokość około 100 m i opada do górnej części Białowodzkiego Żlebu. Od prawej strony ograniczona jest litym filarem. Po jego lewej stronie opada z wierzchołka turni trawiasta depresja, u podnóża której znajduje się 20-metrowe usypisko, powstałe w wyniku obsunięcia się darni. Na północną stronę turnia opada 280-metrowej wysokości ścianą. Jej dolna część jest trawiasto-skalista, miejscami bardzo krucha. Przechodzi w grzędę oddzielająca Młynarczykowy Żleb od Młynarkowego Żlebu. Dolna ostroga tej grzędy kończy się na mokrych progach tych żlebów. Około 100 m powyżej nich ściana rozszerza się i tworzy duży, trawiasty taras. Powyżej niego znajduje się górna część ściany o wysokości około 180 m. Zbudowana jest z litej skały silnie poprzerastanej trawkami. Środkową część ściany stanowi wielkie zacięcie, którym prowadzi droga wspinaczkowa nr 2. Droga nr 3 prowadzi filarem po lewej stronie zacięcia.
Nazwa turni pochodzi od tego, że znajduje się w niej otwór (w gwarze podhalańskiej "przezior"). W istocie są to 3 okna skalne w zachodniej grani. Są widoczne z Doliny Białej Wody.
Drogi wspinaczkowe.
Pierwszego wejścia turystycznego (przy przejściu granią) na wierzchołek Przeziorowej Turni dokonali zapewne Jan Humpola i Mieczysław Świerz, a miało to miejsce 14 lipca 1924 r..

</doc>
<doc id="1815695" url="https://pl.wikipedia.org/wiki?curid=1815695" title="BET Presents Beyoncé">
BET Presents Beyoncé

BET Presents Beyoncé – DVD amerykańskiej piosenkarki R&amp;B Beyoncé Knowles, wydane w 2006 roku. Oryginalnie dostępne było wyłącznie w Wal-Martach, w zestawie z albumem "B’Day".
Wydawnictwo składa się z fragmentów występów Beyoncé na galach BET Awards, wywiadów, a także teledysków.

</doc>
<doc id="1815696" url="https://pl.wikipedia.org/wiki?curid=1815696" title="Geografia Gambii">
Geografia Gambii

Gambia jest niewielkim krajem położonym w Afryce Zachodniej nad Oceanem Atlantyckim. Kraj ten jest najmniejszym państwem w Afryce położonym na stałym lądzie. Zajmuje wąski pas terytorium wzdłuż rzeki Gambia.
Powierzchnia i granice.
Powierzchnia Gambii liczy 11295 km². Skrajne punkty Gambii: 13°10'N – południowy, 13°49'N – północny, 13°47'W – wschodni, 16°51'W – zachodni. Gambia graniczy tylko z jednym państwem – Senegalem, a łączna długość granicy lądowej wynosi 740 km. Kraj przypomina wstęgę wciętą w głąb Senegalu do 330 km od wybrzeża. Przeciętna szerokość kraju wynosi 40 km. Linia brzegowa ma długość 80 km.
Budowa geologiczna i rzeźba.
Obszar Gambii zbudowany jest ze skał osadowych, pochodzących z trzeciorzędu i czwartorzędu. Zaliczają się do nich głównie wapienie i piaskowce. Kraj jest w całości nizinny – większość obszaru stanowi nizina aluwialna o wysokości do 53 m n.p.m. Najwyższy punkt Gambii leży na obszarze płaskowyżu we wschodniej części kraju. Dno doliny jest płaskie i okresowo zalewane w czasie pory deszczowej. Występująca tu roślinność nosi nazwę "banto faros". Zachodnia część Gambii pokryta jest niskimi i piaszczystymi wydmami. Również wybrzeże jest płaskie i piaszczyste. Średnia wysokość kraju to 10-20 m n.p.m., najwyższy punkt to 53 m n.p.m.
Klimat.
Gambia leży w strefie klimatu podrównikowego suchego, opady są jednak zróżnicowane. Na zachodzie sięgają 1400 mm rocznie, a na wschodzie (w głębi lądu) już tylko 750 mm. Opady występują głównie w porze suchej, która trwa mniej więcej pół roku i występuje w okresie letnim (czerwiec – październik). Temperatury mają niewielkie amplitudy ze względu nie tylko na bliskość pasa równikowego, ale też na wpływ oceanu. Jednak na wschodnich krańcach Gambii (300 km od oceanu) średnie temperatury wahają się od 24 do 30 °C. Na zachodzie zaś, gdzie większy wpływ wywiera ocean, wartości te wahają się od 24 do 26 °C.
Wody.
Przez kraj przepływa rzeka Gambia, tworząc szeroką i płaską dolinę. Gambia płynie przez cały kraj, tworząc szerokie estuarium na wybrzeżach Atlantyku. Koryto rzeczne ma charakter roztokowy. Sama rzeka ma długość 1200 km i jest żeglowna tylko w dolnym biegu, czyli na większości terytorium kraju. Rzeka Gambia posiada wiele wijących się dopływów po obu jej stronach. Największym jest Bintang Bolong, płynący na południu kraju i wpadający do estuarium Gambii. W zachodniej części owe dopływy posiadają liczne mniejsze rzeki.
Gleby.
W Gambii występują dwa typy gleb: urodzajne gleby aluwialne (fluwisole), które pokrywają dolinę rzeki, oraz gleby płowe i gleby żelaziste (luwisole), występujący na obszarach wyżej położonych.
Flora.
Szata roślinna zmienia się w kierunku zachód-wschód. Wybrzeże, jak i szerokie estuarium, porastają lasy namorzynowe, a dolina rzeczna jest porośnięta wiecznie zielonymi lasami galeriowymi. Obszary leżące dalej na wschód są zdominowane przez sawannę, najpierw gwinejską, a potem sudańską. Są to obszary należące do regionu sahelskiego. Charakterystycznymi drzewami sawann są baobaby i akacje. W wielu rejonach, szczególnie w miastach i w strefie nadmorskiej rosną palmy.
W Gambii utworzono kilka obszarów chronionych. Są to m.in. rezerwat Abuko (200 gatunków ptaków) i Park Narodowy Gambii, gdzie prowadzone są badania nad życiem szympansów, sprowadzonych tam w 1979 roku.
Fauna.
Faunę Gambii cechuje bogaty w liczbę gatunków świat ptaków. Przede wszystkim występuje wszelkie ptactwo wodne, żyjące nad brzegami rzek i w lasach namorzynowych. Łącznie występuje 400 gatunków ptaków, m.in. pojawiające się w okresie zimowym europejskie ptaki rodzime, takie jak żurawie i czaple białe. Występują także zimorodki i kormorany. Na wybrzeżu w pobliżu łowisk pełno jest mew i innych ptaków żywiących się rybami. Z ssaków powszechnie występują małpy, a w rzekach hipopotamy. Występują także rzadko spotykane krokodyle. Powszechnie na sawannach występują antylopy.

</doc>
<doc id="1815701" url="https://pl.wikipedia.org/wiki?curid=1815701" title="Hotel Polesie">
Hotel Polesie

Hotel Polesie () – budynek w opuszczonym mieście Prypeć na Ukrainie (miasto zostało dotknięte katastrofą w Czarnobylu). Hotel mający 6 kondygnacji został zbudowany w połowie lat 70., by przyjmować delegacje oraz gości odwiedzających elektrownię jądrową w Czarnobylu. Obecnie jest w częściowej ruinie. 
Hotel pojawił się w grach komputerowych z serii "Call of Duty" (", ") oraz w grze "".

</doc>
<doc id="1815705" url="https://pl.wikipedia.org/wiki?curid=1815705" title="Czengtu">
Czengtu



</doc>
<doc id="1815707" url="https://pl.wikipedia.org/wiki?curid=1815707" title="Mandevilla sanderi">
Mandevilla sanderi

Mandevilla sanderi – gatunek rośliny należący do rodziny toinowatych. W Polsce znana jest też pod nieprawidlową nazwą dipladeni lub dipladeni błyszczącej. Pochodzi z Ameryki Południowej (Brazylia), w Polsce jest uprawiana jako roślina ozdobna. Cała roślina jest trująca. 
Zastosowanie.
W Polsce jest najbardziej znanym gatunkiem rodzaju "Mandevilla". Najlepiej rośnie w szklarni, można ją jednak uprawiać również jako roślinę pokojową. Dobrze nadaje się także do dekoracji balkonów, altan, na zimę musi być przeniesiona do ogrzewanych pomieszczeń. Jest rośliną wieloletnią, rośnie dość szybko, nie przycinane pędy przyrastają ok. 60 cm rocznie. Jeżeli prowadzi się ją w formie pnącej należy pozostawić 1 tylko pęd, pozostałe przycinać. Uprawiana bez przycinania może po wielu latach osiągnąć długość nawet 4 m. Kwiaty rozwijają się stopniowo od wczesnego lata po późną zimę, wyrastając po 2-3 na szypułkach w kątach liści. Popularna odmiana 'Rosea' ma kwiaty o średnicy ok. 8 cm z żółtą plamą wewnątrz korony. Podobnym gatunkiem jest "Mandevilla splendens", która ma również różowe kwiaty. W uprawie znajdują się też inne gatunki o białych kwiatach: "Mandevilla laxa" i "Mandevilla boliviensis".
Uprawa.
Najważniejszym warunkiem powodzenia uprawy jest zapewnienie roślinie stałej i dużej wilgotności powietrza. Aby to uzyskać można postawić doniczkę na kamykach na dużej podstawce stale wypełnionej wodą. Dobrze jest codziennie zraszać roślinę. Liści nie nabłyszcza się. Jako podłoże najlepsza jest żyzna, próchniczna gleba. Zimą należy ją przetrzymywać w temperaturze nie niższej niż 13 °C, lepiej jednak gdy jest to 15 °C. Potrzebuje dużo światła. Latem podlewa się obficie, zimą niewiele. Roślinę corocznie przesadza się do większej doniczki. Jeśli nie chcemy by roślina miała postać długiego pnącza należy ją po przekwitnięciu silnie przyciąć. Latem nawozi się słabą dawką płynnych nawozów co 2 tygodnie. Bywa atakowana przez przędziorki, wełnowce i tarczniki. Zwalcza się je odpowiednimi środkami chemicznymi. Rozmnaża się ją na wiosnę przez ukorzenianie sadzonek wierzchołkowych. Otrzymane z nich rośliny zakwitają jeszcze w tym roku, lub w następnym.

</doc>
<doc id="1815708" url="https://pl.wikipedia.org/wiki?curid=1815708" title="Dipladenia sanderi">
Dipladenia sanderi



</doc>
<doc id="1815709" url="https://pl.wikipedia.org/wiki?curid=1815709" title="Dipladenia błyszcząca">
Dipladenia błyszcząca



</doc>
<doc id="1815714" url="https://pl.wikipedia.org/wiki?curid=1815714" title="Michał Kołacz">
Michał Kołacz

Michał Kołacz (ur. 28 lutego 1912 w Sarnach, zm. 4 grudnia 1977) – major, funkcjonariusz NKWD, oficer aparatu bezpieczeństwa PRL.
W latach 1933–1935 służył w 22. pułku ułanów w Brodach i w KOP. Od zajęcia we wrześniu 1939 r. Lwowa przez Armię Czerwoną do ataku na ZSRR pracownik sowieckiej Milicji Robotniczej, a następnie lwowskiego NKWD. Absolwent rozpoczętego wiosną 1944 r. specjalnego kursu NKWD w Kujbyszewie przygotowującego kadry komunistycznego aparatu bezpieczeństwa. Następnie naczelnik Wydziału I Wojewódzkiego Urzędu Bezpieczeństwa Publicznego w Rzeszowie (1945–1948), szef PUBP w Przemyślu (1948–1951), Nisku (1951–1952) i Legnicy (1953–1956). Od 28.11.1956 do 31.03.1961 naczelnik wydziału w Komendzie Wojewódzkiej MO we Wrocławiu.
Uchwałą Prezydium KRN z 17 września 1946 odznaczony Srebrnym Krzyżem Zasługi. Otrzymał także Srebrny Medal „Zasłużonym na Polu Chwały”.

</doc>
<doc id="1815718" url="https://pl.wikipedia.org/wiki?curid=1815718" title="SNK">
SNK



</doc>
<doc id="1815719" url="https://pl.wikipedia.org/wiki?curid=1815719" title="Kościół Świętego Marcina w Swarzędzu">
Kościół Świętego Marcina w Swarzędzu

Kościół św. Marcina w Swarzędzu – rzymskokatolicki kościół w Swarzędzu, należący do dekanatu swarzędzkiego. Parafia jest najstarszą w mieście. Kościół wielostylowy, wielokrotnie przebudowywany.
Historia.
Kościół w Swarzędzu zbudowano już w XII w. z inicjatywy rodziny Łodziów. Pierwszy murowany obiekt postawili Górkowie w XVI w. Kolejną świątynię wybudowano z cegły ok. 1638 i konsekrowano w 1656. Kościół ten jednak na przestrzeni lat podupadł i dopiero w 1777 odbudował go Teodor Rożmiński. W 1792 dobudowano wieżę "wysokości 90 stóp". W 1897 dziekan Dambek dodał poprzeczną nawę. W roku 1966 ówczesny proboszcz ks. Bogdan Podhalański zamówił wykonanie we wnętrzu kościoła fresków (technika al fresco) autorstwa Łucji i Józefa Oźminów. W 1970 świątynię wpisano do rejestru zabytków.
Kaplice i otoczenie.
Kościół posiada dwie kaplice:
Obiekt otacza cmentarz, na którym spoczywają m.in.:
Ponadto na cmentarzu, przy kościele stoją dwa pomniki:

</doc>
<doc id="1815721" url="https://pl.wikipedia.org/wiki?curid=1815721" title="Gmina Lipnice">
Gmina Lipnice



</doc>
<doc id="1815723" url="https://pl.wikipedia.org/wiki?curid=1815723" title="Owadorosty">
Owadorosty



</doc>
<doc id="1815726" url="https://pl.wikipedia.org/wiki?curid=1815726" title="Lelant">
Lelant

Lelant, IPA /lə'lænt/ – wieś w Wielkiej Brytanii, w Kornwalii, nad Oceanem Atlantyckim nad zatoką St Ives Bay, przy linii kolejowej St Ives bay line. St Erth - St Ives. W r. 1998 zamieszkiwało ją 4230 osób .
Wieś istnieje od średniowiecza, choć nie wymieniono jej w Domesday Book. W średniowieczu wieś była ważnym portem, którego ruiny pozostały do dziś. Obecnie wieś jest miejscowością wypoczynkową z piaszczystą plażą. Leży na szklaku turystycznym South West Coast Path. We wsi zabytkowy kościół św. Uny.

</doc>
<doc id="1815729" url="https://pl.wikipedia.org/wiki?curid=1815729" title="Bohdan Urbanowicz">
Bohdan Urbanowicz

Bohdan Tadeusz Urbanowicz (ur. 3 stycznia 1911 w Suwałkach, zm. 21 marca 1994 w Tauroszyszkach) – malarz, architekt, profesor ASP w Warszawie.
Życiorys.
Bohdan Tadeusz Urbanowicz urodził się 3 stycznia 1911 roku w Suwałkach, w rodzinie pochodzącej z Litwy. W latach 1915–1918 jego rodzina przebywała na wygnaniu w Rosji. Uczęszczał do gimnazjum w Wilnie i gimnazjum im. Stanisława Staszica w Warszawie. Studia malarskie ukończył w Akademii Sztuk Pięknych w Warszawie; równolegle studiował prawo na Uniwersytecie Warszawskiem. Brał udział w kampanii 1939 roku Został ranny pod Kockiem, odznaczony Krzyżem Srebrnym Orderu Virtuti Militari. W latach 1939–1945 przebywał w obozie jeńców wojennych w Murnau. Po wojnie (1946) odnalazł i przywiózł do kraju z Zamku Fischhorn w Austrii zagrabione dzieła kultury polskiej. Od 1946 do 1949 pracował w Ministerstwie Kultury i Sztuki, organizując szkolnictwo artystyczne. Był także pracownikiem naukowym w Instytucie Sztuki PAN. W latach 1950–1980 był profesorem Akademii Sztuk Pięknych w Warszawie, gdzie prowadził pracownię malarstwa. Urbanowicz sprawował również funkcje kierownika katedry i dziekana Wydziału Projektowania.
Uprawiał malarstwo sztalugowe i ścienne (polichromia Starego Miasta w Warszawie). Opublikował szereg artykułów i esejów.
Był członkiem międzynarodowych stowarzyszeń: AICA, CIE oraz członkiem honorowym AIAP. Brał udział w wystawach, konkursach krajowych i zagranicznych.
Zmarł 21 marca 1994 w Tauroszyszkach. Został pochowany na cmentarzu Powązkowskim w Warszawie (kwatera 251,
rząd 5, miejsce 26,27). Jego żoną była Maria z domu Skoczylas (1913–1989), córka Władysława Skoczylasa, także malarka.

</doc>
<doc id="1815733" url="https://pl.wikipedia.org/wiki?curid=1815733" title="Stephen Samuel Remak">
Stephen Samuel Remak

Stephen Samuel Remak (ur. 18 kwietnia 1821 w Poznaniu, zm. 1 marca 1890) – amerykański prawnik, konsul Stanów Zjednoczonych w Trieście.
Wyjechał do Stanów Zjednoczonych w 1849 roku z Niemiec. Studiował prawo w Filadelfii. 3 maja 1854 roku został prawnikiem. Zajmował się m.in. reprezentacją obywateli różnych krajów europejskich w Stanach Zjednoczonych. Był członkiem partii demokratycznej. Był w dobrych stosunkach z Jamesem Buchananem i po jego wyborze na prezydenta Stanów Zjednoczonych, Remak został konsulem amerykańskim w Trieście w 1858 roku. Pracował na tym stanowisku do 1861. Podróżował w Europie między 1863 a 1865 rokiem. Napisał wtedy książkę "La Paix eu Amerique" (Pokój w Ameryce). W 1867 roku wrócił do Filadelfii i nadal praktykował prawo.
Był bratem Roberta Remaka i Gustava Remaka. Nie założył rodziny.

</doc>
<doc id="1815734" url="https://pl.wikipedia.org/wiki?curid=1815734" title="Parafia Świętych Apostołów Piotra i Pawła w Zagórowie">
Parafia Świętych Apostołów Piotra i Pawła w Zagórowie

Parafia Świętych Apostołów Piotra i Pawła w Zagórowie – jedna z 7 parafii leżącą w granicach dekanatu zagórowskiego. Erygowana w 1453 roku. Kościół parafialny został wybudowany w latach 1740–1760 z fundacji Mikołaja Antoniego Łukomskiego, opata lądzkiego, w stylu późnobarokowym.
Dokumenty.
Księgi metrykalne: 
Proboszczowie i administratorzy.
Do 1820 roku parafię prowadzili cystersi z Lądu.

</doc>
<doc id="1815735" url="https://pl.wikipedia.org/wiki?curid=1815735" title="Goły Wierch Jaworowy">
Goły Wierch Jaworowy

Goły Wierch Jaworowy (słow. "Holý vrch") – mało wybitne, porośnięte lasem wzniesienie o wysokości ok. 1389 m n.p.m. (starsze pomiary podają wysokość 1359 m) znajdujące się w południowo-wschodnim ramieniu Szerokiej Jaworzyńskiej w słowackiej części Tatr Wysokich. Od sąsiedniego Babosia, który znajduje się nieco na południe, Goły Wierch Jaworowy oddzielony jest płytkim siodłem Niżniej Babosiej Przełęczy. Na wierzchołek Gołego Wierchu Jaworowego nie prowadzą żadne znakowane szlaki turystyczne, ponieważ należy on do obszaru ochrony ścisłej, którym objęty jest cały masyw Szerokiej Jaworzyńskiej.
Goły Wierch Jaworowy stanowi najbardziej wysunięte na północ wzniesienie południowo-wschodniego ramienia Szerokiej Jaworzyńskiej. U jego wschodnich podnóży, w dolnej części Doliny Jaworowej, znajduje się Gałajdówka – duża polana, ponad którą góruje masyw Murania.
Pierwsze wejścia na wierzchołek Gołego Wierchu Jaworowego nie są udokumentowane, był on odwiedzany od dawna przez myśliwych i pasterzy.

</doc>
<doc id="1815738" url="https://pl.wikipedia.org/wiki?curid=1815738" title="Duncan Cole">
Duncan Cole

Duncan Edward Cole (ur. 12 lipca 1958 w Wielkiej Brytanii, zm. 21 maja 2014 w Auckland) – nowozelandzki piłkarz, reprezentant kraju grający na pozycji obrońcy.
Kariera piłkarska.
Karierę rozpoczął w 1978 w klubie North Shore United. W 1980 przeszedł do Canberra City. W 1982 powrócił do North Shore United. W 1983 powrócił do Canberra City. W 1984 ponownie grał w North Shore United. W 1988 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1978. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1988, w której zagrał w 58 spotkaniach i strzelił 4 bramki.

</doc>
<doc id="1815739" url="https://pl.wikipedia.org/wiki?curid=1815739" title="Józef Myszka">
Józef Myszka

Józef Myszka (ur. 4 marca 1928 w Błazinach Górnych k. Iłży, zm. 21 lipca 1964 w Warszawie) – artysta ludowy, pieśniarz i tancerz. Przyczynił się do zachowania i opisania wielu przejawów folkloru rejonu iłżeckiego.
Życie i dzieło.
Artysta był najmłodszym z jedenaściorga rodzeństwa. Po ukończeniu szkoły podstawowej zdobył zawód krawca i zamieszkał u swojej zamężnej już siostry – Marii Boguckiej. Już od dzieciństwa interesował się folklorem. Wraz z matką brał udział w wielu uroczystościach ludowych, przede wszystkim weselach. Później znalazło to odzwierciedlenie w jego pracy artystycznej. Z czasem zaczął występować na weselach regionu iłżeckiego oraz na całej ziemi radomskiej. Rozwinął działalność także na teren okolic Sandomierza, Buska, Opoczna i Kozienic.
Józef Myszka miał w swoim repertuarze pieśni obrzędowe, przyśpiewki weselne (m.in. tzw. "wyrywasy") i piosenki ludowe, które prezentował z ogromnym zainteresowaniem widowni. W 1951 założył swój pierwszy artystyczny zespół ludowy, rozpoczynając krzewienie i popularyzację kultury ludowej regionu Iłży. Występował bardzo często na oficjalnych imprezach, festiwalach, pokazach artystycznych, uroczystościach państwowych i świętach ludowych, tak w Polsce, jak i za granicami. Podczas pobytu w Warszawie, 19 lipca 1964, w czasie próby przed koncertem został pobity, prawdopodobnie przez osobę niepoczytalną, i zmarł 2 dni później.
Upamiętnienie.
Z inicjatywy pracowników Domu Kultury w Iłży, od 1995 odbywa się tam Festiwal Folkloru im. Józefa Myszki. W tym samym Domu Kultury można oglądać pamiątki po artyście, przekazane w 2006 przez Edytę i Krzysztofa Ramsów z Wejherowa, spokrewnionych z Józefem Myszką.

</doc>
<doc id="1815741" url="https://pl.wikipedia.org/wiki?curid=1815741" title="Gunnislake">
Gunnislake

Gunnislake – wieś w Wielkiej Brytanii, w Anglii, położona w dolinie rzeki Tamar na granicy z hrabstwem Devon, ok. 5 km na południowy zachód od Tavistock. We wsi znajduje się końcowy przystanek linii kolejowej z Plymouth. Wieś zamieszkuje ok. 2000 osób.
W przeszłości wieś była ośrodkiem wydobycia cyny.

</doc>
<doc id="1815743" url="https://pl.wikipedia.org/wiki?curid=1815743" title="Pinus mugo rotundata">
Pinus mugo rotundata



</doc>
<doc id="1815746" url="https://pl.wikipedia.org/wiki?curid=1815746" title="Singles 90/98">
Singles 90/98

Singles 90/98 – limitowany Album kompilacyjny zespołu Massive Attack, wydany w 11 płytach CD i płytach winylowych.

</doc>
<doc id="1815749" url="https://pl.wikipedia.org/wiki?curid=1815749" title="Smile (piosenka Charliego Chaplina)">
Smile (piosenka Charliego Chaplina)

Smile – piosenka Charliego Chaplina. W oryginale instrumentalna wersja utworu została użyta w filmie Charliego Chaplina "Modern Times" w 1936 roku. Chaplin skomponował muzykę, słowa zostały napisane przez Johna Turnera i Geoffreya Parsonsa.
Wersja Michaela Jacksona.
Michael Jackson nagrał „Smile” na swój dziewiąty w karierze solowy album, "HIStory". Utwór miał być wydany jako ósmy singel z albumu, jednak kilka dni przed wydaniem zostało ono anulowane.
Historia.
Utwór nigdy nie był wykonywany na żywo. Podczas „HBO Special” planowane było wykonanie piosenki, jednak podczas prób Jackson nabawił się kontuzji i wystąpienie zostało odwołane. Pod koniec trasy HIStory World Tour „Smile” było grane na początku każdego koncertu ku pamięci księżnej Diany
Lista utworów.
Promotional maxi single
Promotional 12" single
Promotional single

</doc>
<doc id="1815753" url="https://pl.wikipedia.org/wiki?curid=1815753" title="Cmentarz Doński">
Cmentarz Doński

Cmentarz Doński (ros. Донское Кладбище) – nekropolia w Moskwie położona w sąsiedztwie monastyru Dońskiego. Dzieli się na Stary Cmentarz Doński (ros. Старое Донское Кладбище) i Nowy Cmentarz Doński (ros. Новое Донское Кладбище).
Stary Cmentarz Doński.
Przyklasztorny cmentarz (znany jako Stary Cmentarz Doński, ros. Старое Донское Кладбище) od końca XVIII w. pełni funkcję nekropolii dla kilkunastu rodzin arystokracji rosyjskiej. Spoczywają tu m.in. przedstawiciele rodów Dołgorukich, Oboleńskich, Golicynów, Wołkońskich, Trubeckich, Wiaziemskich, Urusowów, Bobrinskich i Tołstojów. Na cmentarzu, zajmującym powierzchnię 2 hektarów, znajdują się ponadto groby wielu wybitnych postaci biorących czynny udział w życiu politycznym, publicznym lub artystycznym Rosji: dekabrystów, uczestników wojny 1812, pisarzy, malarzy, naukowców.
Obecnie powstaje tam Memoriał Pojednania Narodowego i Zgody. Składane są tam również prochy znanych Rosjan zmarłych na emigracji. W 2005 pochowano w tym miejscu jednego z przywódców kontrrewolucji w 1917 roku, generała Białej Armii Antona Denikina oraz publicystę i filozofa białej emigracji Iwana Iljina. 3 sierpnia 2008 spoczął tu laureat Nagrody Nobla w dziedzinie literatury w 1970, autor Archipelagu GUŁag Aleksandr Sołżenicyn. Spoczywają tu także sowieccy żołnierze, którzy stracili życie podczas bitwy pod Moskwą w okresie II wojny światowej.
Pochowany tu został święty Rosyjskiej Cerkwi Prawosławnej i patriarcha Moskwy Tichon. Przez wiele lat panowało powszechne przekonanie, iż jego relikwie bezpowrotnie zaginęły, jednak w lutym 1992 odnaleziono je na terenie nekropolii Monasteru Dońskiego. Zostały następnie umieszczone w relikwiarzu i kilka tygodni później przeniesione w asyście 50 biskupów do głównej cerkwi monasteru.
Znajduje się tu symboliczny grób generała Leopolda Okulickiego oraz jednego z czołowych działaczy Narodowej Demokracji Stanisława Jasiukowicza.
Obecnie odwiedzenie Starego Cmentarza Dońskiego, który znajduje się pod opieką klasztoru, możliwe jest jedynie w czasie weekendu.
Nowy Cmentarz Doński.
Nieco dalej od monasteru położony jest Nowy Cmentarz Doński (ros. Новое Донское Кладбище), zwany również Cmentarzem Dońskim, który został założony na początku XX wieku. Na jego terenie znajdują się dwie cerkwie: św. Jana Klimaka oraz Serafina z Sarowa, w tej ostatniej po odebraniu przez władze sowieckie świątyni Rosyjskiemu Kościołowi Prawosławnemu i desakralizacji, 6 października 1927, w dziesiątą rocznicę przewrotu bolszewickiego (rewolucji październikowej) uruchomiono pierwsze w Moskwie i całym ZSRR krematorium. Od 1934 do końca stalinizmu (1953) kremowano w nim ciała ofiar egzekucji przeprowadzanych przez NKWD, z największym natężeniem w okresie "wielkiego terroru" lat 1934-1939. W latach stalinizmu ciała zamordowanych przywożono na cmentarz ciężarówkami z więzień NKWD (m.in. z Lefortowa i Łubianki), ciężarówki zajeżdżały bezpośrednio pod piec krematoryjny. Prochy umieszczano anonimowo w trzech dołach śmierci, położonych w północnej części cmentarza. Największy, określany obecnie jako "mogiła nr 1", zawiera prochy ofiar z lat 1930-1942, "mogiła nr 2" z lat 1943-1944, "mogiła nr 3" z lat 1945-1989. W "spisach rozstrzelanych" Cmentarza Dońskiego, opublikowanych przez Stowarzyszenie Memoriał w 2005 znajdują się krótkie notki biograficzne 5068 straconych. Przewodniczący Stowarzyszenia Memoriał Arsienij Roginski określił zbiorową mogiłę nr 1 jako największy grób roku 1937. Krematorium zostało zamknięte w 1992 roku, a jego budynek zwrócony Rosyjskiemu Kościołowi Prawoslawnemu. Po przebudowie w 1998 świątyni przywrócono sakralny charakter jako Cerkwi pod wezwaniem Serafina z Sarowa i Anny Kaszynskiej.

</doc>
<doc id="1815755" url="https://pl.wikipedia.org/wiki?curid=1815755" title="Steve Wooddin">
Steve Wooddin

Steven Wooddin (ur. 16 stycznia 1955 w Wielkiej Brytanii) – nowozelandzki piłkarz, reprezentant kraju grający na pozycji pomocnika. 
Kariera piłkarska.
Przygodę z futbolem rozpoczął w 1977 w klubie Dunedin City. W 1980 przeszedł do South Melbourne FC. W 1984 przeszedł do Christchurch United. W 1984 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1980. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1984, a w reprezentacji zagrał w 24 spotkaniach i strzelił 11 bramek.

</doc>
<doc id="1815756" url="https://pl.wikipedia.org/wiki?curid=1815756" title="Focus Mall w Bydgoszczy">
Focus Mall w Bydgoszczy

Centrum Handlowe Focus w Bydgoszczy (wcześniej "Centrum Handlowe Focus Mall") – centrum handlowo-usługowo-rozrywkowe, drugie w Bydgoszczy i jedno z największych w Polsce. Mieści się w nim 140 sklepów i punktów usługowych, 13 salowy multipleks Cinema City. Centrum ma 90 000 m2 powierzchni, w tym 42 000 m2 powierzchni najmu brutto (GLA). Do 2006 roku w tym miejscu znajdowały się Bydgoskie Zakłady Mięsne. Centrum Handlowe „Focus” zostało oddane do użytku 23 kwietnia 2008 roku. Ponadto posiada dwupoziomowy parking na ok. 900 samochodów.
Lokalizacja.
Centrum Handlowe Focus jest położone przy jednej z głównych ulic Bydgoszczy – ulicy Jagiellońskiej, w centrum miasta. Wjazdy na parking oraz główne wejścia znajdują się z dwóch stron – od ul. Jagiellońskiej oraz ul. ks. Ludwika Sieńki.

</doc>
<doc id="1815759" url="https://pl.wikipedia.org/wiki?curid=1815759" title="Festiwal Folkloru im. Józefa Myszki">
Festiwal Folkloru im. Józefa Myszki

Festiwal Folkloru im. Józefa Myszki - impreza folklorystyczna, odbywająca się od 1995 w Iłży dla upamiętnienia twórcy ludowego i folklorysty - Józefa Myszki, zmarłego tragicznie w Warszawie w 1964.
Impreza została zorganizowana z inicjatywy pracowników iłżeckiego Domu Kultury. Głównymi celami Festiwalu są uczczenie pamięci Józefa Myszki, a przede wszystkim popularyzacja jego twórczości, jak również promocja miasta Iłży i folkloru ziemi iłżeckiej. 
Festiwal odbywa się co roku w lipcu w amfiteatrze w Iłży. Uczestniczą w nim zespoły, soliści i instrumentaliści z całej Polski. Prezentują oni twórczość patrona festiwalu, która jest bardzo popularna w kręgach wykonawców muzyki ludowej. Obecnie (2009) organizatorami imprezy są Towarzystwo Przyjaciół Ziemi Iłżeckiej, Dom Kultury w Iłży oraz Gmina Iłża. W 2009 w festiwalu wzięło udział około 150 wykonawców. 
Festiwalowym pokazom wokalnym i tanecznym towarzyszą kiermasze sztuki ludowej, prezentacje wydawnictw tematycznych i warsztaty dla twórców.

</doc>
<doc id="1815760" url="https://pl.wikipedia.org/wiki?curid=1815760" title="Szkocka odmiana języka angielskiego">
Szkocka odmiana języka angielskiego

Szkocka odmiana języka angielskiego – dialekt języka angielskiego używany przez mieszkańców Szkocji, odróżniany od języka scots, będącego w użyciu na tym samym obszarze i wywierającego nań znaczny wpływ. Niektórzy badacze włączają scots w to pojęcie, inni uznają go za odrębny język. Standardowy wariant szkockiej angielszczyzny oraz język scots stanowią krańce kontinuum, obejmującego różne formy pośrednie.
Wymowa.
Istnieje kilka znaczących różnic odróżniających angielski mówiony w Szkocji od Received Pronunciation, przy czym nie ma jednorodnego szkockiego akcentu i zmiany mogą się różnić lokalnie. Oto największe różnice w stosunku do RP:
Słownictwo.
Szkocka angielszczyzna wykazuje wiele zapożyczeń z języków scots i gaelickiego. Przykłady:
Gramatyka.
Szkocka odmiana angielskiego posiada kilka szczególnych konstrukcji gramatycznych:

</doc>
<doc id="1815761" url="https://pl.wikipedia.org/wiki?curid=1815761" title="Parafia Matki Bożej Szkaplerznej w Golinie">
Parafia Matki Bożej Szkaplerznej w Golinie

Parafia Matki Bożej Szkaplerznej w Golinie – jedna z 5 parafii leżących w granicach dekanatu golińskiego.
Parafia.
Erygowana w XIV wieku. Stary, drewniany kościół parafialny został wybudowany w latach 1765–1767. Nowy, murowany kościół parafialny wybudowano w latach 1980–1985. Projekt świątyni przygotował architekt z Poznania – Aleksander Holas. Kościół został konsekrowany przez biskupa włocławskiego Jana Zarębę 19 października 1986. 
Kancelaria parafialna mieści się przy ulicy Wolności, podobnie jak placówka Sióstr Opatrzności Bożej. 
Dokumenty.
Księgi metrykalne: 

</doc>
<doc id="1815769" url="https://pl.wikipedia.org/wiki?curid=1815769" title="Rudolph Albert von Kölliker">
Rudolph Albert von Kölliker



</doc>
<doc id="1815770" url="https://pl.wikipedia.org/wiki?curid=1815770" title="Lhalu Cełang Dordże">
Lhalu Cełang Dordże

Lhalu Cełang Dordże (tyb.: ལྷ་ཀླུ་ཚེ་དབང་རྡོ་རྗེ་, ZWPY: Lhalu Cêwang Dojê, chin. upr.: 拉鲁·次旺多吉, pinyin: Lālǔ Cìwàng Duōjí; ur. w styczniu 1914, zm. 15 września 2011) – tybetański polityk, książę.
Urodził się jako Cełang Dordże. Był synem jednego z najbliższych współpracowników XIII Dalajlamy, Lungszara Dordże Cogjala. W 1924 został adoptowany przez wdowę po zmarłym księciu Lhalu, oficjalnie przyjmując jej nazwisko. Kształcił się w specjalnej szkole dla dzieci dostojników państwowych, znajdującej się w świątyni Dżokhang. Po jej ukończeniu rozpoczął pracę w administracji państwowej. Został mianowany również członkiem osobistej ochrony Wielkiego Trzynastego.
Aresztowanie Lungszara w 1934 spowodowało postawienie go, wraz z bratem, Czapase, przed sądem. Został skazany na obcięcie jednej ręki. Kara ta została anulowana na wniosek starszych mnichów. Zakaz pełnienia funkcji publicznych, orzeczony wobec całej rodziny, został jednak podtrzymany.
Lhalu, pragnąc czynnie uczestniczyć w życiu publicznym, oficjalnie twierdził, że nie jest synem obalonego ministra. Zapłacił kolosalną łapówkę, by kwestia jego pochodzenia nie była poruszana w kręgach rządowych. Taktyka ta szybko przyniosła zamierzony efekt. Został sekretarzem rządu, wysokim urzędnikiem w departamencie finansów, a w 1945 wszedł w skład kaszagu. Szybko rosnące wpływy młodego arystokraty spowodowały nieudany zamach na jego życie (1946). W 1947 był jednym z urzędników wysłanych, aby aresztować regenta Retinga Rinpocze.
Po oddelegowaniu na stanowisko gubernatora prowincji Kham usiłował zwiększyć bezpieczeństwo granicy chińsko-tybetańskiej. W tym celu tworzył dodatkowe oddziały wojska, w skład których wchodzili zwerbowani Khampowie. Doprowadził także do wcielenia w szeregi armii pięciuset mnichów. Podczas inwazji wojsk chińskich na Tybet podlegające mu oddziały stoczyły kilka potyczek, szybko zostały jednak okrążone przez przeważające siły agresora. Lhalu przekazał wówczas dowództwo Ngabo Ngałagowi Dzigme, który szybko został schwytany przez żołnierzy Chińskiej Armii Ludowo-Wyzwoleńczej i zmuszony do podpisania kapitulacji.
W latach 50. kilkakrotnie przewodniczył tybetańskim misjom wysyłanym między innymi do Szanghaju i Pekinu. W 1959 brał udział w powstaniu przeciwko władzom chińskim. Po jego upadku został aresztowany, a następnie osądzony jako jeden z przywódców. Uznany za wroga klasowego, był zmuszany do udziału w „sesjach reedukacyjnych”. Skazany na sześć lat więzienia, wyszedł na wolność na początku rewolucji kulturalnej. Objęty stałym dozorem, pracował jako robotnik rolny.
Pod koniec lat 70. zawarł porozumienie z władzami. Został zrehabilitowany i objął stanowisko wiceprzewodniczącego Tybetańskiego Regionalnego Komitetu Ludowo-Politycznej Konferencji Konsultatywnej Chin. W wydanej w 1993 autobiografii podważył niektóre elementy oficjalnego stanowiska władz ChRL. W wywiadzie udzielonym w 1999 gazecie "China's Tibet", powiedział, że chciałby, aby Dalajlama powrócił do Tybetu.

</doc>
<doc id="1815772" url="https://pl.wikipedia.org/wiki?curid=1815772" title="Laura z Kordoby">
Laura z Kordoby

Laura z Kordoby – żyjąca w IX wieku, hiszpańska święta Kościoła katolickiego, męczennica, ksieni.
Biografia Laury z Kordoby pochodzą ze słabo udokumentowanych historycznie źródeł i późnego "Martyrologium" ("Martirologium Hispanicum"). Żyła na terenach Al-Andalus. Przyjmuje się, że początkowo była mniszką w Cuteclara (w pobliżu Kordoby), a w 856 wybrano ją przełożoną klasztoru. Zginęła skazana przez muzułmańskiego sędziego na zanurzenie w gorącej smole lub ołowiu, za odmowę wyrzeczenia się wiary, po trzech godzinach tortur. Przypuszczalnie jej śmierć nastąpiła w 864 roku. Jej wczesny kult rozszerzył się po Europie.
Jej atrybutem jest palma, a wspomnienie obchodzone jest 19 października.

</doc>
<doc id="1815778" url="https://pl.wikipedia.org/wiki?curid=1815778" title="Uścimów-Kolonia">
Uścimów-Kolonia

Uścimów-Kolonia – część wsi Stary Uścimów w Polsce, położona w województwie lubelskim, w powiecie lubartowskim, w gminie Uścimów.
W latach 1975–1998 Uścimów-Kolonia należał administracyjnie do województwa lubelskiego.

</doc>
<doc id="1815785" url="https://pl.wikipedia.org/wiki?curid=1815785" title="Głębokie-Kolonia">
Głębokie-Kolonia

Głębokie-Kolonia – część wsi Głębokie w Polsce, położona w województwie lubelskim, w powiecie lubartowskim, w gminie Uścimów.
W latach 1975–1998 Głębokie-Kolonia należało administracyjnie do województwa lubelskiego.

</doc>
<doc id="1815788" url="https://pl.wikipedia.org/wiki?curid=1815788" title="Gościniec (Rudka Starościańska)">
Gościniec (Rudka Starościańska)

Gościniec – część wsi Rudka Starościańska w Polsce, położona w województwie lubelskim, w powiecie lubartowskim, w gminie Uścimów.
W latach 1975–1998 Gościniec należał administracyjnie do województwa lubelskiego.
W wieku XIX Gościniec, samodzielna wieś wchodząca w skład ekonomii Parczew.

</doc>
<doc id="1815790" url="https://pl.wikipedia.org/wiki?curid=1815790" title="Jedlanka (Stara Jedlanka)">
Jedlanka (Stara Jedlanka)

Jedlanka ("Stara Jedlanka PGRyb") – część wsi Stara Jedlanka w Polsce położona w województwie lubelskim, w powiecie lubartowskim, w gminie Uścimów.
Wieś królewska w starostwie parczewskim województwa lubelskiego w 1786 roku. W latach 1975–1998 miejscowość należała administracyjnie do województwa lubelskiego.
Położona nieopodal Jeziora Gumienek.

</doc>
<doc id="1815791" url="https://pl.wikipedia.org/wiki?curid=1815791" title="Kosów (Krasne)">
Kosów (Krasne)

Kosów – część wsi Krasne w Polsce, położona w województwie lubelskim, w powiecie lubartowskim, w gminie Uścimów.
W latach 1975–1998 Kosów należał administracyjnie do województwa lubelskiego.

</doc>
<doc id="1815795" url="https://pl.wikipedia.org/wiki?curid=1815795" title="Krasne-Kolonia">
Krasne-Kolonia

Krasne-Kolonia – część wsi Krasne w Polsce, położona w województwie lubelskim, w powiecie lubartowskim, w gminie Uścimów.
W latach 1975–1998 Krasne-Kolonia należało administracyjnie do województwa lubelskiego.
Wierni Kościoła rzymskokatolickiego należą do parafii św. Apostołów Piotra i Pawła w Uścimowie.

</doc>
<doc id="1815797" url="https://pl.wikipedia.org/wiki?curid=1815797" title="Stephen Remak">
Stephen Remak



</doc>
<doc id="1815799" url="https://pl.wikipedia.org/wiki?curid=1815799" title="Krzywe (Krasne)">
Krzywe (Krasne)

Krzywe – część wsi Krasne w Polsce, położona w województwie lubelskim, w powiecie lubartowskim, w gminie Uścimów.
W latach 1975–1998 Krzywe należało administracyjnie do województwa lubelskiego.

</doc>
<doc id="1815800" url="https://pl.wikipedia.org/wiki?curid=1815800" title="Parafia Niepokalanego Poczęcia Najświętszej Maryi Panny w Józefowie">
Parafia Niepokalanego Poczęcia Najświętszej Maryi Panny w Józefowie

Parafia Niepokalanego Poczęcia Najświętszej Maryi Panny w Józefowie – parafia należąca do dekanatu Józefów diecezji zamojsko-lubaczowskiej. 
Parafia została utworzona w 1717. Obecny kościół parafialny zbudowany w latach 1883 – 1886 z fundacji Józefa Zamoyskiego, konsekrowany dopiero 20 sierpnia 1951 przez biskupa Piotra Kałwę, odnawiany wewnątrz w roku 1906, w roku 1914 remont dachu (dalsze remonty dachu w latach 1924 i 1936).
Terytorium parafii obejmuje Józefów oraz Borowinę, Długi Kąt, Długi Kąt-Osadę, Tartak Długi Kąt, Górniki, Hamernię, Majdan Nepryski, Morgi, Pardysówka Duża, Pardysówka Mała, Potok-Senderki, Samsonówkę, Siedliska, Stanisławów i Szopowe.
Przy źródle Niepryszki zbudowano w XIX w. kaplicę Matki Boskiej Leżajskiej.

</doc>
<doc id="1815802" url="https://pl.wikipedia.org/wiki?curid=1815802" title="Podleśna (Stara Jedlanka)">
Podleśna (Stara Jedlanka)

Podleśna – część wsi Stara Jedlanka w Polsce położona w województwie lubelskim, w powiecie lubartowskim, w gminie Uścimów.
W latach 1975–1998 miejscowość należała administracyjnie do województwa lubelskiego.

</doc>
<doc id="1815804" url="https://pl.wikipedia.org/wiki?curid=1815804" title="Rudka (Rudka Starościańska)">
Rudka (Rudka Starościańska)

Rudka – część wsi Rudka Starościańska w Polsce, położona w województwie lubelskim, w powiecie lubartowskim, w gminie Uścimów.
W latach 1975–1998 Rudka należała administracyjnie do województwa lubelskiego.
W drugiej połowie maja 1944 Niemcy spacyfikowali wioskę. Śmierć poniosło 42 osoby (ofiary zostały zidentyfikowane) a wieś została spalona.

</doc>
<doc id="1815815" url="https://pl.wikipedia.org/wiki?curid=1815815" title="Siergiej Judin">
Siergiej Judin



</doc>
<doc id="1815818" url="https://pl.wikipedia.org/wiki?curid=1815818" title="Topolówka">
Topolówka



</doc>
<doc id="1815820" url="https://pl.wikipedia.org/wiki?curid=1815820" title="Kopaczi">
Kopaczi

Kopaczi (ukr. Копачі) – dawna, nieistniejąca już wieś na Ukrainie, w pobliżu Czarnobyla. Po katastrofie w Czarnobylu w 1986 roku wieś została skażona przez opad promieniotwórczy i w konsekwencji ewakuowana.
W 1966 r. w Kopaczach mieszkało przeszło tysiąc osób. U schyłku tego roku postanowiono w bezpośrednim sąsiedztwie wznieść elektrownię jądrową. Prace budowlane zaczęły się na początku lat 70. XX w..
Historia.
Po katastrofie elektrowni i ewakuacji ludności Kopaczi, władze, w ramach eksperymentu, kazały rozebrać wszystkie domy i zakopać je w ziemi. Wioska była jedyną z okolicznych wsi, którą spotkał taki los w wyniku katastrofy czarnobylskiej.
Jedynymi śladami wsi, które przetrwały do dnia dzisiejszego, są szeregi kopców. Każdy kopiec zawiera pozostałości jednego domu i jest oznaczony znakiem międzynarodowego symbolu promieniowania.
Pomiar dawki promieniowania przy pomocy licznika Geigera wykazał przy obszarze kopców poziom 0,25 μSv/h, przy samym słupku ostrzegawczym 0,12 μSv/h (dla porównania w Warszawie zmierzono poziom 0,24 μSv/h)
Wysiedlona wioska Kopaczi została umieszczona w grze komputerowej jako jedna z lokacji.

</doc>
<doc id="1815821" url="https://pl.wikipedia.org/wiki?curid=1815821" title="Donald Duck (czasopismo)">
Donald Duck (czasopismo)

"Donald Duck" – polski miesięcznik dla dzieci zawierające komiksy ze świata Disneya. Wydawane było przez Egmont American Ltd. w latach 1991–1992 jako miesięcznik. Wszystkie numery zostały przetłumaczone przez Mariusza Arno Jaworowskiego (z wyjątkiem pierwszego numeru, którego tłumaczem był Antoni Marianowicz).
Wśród autorów komiksów byli m.in. Vicar, Carl Barks, Don Rosa. 
Wydawania czasopisma zaprzestano, gdy równoległa seria "Mickey Mouse", została przekształcona z miesięcznika w dwutygodnik.

</doc>
<doc id="1815822" url="https://pl.wikipedia.org/wiki?curid=1815822" title="Irena Sawicka (bałkanistka)">
Irena Sawicka (bałkanistka)

Irena Natalia Sawicka (ur. 20 września 1944 w Warszawie) – polska bałkanistka, profesor nauk filologicznych.
Życiorys.
W 1968 ukończyła studia z zakresu filologii słowiańskiej na Uniwersytecie Warszawskim. Po studiach podjęła pracę w Instytucie Slawistyki PAN. W 1972 uzyskała stopień doktora, tematem jej rozprawy była "Struktura grup spółgłoskowych języków słowiańskich" (promotor Janusz Siatkowski). Stopień doktor habilitowanej uzyskała na UW w 1978, na podstawie rozprawy "Problematyka predykacji imiennej na przykładzie języka serbo-chorwackiego". W 1991 otrzymała tytuł profesora nauk humanistycznych. 
W Instytucie Slawistyki pracowała do 1992, po czym została zatrudniona w Zakładzie Komparatystyki Słowiańskiej Uniwersytetu Mikołaja Kopernika w Toruniu. Przez wiele lat pełniła tam funkcję dyrektorki Instytutu Filologii Słowiańskiej. Była promotorką trzech rozpraw doktorskich. W 2014 przeszła na emeryturę.
Specjalizuje się w fonetyce i fonologii języków słowiańskich. W swoim dorobku naukowym ma także pionierskie na gruncie polskim prace poświęcone gramatyce i fleksji języka albańskiego. W grudniu 2020 wybrana na członkinię Akademii Nauk i Sztuk Kosowa.

</doc>
<doc id="1815823" url="https://pl.wikipedia.org/wiki?curid=1815823" title="Dolina Furkaska">
Dolina Furkaska

Dolina Furkaska, Dolina pod Turkiem (słow. "Furkaska dolina", "Dolina pod Turkom") – dolinka reglowa w słowackich Tatrach Zachodnich, jedno z prawych odgałęzień Doliny Cichej Orawskiej ("Tichá dolina"). Wcina się od północy w masyw Furkaski ("Veľká Furkaska", 1491 m n.p.m.), podchodząc pod jej szczyt. Ma długość ok. 2 km i opada w kierunku północnym. Wylot doliny znajduje się na wysokości ok. 910 m, pomiędzy polaną Czaplówka ("Čaplovka") a Cichą Polaną ("Tichá").
Dolina Furkaska graniczy:
Głównym ciekiem wodnym doliny jest okresowy Furkaski Potok ("Furkaska"), zwany też Turkowym Potokiem ("Turkov potok") lub Wielką Furkaską. Ma on prawostronny, również okresowy, dopływ – Małą Furkaskę.
Prawie cała dolina porośnięta jest dolno- i górnoreglowymi lasami. Na zboczach występują miejscami dolomitowe skały z bogatą roślinnością wapieniolubną.
Przez Dolinę Furkaską nie prowadzi żaden znakowany szlak turystyczny. Nigdy nie miała ona turystycznego znaczenia.

</doc>
<doc id="1815829" url="https://pl.wikipedia.org/wiki?curid=1815829" title="Valencia Open 500 2009">
Valencia Open 500 2009

Valencia Open 500 2009 – tenisowy turniej ATP z cyklu Valencia Open 500 rozgrywany w dniach 2–8 listopada 2009 roku w Walencji na kortach twardych w hali o puli nagród 2 019 000 euro.

</doc>
<doc id="1815832" url="https://pl.wikipedia.org/wiki?curid=1815832" title="Mickey Mouse (czasopismo)">
Mickey Mouse (czasopismo)

„Mickey Mouse” – polskie czasopismo dla dzieci, ukazujące się w od października 1990 do kwietnia 1994 roku (do 1993 roku jako miesięcznik, później jako dwutygodnik) nakładem Egmont American Ltd. Łącznie ukazało się 59 numerów.
Było to pierwsze w powojennej historii Polski regularne czasopismo zawierające komiksy z bohaterami ze świata Disneya, takimi jak Kaczor Donald czy Myszka Miki, a także pierwsze czasopismo wydawane w Polsce przez Egmont. W styczniu 1993 roku „Mickey Mouse” połączył się z czasopismem „Donald Duck”, przekształcając się w dwutygodnik i zwiększając objętość z 32 do 48 stron. W 1994 roku czasopismo zmieniło tytuł na „Kaczor Donald”.
W „Mickey Mouse” niektóre postacie występujące miały inne imiona niż w wydawanych obecnie czasopismach i komiksach, np. Goguś Kwabotyn – Gąsior Gladstone, Sknerus McKwacz – Sknera Mac Kwak itp.
Komiksy tłumaczone były przez Mariusza Arno Jaworowskiego i Antoniego Marianowicza.

</doc>
<doc id="1815836" url="https://pl.wikipedia.org/wiki?curid=1815836" title="Falco peregrinus">
Falco peregrinus



</doc>
<doc id="1815837" url="https://pl.wikipedia.org/wiki?curid=1815837" title="Abdelfettah Mouddani">
Abdelfettah Mouddani

Abdelfettah Mouddani (ur. 30 lipca 1956) – marokański piłkarz grający na pozycji bramkarza.
Kariera klubowa.
Abdelfettah Mouddani w czasie kariery piłkarskiej grał w KAC Kénitra.
Kariera reprezentacyjna.
W reprezentacji Maroka Abdelfettah Mouddani grał w latach osiemdziesiątych.
W 1986 roku uczestniczył w Mistrzostwach Świata 1986 w Meksyku.
Na Mundialu był rezerwowym i nie wystąpił w żadnym spotkaniu.

</doc>
<doc id="1815840" url="https://pl.wikipedia.org/wiki?curid=1815840" title="Siergiej Judin (szachista)">
Siergiej Judin (szachista)

Siergiej Judin, ros. Сергей Юдин (ur. 10 czerwca 1986 w Nowosybirsku) – rosyjski szachista, arcymistrz od 2009 roku.
Kariera szachowa.
Wielokrotnie startował w mistrzostwach Rosji juniorów w różnych kategoriach wiekowych. W 2003 r. podzielił II m. (za Andriejem Biełozierowem, wspólnie z m.in. Dmitrijem Boczarowem) w jednym z eliminacyjnych turniejów Pucharu Rosji, rozegranym w Tomsku. W 2004 roku reprezentował Rosję na mistrzostwach Europy oraz świata juniorów w kategorii do 18 lat. W 2006 r. podzielił I m. (wspólnie z m.in. Antonem Szomojewem) w Nowokuźniecku oraz wypełnił pierwszą normę na tytuł arcymistrza, podczas memoriału Michaiła Czigorina w Petersburgu. Kolejne dwie normy uzyskał w Niżnym Tagile (2008, I m.) oraz Moskwie (2009). W 2009 r. zwyciężył również w otwartym turnieju w Irkucku.
Najwyższy ranking w dotychczasowej karierze osiągnął 1 lipca 2009 r., z wynikiem 2599 punktów zajmował wówczas 43. miejsce wśród rosyjskich szachistów.

</doc>
<doc id="1815842" url="https://pl.wikipedia.org/wiki?curid=1815842" title="Kaczor Donald i wehikuł czasu">
Kaczor Donald i wehikuł czasu

Kaczor Donald i wehikuł czasu – seria komiksów, w których Kaczor Donald i inne postacie (zazwyczaj jego siostrzeńcy Hyzio, Dyzio i Zyzio) podróżują w czasie za pomocą wehikułu czasu skonstruowanego przez wynalazcę Diodaka. Wehikuł ten miał charakterystyczny, kulisty kształt, dyszel i dwa koła (w początkowych albumach tylko jedno). 
Seria ukazywała się w krajach skandynawskich w latach 1987-1992 w postaci albumów o objętość 48 stron. Po sześciu albumach została przerwana. W Polsce w 1991 roku ukazały się dwa pierwsze albumy wydane przez Egmont American Ltd. 
Po przerwaniu serii, charakterystyczny wehikuł sporadycznie pojawiał się w epizodach publikowanych przez magazyny komiksowe Disneya. Wiele z nich ukazało się w polskim "Kaczorze Donaldzie". 
Ciekawostki.
Serwisy inducks.org oraz Scrooge McDuck wiki zaliczają do serii kilka innych epizodów, w których wehikuł wygląda inaczej, a pomijają wiele powyższych części. 
Zbiorcze wydanie serii ukazało się jak dotąd we Francji, opublikowane przez wydawnictwo Glénat ("Les Grandes Sagas Disneyː La Machine à remonter le temps" - tom 1 i 2)

</doc>
<doc id="1815844" url="https://pl.wikipedia.org/wiki?curid=1815844" title="Polperro">
Polperro

Polperro korn. "Porthpyra" - wieś w Wielkiej Brytanii, w Kornwalii, położona nad kanałem La Manche, 6 km na zachód od Looe i 40 km na zachód od Plymouth. Wieś leży na szlaku turystycznym South West Coast Path.
Historia.
Polperro od swego powstania było wsią rybacką, utrzymującą się z połowu sardynek. W XVIII w. wieś była ośrodkiem przemytu; na masową skalę rozładowano tu statki z kontrabandą z wyspy Guernsey. W r. 1798 niedaleko Polperro doszło do zatrzymania statku przemysłowego "Lottery" przez poborców podatkowych, podczas którego jeden z poborców został zastrzelony. Zabójca, Tom Potter został osądzony i powieszony. Obecnie głównym źródłem utrzymania się mieszkańców jest turystyka.

</doc>
<doc id="1815850" url="https://pl.wikipedia.org/wiki?curid=1815850" title="GoldieLocks">
GoldieLocks

GoldieLocks, właśc. Sarah Louise Akwisombe (ur. 17 czerwca 1985 w Croydon, Anglia) – brytyjska raperka, piosenkarka oraz producentka.
Życiorys.
Jej kariera hip-hopowa rozpoczęła się przypadkowo, kiedy w college'u została przydzielona do projektu muzycznego. Udostępniła wtedy nagrany przez siebie materiał na swoim koncie w portalu MySpace, po czym korzystnie zaskoczyły ją przychylne opinie osób słuchających jej utworu.
GoldieLocks tworzy oraz nagrywa swoje piosenki za pomocą programów Logic Studio i Microkorg. Najbardziej wyróżnia się utwór "Wasteman" o człowieku oszukującym swoją siostrę. Kiedy zaczynała produkować muzykę, nie widziała, jaki styl ją najlepiej cechuje, jednak jej kawałki są – jak powiada: "trochę elektro, nieco grime, odrobinę garage'owe, ciut popowe oraz trochę hiphopowe".
Chociaż Sarah Akwisombe pracowała w niepełnym wymiarze godzin w Starbucks, żeby wesprzeć swoją karierę, podpisała kontrakt z wytwórnią Locked On Records, a także obecnie pracuje nad albumem z m.in. Future Cutem, który wniósł swój wyraźny wkład w krążek Lily Allen "Alright, Still". Współtworzyła również z np. Friskiem, Kate Nash, The Mitchell Brothers czy z Tinchy Stryder. Wykonała remiks pod tytułem "Just A Little Bit" na płytę Mutyi Bueny. Należy ponadto do grime'owo-elektrowej, kobiecej grupy raperskiej The Sick Kids, składającej się, oprócz GoldieLocks, także z JacksonKiD! oraz lele [SPEAKS].

</doc>
<doc id="1815853" url="https://pl.wikipedia.org/wiki?curid=1815853" title="Tadeusz Kokesz">
Tadeusz Kokesz

Tadeusz Kokesz (ur. 25 kwietnia 1918 w Jordanowie, zm. 25 czerwca 1943 w Auschwitz-Birkenau) – polski działacz narodowy, student politechniki, ofiara zbrodni hitlerowskich.
Życiorys.
W 1936 ukończył Państwowe Gimnazjum w Jaśle i niebawem rozpoczął studia na Politechnice Lwowskiej. Działał w Związku Akademickiego Młodzież Wszechpolska i Stronnictwie Narodowym. Po wybuchu II wojny światowej był jednym z organizatorów konspiracyjnych struktur ruchu narodowego w Jaśle. W grudniu 1940 został po raz pierwszy aresztowany przez gestapo; zwolniony, na wolności pozostawał jedynie kilka tygodni, gdyż już w połowie stycznia 1941 ponownie trafił do aresztu niemieckiego, a 5 lutego 1941 do obozu koncentracyjnego w Oświęcimiu. Otrzymał numer obozowy 10745. Po ponad dwuletnim pobycie w obozie został rozstrzelany 25 czerwca 1943.

</doc>
<doc id="1815855" url="https://pl.wikipedia.org/wiki?curid=1815855" title="Akwarium hodowlane">
Akwarium hodowlane



</doc>
<doc id="1815856" url="https://pl.wikipedia.org/wiki?curid=1815856" title="Lista odcinków serialu Słoneczna Sonny">
Lista odcinków serialu Słoneczna Sonny

W tym artykule znajduje się lista odcinków serialu z kanonu Disney Channel Original Series Słoneczna Sonny, emitowanego w Polsce od 5 września 2009 do 19 czerwca 2011 roku na kanale Disney Channel.
Serial stworzony przez Steve'a Marmela śledzi losy Sonny Munroe (Demi Lovato), dziewczyny, która dostaje szansę dołączenia do serialu komediowego "Z innej beczki!". W Hollywood spotyka swoich nowych przyjaciół: Tawni Hart (Tiffany Thornton), Nico Harrisa (Brandon Mychal Smith), Grady'ego Mitchella (Doug Brochu), Zorę Lancaster (Allisyn Ashley Arm) oraz Chada Dylana Coopera (Sterling Knight) - głównego bohatera "MacKenzie Falls", serialu rywalizującego z "Z innej beczki!".

</doc>
<doc id="1815857" url="https://pl.wikipedia.org/wiki?curid=1815857" title="Akwarium lęgowe">
Akwarium lęgowe



</doc>
<doc id="1815858" url="https://pl.wikipedia.org/wiki?curid=1815858" title="Magic Man">
Magic Man

Magic Man – amerykański film fabularny z 2009 roku w reżyserii debiutanta Roscoe Levera, zrealizowany na podstawie scenariusza autorstwa Brenta Huffa i George'a Saundersa (powstałego z kolei wedle pomysłu Michaela S. Feinsteina).

</doc>
<doc id="1815862" url="https://pl.wikipedia.org/wiki?curid=1815862" title="Tadeusz Nawrocki">
Tadeusz Nawrocki

Tadeusz Nawrocki (ur. 7 lipca 1910 w Odrzykoniu, zm. 8 stycznia 1999 w Warszawie) – polski działacz społeczny, nauczyciel historii, poseł na Sejm Ustawodawczy, działacz ruchu ludowego oraz opozycji antykomunistycznej w okresie PRL.
Życiorys.
Urodził się w rodzinie chłopskiej. W 1929 zdał maturę w Krośnie. Następnie uzyskał tytuł magistra historii na Wydziale Filozoficzno-Teologicznym Uniwersytetu Jagiellońskiego w Krakowie, po czym pracował jako nauczyciel. W latach 1936–1938 pracował jako nauczyciel historii w gimnazjum w Strzyżowie, a następnie na Wiejskim Uniwersytecie Orkanowym w Szycach i w Szkole Spółdzielczej w Nałęczowie.
W czasie II wojny światowej w czasie okupacji niemieckiej uczestniczył w ruchu oporu w Batalionach Chłopskich. Należał też do Stronnictwa Ludowego „Roch”. Pełnił w tej organizacji funkcję przewodniczącego Komitetu Oświaty i Propagandy Obwodu Krosno. Po 1945 został kierownikiem Działu Oświaty dla Dorosłych, następnie był wizytatorem ministerialnym oraz naczelnikiem Wydziału Uniwersytetów Ludowych, Powszechnych i Szkół Pracy Społecznej w Warszawie. Działał w Związku Harcerstwa Polskiego.
Po wojnie był politykiem SL, a następnie Zjednoczonego Stronnictwa Ludowego. 20 marca 1950 objął mandat posła na Sejm Ustawodawczy w miejsce ks. Mariana Borowca, reprezentując okręg Gorlice (Sejm ten funkcjonował do 1952). Od 1956 do 1972 był dyrektorem Korespondencyjnego Liceum Ogólnokształcącego w Warszawie. Należał do Stowarzyszenia Miłośników Ziemi Krośnieńskiej. W 1972 był jednym z twórców Stowarzyszenia Odrzykoniaków, którego był honorowym przewodniczącym.
Za przychylność wobec opozycji został odsunięty od ogólnopolskiej polityki. W 1977 wykluczono go z ZSL za zainicjowanie krytykującego rządowy projekt ustawy o emeryturach rolniczych „Memoriału Seniorów Ruchu Ludowego”, który został opublikowany w prasie podziemnej i Radiu Wolna Europa. Należał następnie do Ruchu Obrony Praw Człowieka i Obywatela. Współtworzył Klub Rodzinnej Gospodarki Rolnej „Jutro Polski” i Stowarzyszenie Społecznego Rozwoju „Trzecia Droga”. W latach 90. był związany z partią Przymierze Samoobrona i Związkiem Zawodowym Rolnictwa „Samoobrona”. Przed wyborami parlamentarnymi w 1993 był współzałożycielem komitetu wyborczego Samoobrona – Leppera.
Zmarł 8 stycznia 1999 w Warszawie. Jest pochowany na Wojskowym Cmentarzu na Powązkach w Warszawie (kwatera A15-1-22).

</doc>
<doc id="1815866" url="https://pl.wikipedia.org/wiki?curid=1815866" title="Noc Tarasa">
Noc Tarasa

Noc Tarasa, "Tarasowa noc" (oryg. ukr. "Тарасова ніч") – wiersz Tarasa Szewczenki z 1839. Jeden z wczesnych utworów poety o tematyce kozackiej, opublikowany po raz pierwszy w tomie "Kobziarz" w 1840.
Okoliczności powstania utworu.
Szewczenko od młodości interesował się historią Kozaczyzny i był zafascynowany mitem wolnych, równych sobie i wspólnie walczących o wolność Zaporożców. Wiele opowieści o Kozakach znał jeszcze z zasłyszanych w dzieciństwie utworów ludowych, w których legendy o Kozakach, ich walkach i czynach stanowiły jeden z najczęstszych tematów. Swoją wiedzę poeta uzupełniał, czytając dostępne mu publikacje poruszające tę problematykę ("Historię państwa rosyjskiego" Karamzina, "Historię Małej Rosji" Bantysza-Kamieńskiego). Jego przyjacielem był historyk Mikołaj Markiewicz, co umożliwiło poecie zapoznawanie się z fragmentami jego pracy "Historia Małorosji" jeszcze w trakcie jej redagowania. Szewczenko czytał również utwory romantyków polskich i rosyjskich, w których odnajdywał nierzadko nawiązania do epizodów z historii Ukrainy.
Bezpośrednią inspiracją dla napisania "Nocy Tarasa" była odnaleziona w jednym z opracowań informacja o zwycięstwie odniesionym przez wojska atamana Tarasa Fedorowicza nad armią hetmana Stanisława Koniecpolskiego w czasie powstania Fedorowicza. Wydarzenie to przeszło do historii i legendy jako „Noc Tarasa”.
Treść.
Wiersz rozpoczyna obraz kobziarza śpiewającego młodym chłopcom i dziewczętom pieśń o Kozakach. Kobziarz skarży się na zły los Ukrainy, kolejne nieszczęścia spotykające jej mieszkańców. Za winnych ucisku Ukraińców uznaje „Lachów”, siłowo nawracających mieszkańców ziem ukraińskich na unię brzeską i czyniących z wolnych Kozaków przywiązanych do ziemi chłopów. Wspomina kolejne powstania kozackie, dochodząc do wystąpienia Tarasa Triasyły (wł. Fedorowicza).
Kozacy pod wodzą Triasyły toczyli walki z oddziałami dowodzonymi przez hetmana Koniecpolskiego, początkowo odnosząc same klęski. Wreszcie pewnej nocy Kozacy zmienili taktykę. W nocy otoczyli obóz polski i dokonali rzezi jego obrońców. Ciała Polaków pozostawili na pobojowisku, gdzie były jedzone przez dzikie zwierzęta, w czasie gdy Kozacy dziękowali Bogu za zwycięstwo. Po zakończeniu pieśni kobziarz oddala się, słuchający go młodzi ludzie płaczą ze wzruszenia.
Cechy utworu.
"Noc Tarasa", podobnie jak napisane w tym samym okresie utwory o tematyce kozackiej, w luźny sposób nawiązuje do historii, rozwijając mało znane czy wręcz legendarne zdarzenie w duchu romantycznym. Szewczenko idealizuje Kozaków i ich walkę, demonizując równocześnie ich przeciwników. W utworze wrogiem Polaków jest nie tylko Kozaczyzna, ale i cała ukraińska przyroda - nawet rzeka przepływająca w pobliżu pola bitwy wzywa zwierzęta, by zjadły ciała zabitych „Lachów”. Romantyczny opis natury, chociaż mniej rozbudowany niż w balladach "Urzeczonej" czy "Topielicy", współtworzy mroczną, tajemniczą atmosferę utworu.
Dzieło stanowi również hołd wobec wędrownych kobziarzy jako depozytariuszy tradycji narodowej. Utwór zawiera obraz wędrownego kobziarza, dzięki któremu młode pokolenie Ukraińców może poznać swoją przeszłość i zainspirować się w ten sposób do podjęcia walki narodowowyzwoleńczej. W ten sposób uzupełnia przesłanie dzieł poświęconych roli artysty ("Dumy moje, Dumy moje", "Perebendia") zawartych w tomie "Kobziarz".

</doc>
<doc id="1815868" url="https://pl.wikipedia.org/wiki?curid=1815868" title="TV EX">
TV EX

TV EX – prywatna telewizja lokalna z siedzibą w Bydgoszczy, nadająca w latach 1993–1995. Należąca do stacji Polonia 1, był to po wrocławskiej PTV Echo najdłużej działający ośrodek tej sieci. Stacja, jako jedna z siedmiu lokalnych stacji telewizyjnych, została uruchomiona z inicjatywy Nicola Grauso. Nadawała programy informacyjne i publicystyczne. Dyrektorem generalnym był Norbert Krawczyk.

</doc>
<doc id="1815870" url="https://pl.wikipedia.org/wiki?curid=1815870" title="Open de Tenis Comunidad Valenciana">
Open de Tenis Comunidad Valenciana



</doc>
<doc id="1815872" url="https://pl.wikipedia.org/wiki?curid=1815872" title="Charles J. Guiteau">
Charles J. Guiteau

Charles Julius Guiteau (ur. 8 września 1841 we Freeport (Illinois), zm. 30 czerwca 1882 w Waszyngtonie) – amerykański prawnik, zabójca prezydenta Stanów Zjednoczonych, Jamesa A. Garfielda.
Życiorys.
Był czwartym z sześciorga dzieci Luthra Wilsona Guiteau i Anne z domu Howe. W 1850 razem z rodziną przeniósł się do Ulao w Wisconsin, a po śmierci matki w 1850 z powrotem zamieszkał we Freeport. Odziedziczył majątek w wysokości 1000 dolarów i wyjechał do Ann Arbor, aby studiować na University of Michigan, ale nie zdał egzaminów wstępnych. Dołączył wtedy do sekty znanej jako wspólnota Oneida. Przez pewien czas próbował wydawać gazetę „The Daily Theocrat” w Hoboken, ale przedsięwzięcie się nie udało. Wrócił do wspólnoty Oneida, ale niedługo opuścił ją ponownie i pozwał jej założyciela Johna Humphreya Noyesa. 
Guiteau zdobył licencję na prowadzenie kancelarii prawniczej w Chicago, co czynił z miernym powodzeniem. 
Wydał książkę zatytułowaną "The Truth", która była niemal w całości plagiatem z dzieł Noyesa. Zajął się następnie polityką wydając pamflet „Grant vs. Hancock” popierający Ulyssesa Granta w jego kampanii prezydenckiej, z niewielkimi zmianami wydany potem pod tytułem „Garfield vs. Hancock”, gdy James A. Garfield zdobył nominację prezydencką. Tekst był rozpowszechniany przynajmniej na kilku spotkaniach republikanów, co po wygranej Garfielda utwierdziło Guiteau w przekonaniu, że to jemu urzędujący prezydent USA zawdzięcza zwycięstwo. Uważał, że należy mu się nagroda za jego udział w zwycięskiej kampanii i wielokrotnie starał się o stanowisko ambasadora. 14 maja 1881 sekretarz stanu James Blaine osobiście zabronił Guiteau kolejnych wizyt w tej sprawie.
Guiteau twierdził później, że Bóg kazał mu zamordować prezydenta. Kupił broń (rewolwer .442 Webley) i 2 lipca 1881 strzelił dwukrotnie do Garfielda na stacji kolejowej Baltimore-Potomac. 19 września Garfield zmarł. 14 listopada 1881 rozpoczął się proces Guiteau. Edward Charles Spitzka, nowojorski psychiatra, jako jedyny z powołanych przed sąd ekspertów uznał, że Guiteau jest chory umysłowo i prawdopodobnie dokonał morderstwa, gdy nie był w pełni władz umysłowych. Wiadomo, że chorował na kiłę (zaraził się około 1874 od prostytutki) i malarię.
25 stycznia 1882 został uznany za winnego, apelację odrzucono; wyrok wykonano przez powieszenie. Ostatnimi słowami Guiteau był napisany przez niego wiersz, „I am Going to the Lordy”.

</doc>
<doc id="1815874" url="https://pl.wikipedia.org/wiki?curid=1815874" title="Miłość do trzech pomarańczy">
Miłość do trzech pomarańczy

„Miłość do trzech pomarańczy” () – opera w czterech aktach z prologiem skomponowana przez Siergieja Prokofjewa, do której libretto napisał sam kompozytor na podstawie bajki Carla Gozziego. Swoją światową prapremierę miała ona w Chicago w 1921 roku.
Treść.
Cztery grupy reprezentujące tragedię, komedię, lirykę oraz farsę prowadzą w prologu spór, która z nich ma przedstawić swoją operę. Spór ten rozwiązuje piąta grupa – Dziwacy, którzy wypędzają pozostałych i chcą wystawić własne przedstawienie:
"„Miłość do trzech pomarańczy”."
Rzecz dzieje się w świecie fantazji. 
Smutny, stary Treflowy Król, włada smutnym Treflowym Królestwem. Głównym jego zmartwieniem jest choroba syna – następcy tronu, o której król rozmawia ze swoim doradcą, Pantaleonem. Młody książę zapadł na ciężką melancholię, z której uleczyć może go jedynie szczery śmiech. Nawet trefniś Truffaldino nie jest w stanie go rozśmieszyć, choć próbuje tego dokonać różnymi sposobami. Zatroskany ojciec powierza wreszcie swojemu premierowi zadanie zorganizowania okolicznościowego balu, nie wie bowiem, że Leander jest w zmowie z Fatą Morganą, księżniczką Klarysą, a nawet sprzyja wrogiemu Królowi Pik.
Fata Morgana gra w karty z czarnoksiężnikiem Celiem, sprzyjającym królowi, o los nieszczęsnego księcia i ku rozpaczy wystawiających operę Dziwaków, to ona wygrywa. Wszystko idzie po myśli premiera, który chce zadać księciu powolną śmierć za pomocą tragicznej prozy i współczesnej poezji. Wszechobecna Smeraldine, szpiegująca wszystkich dla Faty Morgany, podsłuchuje jego rozmowę z Klarysą, informuje ich też o przychylności wróżki. Dochodzi wreszcie do dworskiej zabawy, wszelkie zabiegi nie zdają się na nic, dokąd nie pojawi się Fata Morgana w stroju żebraczki. Truffaldino próbując wyrzucić wiedźmę z balu, popycha ją tak, że ta upada i nagle książę rozbawiony sytuacją zaczyna się śmiać. Zła wróżka w akcie zemsty rzuca na niego nowy czar. Ma on się zakochać w tytułowych pomarańczach, których w swojej twierdzy strzeże kucharka Kreonta.
Książę wraz z Truffaldinem wyruszają w drogę, a o potencjalnych niebezpieczeństwach ostrzega ich Celio, sam po przegranej z Fatą Morganą nie może im inaczej pomóc. Niestety, za nimi podąża też i diabeł Farfarello, który o przybyciu księcia informuje Kreontę. Księciu i trefnisiowi udaje się jednak przechytrzyć kucharkę i zdobyć upragnione owoce. Trzy pomarańcze w drodze powrotnej osiągają ogromne rozmiary. Ciążą więc bohaterom, którzy idąc przez pustynię walczą również z pragnieniem. Truffaldino, chcąc się czegoś napić, rozcina w nocy jedną z nich. Okazuje się, że we wnętrzu owocu ukryta jest księżniczka Linetta, która błaga go o cokolwiek do picia. Błazen rozcina zatem drugi owoc – także w nim jest ukryta księżniczka, to Nicoletta, która też go prosi, by dał jej pić. Obie umierają z pragnienia, a przerażony błazen ucieka. Rano książę nie rozumiejąc tego, co się stało, rozcina trzecią pomarańczę. Tutaj uwięziona jest księżniczka Ninetta, ją przed śmiercią z pragnienia ratują Dziwacy, przynosząc dzban z wodą. Interweniują oni po to, by opera mogła zakończyć się pomyślnie. 
Ninetta wraz z księciem, który wyznał jej miłość, podąża do zamku, nie chce jednak wejść tam ubrana w nieodpowiedni strój. Podczas gdy ona czeka na księcia, który poszedł po nowe szaty dla niej, zjawia się Fata Morgana i zamienia ją w ogromną mysz, a na miejsce księżniczki podstawia Smeraldinę. Książę po powrocie jest zrozpaczony, ale ojciec każe mu „dotrzymać słowa”. Całą sytuacją oburzony jest nie tylko Celio, który mówi o tym wprost złej wróżce, ale i Dziwacy. Wkraczają więc po raz kolejny w akcję i związują Fatę Morganę oraz zamykają ją w swojej loży. Podczas zaślubin z takiego obrotu spraw zadowolony jest przede wszystkim Leander. Uroczystość zakłóca jednak siedząca na tronie mysz, to Ninetta, której Celio przywraca ludzką postać. Król, który przed chwilą rozkazał pozbyć się zwierzęcia, tym razem wydaje wyrok śmierci na spiskowców. Również tu jest zachowany odpowiedni charakter dzieła wystawianego przez Dziwaków, Fata Morgana uwalnia się i za jej sprawą udaje się umknąć negatywnym bohaterom opery. 
Nic już nie jest w stanie zakłócić uroczystości weselnej i szczęścia młodej pary - księżniczki Ninetty i Treflowego księcia.
Podsumowanie.
Mówiąc o „Miłości do trzech pomarańczy”, nie sposób nie zauważyć, że jej intrygujący tytuł przyczynił się w dużej mierze do tego, że jest to opera, o której słyszał prawie każdy miłośnik muzyki poważnej. Trzeba podkreślić również to, że dziś, podobnie jak wiele innych oper powstałych w XX wieku, nie należy do najczęściej wystawianych dzieł tego gatunku. Dość dużym powodzeniem jako samodzielny utwór symfoniczny cieszy się natomiast marsz z jej drugiego aktu, bywa on również wykonywany w transkrypcji na fortepian. Innym znanym fragmentem jest także scherzo. O całości można jednak powiedzieć, że charakter komediofarsy, stosowanie różnorakich zabiegów kompozytorskich, potrzeba wyrównanego i stosunkowo dużego zespołu, któremu Prokofjew stawia wysokie wymagania i wizji scenicznej, gdzie nawet epizodyczne role mają swój wpływ na przebieg akcji, znacząco wpływają na możliwości wystawiania „Miłości…” przez teatry operowe. Niemniej – liczne walory muzyki Prokofjewa powodują to, że opera bywa wystawiana również w formie suity orkiestrowej.

</doc>
<doc id="1815876" url="https://pl.wikipedia.org/wiki?curid=1815876" title="Charles Guiteau">
Charles Guiteau



</doc>
<doc id="1815884" url="https://pl.wikipedia.org/wiki?curid=1815884" title="Disdrometr">
Disdrometr

Disdrometr – rodzaj deszczomierza, przyrząd meteorologiczny, który mierzy wielkość i częstotliwość kropel deszczu oraz prędkość ich spadania. Na tej podstawie określa się intensywność opadu i sporządza profil opadu deszczu (rozkład wielkości kropel). Pomiary są najczęściej wykorzystywane w meteorologii morskiej i lotniczej; pomagają m.in. ustalić jaka jest widzialność w strefie deszczu.
Dane o opadach atmosferycznych są wykorzystywane również przy projektowaniu wielu obiektów, a także dla potrzeb inżynierii środowiska. Rozpoznanie lokalnych warunków opadowych jest konieczne np. dla przyjmowania obciążeń powierzchni dachów śniegiem, kontroli ilości odcieków ze składowisk, predykcji stanów w ciekach naturalnych. Znajomość danych opadowych jest niezbędna dla racjonalnego projektowania i eksploatacji systemów kanalizacji deszczowej i ogólnospławnej dla terenów zurbanizowanych.
W tradycyjnym disdrometrze pomiar następuje podczas uderzeń kropli o powierzchnię poziomej płytki. Każde uderzenie kropli jest zamieniane na impuls elektryczny. Następnie komputer zlicza liczbę kropel oraz ich wielkość (czym większa kropla, tym impuls jest silniejszy). W najnowszych urządzeniach do pomiarów wykorzystuje się czujniki akustyczne (hydrofony) lub lasery. Urządzenia tego typu zbierają więcej informacji o opadach. Potrafią ocenić kształt kropel, rozróżniają też rodzaje opadów – np. mgłę, mżawkę, śnieg oraz grad.
Informacje zbierane przez disdrometry są również wykorzystywane do modelowania zmian klimatycznych i hydrologicznych.

</doc>
<doc id="1815885" url="https://pl.wikipedia.org/wiki?curid=1815885" title="Tko želi biti milijunaš?">
Tko želi biti milijunaš?



</doc>
<doc id="1815888" url="https://pl.wikipedia.org/wiki?curid=1815888" title="Wyspa Rosyjska">
Wyspa Rosyjska

Wyspa Rosyjska (ros. "Русский остров") – wyspa o powierzchni 97,6 km² w Zatoce Piotra Wielkiego, należąca do Archipelagu Cesarzowej Eugenii, w pobliżu Władywostoku. Od stałego lądu (Półwysep Murawiowa-Amurskiego) oddziela ją cieśnina Wschodni Bosfor. Pozostałe wyspy należące do archipelagu rozciągają się na południowy zachód od Wyspy Rosyjskiej.
W lipcu 2012 roku nad Wschodnim Bosforem otwarto most wantowy, jeden z mostów o najdłuższym przęśle (1104 m), łączący Wyspę Rosyjską ze stałym lądem.

</doc>
<doc id="1815893" url="https://pl.wikipedia.org/wiki?curid=1815893" title="Uniwersytet Lubelski">
Uniwersytet Lubelski



</doc>
<doc id="1815900" url="https://pl.wikipedia.org/wiki?curid=1815900" title="LSI">
LSI



</doc>
<doc id="1815902" url="https://pl.wikipedia.org/wiki?curid=1815902" title="Dom Naukowca we Wrocławiu">
Dom Naukowca we Wrocławiu

Dom Naukowca – budynek mieszkalno-usługowy przy placu Grunwaldzkim 15/21 we Wrocławiu. Czasem również nazywany "Domem Profesorów".
Historia.
Dom Naukowca jest pierwszym wieżowcem wybudowanym po roku 1945 we Wrocławiu, jego budowa była kolejnym etapem zagospodarowywania, zniszczonej całkowicie w roku 1945, przestrzeni placu Grunwaldzkiego. Zgodnie ze swoją nazwą mieszkania w tym budynku były przeznaczone dla pracowników naukowych Politechniki Wrocławskiej, na parterze natomiast urządzono sklepy i różne punkty usługowe. Projekt budynku powstał w pracowni wrocławskiego "Miastoprojektu" w roku 1958, wykonany przez zespół w składzie: Edmund Frąckiewicz, Jadwiga Grabowska-Hawrylak oraz Igor i Maria Tawryczewscy. Budowa trwała dwa lata – od roku 1959 do roku 1961. Początkowo był to wieżowiec dziewięciokondygnacyjny jednak w roku 1961 zdecydowano o dobudowaniu dziesiątej kondygnacji.
Opis.
Elewacja budynku charakteryzuje się podziałami horyzontalnymi, składa się z ciągłych naprzemianległych pasów okien i przegród podokiennych, uzupełnionych przemiennym rytmem balustrad balkonowych, pierwotnie przegrody podokienne miały falistą fakturę eternitu, jednak w czasie remontu elewacji w roku 2006 materiał ten został usunięty. Krótsze wschodnie skrzydło budynku jest obrócone od całości o kąt 120°, dzięki czemu jego oś jest równoległa do ulicy Marii Curie-Skłodowskiej, takie rozwiązanie nawiązuje do pierwotnego układu zabudowy Placu Grunwaldzkiego. Wewnątrz budynku zastosowano nowatorskie rozwiązanie – wbudowane meble i przesuwane drzwi, co umożliwiało mieszkańcom dowolne kształtowanie przestrzeni.
W roku 1961 w pierwszym plebiscycie na "Wrocławski Dom Roku", budynkowi temu nadano tytuł "Dom Roku 1960".

</doc>
<doc id="1815904" url="https://pl.wikipedia.org/wiki?curid=1815904" title="Głos – Tygodnik Nowohucki">
Głos – Tygodnik Nowohucki

Głos – Tygodnik Nowohucki – tygodnik regionalny dla Nowej Huty, dzielnicy Krakowa.
Założony w 1957 jako "Głos Nowej Huty" na bazie wcześniejszej, stalinowskiej publikacji "Budujemy socjalizm", w 1991 zmienił nazwę na obecną, "Głos – Tygodnik Nowohucki". 
Redaktor naczelny: Jan L. Franczyk. Wydawca: Graf-Press sp. z o.o. Kraków. Skład w kolorze. Rozmiar: 20 stron. Nr indeksu: 358835. ISNN 1231-8582

</doc>
<doc id="1815906" url="https://pl.wikipedia.org/wiki?curid=1815906" title="Głos Nowej Huty">
Głos Nowej Huty



</doc>
<doc id="1815907" url="https://pl.wikipedia.org/wiki?curid=1815907" title="Patriarcha Mstysław">
Patriarcha Mstysław



</doc>
<doc id="1815909" url="https://pl.wikipedia.org/wiki?curid=1815909" title="OK (serwis społecznościowy)">
OK (serwis społecznościowy)

OK, odnoklassniki.ru () – rosyjski serwis społecznościowy, początkowo zorientowany na poszukiwanie starych znajomych ze szkoły, z czasem przekształcony w portal społecznościowy w Rosji i państwach rosyjskojęzycznych. Uchodzi za rosyjski odpowiednik polskiej Naszej Klasy i amerykańskiego classmates.com.
Został stworzony przez Alberta Popkowa w marcu 2006. Administratorzy strony utrzymują, że z portalu korzysta ponad 30 mln zarejestrowanych użytkowników.
Według Alexa Internet portal OK.ru był w styczniu 2019 roku 6. stroną pod względem oglądalności w Rosji i 75. na świecie.
Strona została dwukrotnie uhonorowana najwyższą rosyjską nagrodą branży internetowej – Nagrodą Runet – w roku 2006 i 2007.

</doc>
<doc id="1815910" url="https://pl.wikipedia.org/wiki?curid=1815910" title="LIT">
LIT



</doc>
<doc id="1815911" url="https://pl.wikipedia.org/wiki?curid=1815911" title="Life Will Kill You">
Life Will Kill You

Life Will Kill You – siódmy studyjny album rap metalowego zespołu Clawfinger wydany w 2007 roku.

</doc>
<doc id="1815913" url="https://pl.wikipedia.org/wiki?curid=1815913" title="Fritz Rehn">
Fritz Rehn

Fritz Rehn (ur. 3 sierpnia 1874, zm. 18 września 1934) – niemiecki prawnik, pierwszy prezydent nazistowskiego Trybunału Ludowego – sądu specjalnego, ustanowionego w 1934 przez władze III Rzeszy do osądzania takich przestępstw jak zdrada stanu (niem. "Hochverrat") i zdrada państwa narodowo-socjalistycznego (niem. "Landesverrat"), rozwiązanego przez Sojuszniczą Radę Kontroli Niemiec 20 października 1945. 
Życiorys.
W 1901 Rehn został mianowany asesorem sądowym. W 1905 został sędzią Sądu Krajowego (niem. "Landgerichtsrat") w Bochum, a w 1913 został przeniesiony do Sądu Krajowego w Koblencji. W 1920 awansował na kierownika Sądu Krajowego (niem. "Landsgerichtsdirketor") a następnie sprawował tę funkcję w Sądzie Krajowym w Berlinie. W 1933 objął funkcję przewodniczącego nowo-powołanego sądu specjalnego na okręg berliński. Na początku lipca 1934 został mianowany prezydentem senatu Sądu Najwyższego (niem. "Kammerigericht").
1 lipca 1934 Rehn został mianowany przez Adolfa Hitlera przewodniczącym nowo-powstałego Trybunału Ludowego. O zadaniach Trybunału Rehn miał się wypowiedzieć: 
Rehn zmarł kilka tygodni po objęciu stanowiska przewodniczącego, które po jego śmierci pozostawało nieobsadzone przez dwa lata, a Trybunałem kierował najstarszy przewodniczący senatu. 1 czerwca 1936 funkcję przewodniczącego objął Otto Georg Thierack, od 1935 wiceprzewodniczący Sądu Rzeszy.

</doc>
<doc id="1815914" url="https://pl.wikipedia.org/wiki?curid=1815914" title="Skutek uboczny (medycyna)">
Skutek uboczny (medycyna)

Skutek uboczny, efekt uboczny – działanie leku lub procedury medycznej inne niż oczekiwane lub zamierzone.
Zwykle przez skutki uboczne rozumie się niepożądane działanie leku, choć z samego wyrażenia takie znaczenie wprost nie wynika. Zdarza się, że są one korzystne, jak w przypadku "Viagry", czy tabletek antykoncepcyjnych.

</doc>
<doc id="1815916" url="https://pl.wikipedia.org/wiki?curid=1815916" title="Stal Woroszyłowsk">
Stal Woroszyłowsk



</doc>
<doc id="1815918" url="https://pl.wikipedia.org/wiki?curid=1815918" title="Izabela Janachowska-Jabłońska">
Izabela Janachowska-Jabłońska

Izabela Grażyna Janachowska-Jabłońska (ur. 5 września 1986 w Gryfinie) – polska prezenterka telewizyjna, blogerka, youtuberka, ekspertka ślubna i businesswoman, była tancerka reprezentująca najwyższą klasę „S” w tańcach latynoamerykańskich i standardowych.
Życiorys.
W wieku ośmiu lat rozpoczęła regularne treningi tańca towarzyskiego. Jako wielokrotna mistrzyni Polski w 10 tańcach (kombinacja tańców latynoamerykańskich i standardowych) reprezentowała Polskę na najważniejszych światowych turniejach tanecznych (we wszystkich kategoriach wiekowych), w tym m.in. w mistrzostwach i pucharach Europy oraz świata. Wielokrotnie zdobywała medale dla Polski, jest też brązową medalistką Mistrzostw Świata z 2004. W czasie kariery tanecznej tańczyła z Michałem Stukanem, Georgijem Koroljowem i Andrejem Mosejcukiem.
W latach 2009–2011 występowała w charakterze trenerki tańca w programie rozrywkowym TVN "Taniec z gwiazdami"; jej partnerami tanecznymi byli, kolejno: Wojciech Medyński, Radosław Majdan, Przemysław Saleta, Paweł Staliński i Zbigniew Urbański. W 2014 partnerowała Rafałowi Brzozowskiemu w pierwszej edycji programu rozrywkowego Polsatu "Dancing with the Stars. Taniec z gwiazdami". Niedługo później, z powodu kontuzji kolana, zakończyła karierę taneczną.
W trakcie przygotowań do ślubu w 2014 zainteresowała się organizacją ceremonii ślubnych i przyjęć weselnych. Zainspirowana nową pasją 14 lutego 2015 uruchomiła blog o tematyce ślubnej „Wedding Dream by Izabela Janachowska”, na którym dzieli się z czytelnikami inspiracjami i poradami. Jesienią 2015 nawiązała współpracę ze stacją TVN Style, dla której prowadziła programy "I nie opuszczę cię aż do ślubu" (2015–2019) i "W czym do ślubu" (2016–2020). W kwietniu 2018 założyła kanał na YouTube poświęcony tematyce ślubnej, który w styczniu 2020 osiągnął próg 100 tys. subskrybentów. W sierpniu 2018 poinformowała o przekształceniu bloga „Wedding Dream by Izabela Janachowska” w profesjonalny portal ślubny oraz nawiązała współpracę ze stacją TLC, dla której zrealizowała programy: "Ślub marzeń" i "Panny młode ponad miarę", który z czasem został przekształcony w program "Pary młode ponad miarę". 1 października 2018 podczas konferencji ramówkowej stacji TLC Polska zaprezentowała swoją pierwszą autorską kolekcję sukien ślubnych.
W lipcu 2019 wypuściła na rynek serię e-booków "Planowanie ślubu i wesela", które stały się zapowiedzią dla kolejnych premier: przewodnika "Aż do ślubu" oraz aplikacji ślubnej "WeddingDreamAPP". W 2019 została ambasadorką targów Warsaw Wedding Days w Nadarzynie, na których premierowo zaprezentowała przewodnik "Aż do ślubu" oraz dwie autorskie kolekcje sukien ślubnych. 10 października tego samego roku otworzyła w Warszawie showroom z sukniami ślubnymi. W styczniu 2020 była jurorką w konkursie dla młodych projektantów podczas targów ślubnych IF Wedding Fairs w Izmirze. W październiku tego samego roku uruchomiła w Warszawie pierwszy ślubny Concept Store w Polsce, a wraz z nim ślubny "Marketplace WeddingDream.SHOP". W tym czasie zaprezentowała także kolejną autorską kolekcję sukien ślubnych oraz pierwszą kolekcję sukien wieczorowych. W lutym 2021 uruchomiła platformę streamingową "WeddingDream.TV", na której znajdują się autorskie programy Janachowskiej: "Śluby gwiazd" oraz "Salon marzeń".
W lipcu 2021 rozpoczęła współpracę z telewizją Polsat. Od jesieni tego samego roku współprowadzi program "Dancing with the Stars. Taniec z gwiazdami". Jesienią 2022 prowadziła program "Ślubne pogotowie", w którym pomagała z grupą ekspertów organizować śluby parom młodym w trudnej sytuacji życiowej. W październiku tego samego roku miał premierę film "Miłość na pierwszą stronę", w którym epizodycznie zagrała samą siebie.
Życie prywatne.
Jest córką Grażyny i Zdzisława Janachowskich.
28 czerwca 2014 w Iławie poślubiła przedsiębiorcę Krzysztofa Janusza Jabłońskiego (ur. 1959). Mają syna Christophera Alexandra (ur. 10 maja 2019).

</doc>
<doc id="1815919" url="https://pl.wikipedia.org/wiki?curid=1815919" title="Archipelag Cesarzowej Eugenii">
Archipelag Cesarzowej Eugenii

Archipelag Cesarzowej Eugenii (ros. "Архипелаг Императрицы Евгении") – grupa pięciu wysp i licznych małych wysepek w Zatoce Piotra Wielkiego na Morzu Japońskim, w pobliżu Władywostoku.
Do archipelagu należą:
Wyspy zostały odkryte w połowie XIX wieku przez francuskich rybaków, na mapach pojawiły się w 1855 roku.
Nazwano je na cześć Eugenii, francuskiej cesarzowej i żony Napoleona III.

</doc>
<doc id="1815920" url="https://pl.wikipedia.org/wiki?curid=1815920" title="Metałurh Komunarsk">
Metałurh Komunarsk



</doc>
<doc id="1815921" url="https://pl.wikipedia.org/wiki?curid=1815921" title="Metałurh Woroszyłowsk">
Metałurh Woroszyłowsk



</doc>
<doc id="1815928" url="https://pl.wikipedia.org/wiki?curid=1815928" title="Półwysep Murawiowa-Amurskiego">
Półwysep Murawiowa-Amurskiego

Półwysep Murawiowa-Amurskiego (ros. "Полуостров Муравьёва-Амурского") − półwysep wrzynający się w Zatokę Piotra Wielkiego na Morzu Japońskim, w pobliżu Władywostoku. Rozdziela zatokę na dwie mniejsze, Amurską i Ussuryjską.
Nazwano go na cześć Nikołaja Murawiowa-Amurskiego, który położył wielkie zasługi dla rozbudowy Imperium Rosyjskiego na Pacyfikiem.

</doc>
<doc id="1815929" url="https://pl.wikipedia.org/wiki?curid=1815929" title="Eleginus nawaga">
Eleginus nawaga



</doc>
<doc id="1815930" url="https://pl.wikipedia.org/wiki?curid=1815930" title="Eleginus navaga">
Eleginus navaga



</doc>
<doc id="1815936" url="https://pl.wikipedia.org/wiki?curid=1815936" title="Nawaga">
Nawaga



</doc>
<doc id="1815937" url="https://pl.wikipedia.org/wiki?curid=1815937" title="Świadkowie Jehowy na Tokelau">
Świadkowie Jehowy na Tokelau



</doc>
<doc id="1815938" url="https://pl.wikipedia.org/wiki?curid=1815938" title="Deodat Nersesowicz">
Deodat Nersesowicz

Deodat Nersesowicz (ur. ok. 1650, zm. 9 maja 1709 we Lwowie) – duchowny ormiańskokatolicki, biskup tytularny Trajanopolis in Rhodope od 1681, kaznodzieja, lingwista i tłumacz.
Życiorys.
Syn ormiańskiego proboszcza z Jazłowca. W roku 1668 ukończył prowadzone przez teatynów ormiańsko-katolickie kolegium we Lwowie. Oprócz teologii, studiował prawo kanoniczne i języki wschodnie. Następnie został penitencjarzem benedyktynek w Jarosławiu, po czym otrzymał probostwo zbuczyńskie w Krakowskiem. Zasłynął wówczas jako kaznodzieja. W latach 1681–1686 administrował ormiańską archieparchią lwowską wobec uwięzienia arcybiskupa Wartana Hunaniana. W międzyczasie (1864), jako biskup "in partibus" pełnił obowiązki po zmarłym metropolicie lwowskim Torosowiczu. Po powrocie Hunaniana wyjechał na kilkanaście lat (do 1697) do Rzymu, gdzie sprawował funkcję duszpasterza Ormian i energicznie pracował nad podniesieniem kolonii ormiańskiej. Po powrocie do Lwowa mianowany koadiutorem lwowskim (2 października 1698). Od grudnia 1699 przejął faktyczne rządy nad diecezją wobec odsunięcia się Hunanania.

</doc>
<doc id="1815941" url="https://pl.wikipedia.org/wiki?curid=1815941" title="Kankakee Mental Health Center">
Kankakee Mental Health Center

Kankakee Mental Health Center, oficjalnie Samuel H. Shapiro Developmental Center – szpital psychiatryczny znajdujący się w hrabstwie Kankakee nad rzeką Kankakee. Początki placówki sięgają 1877, gdy zdecydowano o założeniu Illinois Eastern Hospital for the Insane i powołaniu siedmioosobowej komisji, której zadaniem miało być znalezienie odpowiedniej lokalizacji dla szpitala w północnej części stanu.
Szpital otworzono 4 września 1879. W 1885 część zabudowań spłonęła, a w pożarze zginęło kilkunastu pacjentów. W 1886 przy szpitalu powstała szkoła dla pielęgniarek. Z dniem 1 stycznia 1910 oficjalna nazwa szpitala została zmieniona na Kankakee State Hospital.

</doc>
<doc id="1815942" url="https://pl.wikipedia.org/wiki?curid=1815942" title="Samuel H. Shapiro Developmental Center">
Samuel H. Shapiro Developmental Center



</doc>
<doc id="1815943" url="https://pl.wikipedia.org/wiki?curid=1815943" title="Pierszaja liha (1997)">
Pierszaja liha (1997)

Sezon 1997 był 7. sezonem o mistrzostwo Białorusi. Tytułu mistrzowskiego broniła Sławija Mozyrz.
Zobacz też.
Wyszejszaja liha

</doc>
<doc id="1815944" url="https://pl.wikipedia.org/wiki?curid=1815944" title="Eastern Illinois Hospital for the Insane">
Eastern Illinois Hospital for the Insane



</doc>
<doc id="1815947" url="https://pl.wikipedia.org/wiki?curid=1815947" title="Fort Salses">
Fort Salses

Fort Salses (fr. "forteresse de Salses") – fort położony nieopodal miejscowości Salses-le-Château, w departamencie Pireneje Wschodnie, w południowej Francji. Budowę rozpoczął na rozkaz króla Aragonii Ferdynanda Katolickiego w 1497 roku inżynier Francisco Ramiro Lopez. Forteca miała wówczas bronić hiszpańskiej prowincji przed Francją. Budowla na planie prostokąta o wymiarach 84 na 100 metrów stanowiła formę przejściową pomiędzy zamkiem średniowiecznym a nowoczesną fortecą. Zewnętrzne mury o grubości od 1 do 10 metrów opasane były głęboką fosą o szerokości 20 metrów. Główne wejście zabezpieczone było czterema bramami i trzema mostami zwodzonymi. 
W XVII wieku fort zdobyli Francuzi. W 1691 roku został przebudowany przez Sébastiena Vaubana, ale jej znaczenie zmalało ze względu na przesunięcie się granic. Przez pewien czas w forcie znajdowało się więzienie, później prochownie, aktualnie stanowi atrakcję turystyczną.

</doc>
<doc id="1815948" url="https://pl.wikipedia.org/wiki?curid=1815948" title="Kościół Świętej Trójcy we Wrocławiu">
Kościół Świętej Trójcy we Wrocławiu

Kościół Świętej Trójcy o.o. bonifratrów we Wrocławiu – zabytkowy kościół katolicki we Wrocławiu, znajdujący się na Przedmieściu Oławskim, przy ul. gen. Romualda Traugutta, jest kościołem klasztornym zakonu bonifratrów.
Historia.
Bonifratrzy przybyli do Wrocławia 1 listopada 1711 r. w liczbie trzech zakonników – pierwszego przeora wrocławskiego klasztoru Klemensa Mentzla i towarzyszących mu dwóch nieznanych z imienia i nazwiska braci. Starania o sprowadzenie przedstawicieli tego znanego z opieki nad chorymi zakonu do miasta czynione były już wcześniej bo od roku 1682. Ostatecznie sprowadzenie zakonników było możliwe dzięki darowiźnie Ludwika Cocx von Onssel, radcy kamery cesarskiej we Wrocławiu. Przekazał on bonifratrom teren pod budowę klasztoru ze szpitalem i kościoła, u zbiegu dzisiejszych ulic Traugutta i Pułaskiego. Akt darowizny został ostatecznie zatwierdzony w dniu 5 sierpnia 1710 r. przez cesarza Józefa I. Rozpoczęcie budowy klasztoru, a zarazem świątyni było możliwe po zebraniu niezbędnych funduszy, pochodzących z darowizn i jałmużny. W międzyczasie, w roku 1712 bonifratrzy rozpoczęli swoją działalność we Wrocławiu, opiekując się chorymi.
Świątynię zaprojektował prawdopodobnie przebywający wówczas w Wiedniu Matthias Steinl, a korektę projektu wykonał Johann Blasius Peintner. Prace budowlane rozpoczęto 15 listopada 1714 r., w dwa dni po zatwierdzeniu projektu. Uroczystość wmurowania kamienia węgielnego z udziałem biskupa wrocławskiego Franza Ludwiga von Neuburga miała miejsce 10 lipca 1715 r. Prace budowlane trwały do roku 1722, kiedy to w dniu 8 października zatknięto na wieży kościoła gałkę. W latach 1724–1736 trwały prace nad wykańczaniem wnętrza świątyni. 24 kwietnia 1727 biskup pomocniczy wrocławski Elias Daniel Sommerfeld dokonał konsekracji ołtarza głównego.
Kościół doznał zniszczeń w czasie wojen śląskich toczonych w latach 1740–1757 jak również w czasie oblężenia miasta przez wojska napoleońskie w roku 1806, poważne straty przyniosła również powódź w roku 1813. Sekularyzacja dóbr kościelnych w Prusach w roku 1810 nie objęła zakonu bonifratrów, dzięki czemu kościół i szpital nadal były ich własnością. W XIX i na początku XX wieku miało miejsce kilka poważniejszych remontów świątyni, m.in. w roku 1829 odświeżono polichromię ołtarza, 1848 remont dachu i tynkowanie, 1859 malowanie ścian i sklepienia, w latach 1907–1908 gruntowny remont wnętrza i elewacji.
W czasie II wojny światowej, począwszy od roku 1944, bonifratrzy potajemnie ukrywali w krypcie pod świątynią kilkudziesięciu jeńców wojennych, przywożonych do pobliskiego szpitala; w tak przygotowanej kryjówce większość z nich doczekała końca wojny. Straty poniesione w wyniku działań wojennych w roku 1945 w porównaniu z innymi wrocławskimi kościołami okazały się niewielkie – wyniosły one ok. 6%, a dla porównania pobliski kościół św. Maurycego został zniszczony w 55%. Zniszczeniu uległy w całości okna i witraże oraz część wieży, spłonęły także konfesjonały. W latach 1945–1949 z powodu zniszczeń wspomnianego powyżej kościoła św. Maurycego kościół Trójcy Świętej pełnił tymczasowo funkcję świątyni parafialnej, później powrócił do swojej pierwotnej funkcji świątyni klasztornej, którą pełni nieprzerwanie do dziś.
Architektura.
Świątynia jest wybudowana w stylu późnobarokowym, z cegły i otynkowana, orientowana. Bryłę kościoła tworzy trójprzęsłowa nawa, w której jedno przęsło zajmuje empora organowa, dwuprzęsłowe, zamknięte półkoliście prezbiterium, wtopiona w fasadę zachodnią pięciokondygnacyjna wieża oraz przylegające do nawy dwa rzędy kaplic kryte wspólnym dachem i niższe od nawy, od strony południowej umieszczono trzy kaplice a od północnej cztery. Nawa i prezbiterium kryte są sklepieniami kolebkowymi na gurtach z plafonami, kaplice boczne natomiast sklepieniami żaglastymi. Układ pomieszczeń kościoła zaliczany jest do rozwiązań emporowo-bazylikowych. Kościół połączony jest z budynkiem klasztoru południowo-wschodnim narożnikiem.

</doc>
<doc id="1815949" url="https://pl.wikipedia.org/wiki?curid=1815949" title="Bitwa pod Rarańczą (1918)">
Bitwa pod Rarańczą (1918)

Bitwa pod Rarańczą – bitwa stoczona w nocy z 15 na 16 lutego 1918. Jednostki polskie wchodzące w skład Polskiego Korpusu Posiłkowego (II Brygada Legionów pod dowództwem pułkownika Józefa Hallera) po otrzymaniu informacji o traktacie brzeskim wypowiedziały posłuszeństwo dowództwu austro-węgierskiemu i przebiły się przez front austriacki, dążąc do połączenia z jednostkami polskimi w Rosji.
Historia.
Zamysł demonstracji zbrojnej w proteście przeciw haniebnemu dla Polaków traktatowi zrodził się w głowach oficerów brygady: Michała Roli-Żymierskiego, Romana Góreckiego i Józefa Zająca. Pułkownik Haller o planach wiedział i podczas narady w dniu 14 lutego w pełni je zaakceptował.
Przerwanie frontu zaplanowano w okolicach Rarańczy z dwóch powodów: była to najbliższa dyslokacji polskich oddziałów przyfrontowa miejscowość, a jednocześnie teren był żołnierzom doskonale znany, tam bowiem, latem 1915, toczyli wielomiesięczne boje z Rosjanami. Przedsięwzięcie było jednak ryzykowne, bo nie można było go utrzymać w tajemnicy i generał Ferdinand Kosak, dowódca austro-węgierskiego VII Korpusu zarządził pogotowie bojowe. Do działania przeciw brygadzie skierowano dwie dywizje kawalerii, ale znajdowały się one tak daleko, że oddziałom polskim mogło się powieść. Ponadto piechota austriacka wysłała w stronę maszerującej kolumny polskiej patrole zwiadowcze.
Właściwa akcja pułków legionowych zaczęła się 15 lutego o godzinie 18:00. W tym właśnie momencie idący na czele 2 pułk piechoty Legionów Polskich natknął się na pododdziały 53 pułku piechoty (służyli w nim przeważnie Chorwaci). Po krótkiej, ale krwawej walce Chorwaci zostali rozbici, a bataliony 2 pułku piechoty rozwinęły się w tyralierę i podążały uparcie w kierunku Rarańczy, mimo dość silnego ognia karabinowego. Idący na końcu kolumny 3 pułk piechoty zdołał wyprzedzić bardzo wolno posuwające się tabory, dzięki czemu nie został odcięty przez pociąg pancerny (który wkrótce nadciągnął) i zaraz za 2 pułkiem piechoty dotarł na teren przyfrontowy.
Okopy – zarówno po stronie austriackiej, jak i rosyjskiej – nie były obsadzone, Polacy mieli więc jedynie kłopoty z zasiekami z drutu kolczastego. Z braku nożyc do ich przecinania rzucali na druty swe płaszcze i tak przedostawali się na drugą stronę frontu. Ostatecznie front przerwało 100 oficerów i około 1500 żołnierzy. Straty wynosiły 16 zabitych i dalszych kilkunastu rannych. Stratą jednak największą była utrata taborów; polski żołnierz znalazł się na zajętym przez zrewoltowanych ukraińskich chłopów i zdemoralizowanych żołnierzy rosyjskich terenie bez strawy, ciepłej odzieży, zapasów amunicji. Niezbędne stało się więc jak najszybsze połączenie z formacjami polskimi po tej stronie frontu, a przede wszystkim z II Korpusem Polskim, co umożliwił przedstawiciel Polskiej Organizacji Wojskowej w Kamieńcu Podolskim, Tadeusz Hołówko.
Epilog.
W 1926 doszło do porozumienia z władzami rumuńskimi w sprawie ekshumacji poległych żołnierzy polskich, trumnę z prochami przewieziono pociągiem do Lwowa. Prochy zostały złożone w zbiorowym grobie na Cmentarzu Orląt. W 1928 odsłonięto piaskowcowy pomnik dłuta Witolda Rawskiego.
W 1938 planowano postawienie w Rarańczy mauzoleum-kaplicy.

</doc>
<doc id="1815950" url="https://pl.wikipedia.org/wiki?curid=1815950" title="Bitwa pod Rarańczą">
Bitwa pod Rarańczą

Bitwa pod Rarańczą może dotyczyć:

</doc>
<doc id="1815951" url="https://pl.wikipedia.org/wiki?curid=1815951" title="Lechuguilla Cave">
Lechuguilla Cave

Lechuguilla Cave (jaskinia Lechuguilla) – jedna z najdłuższych poznanych przez człowieka jaskiń na świecie, wejście do której położone jest na dnie głębokiej na dwadzieścia metrów szczeliny na terenie Parku Narodowego Carlsbad Caverns w pustynnym rejonie Chihuahua w stanie Nowy Meksyk (USA). W trosce o zachowanie pierwotnego charakteru jaskini jej dokładne położenie nie zostało publicznie ujawnione, a każdy badacz, któremu zezwolono na jej odwiedzenie i eksplorację, został na piśmie zobowiązany do utrzymania w tajemnicy jej lokalizacji (rocznie dopuszczana jest eksploracja przez 10-20 grup badaczy).
Opis.
Nazwa jaskini pochodzi od gatunku agaw rosnących w okolicy wejścia do niej, "Agave lechuguilla". Odkryta została w roku 1986, gdy grupa speleologów, badających mało interesującą odnogę jednej z tutejszych szczelin, odsłoniła wejście do nieznanej dotąd sieci jaskiń, przysypane grubą na kilka metrów warstwą rumoszu skalnego. Według przypuszczeń badaczy jaskinia powstała przez rozpuszczanie skał wapiennych przez kwas siarkowy (jest on produktem wydobywających się z podziemnych złóż ropy naftowej gazów, zawierających m.in. siarkowodór i inne związki siarki, które reagując z wodą tworzą m.in. kwas siarkowy); kwas ten wypłukuje wapienie pięciokrotnie szybciej niż kwas węglowy. Do chwili jej odsłonięcia jaskinia Lechuguilla pozbawiona była jakiegokolwiek dostępu ze świata zewnętrznego, w związku z czym zdecydowano się na jej dalszą całkowitą ochronę przy pomocy specjalnie w tym celu wybudowanych i zainstalowanych gazoszczelnych śluz w wejściu. W następstwie długotrwałej izolacji jaskini wykryto w niej niespotykane gdzie indziej bakterie i archeony odżywiające się znajdującymi się w skałach związkami siarki, żelaza i manganu. Badania sekwencji RNA znajdowanych tam mikroorganizmów wskazują, że są one najbliższe bakteriom z rodzajów Hyphomicrobium, Pedomicrobium, Leptospirillum, Stenotrophomonas oraz Pantoea. Natomiast wśród archeonów stwierdzono Crenarchaeota i Euryarchaeota. Od czasu pojawienia się w niej człowieka, i pomimo wszystkich podjętych zabezpieczeń i ograniczeń odkryto w niej niedawno już także zawleczone tu z zewnątrz ludzkie bakterie pałeczki okrężnicy.
Długość poznanych do roku 2013 odcinków tej jaskini wynosiła około 222 km i z roku na rok jej eksploracja odkrywa nowe. Nazwy odkrywanych komór i tuneli nawiązują do skojarzeń geologicznych i geograficznych, ale też baśniowych i fantastyczno-naukowych, np.: "Kamieniospad" ("Boulder Fall"), komora "Zatoki Lodowcowej" ("Glacier Bay" - od nazwy Parku Narodowego Glacier Bay na Alasce), "Zatoka Perłowska" ("Pearlsian Gulf"), "Wietrzne Miasto" ("Windy City"), "Przejście Królewny Śnieżki", "Hollywood", "Kraina Dziwów", "Komnata Kłujących Kostek Lodu" ("Prickly Ice Cubes Room"), komora "Świętego Mikołaja", "Kraina Śnieżnych Cudów", "Sala Hoodoo" ("Hoodoo Hall"), "Wielkie Niebo" ("Big Sky"), "Kandelabrowa Sala Balowa" ("Chandelier Ballroom"), "Kandelabrowe Cmentarzysko" ("Chandelier Graveyard") itp. Często występujące w nazwach skojarzenia z lodem, śniegiem i zimą nawiązują do bardzo licznie występujących w tej jaskini białych formacji delikatnych kryształów gipsu, które powstały tu przez tysiące lat działania kwasu siarkowego na skały wapienne.

</doc>
<doc id="1815952" url="https://pl.wikipedia.org/wiki?curid=1815952" title="Eleginus gracilis">
Eleginus gracilis



</doc>
<doc id="1815954" url="https://pl.wikipedia.org/wiki?curid=1815954" title="Złoty Róg (Rosja)">
Złoty Róg (Rosja)

Złoty Róg () – zatoka u brzegów Wyspy Rosyjskiej, w pobliżu Władywostoku.
Geografia.
Od Zatoki Piotra Wielkiego, w której położona jest Wyspa Rosyjska, oddziela ją od północnego wschodu Półwysep Szkota, od wschodu i północnego wschodu Przylądek Goldobina i od zachodu Przylądek Tigrowy. Zatoka ma 7 km długości i 2 szerokości, a średnia głębokość to 20-27 m. Przeprawę przez zatokę umożliwia otwarty w 2012 roku Złoty Most.
Historia.
Zatoka Piotra Wielkiego została odkryta przez Europejczyków dopiero w 1852 roku dzięki francuskiemu wielorybnikowi, który zimował w Zatoce Possieta. Według części źródeł ów wielorybnik odwiedził także zatokę Złoty Róg. W 1856 roku okręt „Winchester” z angielsko-francuskiej eskadry szukającej okrętów rosyjskich w czasie wojny krymskiej wpłynął na wody Złotego Rogu. Wówczas zatoka nosiła jedynie chińską nazwę "Hǎishēnwǎi" (, chiń. upr. 海参崴, dosł. „zatoka trepangów”). Anglicy nadali jej nazwę Port May.
W 1859 roku nazwę Złoty Róg nadał jej Nikołaj Murawiow-Amurski, nawiązując do rosyjskich pretensji do Konstantynopola, w którym istnieje zatoka o tej samej nazwie. Z polecenia generała na brzegu zatoki założono bazę wojskową, znaną dziś jako Władywostok.
Zagospodarowanie.
Ze względu na swoje strategiczne dla Władywostoku położenie zatoka stanowi główną drogę wodną miasta. Efektem intensywnego wykorzystania i zagospodarowania brzegów akwenu (ulokowane są tam władywostocki morski port towarowy, port rybny, zakład stoczniowy Dalzawod oraz część baz Floty Oceanu Spokojnego) jest alarmująca sytuacja ekologiczna. Na powierzchni akwenu unoszą się śmieci i widoczne plamy powstałe w wyniku wycieku produktów ropopochodnych, pokrywając nawet 91-100% i przewyższając dopuszczalne normy skażenia 3,6-krotnie. Kolejnym z czynników oddziałujących na stan zatoki jest pracująca w mieście elektrociepłownia. Spowodowane zrzutami ogrzanej wody technologicznej podwyższenie temperatury Złotego Rogu uniemożliwia mu występujące w warunkach naturalnych zamarzanie. W grudniu 2013 roku przedstawiciel Roshydrometu ogłosił zatokę Złoty Róg najbardziej zanieczyszczonym akwenem Rosji.

</doc>
<doc id="1815955" url="https://pl.wikipedia.org/wiki?curid=1815955" title="Gmina Grązawy">
Gmina Grązawy



</doc>
<doc id="1815960" url="https://pl.wikipedia.org/wiki?curid=1815960" title="Wyszejszaja liha (1998)">
Wyszejszaja liha (1998)

Sezon 1998 był 8. sezonem o mistrzostwo Białorusi. Tytułu mistrzowskiego broniło Dynama Mińsk.
Zobacz też.
Wyszejszaja liha

</doc>
<doc id="1815961" url="https://pl.wikipedia.org/wiki?curid=1815961" title="Dragonette">
Dragonette

Dragonette – kanadyjski zespół muzyczny działający od 2005 roku. 
Członkami grupy są: Martina Sorbara (wokal), Dan Kurtz (bas), Chris Hugget (gitara) i Joel Stouffer (perkusja). Dragonette współpracuje z brytyjską wytwórnią Mercury Records. Z nią wydali swój pierwszy album, Galore, który został przyjęty dość chłodno przez krytyków. Następny album studyjny, "Fixin to Thrill", został wydany we wrześniu 2009.
Historia grupy.
Jako początek grupy uważa się spotkanie Sobary i Kurtza na festiwalu muzycznym i stworzenie duetu The Fuzz. Po kilku wstępnych nagraniach duet przekształcił się w Dragonette i występował jako support dla grupy New Order. W 2005 roku zespół wydał „Dragonette EP”, której celem było zawiązanie kontraktu muzycznego z wytwórnią Mercury Records.
Po przeprowadzce do Londynu Dragonette nagrało swoją pierwszą płytę Galore i zaczęło koncertować po Wielkiej Brytanii, między innymi jako suport dla Basement Jaxx i Sugababes. W związku z przeprowadzką Will Stapleton zastąpił Simona Craiga na miejscu gitarzysty. Następnie Dragonette nagrało dwa teledyski dla swoich utworów: „Jesus Doesn’t Love Me” i „I Get Around”. Mimo dużej akcji promocyjnej zespołu piosenka „I Get Around” zadebiutowała na miejscu 92 UK Singles Chart, co bardzo zaniepokoiło członków grupy. Następny Singiel „Take It Like A Man” nie dostał się nawet do pierwszej 100 UK Singles Chart. Sukcesem grupy okazał się ich cover utworu Calvina Harrisa „The Girls”, z nazwą zmienioną na „The Boys”.
W 2008 roku Dragonette otrzymała Juno Award w kategorii Najlepszy Debiutujący Zespół. W tym czasie Kurtz i Sobara współpracowali z Cyndi Lauper z jej nowym albumem. Później z zespołu odszedł James Stapleton, zastąpiono go Chrisem Huggetem. 
We wrześniu 2009 zespół wydał drugi album studyjny „Fixin to Thrill”.
Dużą sławę zespołowi przyniósł utwór "Hello", który został nagrany wraz z francuskim DJ-em Martinem Solveigem. W teledysku do utworu gościnnie wystąpił Bob Sinclar.

</doc>
<doc id="1815963" url="https://pl.wikipedia.org/wiki?curid=1815963" title="Wyspa Popowa">
Wyspa Popowa

Wyspa Popowa (ros. "остров Попова") – wyspa o powierzchni 12,4 km² w Zatoce Piotra Wielkiego na Morzu Japońskim, w pobliżu Władywostoku. Została nazwana na cześć admirała Andrieja Popowa.
Południową część wyspy zajmuje Dalekowschodni Morski Rezerwat Biosfery. Znajduje się tu muzeum rezerwatu.

</doc>
<doc id="1815964" url="https://pl.wikipedia.org/wiki?curid=1815964" title="Andriej Biełozierow">
Andriej Biełozierow

Andriej Biełozierow, ros. Андрей Белозеров (ur. 17 czerwca 1977) – rosyjski szachista, arcymistrz od 2002 roku.
Kariera szachowa.
Kilkukrotnie uczestniczył w mistrzostwach Europy juniorów, największy sukces odnosząc w 1995 w Żaganiu, gdzie zdobył brązowy medal w kategorii do 18 lat. W 1997 zajął IV m. (za Jewgienijem Najerem, Władimirem Małachowem i Aleksandrem Motylowem) w mistrzostwach Rosji juniorów do 20 lat. W 2001 zwyciężył w Nowosybirsku oraz podzielił I m. w Tomsku (wspólnie z Antonem Szomojewem) i w Togliatti (wspólnie z Jewgienijem Najerem), w 2003 był drugi (za Dmitrijem Boczarowem) w Tomsku, a w 2003 w turniejach rozegranych kolejno w Tomsku i Nowosybirsku zajął I miejsca. W 2004 podzielił II m. (za Aleksandrem Chasinem, wspólnie z Leonidem Jurtajewem) w Tomsku, natomiast w 2007 w tym mieście podzielił I m. (wspólnie m.in. z Farruchem Amonatowem, Andriejem Gutowem i Maratem Dżumajewem). W 2008 zwyciężył w Nowokuźniecku.
Najwyższy wynik rankingowy w dotychczasowej karierze osiągnął 1 kwietnia 2004; mając 2558 punktów, zajął wówczas 56. miejsce wśród szachistów rosyjskich.

</doc>
<doc id="1815967" url="https://pl.wikipedia.org/wiki?curid=1815967" title="Niewolnica zmysłów">
Niewolnica zmysłów

Niewolnica zmysłów – polski film niemy z 1914 roku. Film był początkiem wielkiej kariery aktorki Poli Negri.
Fabuła.
Główna bohaterka ma na imię Pola i jest piękną, lecz uboga dziewczyną, córką ślusarza. Niespodziewania odnosi sukces na scenie jako tancerka. Po sukcesie zrywa ze swoim dotychczasowym narzeczonym i zostaje kochanką bogatego wielbiciela jej talentu i urody. Jednak narzeczony nie chce się pogodzić z jej odejściem.

</doc>
<doc id="1815969" url="https://pl.wikipedia.org/wiki?curid=1815969" title="Traktat brzeski (9 lutego 1918)">
Traktat brzeski (9 lutego 1918)

Traktat brzeski – traktat pokojowy podpisany w Brześciu 9 lutego 1918 między Cesarstwem Niemieckim, Austro-Węgrami i ich sojusznikami – Carstwem Bułgarii i Imperium Osmańskim, a Ukraińską Republiką Ludową.
Inicjatywa zawarcia tego odrębnego traktatu wyszła ze strony Niemiec, które widziały w poparciu niezależnej Ukrainy korzyści dla własnych interesów: zarówno ekonomicznych (możliwość importu zboża i innych surowców z Ukrainy do Rzeszy), jak i politycznych (kontrolowanie przez Niemców „samostijnej” Ukrainy, która stanowiłaby przeciwwagę dla Rosji i przyszłego państwa polskiego).
Delegacji URL (Ukraińskiej Centralnej Rady), która do Brześcia przybyła 1 stycznia 1918 przewodniczył Wsewołod Hołubowycz; 20 stycznia 1918 delegacja powróciła do Kijowa. Po proklamowaniu 22 stycznia pełnej niepodległości Ukraińskiej Republiki Ludowej, do Brześcia wyjechała delegacja w nowym składzie, pod przewodnictwem Ołeksandra Sewriuka. On też był obok trzech innych delegatów (Mykoła Lubynski, Mykoła Łewycki i Serhij Ostapenko) sygnatariuszem traktatu ze strony URL. Delegacji austro-węgierskiej przewodniczył minister spraw zagranicznych hr. Ottokar Czernin, niemieckiej sekretarz stanu do spraw zagranicznych (szef Auswärtiges Amt), . Ważną rolę w delegacji niemieckiej odgrywał ekspert od spraw wschodnich gen. Max Hoffmann.
Na podstawie traktatu Niemcy i Austro-Węgry odstępowały proklamowanej 22 stycznia 1918 r. Ukraińskiej Republice Ludowej Chełmszczyznę z miastem Chełmem i część Podlasia, a w tajnej klauzuli tego dokumentu Austro-Węgry zobowiązywały się do wyodrębnienia Galicji Wschodniej wraz ze Lwowem i Przemyślem jako osobnego (autonomicznego) kraju koronnego monarchii. Poza tym traktat zawierał obietnicę pomocy militarnej dla Ukraińskiej Republiki Ludowej w zamian za milion ton zboża, które Ukraińcy zobowiązywali się dostarczyć Niemcom i Austro-Węgrom do końca czerwca 1918 roku.
Traktat ten oznaczał uznanie państwa ukraińskiego przez państwa centralne, wywołał on wzburzenie wśród polskiej opinii publicznej, gdyż odstępował on URL ziemie, do których (ze względów historycznych i etnicznych) pretensje rościli sobie Polacy, jednak delegacja Królestwa Polskiego do rokowań nie została dopuszczona. Spowodowało to w konsekwencji podanie się do dymisji Jana Kucharzewskiego wraz z rządem. Rada Regencyjna również rozważała ustąpienie, ale ograniczyła się do oświadczenia, że pokój brzeski jako akt przemocy "odejmuje właściwe znaczenie aktom monarszym" i Rada sprawuje odtąd swą władzę z woli narodu. Ostre protesty wniosły Koła Polskie w parlamentach Cesarstwa Niemieckiego i Austro-Węgier. Ukraińscy przywódcy rozpoczęli starania o jak najszybszą ratyfikację traktatu.
Określona w powyższym traktacie granica miała biec na północ od istniejącej granicy pomiędzy Austro-Węgrami a Ukrainą, zaczynając od Tarnogrodu, według linii: Biłgoraj, Szczebrzeszyn, Krasnystaw, Puchaczów, Radzyń, Międzyrzec, Sarnaki i Mielnik. Zgodnie z protokołem z 4 marca 1918 r., dotyczącym wykonania powyższych postanowień, granica mogła zostać wytyczona na wschód od powyższej linii, biorąc pod uwagę stosunki etniczne i życzenia ludności, przy udziale przedstawicieli Polski. Traktat ten nie został ratyfikowany przez Niemcy i Austro-Węgry, a tereny na wschód od linii wyznaczonej w traktacie z Ukrainą nie zostały faktycznie przekazane temu państwu.
Powyższa cesja stanowiła przekroczenie uprawnień władz okupacyjnych określonych w . Nie został również dopełniony warunek ustalenia losu tego obszaru w porozumieniu z jego ludnością, co było wymagane postanowieniami art. 3 traktatu pokojowego pomiędzy państwami centralnymi a Rosją, zawartego 3 marca 1918 r. w Brześciu Litewskim.
27 marca 1918 roku odbył się zjazd duchowieństwa greckokatolickiego na którym wyrażono radość z faktu powstania ukraińskiego państwa nad Dnieprem i z przyłączenia do niego – jak pisano – "prastarych ukraińskich ziem Chełmszczyzny". Zagorzałym obrońcą postanowień traktatu brzeskiego był także metropolita greckokatolicki Andrzej Szeptycki.
Zamiar przekazania Ukraińskiej Republice Ludowej ziemi chełmskiej wobec masowych protestów polskich (manifestacje, rezygnacje urzędników ze stanowisk – strajk urzędniczy, zwracanie orderów austro-węgierskich) został w konsekwencji przez Państwa Centralne poniechany. Po gwałtownych protestach Polaków w Austro-Węgrzech (dymisje wysokich urzędników, zwracanie orderów, demonstracje uliczne w Galicji) klauzula o wyodrębnieniu Galicji Wschodniej również nigdy nie weszła w życie, a rząd austriacki zażądał i uzyskał od rządu URL zwrot dokumentu zawierającego powyższe zobowiązanie. Już 3 marca 1918 Naczelna Komenda Armii Austro-Węgierskiej wydała dyrektywę Generał-Gubernatorstwu w Lublinie stwierdzającą, że obszar Chełmszczyzny należy w dalszym ciągu uważać za część Królestwa Polskiego, albowiem los tych terenów nie został jeszcze przesądzony, co wskazywało na faktyczne zaniechanie przekazania Ukrainie tych terenów.
Opisane wyżej masowe protesty Polaków w tych dniach przedstawił w pierwszym tomie swych pamiętników Wincenty Witos:
W negocjacjach pokojowych w Brześciu uczestniczyła równolegle delegacja RFSRR, z którą Niemcy wynegocjowały osobny, bardziej znany traktat.

</doc>
<doc id="1815972" url="https://pl.wikipedia.org/wiki?curid=1815972" title="Wyspa Rikorda">
Wyspa Rikorda

Wyspa Rikorda (ros. "остров Рикорда") – wyspa o powierzchni 5 km² w Zatoce Piotra Wielkiego na Morzu Japońskim, w pobliżu Władywostoku, należy do Archipelagu Cesarzowej Eugenii. Została nazwana na cześć admirała Piotra Rikorda.

</doc>
<doc id="1815974" url="https://pl.wikipedia.org/wiki?curid=1815974" title="Jolanta Malinowska">
Jolanta Malinowska

Jolanta Malinowska, z domu Dzięgielewska (ur. 17 września 1971 w Łodzi, zm. 28 maja 2000 w Piotrkowie Trybunalskim) – polska historyk, doktor nauk humanistycznych, adiunkt w filii piotrkowskiej Wyższej Szkoły Pedagogicznej w Kielcach.
Uczęszczała do Szkoły Podstawowej nr 163 w Łodzi oraz do tamtejszego IX Liceum Ogólnokształcącego, maturę składając jako uczennica klasy humanistycznej. W 1990 podjęła studia na Wydziale Filozoficzno-Historycznym Uniwersytetu Łódzkiego. W Katedrze Historii Średniowiecznej Polski w 1995 uzyskała dyplom magistra historii, przedstawiając pracę "Wizerunek kobiety w kronice Mistrza Wincentego", przygotowaną pod kierunkiem prof. Jana Szymczaka. Z tą samą Katedrą pozostała związana w ramach podjętych niebawem studiów doktoranckich. W listopadzie 1999, już pod nazwiskiem małżeńskim, uzyskała tytuł doktora nauk humanistycznych. Promotorem rozprawy "Powiat brzeziński. Studia osadnicze, stosunki własnościowe i kościelne do połowy XVI wieku" był prof. Stanisław Marian Zajączkowski.
Od 1999 była kolejno asystentem i adiunktem w Zakładzie Historii Średniowiecznej filii kieleckiej Wyższej Szkoły Pedagogicznej w Piotrkowie Trybunalskim. Ogłosiła kilkanaście artykułów i recenzji z tematyki historii Polski średniowiecznej. We współpracy z prof. Zajączkowskim rozpoczęła przygotowywanie rozprawy habilitacyjnej, dotyczącej kształtów osiedli na obszarze przedrozbiorowego powiatu sieradzkiego. Zajmowała się też zagadnieniami wizerunków kobiecych oraz lecznictwa w Polsce średniowiecznej. Na przeszkodzie publikacji prac z tych tematów i zakończenia rozprawy habilitacyjnej stanęła nagła śmierć w wypadku samochodowym 28 maja 2000. Ukazała się jedynie w 2001 nakładem Wydawnictwa Adam Marszałek monografia "Studia osadnicze na obszarze powiatu brzezińskiego do połowy XVI wieku", oparta na rozprawie doktorskiej z 1999.
6 stycznia 1996 wyszła za mąż za Mariusza Malinowskiego, socjologa, latynoamerykanistę. Był on następnie redaktorem zbioru studiów historycznych "Niebem i sercem okryta", dedykowanych jego zmarłej żonie (Toruń 2003).

</doc>
<doc id="1815975" url="https://pl.wikipedia.org/wiki?curid=1815975" title="Wyszejszaja liha (1999)">
Wyszejszaja liha (1999)

Sezon 1999 był 9. sezonem o mistrzostwo Białorusi. Tytułu mistrzowskiego broniło Dniapro-Transmasz Mohylew.
Zobacz też.
Wyszejszaja liha

</doc>
<doc id="1815979" url="https://pl.wikipedia.org/wiki?curid=1815979" title="Belgijskie imperium kolonialne">
Belgijskie imperium kolonialne

Belgijskie imperium kolonialne – istniejące w latach 1908–1962 imperium kolonialne, w skład którego wchodziły dwie należące do Królestwa Belgii kolonie – Kongo Belgijskie (obecnie Demokratyczna Republika Konga) oraz protektorat Ruanda-Urundi (obecnie Rwanda i Burundi). W odróżnieniu od innych europejskich mocarstw kolonialnych, zdecydowaną większość terytorium stanowiła jedna kolonia – Kongo Belgijskie, które stanowiło ponad 95% powierzchni całego imperium i było ponad 76 razy większe od metropolii, będąc początkowo prywatną własnością króla Belgii, Leopolda II.
Wolne Państwo Kongo.
Belgia stała się niepodległym państwem dopiero w 1830 roku, wcześniej będąc częścią Królestwa Zjednoczonych Niderlandów. W owym czasie znaczna część obszarów zamorskich nadających się do kolonizacji znajdowała się już w strefach wpływów potężnych mocarstw kolonialnych, takich jak Wielka Brytania czy Francja. Król Belgii, Leopold II, przekonany, że kolonie są kluczem do potęgi narodu, usiłował uzyskać je dla swojego państwa, jednakże naród i rząd belgijski nie były zainteresowane ekspansją kolonialną. Leopold II podjął więc próby uzyskania kolonii dla siebie i po długoletnich staraniach, na konferencji berlińskiej w 1885 roku oddano pod jego władzę obszar Konga, które stało się jego prywatną własnością. W 1891 roku władza Leopolda II została rozszerzona również na Katangę po tym, gdy wysłana przez niego ekspedycja zabiła rządzącego tam króla Msiri. W roku 1894 Leopold II otrzymał również dożywotnio od Brytyjczyków enklawę Lado, która po jego śmierci w 1910 roku powróciła do Sudanu Anglo-Egipskiego.
W rządzonym przez Leopolda II Kongu prowadzono rabunkową gospodarkę skupioną wokół pozyskiwania kauczuku i kości słoniowej. Tubylcza ludność była zmuszana do pracy przy użyciu brutalnych metod, niejednokrotnie dochodziło do masowych mordów. Szacuje się, że w wyniku działań administracji Leopolda II, a także przywiezionych przez Europejczyków chorób, zmarło kilka milionów Kongijczyków.
Wolne Państwo Kongo, choć oficjalnie nie należało do państwa belgijskiego, przynosiło mu liczne korzyści, głównie w zakresie handlu i zatrudnienia dla belgijskich obywateli.
Kongo Belgijskie.
W 1908 roku pod naciskiem międzynarodowym, związanym z ujawnieniem brutalnych działań administracji Leopolda II w Kongu, rząd belgijski zgodził się zaanektować Wolne Państwo Kongo jako swoją kolonię, nazywaną odtąd Kongiem Belgijskim. Kongo pozostawało kolonią belgijską do 30 czerwca 1960 roku, kiedy to uzyskało niepodległość jako Republika Konga (obecnie Demokratyczna Republika Konga).
Tiencin.
Belgia wraz z kilkoma innymi państwami europejskimi oraz Stanami Zjednoczonymi i Japonią, znajdowała się w posiadaniu terytorium koncesyjnego w chińskim mieście Tiencin, będącym ważnym portem handlowym. Uzyskała je w 1902 roku po skutecznym stłumieniu powstania bokserów, które miało miejsce w latach 1899–1901. Terytorium to zostało zwrócone Chinom w 1929 roku.
Ruanda-Urundi.
Podczas I wojny światowej, w 1916 roku wojska belgijskie wkroczyły na północno-zachodnie tereny Niemieckiej Afryki Wschodniej i pozostawały na tym obszarze do końca wojny. Na mocy traktatu wersalskiego znaczna część Niemieckiej Afryki Wschodniej została przekazana Brytyjczykom, natomiast Ruanda-Urundi została przyznana w 1924 roku Belgii jako protektorat i terytorium mandatowe Ligi Narodów, po 1946 roku stając się terytorium powierniczym ONZ. Terytorium uzyskało niepodległość w 1962 roku jako dwa niezależne państwa Rwanda i Burundi, jednocześnie kończąc istnienie belgijskiego imperium kolonialnego.

</doc>
<doc id="1815982" url="https://pl.wikipedia.org/wiki?curid=1815982" title="Sheamus">
Sheamus

Stephen Farrelly, znany jako "Sheamus", a także jako "Sheamus O'Shaunessy" (ur. 28 stycznia 1978 w Dublinie w Irlandii) – irlandzki zawodowy zapaśnik, aktualnie występujący w federacji WWE. Mieszka na Florydzie. Na lewym ramieniu ma sześciocalową bliznę. Jest pierwszym Irlandczykiem, który był mistrzem WWE.
Był w celu promocji SmackDown World Tour 19 maja 2011 w Warszawie.
W 2012 roku tuż przed Night of Champions został mu zakazany Brogue Kick przez Bookera T, gdyż przypadkowo trafił tym ciosem odpychającego Alberto Del Rio – wspólnika tego zawodnika, co spowodowało przesunięcie kręgów wspólnika Alberto. Następnie ponownie zalegalizowano ten cios. Po krótkiej przerwie powrócił do WWE w 2015 roku.
Florida Championship Wrestling.
Sheamus zadebiutował w federacji rozwojowej Florida Championship Wrestling (FCW) 2 października 2007 w walce z Bryanem Kelly. Występował pod pseudonimem "Sheamus O'Shaunessy". W tej federacji został do lipca 2009. Zdobył tam dwa razy pas FCW Florida Heavyweight Championship. 22 lipca 2009 z rozwojówki przeszedł do głównej federacji World Wrestling Entertainment (WWE).
Przebieg kariery w WWE.
Był dwukrotnym mistrzem WWE Championship. Zdobył także tytuł King of the Ring pokonując Johna Morrisona. W 2011 roku zdobył pas WWE United States Championship odbierając go Danielowi Bryan'owi. Pas utracił na rzecz Kofiego Kingstona na Extreme Rules 2011. Został przeniesiony na WWE SmackDown. W roku 2012 Sheamus zwyciężył Royal Rumble 2012. Na WrestleManii XXVIII zdobył World Heavyweight Championship pokonując w 18 sekund Daniela Bryana. Stracił pas na rzecz Big Showa na Hell in a Cell 2012, uderzony dwoma z rzędu K.O. Punch'ami. Na Survivor Series ponownie przegrał z Big Show'em. Big Show zasłonił się sędzią, gdy zobaczył, że Celtycki Wojownik wykonuje Brogue Kick'a. W tym wypadku Big Show został zdyskwalifikowany, lecz zachował tytuł. Na Sheamus ponownie przegrał z Big Show'em po uderzeniu wielkim krzesełkiem. Na Smackdown zdobył po raz drugi mistrzostwo USA wygrywając battle royal jako ostatniego eliminując mistrza Deana Ambrose. W roku 2015 dnia 14 czerwca pokonał na Money In The Bank Dolpa Zigglera, Romana Reignsa, Kane’a, Randiego Ortona oraz Koffiego Kingstona wchodząc w posiadanie walizki Money In the Bank. Następnie na gali Survivor Series (2015) wykorzystał walizkę pokonując Romana Reigns'a i zdobywając mistrzostwo gdzie Roman Reigns był mistrzem 5 minut i 15 sekund. Jest jednokrotnym RAW tag team championem. Na gali wraz z Cesaro zdobył pasy WWE Raw Tag Team Championship a na Royal Rumble stracili na rzecz Luke Gallows'a i Karl Anderson'a. Obecnie prowadzą feud z The Hardy Boyz. Przeszedł Heel Turn wraz z Cesaro na gali Payback

</doc>
<doc id="1815983" url="https://pl.wikipedia.org/wiki?curid=1815983" title="Kolonie belgijskie">
Kolonie belgijskie



</doc>
<doc id="1815984" url="https://pl.wikipedia.org/wiki?curid=1815984" title="Wyspa Szkota">
Wyspa Szkota

Wyspa Szkota (ros. "остров Шкота") – wyspa o powierzchni 2,6 km² w Zatoce Piotra Wielkiego na Morzu Japońskim, 20 km na południe od Władywostoku, należy do Archipelagu Cesarzowej Eugenii.
Nazwana na cześć kapitana korwety "Amerika", Nikołaja Szkota.

</doc>
<doc id="1815985" url="https://pl.wikipedia.org/wiki?curid=1815985" title="S.O.S. Croco">
S.O.S. Croco

S.O.S. Croco (1998) – francuski serial animowany. 
Fabuła.
Serial opowiada o przygodach trzech krokodyli – Johnny'ego, Laffy'ego i Barry'ego - pracujących dla organizacji S.T.A.R. jako drużyna Crocosów. Na co dzień prowadzą warsztat samochodowy, który jest jednak tylko przykrywką dla bazy znajdującej się pod ziemią. Kiedy tylko otrzymają od organizacji S.T.A.R. wezwanie do akcji, zamykają swój warsztat i opuszczają bazę celem wykonania misji.
Wersja polska.
W Polsce serioal emitowany był na kanale RTL 7 w wersji lektorskiej.

</doc>
<doc id="1815986" url="https://pl.wikipedia.org/wiki?curid=1815986" title="Carlos F. MacDonald">
Carlos F. MacDonald

Carlos Frederick MacDonald (ur. 1845 w Niles, zm. 29 maja 1926 w Central Valley) – amerykański psychiatra. Był biegłym w sprawie Leona Czolgosza.
Absolwent University &amp; Bellevue Hospital Medical College w 1869. Członek American Medical Association, American Psychiatric Society, new York Psychiatric Society. Kierował State Board of Lunacy Commissioners stanu Nowy Jork.

</doc>
<doc id="1815987" url="https://pl.wikipedia.org/wiki?curid=1815987" title="Hide Away - Man Is Comin'!">
Hide Away - Man Is Comin'!

Hide Away - Man Is Comin'! – pierwszy singiel niemieckiego zespołu Silent Circle, promujący zarazem debiutancki album - No. 1. Wydany w roku 1985 nakładem wytwórni Blow Up. Numer katalogowy: INT 110.569. Maxi-singiel wydany został pod numerem: INT 125.540.
Utwór został zaprezentowany w programie "Show &amp; Co. Mit Carlo" i zdobył pewną popularność. To zaowocowało podpisaniem kontraktu z wytwórnią Blow Up na album oraz kolejne single Silent Circle.

</doc>
<doc id="1815988" url="https://pl.wikipedia.org/wiki?curid=1815988" title="Wyszejszaja liha (2000)">
Wyszejszaja liha (2000)

Sezon 2000 był 10. sezonem o mistrzostwo Białorusi. Tytułu mistrzowskiego bronił BATE Borysów.
Zobacz też.
Wyszejszaja liha

</doc>
<doc id="1815989" url="https://pl.wikipedia.org/wiki?curid=1815989" title="Świadkowie Jehowy na Anguilli">
Świadkowie Jehowy na Anguilli

Świadkowie Jehowy na Anguilli – społeczność wyznaniowa na Anguilli, należąca do ogólnoświatowej wspólnoty Świadków Jehowy, licząca w 2022 roku 67 głosicieli, należących do 1 zboru. Na dorocznej uroczystości Wieczerzy Pańskiej w 2022 roku zgromadziło się 208 osób. Działalność miejscowych głosicieli koordynuje Amerykańskie Biuro Oddziału w Wallkill w Stanach Zjednoczonych. Biuro Krajowe znajduje się na Antigui.
Historia.
Regularną działalność ewangelizacyjną na wyspach archipelagu Wysp Podwietrznych (obecnie Wyspy Nawietrzne) rozpoczęli ok. roku 1948 misjonarze, absolwenci Szkoły Gilead, korzystający z łodzi "Sibia". Na początku 1950 roku głosili na Anguilli w miejscowości South Hill.
W 1952 roku zanotowano pierwszego miejscowego głosiciela, a dwa lata później – dwóch. W 1957 roku powstał 7-osobowy zbór.
W 1964 roku liczba głosicieli przekroczyła 10 osób, w 1969 roku – 15, a w 1988 roku – 20. Dziesięć lat później zanotowano liczbę 30 głosicieli, a w roku 2005 działały tu już dwa zbory. W 2007 roku osiągnięto liczbę 50 głosicieli, a rok później – 60.
25 października 2009 roku w Las Bay odbył się kongres pod hasłem „Czuwajcie!” z udziałem prawie 500 Świadków Jehowy z Anguilli, Saint-Martin, Sint Maarten, Statia i innych pobliskich wysp.
W 2009 roku osiągnięto najwyższą liczbę 64, a w 2017 roku liczbę 81 głosicieli. We wrześniu 2017 roku zorganizowano pomoc humanitarną dla poszkodowanych przez huragan Irma. Sala Królestwa znajduje się w The Valley i odbywają się w niej zebrania w języku angielskim, a niektóre w amerykańskim języku migowym i języku chińskim (mandaryńskim).
Statystyki.
Liczba głosicieli.
Dane dotyczą najwyższej liczby głosicieli osiągniętej w danym roku służbowym – od września do sierpnia następnego roku kalendarzowego:

</doc>
<doc id="1815990" url="https://pl.wikipedia.org/wiki?curid=1815990" title="Muzeum Azji i Pacyfiku">
Muzeum Azji i Pacyfiku



</doc>
<doc id="1815995" url="https://pl.wikipedia.org/wiki?curid=1815995" title="Carlos Frederick MacDonald">
Carlos Frederick MacDonald



</doc>
<doc id="1815996" url="https://pl.wikipedia.org/wiki?curid=1815996" title="Wyspa Jeleny">
Wyspa Jeleny

Wyspa Jeleny (ros. "остров Елены") – wyspa o powierzchni 1,44 km² w Zatoce Piotra Wielkiego na Morzu Japońskim, 6,5 km na południe od Władywostoku, należy do Archipelagu Cesarzowej Eugenii.

</doc>
<doc id="1816001" url="https://pl.wikipedia.org/wiki?curid=1816001" title="Wampir (ujednoznacznienie)">
Wampir (ujednoznacznienie)



</doc>
<doc id="1816002" url="https://pl.wikipedia.org/wiki?curid=1816002" title="Anonimowi Emocjonaliści">
Anonimowi Emocjonaliści

Anonimowi Emocjonaliści – oparte na programie 12 kroków grupy samopomocowe dla osób zdrowiejących z zaburzeń umysłowych i emocjonalnych powstałe w USA w 1985 r. i istniejące w kilku krajach, także w Polsce.

</doc>
<doc id="1816003" url="https://pl.wikipedia.org/wiki?curid=1816003" title="Ted DiBiase Sr.">
Ted DiBiase Sr.

Theodore Marvin DiBiase (ur. 18 stycznia 1954 w Omaha) – amerykański wrestler i manager wrestlerów lepiej znany pod swoim pseudonimem ringowym jako Ted „Million Dollar Man” DiBiase Sr. Zasłynął z odgrywania aroganckiego milionera. Był twórcą i wieloletnim posiadaczem nieoficjalnego mistrzostwa Million Dollar Championship, a także trzykrotnym zdobywcą World Tag Team Championship i posiadaczem ponad dziesięciu mistrzostw regionalnych.
Wczesne życie.
Urodził się 18 stycznia 1954 w Omaha w stanie Nebraska jako Theodore Marvin DiBiase. Zanim został wrestlerem trenował futbol amerykański.
Kariera wrestlerska.
Jego trenerami byli Dory Jr. i Terry Funk. On sam był trenerem swojego syna Mike’a DiBiase oraz Terry’ego Orndorffa. Debiutował jako wrestler 22 lipca 1974.
W 1987 dołączył do organizacji World Wrestling Federation (WWF). Zarządzający organizacją Vince McMahon zaproponował DiBisae'mu gimmick, który wrestler później rozwijał przez większość swojej kariery. Ted Dibiase zasłynął jako arogancki milioner. Charakterystyczne dla niego były diaboliczny śmiech, płacenie fanom za wykonywanie poniżających czynności i wkładanie do ust leżących bezwładnie w ringu pokonanych przeciwników stu-dolarowego banknotu. Motto wrestlera brzmiało "każdy ma swoją cenę". Często towarzyszył mu sługa i ochroniarz o imieniu Virgil.
W 1988 ubiegał się o główne mistrzostwo WWF, czyli należące do Hulka Hogana WWF World Heavyweight Championship. Nie będąc w stanie wygrać walki z Hoganem, pretendent do tytułu zaproponował, że odkupi pas od mistrza, ale Hogan odrzucił ofertę. W związku z tym DiBiase zawarł układ z gigantycznym André the Giantem, który w tym czasie rywalizował z Hoganem. Gdy André i Hogan zmierzyli się ze sobą 5 lutego, okazało się, że DiBiase podstawił za sędziego, Dave’a Hebnera, kogoś, kto przeszedł operację plastyczną, aby upodobnić się do Hebnera (w rzeczywistości był to brat bliźniak sędziego, Earl Hebner). Podstawiony sędzia oszukiwał i doprowadził do wygranej giganta. Zgodnie z umową André oddał pas mistrzowski DiBiase'mu. Jednakże Jack Tunney, figurujący wówczas jako prezes WWF, oświadczył, że walka odbyła się niezgodnie z zasadami, więc tytuł mistrzowski został zwakowany. Obecnie organizacja uznaje panowanie mistrzowskie André, ale nie DiBiase'go. 27 marca na gali WrestleMania VI milioner wziął udział w turnieju o zwakowane mistrzostwo. W kolejnych rundach pokonał Jima Duggana i Dona Muraco, a w finale przegrał walkę przeciwko Randy’emu Savage’owi. DiBiase jeszcze przez długi czas kontynuował swoją rywalizację z Savage’em i Hoganem oraz próby zdobycia tytułu mistrzowskiego w mniej lub bardziej konwencjonalny sposób. Walka między tag teamem milionera i André, a Hoganem i Savege’em była główną walką na inauguracyjnej gali Sammerslam. 16 października DiBiase wygrał turniej King of the Ring, pokonując w kolejnych rundach Brutusa Beefcake'a, Kena Paterę, Rona Bassa i Randy’ego Savage’a.
15 stycznia 1989 wziął udział w głównej bitwie na gali Royal Rumble. Udało mu się przekupić odpowiednie osoby, aby móc dołączyć do bitwy jako ostatni. DiBiase wyeliminował Red Roostera, Beefcake'a i Herculesa, a potem został wyeliminowany jako ostatni przez Big Johna Studda. Później w 1989 ogłosił, że rezygnuje z pretendowania do mistrzostwa WWE World Heavyweight Championship. Zamiast tego kupił sobie diamentowy pas mistrzowski i ogłosił siebie posiadaczem mistrzostwa Million Dollar Championship.
21 stycznia 1990 wziął udział w głównej bitwie na gali Royal Rumble. Wszedł na ring jako pierwszy, wyeliminował Koko B. Ware’a, Marty’ego Jannetty i Jima Neidharta, a potem został wyeliminowany jako dziewiętnasty przez Ultimate Warriora. 22 listopada na gali Survivor Series zaprezentował widowni debiutującego w organizacji WWF wrestlera Undertakera. Na tej gali Ted DiBiase, Undertaker, Honky Tonk Man i Greg Valentine pokonali Dusty’ego Rhodesa, Koko B. Ware’a, Breta Harta i Jima Neidharta w walce tag teamów 4 na 4.
7 września 1991 wziął udział w turnieju King of the Ring i w pierwszej rundzie zremisował z The Dragonem, co oznaczało, że obaj zostali wyeliminowani z turnieju.
W latach 1992–1993 trzykrotnie udało mu się zdobyć mistrzostwo drużynowe World Tag Team Championship, razem z Irwinem R. Schysterem. 19 stycznia 1992 wziął udział w głównej bitwie na gali Royal Rumble. Wszedł na ring jako drugi i został wyeliminowany jako pierwszy przez British Bulldoga. 24 stycznia 1993 ponownie wziął udział w głównej bitwie na gali Royal Rumble. Wszedł na ring jako czwarty i wyeliminował kolejno Briana Knobsa, Mr. Perfecta, Koko B. Ware’a oraz Terry’ego Taylora, po czym został wyeliminowany jako trzynasty przez Undertakera.
15 listopada 1993 przeszedł na emeryturę jako wrestler. Nadal jednak występował w WWF w roli managera. W 1994 stworzył drużynę o nazwie The Million Dollar Corporation, w skład której wchodzili między innymi IRS, Bam Bam Bigelow i Nikolai Volkoff.
8 stycznia 1996 w odcinku "Raw Is War" zaprezentował sprowadzonego przez siebie zawodnika o pseudonimem ringowym The Ringmaster. Pomimo że był to Stunning Steve Austin znany ze swoich występów w WCW i ECW, DiBiase przedstawił go jako kogoś, kto jest nieznany i nie miał okazji walczyć w telewizji. Tego dnia milioner podarował Ringmasterowi mistrzostwo Million Dollar Championship. Z czasem gimmick Ringmastera zmieniał się. Wrestler zaczął używać pseudonimu Stone Cold Steve Austin i charakteryzował się coraz większą brutalnością, nonkonformizmem i wulgarnością. Jego pierwszym głównym rywalem był Savio Vega. 26 maja na gali Beware of Dog rywale zmierzyli się w walce typu Strap match. Stawką pojedynku była kariera managera Austina, Teda Dibiase. Stone Cold przegrał, w związku z czym Dibiase musiał opuścić WWF. Później Austin przyznał, że przegrał walkę specjalnie, ponieważ Dibiase był dla niego "balastem".
1 kwietnia 2006 wprowadził do galerii sławy WWE Hall of Fame Sensational Sherri.
27 marca 2010 został wprowadzony do galerii sławy WWE Hall of Fame przez swoich synów, Teda Jr. i Bretta DiBiase. Od tego roku wspomagał w organizacji World Wrestling Enterteinment (WWE) karierę wrestlerską swojego syna, Teda DiBiase Jr. 5 kwietnia 2010 wręczył juniorowi mistrzostwo Million Dollar Championship. 15 listopada 2010 Ted Dibiase Jr. zrezygnował z tytułu, wyjaśniając, że woli ubiegać się o WWE United States Championship.
2 kwietnia 2011 wprowadził do galerii sławy WWE Hall of Fame „Hacksaw” Jima Duggana.
Inne media.
Grał zapaśnika w filmie "Paradise Alley".
Gry komputerowe.
Przedstawiająca go postać pojawiła się w szesnastu grach komputerowych. Były to kolejno: "WWF Superstars" (1991, GB), ' (1992, SMS), "WWF Super Wrestlemania" (1992, Genesis, SNES), ' (1992, NES), "WWF Royal Rumble" (1993, NES, SNES), "WWF Rage In The Cage" (1993, SCD), "Legends Of Wrestling" (2001, GC, Xbox, PS2), "Legends Of Wrestling II" (2002, GC, Xbox, PS2), "WWE SmackDown! Here Comes The Pain" (2003, PS2), "" (2004, Xbox, PS2), "WWE SmackDown! vs. RAW 2006" (2005, PS2, PSP), "WWE Legends Of WrestleMania" (2009, Xbox360, PS3), "WWE SmackDown vs. RAW 2010" (2009, Wii, DS, Xbox360, PS2, PS3, PSP), "WWE All-Stars" (2011, Wii, 3DS, Xbox360, PS2, PS3, PSP), "WWE 2K14" (2013, Xbox360, PS3), "WWE 2K17" (2016, Xbox360, XboxOne, PS3, PS4, PC).
Podkładał głos pod postać Undertakera w grze "WWE SmackDown vs. Raw 2010".
Życie prywatne.
Ma trzech synów, którzy tak jak on, są wrestlerami: Ted DiBiase Jr., Michael DiBiase i Brett DiBiase.

</doc>
<doc id="1816006" url="https://pl.wikipedia.org/wiki?curid=1816006" title="Uszy (wyspa)">
Uszy (wyspa)

Uszy (ros. "остров Уши") – wyspa o powierzchni 0,54 ha w Zatoce Piotra Wielkiego na Morzu Japońskim, 10 km na południe od Władywostoku i 100 metrów na zachód od Wyspy Rosyjskiej, należy do Archipelagu Cesarzowej Eugenii.

</doc>
<doc id="1816007" url="https://pl.wikipedia.org/wiki?curid=1816007" title="Zofia Grzesiak">
Zofia Grzesiak

Zofia Grzesiak, pierwotnie Nechume Szwarcblat, z domu Wolf (ur. 1 września 1914 w Kryczylsku, zm. 1 sierpnia 2004 w Lublinie) – polska pisarka żydowskiego pochodzenia.
Życiorys.
Urodziła się w Kryczylsku na Wołyniu w biednej rodzinie chasydzkiej, jako córka Mortha Wolfa i Rajzeł z domu Gutman, zajmujących się drobnym handlem. Miała siostrę Cywię. Jej dziadek był chazanem w miejscowej synagodze.
Podczas II wojny światowej przeżyła Holocaust. Po wojnie zamieszkała w lubelskich Bronowicach i wyszła za mąż za Polaka Tadeusza Grzesiaka. Była członkiem filii lubleskiej Gminy Wyznaniowej Żydowskiej w Warszawie. Jest pochowana obok męża na cmentarzu przy ulicy Lipowej w Lublinie.
Jej córka, Wanda Lotter (ur. 1939), jest aktywistką społeczności żydowskiej w Lublinie.
Twórczość.
Zofia Grzesiak jest autorką prozy literackiej i wspomnieniowej, poświęconej losom polskich Żydów. Z bogatego dorobku opublikowała tylko dwie powieści i kilka opowiadań.

</doc>
<doc id="1816008" url="https://pl.wikipedia.org/wiki?curid=1816008" title="Colonia (zespół muzyczny)">
Colonia (zespół muzyczny)

Colonia – chorwacka grupa muzyczna pochodząca z Vinkovci. Grupa nagrała 14 albumów i 31 singli.
Zespół został założony przez dwóch DJ’ów z Vinkovci: Borisa Đurđevića i Tomislava Jelića w 1996 roku. Ponieważ żaden z nich nie śpiewał, więc do duetu dołączyła Indira Levak jako wokalistka.
Ivana Lovrić jest wokalistką od maja 2017 roku.
Dyskografia.
Albumy

</doc>
<doc id="1816009" url="https://pl.wikipedia.org/wiki?curid=1816009" title="WOL">
WOL



</doc>
<doc id="1816012" url="https://pl.wikipedia.org/wiki?curid=1816012" title="Świadkowie Jehowy w Antigui i Barbudzie">
Świadkowie Jehowy w Antigui i Barbudzie

Świadkowie Jehowy w Antigui i Barbudzie – społeczność wyznaniowa w Antigui i Barbudzie, należąca do ogólnoświatowej społeczności Świadków Jehowy, licząca w 2022 roku 478 głosicieli, należących do 7 zborów. Na dorocznej uroczystości Wieczerzy Pańskiej w 2022 roku zgromadziły się 1244 osoby. Działalność miejscowych głosicieli koordynuje Amerykańskie Biuro Oddziału w Wallkill w Stanach Zjednoczonych. Biuro Krajowe znajduje się na Antigui.
Historia.
Działalność kaznodziejską rozpoczęto w 1914 roku. W roku 1934 William Byam zetknął się ze Świadkami Jehowy na Trynidadzie. Wkrótce powrócił na Antiguę, gdzie w stolicy powstała grupa zainteresowanych. W okresie II wojny światowej działalność została zakazana.
W roku 1948 misjonarze Szkoły Gilead z łodzi "Sibia" rozpoczęli regularną działalność misyjną. W 1952 roku zanotowano liczbę 35 głosicieli, a dwa lata później 50. W roku 1955 po raz pierwszy zorganizowano kongres pod hasłem „Tryumfujące Królestwo”. W 1957 roku powstał pierwszy (64-osobowy) zbór, a dwa lata później drugi.
W 1961 roku liczba głosicieli przekroczyła 100 osób, powstał również trzeci zbór. Dwanaście lat później liczba głosicieli osiągnęła 150 osób. W roku 1977 wybudowano na Antigui Salę Królestwa na 500 osób, jedną z największych na całym archipelagu Wysp Nawietrznych. W roku 1978 w Saint John’s odbył się kongres pod hasłem „Zwycięska wiara”.
W roku 1982 zanotowano liczbę 200 głosicieli – powstał czwarty zbór. W 1993 roku przekroczono liczbę 300 głosicieli. W latach 90. XX wieku powstało nowe Biuro Oddziału, a w roku 2000 powstał szósty zbór. W 2009 roku zanotowano liczbę 475 głosicieli w 7 zborach, a w roku 2010 zanotowano najwyższą w historii wysp liczbę głosicieli – 524. W 2012 roku nadzór nad działalnością miejscowych wyznawców przejęło Biuro Oddziału na Barbadosie (do 2019 roku koordynowało działalność w Antigui i Barbudzie). We wrześniu 2017 roku zorganizowano pomoc humanitarną dla poszkodowanych przez huragan Irma. Wszystkich 11 głosicieli z Barbudy ewakuowano na Antiguę, gdzie pomocy udzielił im Komitet Pomocy Doraźnej składający się z wolontariuszy Świadków Jehowy.
Kongresy odbywają się w języku angielskim, amerykańskim języku migowym i hiszpańskim.

</doc>
<doc id="1816014" url="https://pl.wikipedia.org/wiki?curid=1816014" title="Nikołaj Szkot">
Nikołaj Szkot

Nikołaj Jakowlewicz Szkot (ros. Николай Яковлевич Шкот, ur. 1829, zm. 1870 w Sankt Petersburgu) – rosyjski oficer marynarki, weteran obrony Sewastopola w czasie wojny krymskiej.
Po wojnie był kapitanem korwety "Amerika" na Dalekim Wschodzie. Załoga pod jego dowództwem dokonała szeregu odkryć geograficznych (Zatoka Piotra Wielkiego, zatoka Nachodka, wyspa Moneron). Był jednym założycieli obecnego miasta Władywostok.
Na jego cześć nazwano wyspę, wieś oraz rzekę.

</doc>
<doc id="1816016" url="https://pl.wikipedia.org/wiki?curid=1816016" title="Nagrobek rodziny Kryskich w Drobinie">
Nagrobek rodziny Kryskich w Drobinie

Nagrobek rodziny Kryskich w kościele w Drobinie w województwie mazowieckim. 
Powstał pomiędzy rokiem 1572 a 1576 lub ok. 1566 i przypisywany jest Santi Gucciemu i jego warsztatowi lub nieznanemu warsztatowi krakowskiemu. Jest to nagrobek podkomorzego płockiego Wojciecha Kryskiego oraz jego rodziców: Anny z domu Szreńskiej oraz wojewodzica mazowieckiego Pawła, ufundowany przez brata Wojciecha, wówczas kasztelana raciąskiego, Stanisława Kryskiego.
Nagrobek powstał w stylu manierystycznym. Po raz pierwszy w Polsce zastosowano w jednym nagrobku połączenie figur siedzących z leżącą, znane z dzieł Michała Anioła, kaplicy Medyceuszy w kościele San Lorenzo we Florencji (1519-34) i nagrobka Juliusza II (kościół S. Pietro in Vincoli w Rzymie). 
Na wysuniętym do przodu sarkofagu znajduje się wpółleżący posąg dworzanina i dyplomaty królewskiego, jednego z bohaterów "Dworzanina" Łukasza Górnickiego - Wojciecha Kryskiego (ok. 1530-1562). Asystują mu rzeźby siedzących rodziców, Pawła i Anny, umieszczone wyżej w dwóch głębokich półkoliście sklepionych niszach.
Wysoki poziom wykonania i wykończenia posągu Wojciecha (pełen smutku wyraz twarzy, delikatne dłonie) skłaniają do uznania go za własnoręczne dzieło Santi Gucciego. Rzeźby wyobrażające jego rodziców są owego mistrzostwa pozbawione, co świadczy o tym, że wykonał je współpracownik rzeźbiarza. 
Architektoniczna oprawa nagrobka jest gęsto pokryta ornamentami, często później stosowanymi przez Gucciego: są to tarcze w rollwerkowych obramieniach, motywy liściaste, kandelabrowo-kwiatowe, uskrzydlone głowy aniołków, girlandy, amorfy płomieniste. Zestaw tych form dekoracyjnych był używany przez licznych naśladowców Gucciego.
Nagrobek znajduje się przy południowej ścianie prezbiterium. Został tam przeniesiony z południowej ściany podczas odbudowy zrujnowanego kościoła dokonywanej po 1775 r. Na północnej ścianie prezbiterium znajduje się drugi nagrobek Kryskich (prawdopodobnie przeniesiony tam z innego miejsca podczas odbudowy kościoła po 1775 r.), będący sprymitywizowaną i uproszczoną kopią wyżej opisanego, późnorenesansowego nagrobka. Wykonany został w latach 1609-1613 z fundacji wówczas kasztelana sierpckiego Wojciecha Kryskiego i przedstawia jego rodziców: wojewodę mazowieckiego Stanisława Kryskiego (fundatora starszego nagrobka) i jego żonę Małgorzatę z Uchańskich oraz ich syna Piotra.

</doc>
<doc id="1816017" url="https://pl.wikipedia.org/wiki?curid=1816017" title="Evony">
Evony

Evony (poprzednio znana jako Civony) – przeglądarkowa komputerowa gra strategiczna czasu rzeczywistego wydana w 2009 roku. "Evony" została stworzona przy wykorzystaniu technologii Adobe Flex i w mechanizmach rozgrywki przypomina grę "Civilization". Na stan z 2010 roku, na całym świecie grało w "Evony" 11 mln ludzi.
Rozgrywka.
Gracz rozpoczyna grę z ratuszem o najniższym stopniu rozwoju, niewielkim zapasem wirtualnych surowców (5000 złota, żywności, drewna, kamienia) i grupą 50 pierwszych mieszkańców. Jak w każdej grze strategicznej, na pierwszym etapie gracz winien powiększać populację poprzez budowę domostw, zdobywać środki potrzebne do życia i budowy poprzez budowę farm, tartaków, kamieniołomów i kopalń rudy żelaza. Wszystko to dla rozbudowy miasta i tworzenia jego armii.
Gra toczy się w czasie rzeczywistym, a więc nawet po wylogowaniu się danego gracza. Przez pierwsze siedem dni po zarejestrowaniu się, gracz objęty jest specjalną opieką. W tym czasie nikt nie może go zaatakować, ale on również nie może podejmować żadnych kroków zaczepnych. Chodzi o to, by dać początkującym możliwość właściwego rozwoju. Okres ten może zostać wydłużony o 12 godzin, jeśli gracz jest właśnie w trakcie zakupów lub budowy.
"Evony" posiada dwa różne systemy monetarne. Wewnętrzny system oparty jest na zasobach złota, które uzyskuje się poprzez podatki nakładane na mieszkańców oraz podboje. Istnieje również możliwość kupna bądź sprzedaży wytworzonych dóbr w obrocie z innymi graczami. Niezależnie od tego gracz ma możliwość użycia prawdziwych pieniędzy (dolary amerykańskie), za które kupuje tzw. Evony cents, służące do zakupów i przyspieszenia gry.

</doc>
<doc id="1816027" url="https://pl.wikipedia.org/wiki?curid=1816027" title="Nagrobek Firlejów w Janowcu">
Nagrobek Firlejów w Janowcu

Nagrobek Firlejów w Janowcu (woj. lubelskie) wyrzeźbiony został przez Santi Gucciego w l. 1587-88.
Nagrobek w układzie piętrowym, wykonany jest w całości z kamienia. Dwie nisze, jedna nad drugą, oddzielone belkowaniem, flankowane są pilastrami. Pojawia się tu płaski ornament roślinny, syntetyczny, złożony z kielichów kwiatowych, spośród których wychylają się makówki. Zakończenie ornamentu tworzą trzy kwiaty przypominające rumianki (ulubiony ornament dekoracyjny ostatniej ćw. XVI wieku). W płytkich niszowych wnękach ustawiono ukośne płyty z wyrzeźbionymi przedstawieniami zmarłych w nienaturalnej pozie.
W sposobie rzeźbienia widoczne są analogie do dzieła Santi Gucciego z kaplicy Batorego. Cechuje go styl płaszczyznowo-linearny i bogata ornamentyka.

</doc>
<doc id="1816032" url="https://pl.wikipedia.org/wiki?curid=1816032" title="Szkotowka">
Szkotowka

Szkotowka (ros. "Шкотовка") – rzeka o długości 59 km w rosyjskim Kraju Nadmorskim, uchodzi do Zatoki Ussuryjskiej.
W 1972 roku nazwana na cześć rosyjskiego oficera Nikołaja Szkota, wcześniej nosiła nazwę "Cymuche" (ros. "Цимухе").

</doc>
<doc id="1816038" url="https://pl.wikipedia.org/wiki?curid=1816038" title="Prawo ustawowe">
Prawo ustawowe



</doc>
<doc id="1816039" url="https://pl.wikipedia.org/wiki?curid=1816039" title="Nagrobek Branickich w Niepołomicach">
Nagrobek Branickich w Niepołomicach

Nagrobek Branickich w Niepołomicach – renesansowe dzieło sztuki z warsztatu Santi Gucciego, znajdujące się w kaplicy grobowej przy kościele w Niepołomicach.
Fundatorem nagrobka był Jan Branicki (ok. 1568-1612), kasztelan biecki, żarnowski, niepołomicki i krzeczowski, który pragnął w ten sposób uczcić swoich rodziców Grzegorza (zm. 1595) i Katarzynę (ur. ok. 1550, zm. 1588). 
Schemat kompozycyjny to powtórzenie układu ze stalli Batorego: na wysokim cokole, podzielonym pilastrami na trzy pola, wznosi się przestrzenna kompozycja arkadowa, której środkowa archiwolta opada na dwie kolumny jońskie, boczne zaś na pilastry. Klęczące figury wykonane przez współpracowników są pierwszymi w polskiej rzeźbie nagrobkowej prawie pełnoplastycznymi figurami klęczącymi.
Zastosowane motywy dekoracyjne typowe są dla Gucciego: czaszka z piszczelami, uskrzydlone główki aniołków, zawijane kartusze, guzy i symetryczne skomponowane pionowe ornamenty liściasto-kwiatowe na pilastrach. 

</doc>
<doc id="1816041" url="https://pl.wikipedia.org/wiki?curid=1816041" title="Nagrobek rodziny Kryskich">
Nagrobek rodziny Kryskich



</doc>
<doc id="1816044" url="https://pl.wikipedia.org/wiki?curid=1816044" title="Józef Majkowski">
Józef Majkowski

Józef Majkowski (ur. 30 października 1915 w Chodkowie-Załogach, zm. 24 lutego 1987 w Warszawie) – polski jezuita, duszpasterz akademicki, wykładowca psychologii religii i teologii ascetycznej, doktor nauk kościelnych, poeta.
Życiorys.
Józef Majkowski urodził się 30 października 1915 w Chodkowie-Załogach w ziemi ciechanowskiej, w rodzinie szlacheckiej herbu Kościesza, jako syn Aleksandra i Teodozji z Kakowskich.
Do Towarzystwa Jezusowego wstąpił 31 października 1930. 20 kwietnia 1941 w Wilnie z rąk arcybiskupa Romualda Jałbrzykowskiego otrzymał święcenia kapłańskie. Uczestniczył w konspiracyjnej akcji legalizacyjnej. 26 marca 1942 został wraz z innymi jezuitami z Wilna aresztowany i osadzony w więzieniu na Łukiszkach. Ciężko chory, dzięki znajomościom na Gestapo niemieckiego jezuity z Prowincji Litewskiej Towarzystwa Jezusowego Karola Fulsta, zostaje wypuszczony i internowany w Paringuvis i Szawlach na Litwie, gdzie zaskarbił sobie szacunek Litwinów. Po powrocie do Wilna w 1944, do opuszczenia Wilna, pracował przy kościele św. Kazimierza. W maju i czerwcu 1945 pracował w Gdańsku-Wrzeszczu. Następnie został kaznodzieją w kaplicy przy kolegium Bobolanum w Lublinie. W latach 1946–1947 odbył trzecią probację w Czechowicach.
W latach 1947–1949 studiował na Wydziale Filozofii KUL w Lublinie, gdzie obronił pracę doktorską z psychologii religii. 2 lutego 1949 odbyła się uroczysta profesja czterech ślubów w Lublinie.
W 1950 został wykładowcą psychologii religii na Katolickim Uniwersytecie Lubelskim. Od 1954 wykładał psychologię religii i teologii ascetycznej na Fakultecie Teologicznym Bobolanum.
W roku 1958 został duszpasterzem akademickim przy kościele św. Andrzeja Boboli przy ul. Rakowieckiej w Warszawie i pełnił tę funkcję przez niemal 30 lat, kształtując młodzież akademicką i absolwentów pobliskich warszawskich uczelni SGGW i SGPiS. Integrował młodzież i młodą inteligencję m.in. poprzez wspólne wakacje, święcone, opłatki, dni skupienia. Przekazywał informacje o sytuacji kościoła w ZSRR.
9 września 1980 prymas Stefan Wyszyński powołał go do kościelnej redakcji transmisji Mszy św. przez „Polskie Radio”. Była to realizacja postulatów strajkowych zawartych w Porozumieniu Komisji Rządowej i Międzyzakładowego Komitetu Strajkowego z 31 sierpnia 1980. Łącznie Józef Majkowski wygłosił 39 kazań w czasie mszy świętych odprawianych w kościele św. Krzyża w Warszawie i emitowanych w Programie 1 Polskiego Radia. Był autorem wielu piosenek i pieśni kościelnych. Napisał biografię św. Stanisława Kostki.
Pochowany został w grobowcu Zgromadzenia Jezuitów na cmentarzu Powązkowskim w Warszawie (kwatera 215-5/6-1/2).
Linki zewnętrzne.
http://ojozefmajkowski.pl/ Pieśni i kolędy O. Józefa Majkowskiego TJ

</doc>
<doc id="1816045" url="https://pl.wikipedia.org/wiki?curid=1816045" title="Sukhbaataryn Batbold">
Sukhbaataryn Batbold



</doc>
<doc id="1816048" url="https://pl.wikipedia.org/wiki?curid=1816048" title="Ildikó Újlaky-Rejtő">
Ildikó Újlaky-Rejtő

Ildikó Újlaky-Rejtő (ur. 11 maja 1937 w Budapeszcie) – węgierska florecistka, wielokrotna medalistka olimpijska.
Treningi rozpoczęła w wieku 15 lat. Brała udział w pięciu igrzyskach olimpijskich (1960-1976), z każdej olimpiady przywożąc medale (łącznie siedem). Największy sukces odniosła na igrzyskach w Tokio w 1964, kiedy to zwyciężyła w rywalizacji indywidualnej oraz drużynowej. Pięć razy zdobywała medale w drużynie. Była czterokrotnie mistrzynią świata, w 1963 w rywalizacji indywidualnej, w latach 1962, 1967 i 1973 wspólnie z koleżankami zwyciężała w konkursie drużynowym. Stawała także na niższych stopniach podium mistrzostw globu. W 1958, 1961, 1962, 1969, 1970, 1972 zostawała indywidualną mistrzynią Węgier.

</doc>
<doc id="1816049" url="https://pl.wikipedia.org/wiki?curid=1816049" title="Ildikó Rejtö">
Ildikó Rejtö



</doc>
<doc id="1816050" url="https://pl.wikipedia.org/wiki?curid=1816050" title="Ildiko Rejto">
Ildiko Rejto



</doc>
<doc id="1816051" url="https://pl.wikipedia.org/wiki?curid=1816051" title="Ildiko Ujlaky-Rejto">
Ildiko Ujlaky-Rejto



</doc>
<doc id="1816055" url="https://pl.wikipedia.org/wiki?curid=1816055" title="Norov Altanhuyag">
Norov Altanhuyag



</doc>
<doc id="1816058" url="https://pl.wikipedia.org/wiki?curid=1816058" title="Paula Marosi">
Paula Marosi

Paula Marosi (ur. 3 listopada 1936 w Budapeszcie, zm. 4 marca 2022 tamże) – węgierska florecistka, dwukrotna medalistka olimpijska.
Oba medale wywalczyła w drużynie. W 1964 złoto, cztery lata później srebro. Była mistrzynią świata, w 1962 wspólnie z koleżankami zwyciężała w konkursie drużynowym. Stawała także na niższych stopniach podium mistrzostw globu. Kilkakrotnie była także mistrzynią Węgier w drużynie.

</doc>
<doc id="1816060" url="https://pl.wikipedia.org/wiki?curid=1816060" title="Dobry Wzór">
Dobry Wzór

Dobry Wzór – konkurs na najlepiej zaprojektowane produkty i usługi na polskim rynku organizowany przez Instytut Wzornictwa Przemysłowego. Jest przygotowywany i prowadzony zgodnie z zasadami określonymi przez Międzynarodową Radę Stowarzyszeń Wzornictwa Przemysłowego.
Stałym elementem konkursu jest monitoring polskiego rynku. Eksperci Instytutu Wzornictwa Przemysłowego wyszukują i dopuszczają do konkursu dostępne na polskim rynku produkty i usługi. Nagrodą w konkursie jest znak i certyfikat Dobry Wzór. Finałowe produkty i usługi prezentowane są w katalogu oraz na pokonkursowej wystawie w siedzibie Instytutu Wzornictwa Przemysłowego. 
Konkurs istnieje na rynku od 1993 roku i jest pierwszą polską nagrodą za wzornictwo. Od 1995 roku swoją nagrodę: Wzór Roku, przyznaje Minister Gospodarki, obecnie Ministerstwo Rozwoju. Największe zmiany w Dobrym Wzorze zaszły w 2006 roku, kiedy po raz pierwszy w konkursie mogły wziąć udział również produkty producentów zagranicznych. Od tego momentu polskie produkty i polscy przedsiębiorcy konkurują z zagranicznymi markami. Od tego roku również swoją nagrodę – Designer Roku dla najlepszego polskiego projektanta – przyznaje prezes Instytutu Wzornictwa Przemysłowego. Do roku 2019 nagrodę tę otrzymali: Marek Adamczewski (2006), Tomasz Rudkiewicz (2008), Andrzej Śmiałek (2009), Tomasz Augustyniak (2010), Marek Liskiewicz i Triada Design (2011), Piotr Kuchciński (2012), Joanna Leciejewska (2013), Bartosz Piotrowski (2014), Tomek Rygalik (2015), zespół Tylko (2016), Maja Ganszyniec (2017), Krystian Kowalski (2018) oraz Jarosław Szymański(2019). 
Produkty, niezależnie od kraju pochodzenia, są oceniane w 3 sferach: domu, pracy i publicznej. Od 2010 roku wprowadzona została nowa sfera usług. 
Od 2016 roku zgłoszone do konkursu produkty i usługi oceniane są w 9 kategoriach:
W każdej kategorii jury wyłania laureatów i przyznaje nagrody Dobry Wzór. Ministerstwo Rozwoju nagradza znakiem "Wzór Roku" najlepszy polski produkt lub usługę. Od 2015 roku w konkursie jest przyznawana nowa nagroda: Produkt Roku – ufundowana przez Agencję Rozwoju Przemysłu S.A. W 2017 w konkursie pojawiła się kolejna nagroda specjalna Wzór Roku dla Kultury – ufundowana przez Ministra Kultury i Dziedzictwa Narodowego. Od 2019 nagrody specjalne w konkursie przyznają także: KGHM Polska Miedź SA – nagrodę Wzór Roku dla Zrównoważonego Rozwoju oraz Integracja LAB – nagrodę Wzór Roku dla Integracji. 
Od początku istnienia konkursu do edycji w 2019 roku Dobrym Wzorem nagrodzono 582 produkty i 15 usług.
Konkurs posiada swoją stronę internetową, na której można obejrzeć archiwum finalistów i laureatów edycji 2006-2019 oraz wirtualne wystawy, realizowane od edycji 2018.

</doc>
<doc id="1816062" url="https://pl.wikipedia.org/wiki?curid=1816062" title="Świadkowie Jehowy w Nowej Zelandii">
Świadkowie Jehowy w Nowej Zelandii

Świadkowie Jehowy w Nowej Zelandii – społeczność wyznaniowa w Nowej Zelandii, należąca do ogólnoświatowej wspólnoty Świadków Jehowy, licząca w 2022 roku 14 669 głosicieli, należących do 170 zborów. Na dorocznej uroczystości Wieczerzy Pańskiej w 2022 roku zebrało się 26 131 osób. Od 2012 roku działalność miejscowych głosicieli koordynuje australazjatyckie Biuro Oddziału w Australii. Biuro Krajowe znajduje się w Manurewa.
Historia.
Początki.
Około roku 1890 do Nowej Zelandii dotarły pierwsze publikacje Towarzystwa Strażnica. W roku 1898 regularną działalność kaznodziejską w charakterze kolportera rozpoczął Nowozelandczyk Andrew Anderson. W 1904 roku przybyli głosiciele ze Stanów Zjednoczonych – małżeństwo Richardson – oraz z Australii. Rok później wierzenia Badaczy Pisma Świętego przyjęła rodzina Lloyda Barry’ego, późniejszego członka Ciała Kierowniczego.
W grudniu 1912 roku w Wellington odbyło się pierwsze zgromadzenie, na które przybyło 20 osób, rok później liczba obecnych na zgromadzeniu wzrosła do 50 osób. W 1914 roku w całym kraju rozpoczęto wyświetlanie "Fotodramy stworzenia", które z Vancouver do Nowej Zelandii przywiózł niejaki Lee. W roku 1928 rozpoczęto działalność wśród Maorysów.
2 maja 1938 roku w Auckland przemawiał Joseph Franklin Rutherford. W tym samym roku liczba głosicieli w Nowej Zelandii wyniosła 320.
Okres II wojny światowej.
W czasie II wojny światowej, 24 października 1940 roku, wprowadzono zakaz działalności Świadków Jehowy na terenie Nowej Zelandii, gdyż miejscowe władze uznały, że Świadkowie Jehowy są organizacją wywrotową i stanowią zagrożenie dla bezpieczeństwa publicznego. Udział w zebraniach religijnych i działalności kaznodziejskiej narażał na interwencje policji i aresztowania. Niektórzy zostali ukarani grzywną lub otrzymali wyroki pozbawienia wolności do trzech miesięcy.
Drugim powodem aresztowań w okresie II wojny światowej była odmowa pełnienia służby wojskowej. Z tego powodu w obozach osadzono około 80 Świadków Jehowy. W obozach organizowano zbory i prowadzono działalność religijną. 8 maja 1941 roku złagodzono zakaz i można było organizować zebrania oraz prowadzić działalność ewangelizacyjną, posługując się samą Biblią, bez żadnych innych publikacji.
We wrześniu 1942 roku w trzech miejscach konspiracyjnie zorganizowano kongres pod hasłem „Nowy świat”. Zakaz działalności został zniesiony 29 marca 1945 roku. W okresie II wojny światowej liczba głosicieli wzrosła do 536.
Okres powojenny.
7 i 8 marca 1947 roku z okazji otwarcia Biura Oddziału w Wellington przemówienie okolicznościowe wygłosił Nathan H. Knorr. Zorganizowano je w pobliskim ratuszu miejskim, a sesja popołudniowa odbyła się w pobliskiej uczelni, na którą przybyło prawie 500 osób. 7 marca 1947 roku Nathan Knorr, Milton Henschel i Charles Clayton — absolwent Szkoły Gilead i pierwszy misjonarz wysłany do Nowej Zelandii — odwiedzili nowozelandzki parlament. Przedstawiciele władz przekazali im dokumenty potwierdzające, że Świadkowie Jehowy w tym kraju są zarejestrowani prawnie. Liczba głosicieli wynosiła 659 osób. 10 marca 1947 roku kolejne 300 osób zebrało się w Auckland, żeby wysłuchać przemówień Nathana Knorra, Miltona Henschela i Roberta Lazenby’ego.. W roku 1948 do Nowej Zelandii przybyli misjonarze, absolwenci Biblijnej Szkoły Strażnicy – Gilead. W roku 1949 liczba głosicieli wzrosła do 1131.
W 1950 roku w Waima powstała pierwsza Sala Królestwa. W 1955 roku liczba głosicieli wyniosła 2519. W roku 1956 z okazji przemówienia okolicznościowego Nathana Knorra w Auckland zgromadziło się 3511 osób. Rok później otwarto nowe Biuro Oddziału.
W 1963 roku stolica Nowej Zelandii, Auckland, była jednym z miast kongresowych okołoziemskiego zgromadzenia pod hasłem „Wiecznotrwała dobra nowina”. W dniach 21–25 sierpnia przybyli na zgromadzenie w tym mieście delegaci z 16 krajów. Obecnych było łącznie 6005 osób, a 187 ochrzczono. W roku 1969 w Nowej Zelandii było 5000 głosicieli. W dniach od 4 do 9 listopada 1969 roku w Auckland odbył się kongres międzynarodowy pod hasłem „Pokój na ziemi” z udziałem przeszło 8000 osób. W latach 60. powstało 50 Sal Królestwa.
W 1972 roku w Christchurch odbył się kongres międzynarodowy pod hasłem „Boskie zwycięstwo”. Wzięło w nim udział 11 640 osób. W 1977 roku powstał pierwszy zbór samoańskojęzyczny. W roku 1978 w Auckland odbył się kongres międzynarodowy pod hasłem „Zwycięska wiara”, a liczba obecnych wyniosła 12 328.
Dalszy rozwój.
W 1986 roku rozbudowano Biuro Oddziału. W 1989 roku przekroczono liczbę 10 000 głosicieli.
W latach 90. XX wieku powstały kolejne zbory i grupy obcojęzyczne posługujące się 19 językami, m.in.: angielskim, arabskim, chińskim, hindi, japońskim, koreańskim, niue, rarotonga, rosyjskim, samoańskim, tagalskim, tajskim oraz nowozelandzkim językiem migowym. 27 lutego 1993 roku uroczyście otwarto ponownie powiększone obiekty Biura Oddziału; rozbudowa dotyczyła głównie biura tłumaczeń, dokonującego przekładów publikacji religijnych na języki mieszkańców południowego Pacyfiku. W 1994 roku w Auckland otwarto Salę Zgromadzeń.
W 2008 roku przekroczono liczbę 14 000 głosicieli. W 2011 roku zanotowano liczbę 14 507 głosicieli, a na Wieczerzy Pańskiej ("Pamiątce") zebrało się 27 476 osób. W styczniu 2013 roku odbył się kongres specjalny pod hasłem „Strzeż swego serca!”. W listopadzie 2016 roku zorganizowano pomoc humanitarną dla poszkodowanych przez trzęsienie ziemi. W lipcu 2018 roku w Port Moresby w Papui-Nowej Gwinei odbył się kongres specjalny pod hasłem „Bądź odważny!” z udziałem delegacji z Nowej Zelandii.
Działalność kaznodziejska Świadków Jehowy w Nowej Zelandii jest prowadzona w 19 językach, w tym w czterech językach polinezyjskich: niue, rarotongańskim, samoańskim i tonga.
Statystyki.
Liczba głosicieli (w tym pionierów).
Dane na podstawie oficjalnych raportów o działalności:
Dla porównania liczba osób deklarujących w spisach powszechnych swoją przynależność religijną do Świadków Jehowy:
Wartości opisów na wykresie podano w tysiącach:
Ciekawostki.
W 1989 roku w teleturnieju "Mastermind" gracze odpowiadali na 30 pytań z tematu: "Historia i nauki Świadków Jehowy".
Świadkowie Jehowy na nowozelandzkich terytoriach zależnych.
Świadkowie Jehowy na Wyspach Cooka.
Świadkowie Jehowy na Wyspach Cooka – społeczność wyznaniowa na Wyspach Cooka, należąca do ogólnoświatowej wspólnoty Świadków Jehowy, licząca w 2022 roku 211 głosicieli (1,6% mieszkańców), należących do 3 zborów. Działalność miejscowych głosicieli koordynuje australijskie Biuro Oddziału. W 2021 roku na dorocznej uroczystości Wieczerzy Pańskiej obecnych było 500 osób (około 3,2% mieszkańców). Sala Zgromadzeń znajduje się w Vaimaanga.
W 1930 roku rozpoczęto krzewienie wyznania. W 1970 roku rozpoczęto regularną działalność na wyspie Rarotonga. Rok później otworzono "dom misjonarski" i Salę Królestwa. Rozpoczęto działalność na Aitutaki, gdzie powstał zbór i Sala Królestwa w 1978 roku. W 1972 było 26 głosicieli. Dwa lata później założono trzeci zbór. Na kongresach pod hasłem „Zwycięska wiara” w roku 1978 oraz pod hasłem „Jedność dzięki Królestwu” w 1983 roku w Auckland w Nowej Zelandii, Świadkowie Jehowy z Wysp Cooka byli obecni dzięki pomocy finansowej nowozelandzkich współwyznawców. W 1980 roku rozpoczęto głoszenie na 10 innych wyspach. W 1987 roku przekroczono liczbę 100, a w 2013 – 200 głosicieli. W 2020 roku wynosiła ona 226. Zebrania zborowe i kongresy odbywają się w języku angielskim, rarotonga i nowozelandzkim migowym.
Świadkowie Jehowy na Niue.
Świadkowie Jehowy na Niue – społeczność wyznaniowa na Niue, należąca do ogólnoświatowej wspólnoty Świadków Jehowy, licząca w 2022 roku 22 głosicieli (około 1,86% mieszkańców), należących do 1 zboru. Działalność miejscowych głosicieli koordynuje australijskie Biuro Oddziału. W 2022 roku na dorocznej uroczystości Wieczerzy Pańskiej zebrały się 74 osoby (ok. 3,7% mieszkańców).
Działalność rozpoczęto w latach 60. XX wieku. W 1961 roku Zgromadzenie Ustawodawcze wydało zakaz wpuszczania do kraju Świadków Jehowy. W roku 1964 liczba Świadków Jehowy na Niue wzrosła do 34 osób. W latach 90. XX wieku powstała Sala Królestwa. W 2013 roku działało 28 głosicieli.
Świadkowie Jehowy na Tokelau.
Świadkowie Jehowy na Tokelau – społeczność wyznaniowa na Tokelau, należąca do ogólnoświatowej wspólnoty Świadków Jehowy, licząca 8 głosicieli, należących do 1 zboru. Działalność miejscowych głosicieli koordynuje australijskie Biuro Oddziału. Działalność na wyspie podlega ograniczeniom ze strony miejscowej starszyzny wysp.
W roku 1974 lekarz Ropati Uili z żoną Emmau powrócili z Fidżi i wraz z drugą rodziną lekarzy – Ioną i Luisą Timelu – rozpoczęli regularną, nieoficjalną działalność kaznodziejską na wyspie. Obecność na organizowanych przez nich spotkaniach religijnych wynosiła około 25 osób. Miejscowa starszyzna podburzona przez tamtejszego pastora Londyńskiego Towarzystwa Misyjnego zabroniła im organizowania takich zebrań. Organizowano je potajemnie. W roku 1986 starszyzna skazała dwóch nowych wyznawców na wygnanie ze swojej wsi. W tamtych latach głosiciele wyjeżdżali na kongresy na Samoa. W roku 1989 zanotowano czterech głosicieli, dwóch pozostałych wyjechało z wyspy. Rok później ze względu na nieustające prześladowania pozostała grupa wyemigrowała do Nowej Zelandii. Nadal prowadzono korespondencyjne studium biblijne z Lone Tema, który wkrótce został nowym wyznawcą. Również on wyemigrował – do Australii.
W 1992 roku czterech głosicieli powróciło na Tokelau. Sześć lat później było ich na wyspie ośmiu, a 17 osób zebrało się na uroczystości Wieczerzy Pańskiej ("Pamiątce"). W tym samym roku na Tokelau powstał zbór. Na początku XXI wieku liczba obecnych na zebraniach wynosiła około 30 osób. W 2006 roku miejscowej rodzinie Świadków Jehowy za zorganizowanie pogrzebu syna w swoim obrządku religijnym starszyzna zagroziła wygnaniem z wyspy. Miejscowi głosiciele odmówili działalności o charakterze politycznym, wskutek czego doznawali prześladowań religijnych. W 2008 roku zanotowano liczbę 8 głosicieli w jednym zborze, którzy wciąż napotykali trudności ze strony władz wyspy.

</doc>
<doc id="1816063" url="https://pl.wikipedia.org/wiki?curid=1816063" title="Heidi Schmid">
Heidi Schmid

Heidi Schmid, właśc. Adelheid Schmid-Grundmann (ur. 5 grudnia 1938 w Klagenfurt am Wörthersee) – niemiecka szermierka, florecistka reprezentująca Niemcy, a następnie RFN. Mistrzyni olimpijska z Rzymu (1960), brązowa medalistka olimpijska z Tokio (1964) i uczestniczka igrzysk olimpijskich (1968), mistrzyni (1961) i trzykrotna wicemistrzyni świata (1957, 1958).
Po zdobyciu tytułu mistrzyni olimpijskiej w 1960 roku otrzymała Srebrny Liść Laurowy, najwyższe odznaczenie niemieckie za osiągnięcia sportowe. W 1961 roku została Najlepszą Sportsmenką Roku RFN.
Po zakończeniu kariery została nauczycielką muzyki. Poślubiła Hansa Grundmanna, ma córkę Elke i syna Alexandra.
Osiągnięcia.
Konkurencja: floret

</doc>
<doc id="1816064" url="https://pl.wikipedia.org/wiki?curid=1816064" title="Pogonolycus">
Pogonolycus

Pogonolycus - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816065" url="https://pl.wikipedia.org/wiki?curid=1816065" title="Kazimierz Surowiec">
Kazimierz Surowiec

Kazimierz Surowiec (ur. 1949 w Zaczerniu) – polski polityk i nauczyciel akademicki, wojewoda rzeszowski (1994–1997), wicewojewoda podkarpacki (2001–2003).
Życiorys.
Kazimierz Surowiec urodził się w 1949 w Zaczerniu. Ukończył studia w Wyższej Szkole Pedagogicznej w Rzeszowie. W 1982 uzyskał stopień doktora nauk filologicznych w Wyższej Szkole Pedagogicznej w Krakowie. Uzyskał także dyplom wykwalifikowanego rolnika. Specjalizuje się w zakresie literaturoznawstwa. Od 1972 był zatrudniony jako nauczyciel akademicki w WSP w Rzeszowie, która w 2001 została przekształcona w Uniwersytet Rzeszowski. Był m.in. zastępcą dyrektora Instytutu Filologii Polskiej i prodziekanem Wydziału Filologicznego tej uczelni. Zatrudniony był również w Wyższej Szkole Społeczno-Gospodarczej w Tyczynie, gdzie prowadził seminaria licencjackie z zakresu m.in. public relations oraz pełnił funkcję prorektora.
Przez cztery lata był członkiem redakcji „Wiadomości Małopolskich” i „Wiadomości Podkarpackich”, w których publikował artykuły na tematy społeczno-polityczne. Jest autorem książek, rozpraw i artykułów naukowych.
W 1970 wstąpił do ZSL, od 1990 działacz PSL. 9 lutego 1994 został powołany na stanowisko wojewody rzeszowskiego, który to urząd sprawował do 12 grudnia 1997. W latach 1998–2001 zasiadał w radzie programowej Polskiego Radia w Warszawie. W 2001 był zatrudniony rzeszowskim oddziale Telewizji Polskiej. W latach 2001–2003 pełnił funkcję wicewojewody podkarpackiego.
W 1997 otrzymał Krzyż Kawalerski Orderu Odrodzenia Polski.

</doc>
<doc id="1816066" url="https://pl.wikipedia.org/wiki?curid=1816066" title="Puzanovia">
Puzanovia

Puzanovia - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816067" url="https://pl.wikipedia.org/wiki?curid=1816067" title="Thermarces">
Thermarces

Thermarces - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816069" url="https://pl.wikipedia.org/wiki?curid=1816069" title="Ophthalmolycus">
Ophthalmolycus

Ophthalmolycus - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816070" url="https://pl.wikipedia.org/wiki?curid=1816070" title="Heroes &amp; Zeros">
Heroes &amp; Zeros

Heroes &amp; Zeros – norweski zespół rockowy założony w 2005 roku, składający się z następujących członków: Lars Løberg Tofte, Hans Jørgen Undelstvedt i Arne Kjelsrud Mathisen. Ich muzyka najczęściej określana jest jako indie rock lub rock alternatywny, lecz jest ona mieszanką wielu różnych stylów muzycznych. Nazwa „"Heroes &amp; Zeros”" symbolizuje różnice w standardzie życia i kontrasty w społeczeństwie.
Historia.
Pierwotnie grupa powstała w Lillesand. Jej początki sięgają roku 2003 gdy trójka znajomych postanowiła założyć kapelę. Największy wpływ wywarli na nich artyści tacy jak: Radiohead, The Flaming Lips czy Pixies. Na scenie muzycznej zadebiutowali dopiero dwa lata później w Oslo, gdzie muzycy w miarę rozwoju kariery postanowili zamieszkać.
„"Na nasz pierwszy występ przyszło 90 osób, na następny 180, zatem natychmiast zaczęliśmy grać dwa razy częściej”" – mówi Mathisen. Po kilku koncertach, zespół przyjął propozycje wzięcia udziału w Zoom Tour, dzięki czemu wkrótce zwiedził całą Norwegię. "„Od zawsze koncentrowaliśmy się na dawaniu tylu koncertów ile się da”" – wyjaśnia Undelstvedt. Młodzi Norwedzy nie próżnowali, i jeszcze tego samego roku ukazał się ich pierwszy oficjalny singel „Cellophane”, ciepło przyjęty przez opinię publiczną. Rok później grupa wydała EP zatytułowane "Circles", które zapewniło im występ w ogólnokrajowej rozgłośni radiowej, oraz koncert przed pięciotysięczną widownią. W 2007 roku Heroes &amp; Zeros największy dotychczasowy sukces sprzedając pierwszy studyjny album "Strange Constellations", na którym znalazły się utwory takie jak wyżej wspomniany wyżej „Cellophane”, czy „Into The Light”. Artyści podsumowali krążek słowami „"Wchodząc do studia, trzeba mieć jakiś plan. My nagraliśmy album, a nie dziesięć przypadkowych piosenek”". Ostatni album studyjny to "Simian Vices Modern Devices" z 2009 roku.

</doc>
<doc id="1816072" url="https://pl.wikipedia.org/wiki?curid=1816072" title="Lycodapus">
Lycodapus

Lycodapus - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816073" url="https://pl.wikipedia.org/wiki?curid=1816073" title="Hadropareia">
Hadropareia

Hadropareia - rodzaj morskich ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816074" url="https://pl.wikipedia.org/wiki?curid=1816074" title="Krusensterniella">
Krusensterniella

Krusensterniella – rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju:

</doc>
<doc id="1816075" url="https://pl.wikipedia.org/wiki?curid=1816075" title="Letholycus">
Letholycus

Letholycus - rodzaj ryb z rodziny węgorzycowatych.
Klasyfikacja.
Gatunki zaliczane do tego rodzaju :

</doc>
<doc id="1816076" url="https://pl.wikipedia.org/wiki?curid=1816076" title="Oidiphorus">
Oidiphorus

Oidiphorus - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816077" url="https://pl.wikipedia.org/wiki?curid=1816077" title="Pyrolycus">
Pyrolycus

Pyrolycus - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816078" url="https://pl.wikipedia.org/wiki?curid=1816078" title="Austrolycus">
Austrolycus

Austrolycus - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816080" url="https://pl.wikipedia.org/wiki?curid=1816080" title="Iluocoetes">
Iluocoetes

Iluocoetes - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816082" url="https://pl.wikipedia.org/wiki?curid=1816082" title="Przezcewnikowe wszczepienie zastawki aortalnej">
Przezcewnikowe wszczepienie zastawki aortalnej

Przezcewnikowe wszczepienie zastawki aortalnej, przezskórne wszczepienie/implantacja zastawki aortalnej (ang. percutaneous aortic valve implantation, Transcatheter Aortic Valve Implantation, TAVI) – zabieg stosowany w przypadku ciężkiego zwężenia zastawki aortalnej lub ciężkiej niedomykalności zastawki aortalnej. W przypadku klasycznego, chirurgicznego zabiegu na zastawce aortalnej usuwa się zastawkę aortalną i wszczepia protezę. W przypadku TAVI najpierw poszerza się zwężoną zastawkę przy użyciu balonu, a następnie przy użyciu zestawów bazujących na cewnikach implantuje się protezę zastawki. Zwapniała zastawka własna pacjenta pozostaje jednak na miejscu, stąd nazwa „wymiana” nie jest właściwa. 
Jest to stosunkowo nowa metoda leczenia. Jej odległe wyniki, stan protezy po latach od implantacji nie są obecnie znane, w związku z czym stosuje się ją w przypadku ściśle wyselekcjonowanej grupy chorych. 
Opis metody.
Stosowane obecnie zastawki są zastawkami biologicznymi, w których sam materiał biologiczny zastawki wszyty jest do środka stentu, czyli rusztowania wykonanego z cienkiego drutu i ukształtowanego jak krótka rurka o średnicy około 2,0–2,5 cm. Zastawka ta zgniatana jest tuż przed implantacją przy użyciu specjalnego urządzenia od strony bocznej i umieszczana wewnątrz cewnika o średnicy około 1 cm. Poprzez ów cewnik zastawka jest przesuwana aż na wysokość zastawki aortalnej i tam implantowana.
Cewnik, przez który przesuwa się protezę, może być założony poprzez:
Wskazania.
Metoda ta była po raz pierwszy zastosowana w roku 2002 w związku z czym nie jest wiadome jaka będzie funkcja zastawki po np. 10 latach od implantacji. Wiadomo natomiast, że w okresie dziesięciu lat po pierwszym zabiegu przeprowadzonym przez Alain'a Cribier'a przeprowadzono przezcewnikowe zabiegi wszczepienia zastawki aortalnej u 50 tysięcy pacjentów na całym świecie. Obecnie implantowane są przy użyciu tej metody jedynie zastawki biologiczne, które ze względu na ograniczony czas jaki będą sprawnie funkcjonować oraz inne czynniki, implantuje się najczęściej (choć nie jedynie) u osób, u których przewidywany okres życia jest mniejszy niż ok. 15–20 lat. Zastawka tuż przed implantacją jest zgniatana, by zmieściła się w cewniku, a podczas samej implantacji rozprężana przez balon. Jest możliwe, iż prowadzi to do drobnych zmian w strukturze zastawki, które sprawią, iż będzie krócej dobrze funkcjonować niż zastawki biologiczne implantowane w sposób konwencjonalny, chirurgiczny. Metoda chirurgicznej, konwencjonalnej implantacji zastawki jest znana od dziesięcioleci, a jej wyniki dobre i dokładnie zbadane.
Stąd TAVI stosuje się obecnie u pacjentów, u których wymagany jest zabieg na zastawce aortalnej ze względu na ciężką stenozę, mających jednak bardzo wysokie ryzyko śmierci w przypadku zabiegu konwencjonalnego, chirurgicznego. Ryzyko zabiegu chirurgicznego można oszacować (EuroScore calculator, STS Score). Wskazania do tej metody będą prawdopodobnie zmieniać się wraz ze wzrostem doświadczenia w wykonywaniu zabiegu, obserwacją pacjentów ze wszczepioną w ten sposób protezą oraz udoskonaleniami w budowie samych zastawek i metod ich implantacji.
Obecnie (2021) na podstawie badania "PARTNER 3-Studie" jako najważniejsze wskazanie do zabiegu TAVI w przypadku ciasnego zwężenia zastawki aortalnej stanowi wiek chorego.

</doc>
<doc id="1816083" url="https://pl.wikipedia.org/wiki?curid=1816083" title="Bothrocarina">
Bothrocarina

Bothrocarina – rodzaj ryb z rodziny węgorzycowatych (Zoarcidae).
Systematyka.
Gatunki zaliczane do tego rodzaju:

</doc>
<doc id="1816084" url="https://pl.wikipedia.org/wiki?curid=1816084" title="Dieidolycus">
Dieidolycus

Dieidolycus – rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816086" url="https://pl.wikipedia.org/wiki?curid=1816086" title="Crossostomus">
Crossostomus

Crossostomus – rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju:

</doc>
<doc id="1816087" url="https://pl.wikipedia.org/wiki?curid=1816087" title="Davidijordania">
Davidijordania

Davidijordania - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816088" url="https://pl.wikipedia.org/wiki?curid=1816088" title="Zoarces viviparus">
Zoarces viviparus



</doc>
<doc id="1816089" url="https://pl.wikipedia.org/wiki?curid=1816089" title="Radiowy spot reklamowy">
Radiowy spot reklamowy

Radiowy spot reklamowy (ang. "spot" = kropka) – podstawowa forma reklamy radiowej. Jest to krótki, zazwyczaj 30-sekundowy, materiał reklamowy, emitowany w przerwach między audycjami albo w ich trakcie (przerywający je). Spoty nadawane są w ramach bloków reklamowych. Emisja spotów reklamowych jest jednym z głównych źródeł utrzymania prywatnych stacji radiowych oraz stanowi pokaźne źródło dochodów radiofonii publicznych.
Radiowy spot reklamowy składa się z trzech podstawowych części:
Ze względu na brak efektów wizualnych, radiowy spot reklamowy koncentruje się na wrażeniach słuchowych i na oryginalnym sposobie przekazu. Stara się w pełni wykorzystać percepcję słuchową odbiorców. Odwołuje się do stanu emocjonalnego słuchaczy i ich wyobraźni.
Ważny staje się tu odpowiedni dobór lektorów o charakterystycznych głosach (np. wykorzystanie głosu znanego aktora). Niezwykle ważne jest stosowanie języka potocznego. Istotna jest odpowiednia szybkość i czas wypowiedzi.
Obok odpowiedniego lektora ważne są również muzyka i efekty dźwiękowe. Wykorzystuje się tu piosenki reklamowe, chwytliwe slogany oraz wielokrotnie powtarzane dżingle, które przyczyniają się do zapamiętywania marki reklamowanego produktu.
Radiowy spot reklamowy musi być czytelny i wyrazisty. Ma skupiać uwagę słuchacza. Powinien być łatwy do zapamiętania, z jak najczęściej powtarzaną nazwą reklamowanego produktu w ciągu ostatnich 10 sekund. Ma przekazywać nieskomplikowane i nie nazbyt szczegółowe treści, nakłaniające odbiorcę do szybkiego działania.
Ze względu na mniejszą efektywność przekazu, dla wywołania takiego samego efektu, jaki daje jeden spot telewizyjny, potrzeba około 3–5 emisji spotów radiowych. Kampania radiowa powinna zakładać minimum 4–6 emisji spotu reklamowego dziennie i nie powinna trwać krócej niż 1–2 tygodnie.

</doc>
<doc id="1816090" url="https://pl.wikipedia.org/wiki?curid=1816090" title="Zoarces">
Zoarces

Zoarces - rodzaj ryb z rodziny węgorzycowatych.
Klasyfikacja.
Gatunki zaliczane do tego rodzaju :

</doc>
<doc id="1816091" url="https://pl.wikipedia.org/wiki?curid=1816091" title="Lycodichthys">
Lycodichthys

Lycodichthys - rodzaj ryb z rodziny węgorzycowatych.
Klasyfikacja.
Gatunki zaliczane do tego rodzaju :

</doc>
<doc id="1816093" url="https://pl.wikipedia.org/wiki?curid=1816093" title="Bothrocara">
Bothrocara

Bothrocara – rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju:

</doc>
<doc id="1816094" url="https://pl.wikipedia.org/wiki?curid=1816094" title="Gymnelus">
Gymnelus

Gymnelus – rodzaj ryb okoniokształtnych z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju:

</doc>
<doc id="1816097" url="https://pl.wikipedia.org/wiki?curid=1816097" title="Lycenchelys">
Lycenchelys

Lycenchelys - rodzaj ryb z rodziny węgorzycowatych.
Klasyfikacja.
Gatunki zaliczane do tego rodzaju :

</doc>
<doc id="1816099" url="https://pl.wikipedia.org/wiki?curid=1816099" title="Lycodonus">
Lycodonus

Lycodonus – rodzaj ryb z rodziny węgorzycowatych.
Klasyfikacja.
Gatunki zaliczane do tego rodzaju:

</doc>
<doc id="1816100" url="https://pl.wikipedia.org/wiki?curid=1816100" title="Melanostigma">
Melanostigma

Melanostigma - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816101" url="https://pl.wikipedia.org/wiki?curid=1816101" title="Aiakas">
Aiakas

Aiakas – rodzaj ryby promieniopłetwej z rodziny węgorzycowatych (Zoarcidae).
Zasięg występowania.
Rodzaj obejmuje gatunki występujące w południowo-zachodnim Oceanie Atlantyckim. 
Systematyka.
Etymologia.
"Aiakas": w mitologii greckiej Ajakos ( "Aiakós", ), był królem Myrmidonów i jednym z trzech sędziów zmarłych w Hadesie.
Podział systematyczny.
Do rodzaju należą następujące gatunki: 

</doc>
<doc id="1816103" url="https://pl.wikipedia.org/wiki?curid=1816103" title="Lista bóstw etruskich">
Lista bóstw etruskich



</doc>
<doc id="1816105" url="https://pl.wikipedia.org/wiki?curid=1816105" title="Arsenał Miejski w Krakowie">
Arsenał Miejski w Krakowie

Arsenał Miejski – budynek przeznaczony do przechowywania broni oraz prochu, położony przy ulicy Pijarskiej na Starym Mieście w Krakowie. Pod koniec XIX wieku przeznaczony na Muzeum Książąt Czartoryskich.
Historia.
Arsenał został wybudowany w latach 1565–1566 przez budowniczego miejskiego Gabriela Słońskiego i był drugim arsenałem w Krakowie, po wzniesionym kilkadziesiąt lat wcześniej przy Bramie Grodzkiej Arsenale Królewskim.
Był to pierwotnie budynek parterowy wykonany z łamanego piaskowca, stojący przy murach obronnych pomiędzy basztami Stolarzy i Cieśli, niedaleko Barbakanu. W kolebkowo sklepionej sali przechowywano strzelby i działa. Beczki prochu dla bezpieczeństwa trzymano w podziemnym magazynie. W roku 1626 arsenał otrzymał nowe sklepienie oraz został przykryty łamanym dachem krakowskim.
Arsenał na początku XIX wieku ocalał przed rozbiórką, która dotknęła większość murów obronnych dzięki interwencji senatora Feliksa Radwańskiego. W latach 1854–1861 został przebudowany przez Antoniego Stacherskiego. Nadbudowano piętro z przeznaczeniem na magazyn i koszary, a budynek otrzymał kształt włoskiego, wczesnorenesansowego zameczku. W 1874 r. gmina ofiarowała budynek razem z basztami Stolarską i Ciesielską na cele muzealne księciu Władysławowi Czartoryskiemu. Zostały zakupione również sąsiednie kamienice i część dawnego klasztoru oo. Pijarów. Po adaptacji budynków, opracowanej przez Maurycego Ouradou powstał zespół architektoniczny, składający się z pałacu, tzw. klasztorka i arsenału, połączonych ze sobą pomostami.
W roku 1876 został poświęcony i otwarty Klasztorek. Data uważana jest za otwierającą nowy okres w historii muzeum, zwanego Muzeum Książąt Czartoryskich. Przez długi czas w Arsenale mieściła się Biblioteka Czartoryskich, od 1961 r. księgozbiór znajduje się w kamienicy przy ul. św. Marka 17 w Krakowie. W latach 1965–1975 Arsenał został przebudowany według projektu S. Świszczowskiego. Dach czterospadowy zastąpiony został dachem płaskim ze świetlikami. 
Galeria sztuki starożytnej.
W Arsenale Miejskim utworzono Galerię sztuki starożytnej z wejściem do sali wystawowej prowadzącym poprzez Basztę Stolarską. Na piętrze znalazły się zabytki kultury greckiej, egipskiej, etruskiej oraz rzymskiej. Zgromadzono obiekty pochodzące z okresu od III tysiąclecia p.n.e. do IV wieku n.e. a wśród nich m.in. sarkofagi egipskie wraz z mumią, grobowce etruskie oraz liczne rzeźby.

</doc>
<doc id="1816106" url="https://pl.wikipedia.org/wiki?curid=1816106" title="Arsenał Miejski">
Arsenał Miejski



</doc>
<doc id="1816110" url="https://pl.wikipedia.org/wiki?curid=1816110" title="Anke Engelke">
Anke Engelke

Anke Christina Engelke, właściwie Anke Christina Fischer (ur. 21 grudnia 1965 w Montrealu, Kanada) – niemiecka aktorka komediowa.
Życiorys.
W wieku sześciu lat Anke Engelke zamieszkała z rodzicami w Rösrath koło Kolonii w Niemczech. Śpiewała w chórze szkolnym, w 1978 została zauważona przez Udo Jürgensa podczas występu przed publicznością.
W latach 1979–1986 prowadziła w kanale ZDF codzienne programy dziecięce oraz cotygodniowy magazyn sportowy „Pfiff” dla dzieci i młodzieży. W Radio Luxembourg moderowała w latach 1978–1980 audycję "Moment mal", w stacji radiowej SWF (Südwestfunk) w Baden-Baden w roku 1986 zdobyła wykształcenie na redaktorkę.
Anke Engelke specjalizuje się w parodiowaniu środkami aktorskimi znanych osób ze świata polityki, kultury i biznesu. Popularność przyniosły jej występy w cotygodniowym programie stacji SAT1 „Wochenshow” (niem. "show tygodnia", słowo podobne w brzmieniu do „Wochenschau” – "przegląd tygodnia") w latach 1996–2002, gdzie parodiowała m.in. Angelę Merkel. Partnerowali jej znani aktorzy-parodyści: Ingolf Lück, Bastian Pastewka, Markus Maria Profitlich i inni. W każdym programie występowała w roli prezenterki telewizyjnej, odczytującej z powagą absurdalne wiadomości, i w roli piosenkarki grupy pop imieniem Ricky.
W latach 2001–2003 i ponownie w latach 2008–2013 prowadziła swój autorski program „Ladykracher” (z niem. "kłótliwa dama").
Nagrała dubbing rybki „Dorie” do niemieckiej wersji filmu "Gdzie jest Nemo?" oraz postaci Marge Simpson w serialu "Simpsonowie".
W 2011 roku poprowadziła ze Stefanem Raabem i Judith Rakers Konkurs Piosenki Eurowizji, który odbył się w Düsseldorfie.
1994 wyszła za mąż za muzyka-klawiszowca Andreasa Grimma i urodziła córkę. Małżeństwo zakończyło się rozwodem w maju 2005. W latach 1999–2003 była w nieformalnym związku z pisarzem Benjaminem von Stuckrad-Barre. Ojcem jej dwóch synów (ur. w czerwcu 2005 i styczniu 2009) jest dyrygent zespołu muzycznego Claus Fischer, z którym wzięła ślub w grudniu 2005.

</doc>
<doc id="1816112" url="https://pl.wikipedia.org/wiki?curid=1816112" title="Arsenał Mikołajski">
Arsenał Mikołajski



</doc>
<doc id="1816113" url="https://pl.wikipedia.org/wiki?curid=1816113" title="Budujemy socjalizm">
Budujemy socjalizm



</doc>
<doc id="1816115" url="https://pl.wikipedia.org/wiki?curid=1816115" title="Anke Christina Fischer">
Anke Christina Fischer



</doc>
<doc id="1816119" url="https://pl.wikipedia.org/wiki?curid=1816119" title="Ukrzyżowanie (Antonello da Messina, 1475)">
Ukrzyżowanie (Antonello da Messina, 1475)



</doc>
<doc id="1816120" url="https://pl.wikipedia.org/wiki?curid=1816120" title="Tarasowa noc">
Tarasowa noc



</doc>
<doc id="1816122" url="https://pl.wikipedia.org/wiki?curid=1816122" title="Songlines">
Songlines

Songlines – wideo zespołu Alphaville, wydane w 1989 roku. Kreowane było podczas wydawania albumu The Breathtaking Blue. Nad stworzeniem tracklisty pracowało 9 różnych reżyserów. Dziesiątym utworem na liście jest zmieniony track pochodzący z albumu The Breathtaking Blue – "Anyway".

</doc>
<doc id="1816126" url="https://pl.wikipedia.org/wiki?curid=1816126" title="Dorsz bałtycki">
Dorsz bałtycki



</doc>
<doc id="1816127" url="https://pl.wikipedia.org/wiki?curid=1816127" title="Pomuchla">
Pomuchla



</doc>
<doc id="1816129" url="https://pl.wikipedia.org/wiki?curid=1816129" title="Mandevilla boliviensis">
Mandevilla boliviensis

Mandevilla boliviensis – gatunek rośliny należący do rodziny toinowatych. W Polsce znana jest też pod nieprawidłową nazwą dipladenia lub "Dipladenia boliviensis". Pochodzi z Ameryki Północnej i Środkowej: Kostaryka (Alajuela, Cartago, Limon), Brazylia, Boliwia (La Paz), Kolumbia, Ekwador (Tungurahua), Peru (Cajamarca). W Polsce i w innych krajach jest uprawiana jako roślina ozdobna.
Zastosowanie.
Najlepiej rośnie w szklarni, można ją jednak uprawiać również jako roślinę pokojową. Dobrze nadaje się także do dekoracji balkonów, altan, werand, na zimę musi być przeniesiona do ogrzewanych pomieszczeń. Jest rośliną wieloletnią, rośnie dość szybko, nie przycinane pędy przyrastają ok. 60 cm rocznie. Jeżeli prowadzi się ją w formie pnącej należy pozostawić 1 tylko pęd, pozostałe przycinać. Uprawiana bez przycinania może po wielu latach osiągnąć długość nawet 4 m. Kwiaty rozwijają się stopniowo od wczesnego lata po późną zimę, wyrastając po 2-3 na szypułkach w kątach liści. Podobnym gatunkiem jest "Mandevilla laxa", która ma również białe kwiaty. W uprawie znajdują się też inne gatunki o różowych kwiatach: "Mandevilla sanderi" i "Mandevilla splendens".
Uprawa.
Najważniejszym warunkiem powodzenia uprawy jest zapewnienie roślinie stałej i dużej wilgotności powietrza. Aby to uzyskać można postawić doniczkę na kamykach na dużej podstawce stale wypełnionej wodą. Dobrze jest codziennie zraszać roślinę. Liści nie nabłyszcza się. Jako podłoże najlepsza jest żyzna, próchniczna gleba. Zimą należy ją przetrzymywać w temperaturze nie niższej niż 13 °C, lepiej jednak gdy jest to 15 °C. Potrzebuje dużo światła. Latem podlewa się obficie, zimą niewiele. Roślinę corocznie przesadza się do większej doniczki. Jeśli nie chcemy by roślina miała postać długiego pnącza należy ją po przekwitnięciu silnie przyciąć. Latem nawozi się słabą dawką płynnych nawozów co 2 tygodnie. Bywa atakowana przez przędziorki, wełnowce i tarczniki. Zwalcza się je odpowiednimi środkami chemicznymi. Rozmnaża się ją na wiosnę przez ukorzenianie sadzonek wierzchołkowych w rozmnażarce (ogrzewanej lub pod osłonami). Otrzymane z nich rośliny zakwitają jeszcze w tym roku, lub w następnym.

</doc>
<doc id="1816130" url="https://pl.wikipedia.org/wiki?curid=1816130" title="Dipladenia boliviensis">
Dipladenia boliviensis



</doc>
<doc id="1816133" url="https://pl.wikipedia.org/wiki?curid=1816133" title="Dorsz grenlandzki">
Dorsz grenlandzki



</doc>
<doc id="1816134" url="https://pl.wikipedia.org/wiki?curid=1816134" title="Tukotuko gromadny">
Tukotuko gromadny

Tukotuko gromadny ("Ctenomys sociabilis") – endemiczny gatunek gryzonia z rodziny tukotukowatych (Ctenomyidae). Występuje na południu Argentyny w prowincji Neuquén w małym skupisku na terenie rezerwatu "Reserva Nacional del Parque Nacional Nahuel Huap" na wysokości ok. 1750 m n.p.m..
Należy do gatunków krytycznie zagrożonych wyginięciem.
Tukotuko gromadny - podobnie jak pozostałe gatunki z rodzaju "Ctenomys" - prowadzą podziemny tryb życia. Zamieszkują łąki. Są roślinożercami.

</doc>
<doc id="1816135" url="https://pl.wikipedia.org/wiki?curid=1816135" title="Dzieła Roberta Remaka">
Dzieła Roberta Remaka

Robert Remak (1815–1865) – polsko-niemiecki neurolog, autor ponad 140 publikacji. Poniżej znajduje się chronologicznie uporządkowana lista większości jego dzieł. O ile nie zaznaczono inaczej, jedynym autorem jest Robert Remak.
1857. Reprinted in Galvanotherapie, 218 (1858).

</doc>
<doc id="1816136" url="https://pl.wikipedia.org/wiki?curid=1816136" title="Traktaty nierównoprawne">
Traktaty nierównoprawne

Traktaty nierównoprawne (chin. trad. 不平等條約, chin. upr. 不平等条约, pinyin "bùpíngděng tiáoyuē"; jap. "fu-byōdō-jōyaku", kanji 不平等条約) – traktaty (znane również pod terminami „niesprawiedliwe”, „przymusowe”) odnoszące się zasadniczo, ale nie wyłącznie, do historycznej kategorii traktatów dwustronnych zawartych pod koniec XIX i na początku XX wieku między państwami europejskimi, Stanami Zjednoczonymi i krajami Ameryki Łacińskiej a państwami Azji i Afryki. 
Większość tych traktatów została podpisana po klęsce militarnej lub w konsekwencji zagrożenia. Ustanawiały one system korzyści dla mocarstw „cywilizowanych”, ograniczając jednocześnie suwerenność „niecywilizowanych” i im podporządkowanych. Ze względu na swoją przewagę ekonomiczną i militarną mocarstwa narzucały surowe ograniczenia i niesprawiedliwe warunki oraz wymuszały specjalne przywileje poprzez ustępstwa w prawach terytorialnych i suwerennych, podział stref wpływów, otwieranie portów, egzekwowanie jurysdykcji eksterytorialnej, nabywanie kolei, górnictwo itp.. 
Pierwszym nierównoprawnym traktatem był traktat pokojowy pomiędzy cesarstwem dynastii Qing (Chiny) a Zjednoczonym Królestwem Wielkiej Brytanii i Irlandii podpisany w 1842 roku, znany jako traktat nankiński. Następnie podpisano podobne dokumenty z innymi państwami, jak poniżej w tabelach. 

</doc>
<doc id="1816139" url="https://pl.wikipedia.org/wiki?curid=1816139" title="Druza">
Druza



</doc>
<doc id="1816140" url="https://pl.wikipedia.org/wiki?curid=1816140" title="Michael Achmeteli">
Michael Achmeteli

Michael Achmeteli, gruz. მიხეილ ახმეტელი (ur. w 1895 w Bordżomi w granicach Rosji, zm. w 1963) – gruziński emigrant, członek partii nazistowskiej, dyrektor Instytutu Wannsee, podczas II wojny światowej współpracował z Abwehrą, następnie z Organizacją Gehlena.
Życiorys.
Studiował w latach 1915–1917 na Uniwersytecie w Charkowie. W 1919, z pomocą finansową władz Demokratycznej Republiki Gruzji, kontynuował studia na Uniwersytecie w Jenie. Po zajęciu Gruzji przez Armię Czerwoną w 1921 pozostał w Niemczech. W 1925 uzyskał tytuł naukowy doktora, po czym od 1926 zaczął pracować w Instytucie Wschodniej Europy w Breslau. Po przekształceniu przez nazistów w 1937 części tego Instytutu w Wannsee Instytut pod Berlinem Achmeteli objął funkcję jego dyrektora. Został też członkiem NSDAP i SS. Był ekspertem od spraw rosyjskich. Utrzymywał bliskie kontakty z Alfredem Rosenbergiem. Pod pseudonimem "Konstantin Michael" napisał książkę o rolnictwie ZSRR i zjawisku kolektywizacji. Jego książki publikowało wydawnictwo ojca Reinharda Gehlena. W 1943 przestał być dyrektorem Wannsee Instytut. Od 1942 zasiadał w Gruzińskim Komitecie Narodowym z siedzibą w Berlinie. Objeżdżał obozy jenieckie w celu werbunku jeńców-czerwonoarmistów pochodzenia gruzińskiego do nowo formowanego Legionu Gruzińskiego. Po zakończeniu wojny zamieszkał w Monachium, gdzie wykładał na Uniwersytecie Ludwika i Maksymiliana. Działał w Antybolszewickim Bloku Narodów, współpracował z Organizacją Gehlena.

</doc>
<doc id="1816141" url="https://pl.wikipedia.org/wiki?curid=1816141" title="Bobby Almond">
Bobby Almond

Robert Ronald Almond (ur. 16 kwietnia 1951 w Londynie) – nowozelandzki piłkarz, reprezentant kraju.
Kariera klubowa.
Almond urodził się w Londynie. Jako junior szkolił się w londyńskich drużynach Leyton Orient i Tottenham Hotspur. W 1973 wyemigrował do Nowej Zelandii. Od 1976 grał w zespole Christchurch United. Już w pierwszym sezonie w barwach ekipy z Christchurch zdobył Puchar Chatham Cup. W 1978 osiągnął największy sukces w karierze klubowej, zdobywając mistrzostwo New Zealand National Soccer League. W 1982 zaliczył krótki epizod w Invercargill Thistle. Następnie powrócił do Christchurch United, w którym występował do 1986. Przez 10 lat gry dla tej drużyny zagrał w 175 spotkaniach, w których strzelił jedną bramkę. W 1986 zakończył karierę piłkarską.
Kariera reprezentacyjna.
Almond w pierwszej reprezentacji zadebiutował 13 czerwca 1979 w meczu przeciwko reprezentacji Australii, wygranym 1:0. W 1980 był członkiem kadry Nowej Zelandii na Puchar Narodów Oceanii. Podczas turnieju zagrał w trzech spotkaniach z Tahiti, Fidżi i Wyspami Salomona. Podczas eliminacji do Mundialu 1982 zagrał w 15 spotkaniach, przyczyniając się do awansu Nowej Zelandii na turniej finałowy. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Almond zagrał w dwóch spotkaniach ze Szkocją i Brazylią. Mecz z Brazylią był jego ostatnim w drużynie narodowej. Łącznie Bobby Almond w latach 1979–1982 wystąpił w 28 spotkaniach reprezentacji Nowej Zelandii.
Sukcesy.
Christchurch United

</doc>
<doc id="1816147" url="https://pl.wikipedia.org/wiki?curid=1816147" title="Tamas Barta">
Tamas Barta



</doc>
<doc id="1816148" url="https://pl.wikipedia.org/wiki?curid=1816148" title="John Adshead">
John Adshead

John Adshead (ur. 27 marca 1942 w Wielkiej Brytanii) – nowozelandzki piłkarz, a także trener. 
Kariera piłkarska.
Do 1964 grał w angielskim klubie Exeter City F.C. Był to jedyny klub, w którym ten zawodnik grał podczas swojej kariery. W 1964 zakończył karierę piłkarską.
Kariera trenerska.
W 1979 dostał propozycję prowadzenia reprezentacji Nowej Zelandii. W 1982 prowadził drużynę na Mistrzostwa Świata 1982, jednak reprezentacja Nowej Zelandii odpadła w fazie grupowej. W 1983 zrezygnował z prowadzenia reprezentacji. W 1987 ponownie został selekcjonerem Nowej Zelandii. W 1990 zakończył współpracę z kadrą. W latach 2005-2006 zasiadał na ławce trenerskiej klubu New Zealand Knights. Od tamtej pory nie prowadził już żadnej drużyny.

</doc>
<doc id="1816149" url="https://pl.wikipedia.org/wiki?curid=1816149" title="Wait Your Turn">
Wait Your Turn

Wait Your Turn – piosenka wykonywana przez amerykańską piosenkarkę R&amp;B Rihannę. Utwór miał być drugim singlem, jednak zamieniono go na „Hard”. Pochodzi z jej czwartego albumu zatytułowanego "Rated R" i jest pierwszym singlem promującym płytę. Piosenka została wydana jako CD singel w Ameryce 3 listopada 2009 roku. Singel skomponował The-Dream, a wyprodukował Stargate. Utwór miał być trzecim oficjalnym singlem, który miał się ukazać 8 lutego 2010 roku w Wielkiej Brytanii. W grudniu 2009 roku wyciekły informacje, że drugim oficjalnym singlem w Anglii będzie piosenka „Rude Boy”.
Promocja.
Utwór można było pierwszy raz usłyszeć na amerykańskim radiu o nazwie „Radio 1”
3 listopada 2009 roku.
Okładka.
Zdjęcie promujące płytę przedstawia Rihannę ubraną jedynie w jeansy, pod którymi ma rajstopy sięgające do pępka wokalistki. Prawą ręką artystka zasłania czoło, a lewą nagie piersi. Na tym zdjęciu, tak jak i na poprzednich okładkach płyt jest metalowa literka ‘R’. Półnaga Rihanna siedzi na toalecie.
Wydanie piosenki.
Piosenkę można było usłyszeć jako snippet (krótka wersja) na oficjalnej stronie Rihanny od 21 października 2009 roku. 31 października utwór wyciekł do Internetu już jako wersja końcowa. Pełna wersja singla ukazała się 3 listopada 2009 roku. W Wielkiej Brytanii, a następnie na całym świecie utwór miał być trzecim oficjalnym singlem z płyty, lecz plany te zostały ostatecznie wycofane.
Teledysk.
Klip był kręcony jeszcze przed premierą teledysku do „Russian Roulette”. Rihanna krótką wersję do „Wait Your Turn” nagrała 16 października 2009 roku w Los Angeles. Wersja ta jest czarno biała i ma w niej tej ubraną opaskę na oko. Premiera teledysku odbyła się 3 listopada na stronie RihannaNow.com.
Wideo jest czarno-białe, surowe i mroczne. Piosenkarka jest na tle wieżowców Manhattanu, spaceruje po wyludnionym parku, pozującą na tle kamiennych skrzydeł posągu anioła.

</doc>
<doc id="1816153" url="https://pl.wikipedia.org/wiki?curid=1816153" title="Bristol 406">
Bristol 406

Bristol 406 – luksusowy samochód produkowany przez brytyjską firmę Bristol Cars w latach 1958–1961. Dostępny jako 2-drzwiowe coupé. Następca modelu 405. Do napędu stosowano sześciocylindrowy silnik rzędowy o pojemności 2,2 litra. Moc przenoszona była na koła tylne poprzez 4-biegową manualną skrzynię biegów.

</doc>
<doc id="1816155" url="https://pl.wikipedia.org/wiki?curid=1816155" title="Rolls-Royce Wraith (1938)">
Rolls-Royce Wraith (1938)

Rolls-Royce Wraith – luksusowy samochód osobowy produkowany przez brytyjską firmę Rolls-Royce w latach 1938–1939. Dostępny jako 4-drzwiowy saloon. Następca modelu 25/30. Do napędu użyto sześciocylindrowego silnika rzędowego o pojemności 4,3 litra. Moc przenoszona była na koła tylne poprzez 4-biegową manualną skrzynię biegów. Przez dwa lata produkcji powstały 492 egzemplarze. Następcą został Rolls-Royce Silver Wraith.

</doc>
<doc id="1816158" url="https://pl.wikipedia.org/wiki?curid=1816158" title="Hardcore Holly">
Hardcore Holly

Hardcore Holly, właśc. Robert „Bob” Howard (ur. 29 stycznia 1963 w Grants Pass) – amerykański zawodowy zapaśnik, występujący dawniej w federacji WWE. 
Osiągnięcia.
World Wrestling Federation/World Wrestling Entertainment
World Wrestling Organization

</doc>
<doc id="1816168" url="https://pl.wikipedia.org/wiki?curid=1816168" title="Opowieść wigilijna (film 2009)">
Opowieść wigilijna (film 2009)

Opowieść wigilijna – animowana adaptacja powieści Karola Dickensa z 1843 roku pod tym samym tytułem. Scenariusz do filmu napisał i wyreżyserował Robert Zemeckis. W roli głównej (Ebenezera Scrooge’a) wystąpił Jim Carrey, który zagrał również kilka innych kluczowych postaci (Scrooge młody, w średnim wieku i starzec, a także każdy z trzech duchów).
Film był realizowany techniką motion capture (przetworzenie mimiki realnych aktorów do animacji) wykorzystując technologię trójwymiarową.
Fabuła.
Ebenezer Scrooge nie lubi innych ludzi. Większość życia spędza w prowadzonym przez siebie kantorze. Święta Bożego Narodzenia są dla niego najgorszym czasem w roku. W Wigilię niespodziewanie odwiedza go zjawa dawnego wspólnika, Jakuba Marleya. Ostrzega go, że jeśli nie zmieni swojego podejścia do ludzi, źle się to dla niego skończy.
Wersja polska.
Opracowanie wersji polskiej: Sun Studio A/S Oddział w Polsce
Reżyseria: Waldemar Modestowicz
Dialogi polskie: Jan Wecsile
Kierownictwo muzyczne: Agnieszka Tomicka
Teksty piosenek: Adela Bajko, Agnieszka Farkowska
Dźwięk i montaż: Maria Kantorowicz, Anna Żarnecka, Agata Chodyra
Kierownictwo produkcji: Beata Jankowska, Urszula Nowocin
Zgranie: Shepperton International
Opieka artystyczna: Aleksandra Sadowska
Produkcja polskiej wersji językowej: Disney Character Voices International, Inc.
W wersji polskiej udział wzięli:
W pozostałych rolach:
Kolęda „Adeste Fideles” – wykonanie: Franciszek Kydryński
Kolędnicy i chór:

</doc>
<doc id="1816169" url="https://pl.wikipedia.org/wiki?curid=1816169" title="Betula utilis">
Betula utilis



</doc>
<doc id="1816171" url="https://pl.wikipedia.org/wiki?curid=1816171" title="Pielęgniarstwo">
Pielęgniarstwo

Pielęgniarstwo – termin określający różnego rodzaju zadania i działania zawodowe pielęgniarek i pielęgniarzy oraz naukę, wiedzę, technikę i sztukę z tymi czynnościami związane.
Wyraz „pielęgniarstwo” funkcjonuje w takich znaczeniach jak m.in.:
Historia.
Do początku XIX wieku pielęgniarstwo nie było dziedziną działalności społeczno-zawodowej (leczeniem i pielęgnowaniem trudnili się lekarze).
Czynności związane z pielęgniarstwem były jednak podejmowane od zarania dziejów. Mity i legendy ludów pierwotnych wzmiankują o "mądrych", "wiedźmach", "babach" oraz "znających się". Z biegiem lat z tej działalności wyodrębniły się działania o charakterze leczniczym, gdzie zaczęli dominować mężczyźni ("czarownicy", "szamani"). Nakazy dotyczące pielęgnowania zostały również uwzględnione w świętych księgach (m.in. Egipt, Indie). W pismach Charaki i Susruty zawarte zostały zapisy o tworzeniu się pielęgniarstwa zawodowego. W hinduskich szpitalach personel dobierany był pod względem moralnym oraz przygotowywany praktycznie. W czasach przed Hipokratesem, w Grecji, w szpitalach (świątyniach) boga Asklepiosa pielęgnowaniem trudniły się kapłanki.
Następnie Hipokrates w swoich księgach zawarł wiele wskazówek dotyczących pielęgniarstwa (m.in. o żywieniu, podawaniu płynów, kompresach).
W Rzymie, w okresie przedchrześcijańskim w placówkach leczniczych dla niewolników i wojskowych pielęgnowaniem zajmowali się niewolnicy, którzy byli do tego typowani na podstawie cech charakteru. Gdy rozpowszechniło się chrześcijaństwo opieką obejmowani byli także biedni, bezdomni i cierpiący, wśród których świadczona była również posługa religijna i rozdawana jałmużna. W skład zgromadzeń zajmujących się opieką nad nimi wchodziło wiele bogatych rzymskich patrycjuszek. Chorymi zajmowano się w ich domach, zabierano ich do domów innych osób lub siedziby biskupa. Udzielana pomoc pielęgniarska oparta była na chrześcijańskiej idei miłosierdzia, poświęceniu bliźniemu i wyrzeczeniu dla Boga.
W 529 r. powstał pierwszy klasztor, założony przez św. Benedykta na Monte Cassino, w którym zakonnicy pielęgnowali chorych. Z czasem powstało wiele takich klasztorów, przy których organizowano przytułki-szpitale. Leczeniem i pielęgnowaniem zajmowali się tam zakonnicy i zakonnice. W takich placówkach dużo czasu poświęcano na praktyki religijne.
W XI–XVI wieku (okres wojen krzyżowych) zaczęły powstawać zakony (m.in. lazaryści, rycerze teutońscy), które zajmowały się pielęgnowaniem chorych i rannych po wyprawach krzyżowych.
Powstał zorganizowany przez św. Franciszka z Asyżu Zakon Żebraczy Braci Szarych i Klarysek zajmujący się pielęgnacją chorych na trąd.
We Flandrii powstało Stowarzyszenie Beginek, którego zadaniem było pielęgnowanie chorych w domach i szpitalach.
W okresie od XVI do połowy XIX wieku zlikwidowano wiele zakonów i zamykano szpitale. Do opieki nad chorymi zatrudniano kobiety z najniższych warstw społecznych, nie przeszkalając ich wcześniej. Pomagali im zazwyczaj dozorcy.
W XVI wieku Wincenty à Paulo założył Stowarzyszenie Pań Miłosierdzia. Zajmowało się ono opieką nad biednymi chorymi w ich domach. W 1642 r. powstało Zgromadzenie Szarytek, w którego skład wchodziły przeważnie młode kobiety ze wsi. Składały one roczne śluby i były przygotowywane do opieki nad chorymi. Uczono je również pisania, czytania i rachunków. Zatrudniane były m.in. w szpitalach.
W latach 1780–1800 F. May organizował w Mannheim szkolenia dla dozorców. Był również autorem podręcznika dotyczącego tego zakresu wiedzy.
Na początku XVIII wieku pastor T. Flieduer powołał Zgromadzenie Diakonis (działało w szpitalach, domach starców, prywatnych domach, więzieniach). W 1836 r. z jego inicjatywy powstała szkoła w Kaiserwerth. Kształcono w niej m.in. w zakresie teorii i praktyki pielęgniarstwa.
Nowoczesne pielęgniarstwo i szkolnictwo w tym zakresie zapoczątkowała Florence Nightingale. W 1860 r. założyła pierwszą szkołę pielęgniarska, która powstała przy Szpitalu św. Tomasza w Londynie. Nightingale jako pierwsza potraktowała pielęgniarstwo jako zawód, do którego wykonywania niezbędna jest edukacja w odpowiednim kierunku i praktyka. Podkreślała odrębność i samodzielność opieki nad chorym oraz zwracała uwagę na prawa i zasady naukowe jako podstawy pielęgnowania. Twierdziła, iż pielęgnując chorego należy nie tylko podawać mu leki i robić okłady, ale również dostarczyć świeże powietrze, światło, zapewnić czystość, spokój, właściwą dietę, okazywać życzliwość i zainteresowanie oraz podchodzić indywidualnie do każdego pacjenta. Dużą wagę kładła na umiejętność obserwacji, poprawne interpretowanie objawów i wykorzystanie tego w dalszej opiece. Jej zdaniem pielęgnowanie leżało w gestii kobiet. W 1877 r. F. Lees (uczennica Nightingale) napisała podręcznik pt. "Pielęgnowanie chorych". W Anglii reforma pielęgniarstwa zakończyła się 25 lat po otwarciu pierwszej szkoły kształcącej w tym zakresie.
W Stanach Zjednoczonych i Kanadzie działalność związaną z kształceniem, praktyką zawodową oraz regulacją statusu zawodowego i społecznego pielęgniarek podejmowały organizacje zawodowe pielęgniarek. W 1899 r. w Nowym Jorku rozpoczęto kształcenie na poziomie wyższym, a w 1919 r. w Kanadzie. Niedługo po tym zaczęły ukazywać się podręczniki i czasopisma pielęgniarskie. Rozwijano praktykę pielęgniarską zarówno szpitalną, jak i zdrowia publicznego. Na początku XX wieku przeprowadzono badania o charakterze naukowym mające na celu ocenić wartość działań pielęgniarskich w opiece nad zdrowiem. Z inicjatywy B. Fenwick zorganizowano w 1899 r. Międzynarodową Radę Pielęgniarek. W Stanach Zjednoczonych do rozwoju systemu edukacji pielęgniarek na poziomie wyższym przyczyniła się A. Nutting.
Międzynarodowa Organizacja Pracy w 1977 określiła warunki pracy i życia personelu pielęgniarskiego w konwencji nr 149.
Polska.
W Polsce pierwsze szpitale lokalizowane były przy zakonach. W XI–XII wieku działało tu większość zakonów funkcjonujących w Europie.
W 1609 r. sprowadzono bonifratrów, a w 1651 r. królowa Maria Ludwika doprowadziła do przyjazdu do Krakowa sióstr ze Zgromadzenia Szarytek. Z czasem prowadziły one działalność pielęgniarską prawie we wszystkich szpitalach w mieście. Należy również zaznaczyć, że nie podejmowały one opieki w nocy.
W drugiej połowie XIX wieku i na początku XX wieku polskie pielęgniarstwo przeżywało kryzys. Pod wpływem krytyki zaczęto organizować pierwsze szkolenia dla dozorców.
W 1895 r. powstała pierwsza w Polsce szkoła pielęgniarstwa, Lwowska Szkoła Pielęgniarstwa, i funkcjonowała do rozpoczęcia I wojny światowej. Utworzono ją we Lwowie przy Szpitalu Powszechnym. Szkoła do 1937 nie miała pełnych praw, prowadziła głównie kursy tylko dla zakonnic dla potrzeb szpitali, a jej status i znaczenie dla rozwoju pielęgniarstwa są do tej pory niejasne.
W 1911 r. został wydany pierwszy polski podręcznik dotyczący pielęgniarstwa (J. Starzewski, "Pielęgnowanie chorych"). W tym samym roku założono w Krakowie Szkołę Zawodowych Pielęgniarek Stowarzyszenia PP. Ekonomek św. Wincentego à Paulo, tzw. „starą szkołę krakowską”. Główną rolę w jej tworzeniu odegrały: Magdalena Maria Epstein i Anna Rydlówna. Szkoła funkcjonowała w latach 1911–1921, z przerwą w trakcie pierwszej wojny światowej. Jej twórczynie i absolwentki później przyczyniły się do powstania 10 grudnia 1925 Uniwersyteckiej Szkoły Pielęgniarek i Opiekunek Zdrowia (Higienistek) w Krakowie.
W latach 1918–1939 nasiliły się działania zmierzające do rozwoju praktyki zawodowej i kształcenia pielęgniarek. Powstawały, zakładane przez pielęgniarki, ośrodki zdrowia. Utworzono 9 szkół kształcących w zawodzie pielęgniarki. Istniała możliwość zdawania egzaminu państwowego i uzyskania uprawnień pielęgniarskich przy skróconym czasie nauki.
W Warszawie, założony przez Zofię Szlenkier Szpital Karola i Marii okazał się jedną z najnowocześniejszych placówek w Europie. Pielęgniarki dobierane były spośród osób świeckich i cały czas doszkalane. W 1921 r. Szlenkier była jedną ze współzałożycielek Fundacji Warszawskiej Szkoły Pielęgniarstwa. Pierwszą dyrektorką Warszawskiej Szkoły Pielęgniarstwa była H. Bridge, amerykanka, która była oddelegowana przez Międzynarodowy Czerwony Krzyż do utworzenia w Polsce szkolnictwa dla świeckich pielęgniarek. Następnie w latach 1928–1936 szkołą kierowała Zofia Szlenkier, a po niej w latach 1936–1944 J. Romanowska. W 1921 r. powstała Wyższa Szkoła Pielęgniarek i Higienistek w Poznaniu, której dyrektorem był I. Mac Donell. Natomiast w 1923 r. Szkoła Pielęgniarstwa przy Szpitalu Starozakonnych w Warszawie, której dyrektorką była A. Greenwald (szkoła podczas okupacji hitlerowskiej została przeniesiona do getta).
W 1924 r. utworzono Polskie Stowarzyszenie Pielęgniarek Zawodowych (prezesem została Maria Babicka-Zachertowa), które w 1925 r. przyjęto do Międzynarodowej Rady Pielęgniarek. Stowarzyszenie zajmowało się m.in. rozwojem pielęgniarstwa w Polsce. Przyczyniło się do powstania w 1935 r. ustawy o pielęgniarstwie.
W 1926 r. powstał referat pielęgniarski w Departamencie Służby Zdrowia Ministerstwa Spraw Wewnętrznych.
W 1938 r. zatrudniano 6674 zawodowe pielęgniarki. Kandydatki na uczennice w tym zawodzie musiały posiadać nienaganną opinię oraz średnie wykształcenie.
Podczas II wojny światowej pielęgniarki włączone były do służby wojskowej w charakterze sióstr PCK (zginęło ich 30%).
W 1949 r. uruchomiono w Warszawie Ośrodek Szkolenia Instruktorek Pielęgniarstwa.
Po wojnie prawo wykonywania zawodu uzyskiwało się po ukończeniu szkoły pielęgniarskiej lub po kursie, praktyce i uproszczonym egzaminie. W 1949 r. upaństwowiono szkoły pielęgniarskie, a szkoły zakonne zmieniły zarząd na świecki. Siostry zakonne nie mogły już kształcić się w zawodzie pielęgniarki z powodu zakazu przyjmowania ich do placówek świeckich. W całym kraju zaczęto tworzyć nowe szkoły pomaturalne, w których kształcenie trwało 2 lata (m.in. w Krakowie, Gdańsku, Warszawie). Do 1965 r. można było uzyskać prawo wykonywania zawodu po odbyciu krótkiego kursu i zdaniu egzaminu państwowego. W kolejnych latach aby pracować jako pielęgniarka należało ukończyć liceum medyczne lub medyczne studium zawodowe (pomaturalne, dwuletnie).
W 1957 r. powstało Polskie Towarzystwo Pielęgniarskie. W Warszawie utworzono Studium Nauczycielskie Szkół Medycznych oraz pielęgniarską szkołę zakonną (prowadziła działalność do 1962 r.).
W 1958 r. zaczęto wydawać czasopismo Pielęgniarka i Położna. Powstało ono z połączenia czasopism Pielęgniarka Polska (wydawana od 1929 r.) i Położna (wydawana od 1951 r.).
W 1968 r. Ministerstwo Zdrowia zaaprobowało system specjalizacji w pielęgniarstwie. Wyodrębniono wówczas pielęgniarstwo pediatryczne, psychiatryczne, zachowawcze, środowiskowe, operacyjne i chirurgiczne. Szkolenie w tym zakresie trwało 2 lata (w systemie stacjonarno-zaocznym). W 1969 r. przy Akademii Medycznej w Lublinie powstało Studium Zawodowe Pielęgniarstwa (trzyletnie), a w 1971 r. uruchomiono studia magisterskie. Od 1973 r. pielęgniarstwo można było też studiować na Śląskiej Akademii Medycznej w Katowicach, a w kolejnych latach w Poznaniu, Krakowie i Wrocławiu. Od 2003 r. aby zdobyć prawo wykonywania zawodu pielęgniarki należy ukończyć akademię medyczną lub wyższą szkołę zawodową.
Od 1912 przyznawany jest Medal Florence Nightingale, który stanowi najwyższe oznaczenie przyznawane przez Międzynarodowy Komitet Czerwonego Krzyża. Pierwszą Polką, która została uhonorowana Medalem Florence Nightingale, była Maria Tarnowska (1923). W 1935 medal otrzymała Zofia Szlenkier, a w 1946 Anna Rydlówna. Do 2001 wyróżnionych zostało 86 Polek.
W 2019 w Warszawie otwarto Muzeum Historii Pielęgniarstwa Warszawskiej Okręgowej Izby Pielęgniarek i Położnych, zaś w 2022 na Wydziale Nauk o Zdrowiu w Collegium Medicum Akademii Kaliskiej im. Prezydenta Stanisława Wojciechowskiego otwarto uczelniane Muzeum Pielęgniarstwa.

</doc>
<doc id="1816173" url="https://pl.wikipedia.org/wiki?curid=1816173" title="Klemens Górski">
Klemens Górski

Klemens Górski, pseudonim Adam Waga (ur. 1936 w Wagach) – redaktor, eseista, poeta; brat Jana Górskiego i Antoniego Górskiego, siostrzeniec Franciszki Ramotowskiej.
Ukończył polonistykę na Uniwersytecie Warszawskim. Pracował m.in. w wydawnictwach Ludowa Spółdzielnia Wydawnicza, Czytelnik i Wydawnictwo Sejmowe. W 2007 roku wydał tomik wierszy "Obo"l pod pseudonimem Adam Waga (). W 2012 roku została wydana reedycja książki wraz z nowelą Mariana Pilota jako "Obol/Postanowienia końcowe" (). W 2013 roku został wydany drugi tom wierszy pt. "Chromając" (), za który został nominowany do Orfeusza - Nagrody Poetyckiej im. K. I. Gałczyńskiego 2014. Ponownie nominowany do tej nagrody w 2016 za tom "Samosiew" a trzecią nominację do Orfeusza otrzymał w 2018 za tom "Ułomki"
W latach pięćdziesiątych, będąc w szkole średniej, został aresztowany przez Urząd Bezpieczeństwa za kolportaż antykomunistycznych ulotek.

</doc>
<doc id="1816184" url="https://pl.wikipedia.org/wiki?curid=1816184" title="Sanaa Lathan">
Sanaa Lathan

Sanaa McCoy Lathan (ur. 19 września 1971 w Nowym Jorku, USA) – amerykańska aktorka.
Córka Stana Lathana, producenta telewizyjnego, i Eleanor McCoy, aktorki i tancerki. Uczyła się w Manhattan Center for Science and Mathematics. Ukończyła anglistykę na University of California w Berkeley. Rozważała karierę prawniczki, jednak ostatecznie zapisała się na Yale School of Drama.

</doc>
<doc id="1816185" url="https://pl.wikipedia.org/wiki?curid=1816185" title="Zdzisław Czeppe">
Zdzisław Czeppe

Zdzisław Czeppe (ur. 22 listopada 1917 w Limanowej, zm. 19 sierpnia 1991 w Tuchowie) – polski geograf, geomorfolog i polarnik, wykładowca akademicki, od 1978 profesor Uniwersytetu Jagiellońskiego, autor licznych prac naukowych – m.in. Geografia fizyczna części świata (1956, z J. Flisem i R. Mochnackim).
Życiorys.
W 1936 podjął studia w Instytucie Geograficznym UJ. Po wybuchu II wojny światowej dostał się do Bukaresztu, a stamtąd przez Jugosławię i Włochy do Francji. Po przeszkoleniu uzyskał stopień kaprala podchorążego, a w kampanii francusko-niemieckiej 1940 wziął udział jako plutonowy podchorąży 3 Dywizji Piechoty. Po klęsce Francji pod koniec czerwca 1940 dywizja ta ewakuowała się do Wielkiej Brytanii. W lecie 1941 zgłosił się do lotnictwa. Loty bojowe w Dywizjonie Bombowym 300 awansował na porucznika. Jego żołnierskie zasługi dla niepodległości Polski i Wielkiej Brytanii uhonorowane zostały trzykrotnie Polskim Krzyżem Walecznych, trzykrotnie Medalem Lotniczym oraz odznaczeniami angielskimi: 1939-45 Star, Air Crew Europe Star, Defence Medal, War Medal. 1 kwietnia 1944 został skierowany na studia geograficzne w Birbeck College Uniwersytetu Londyńskiego i do pracy w Pracowni Geograficznej Rządu Polskiego. Brał udział m.in. w opracowywaniu map do inwazji na Normandię, planów rozwoju Polski powojennej i podręczników dla polskich szkół w Anglii. Wiosną 1947 zdecydował się na ryzykowny dla oficera RAF powrót do kraju przypłynął do Gdyni, a od września podjął pracę jako asystent w Katedrze Geografii Fizycznej Uniwersytetu Wrocławskiego. Magisterium uzyskał w 1948 na podstawie pracy „Z morfologii Gór Stołowych”. W 1949 powrócił do Instytutu Geografii UJ jako asystent, w 1952 został starszym asystentem, a w 1956 adiunktem w Katedrze Geografii Fizycznej. Kilkukrotnie odbywał wyprawy i badania naukowe na Spitsbergenie (w latach 1957-1958, 1959–1960 i 1980–1981). Był zwolennikiem kompleksowych badań w geografii fizycznej. Uważał, że granica kontynentalna Europa – Azja pomiędzy Morzem Azowskim i Morzem Kaspijskim przebiega tektonicznym Obniżeniem Kumsko-Manyckim. W 1965 uzyskał stanowisko docenta.
Pochowany w Krakowie na Cmentarzu Rakowickim.

</doc>
<doc id="1816186" url="https://pl.wikipedia.org/wiki?curid=1816186" title="Tomasz Makowski (historyk)">
Tomasz Makowski (historyk)

Tomasz Artur Makowski (ur. 1970) – polski bibliotekarz i historyk, dyrektor Biblioteki Narodowej (od 2007), przewodniczący Krajowej Rady Bibliotecznej i Rady ds. Narodowego Zasobu Bibliotecznego przy Ministrze Kultury i Dziedzictwa Narodowego.
Życiorys.
W BN pracuje od 1994. Przed objęciem stanowiska dyrektora (2007) pełnił funkcje zastępcy dyrektora ds. naukowych i kierownika działu zbiorów specjalnych.
W 2001 uzyskał stopień naukowy doktora nauk humanistycznych w zakresie historii ze specjalnością historia nowożytna Polski, na Uniwersytecie Kardynała Stefana Wyszyńskiego, broniąc rozprawy pt. "Biblioteka Jana Zamoyskiego kanclerza i hetmana wielkiego koronnego (1542–1605)". Jego promotorem był Janusz Zbudniewek.
Jest członkiem zarządu The European Library, Komitetu Stałego Sekcji Bibliotek Narodowych International Federation of Library Associations and Institutions (IFLA), Zespołu ds. Paktu dla Kultury przy Prezesie Rady Ministrów, Rady Programowej Narodowego Instytutu Fryderyka Chopina, Rady Programowej Biblioteki Śląskiej w Katowicach, Rady Archiwalnej przy Naczelnym Dyrektorze Archiwów Państwowych, Rady Muzeum Literatury, Rady Muzeum Historycznego Miasta Stołecznego Warszawy, Memory of the World National Committee przy UNESCO. Redaktor naczelny „Rocznika Biblioteki Narodowej” i „Polish Libraries”, a uprzednio również „Polish Libraries Today”. Pełnił funkcję zastępcy przewodniczącego Komitetu Organizacyjnego Roku Zbigniewa Herberta. Od 2011 jest członkiem honorowym Association Internationale de Bibliophilie i Federacji Fides.
Został adiunktem w Katedrze Nauk Pomocniczych Historii Instytutu Nauk Historycznych Uniwersytetu Kardynała Stefana Wyszyńskiego w Warszawie.
Autor trzech publikacji książkowych (1996, 1998, 2005) i kilkunastu artykułów. Kurator pierwszej monograficznej wystawy o Bibliotece Ordynacji Zamojskiej (2005). Specjalizuje się w historii bibliotek, rękopisoznawstwie, naukach pomocniczych historii i historii historiografii.
Został członkiem jury Nagrody Historycznej im. Kazimierza Moczarskiego.

</doc>
