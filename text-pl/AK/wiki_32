<doc id="1816187" url="https://pl.wikipedia.org/wiki?curid=1816187" title="Carlos Azpíroz Costa">
Carlos Azpíroz Costa

Carlos Alfonso Azpiroz Costa OP (ur. 30 października 1956 w Buenos Aires) – katolicki duchowny, dominikanin, arcybiskup metropolita Bahía Blanca od 2017.
Życiorys.
Święcenia kapłańskie przyjął 14 sierpnia 1987 z rąk kardynała Eduardo Francisco Pironio. Był m.in. przełożonym domu nowicjackiego dominikanów w Mar del Plata, sekretarzem prowincji zakonnej oraz prokuratorem generalnym zgromadzenia.
W 2001 kapituła generalna dominikanów w Providence (USA) wybrała go na generała Zakonu Braci Kaznodziejów. Stanowisko to obejmował do roku 2010, kiedy kapituła generalna dominikanów w Rzymie wybrała na nowego generała Zakonu o. Bruno Cadoré OP. Po ustąpieniu z urzędu piastował funkcje przeora kilku brazylijskich klasztorów.
3 listopada 2015 papież Franciszek mianował go arcybiskupem koadiutorem Bahía Blanca. Sakry biskupiej udzielił mu 22 grudnia 2015 metropolita Bahía Blanca – arcybiskup Guillermo Garlatti. Rządy w archidiecezji objął 12 lipca 2017 po przejściu na emeryturę poprzednika.

</doc>
<doc id="1816188" url="https://pl.wikipedia.org/wiki?curid=1816188" title="Komputer 8-bitowy">
Komputer 8-bitowy



</doc>
<doc id="1816191" url="https://pl.wikipedia.org/wiki?curid=1816191" title="Carlos Alfonso Azpíroz Costa OP">
Carlos Alfonso Azpíroz Costa OP



</doc>
<doc id="1816197" url="https://pl.wikipedia.org/wiki?curid=1816197" title="Jan Karol Kapałka">
Jan Karol Kapałka

Jan Karol Kapałka (ur. 1888 w Krakowie, zm. 1932 w Cleveland, Ohio), polski skrzypek i dyrygent, działający w USA.
Po studiach w krakowskim Konserwatorium Muzycznym wyjechał w 1914 do USA, gdzie współpracował z zespołami polonijnymi – był skrzypkiem i dyrygentem w orkiestrach w Nowym Jorku, Buffalo, Detroit, Chicago; dyrygował też polskimi chórami w Chicago. W 1930 osiadł w Cleveland (Ohio), gdzie powołał do życia chór operowy oraz wystawił operę Moniuszki "Flis". Zmarł na początku 1932 w Cleveland.

</doc>
<doc id="1816198" url="https://pl.wikipedia.org/wiki?curid=1816198" title="Janczyńce">
Janczyńce



</doc>
<doc id="1816200" url="https://pl.wikipedia.org/wiki?curid=1816200" title="FlashForward">
FlashForward



</doc>
<doc id="1816202" url="https://pl.wikipedia.org/wiki?curid=1816202" title="Gimnazjum Żeńskie im. Marii Konopnickiej w Suwałkach">
Gimnazjum Żeńskie im. Marii Konopnickiej w Suwałkach



</doc>
<doc id="1816204" url="https://pl.wikipedia.org/wiki?curid=1816204" title="Gimnazjum Męskie im. Karola Brzostowskiego w Suwałkach">
Gimnazjum Męskie im. Karola Brzostowskiego w Suwałkach



</doc>
<doc id="1816206" url="https://pl.wikipedia.org/wiki?curid=1816206" title="Emmanuel Carrère">
Emmanuel Carrère

Emmanuel Carrère fr: ɛmanyɛl kaʀɛʀ, (ur. 9 grudnia 1957 w Paryżu) – francuski pisarz, scenarzysta i reżyser filmowy.
Życiorys.
Jest synem francuskiej historyczki Hélène Carrère d’Encausse i Louisa Carrère d’Encausse. Studiował w Instytucie Nauk Politycznych w Paryżu.
Wiele jego książek zostało sfilmowanych. W 2005 wyreżyserował adaptację swojej powieści "Wąsy" ("La Moustache").
Jest współautorem scenariusza komedii "Molier na rowerze" ("Alceste à bicyclette", 2013) z Lambertem Wilsonem i Fabrice Luchinim.
Zasiadał w jury konkursu głównego na 63. MFF w Cannes (2010) oraz na 72. MFF w Wenecji (2015). Był również członkiem jury sekcji "Cinéfondation" na 65. MFF w Cannes (2012).

</doc>
<doc id="1816207" url="https://pl.wikipedia.org/wiki?curid=1816207" title="Królowie Urartu">
Królowie Urartu

Królowie Urartu – zestawienie władców państwa Urartu, istniejącego na Wyżyny Armeńskiej w pierwszej połowie I tysiącleciu p.n.e. Niektóre daty wzięto nie ze źródeł historycznych, lecz zostały ustalone przez naukowców jako najbardziej prawdopodobne. Dlatego nowe dane archeologiczne mogą wnosić zmiany do chronologii panowania królów urartyjskich.

</doc>
<doc id="1816209" url="https://pl.wikipedia.org/wiki?curid=1816209" title="Qədir Hüseynov">
Qədir Hüseynov

Qədir Hüseynov (ur. 21 maja 1986 w Moskwie) – azerski szachista, w latach 1994–1998 reprezentant Rosji, arcymistrz od 2002 roku.
Kariera szachowa.
W latach 1994–2003 wielokrotnie startował na mistrzostwach świata i Europy juniorów w różnych kategoriach wiekowych, zdobywając cztery medale: dwa dla Azerbejdżanu (złoty – Băile Herculane 1994, ME do 10 lat oraz brązowy – Oropesa del Mar 1998, MŚ do 12 lat) oraz dwa dla Rosji (brązowy – Rimavská Sobota 1996, ME do 10 lat oraz srebrny – Tallinn 1997, ME do 12 lat). W 2004 r. zakwalifikował się do rozegranego w Trypolisie pucharowego turnieju o mistrzostwo świata, w I rundzie zwyciężając Giovanniego Vescoviego, ale w drugiej przegrywając z Lewonem Aronjanem. W 2009 r. podzielił V-VIII m. w indywidualnych mistrzostwach Europy, rozegranych w Budvie.
Odniósł szereg indywidualnych sukcesów, m.in.:
Wielokrotny reprezentant Azerbejdżanu w rozgrywkach drużynowych, m.in.:
Najwyższy ranking w dotychczasowej karierze osiągnął 1 maja 2022 r., z wynikiem 2668 punktów zajmował wówczas 70. miejsce na światowej liście FIDE.

</doc>
<doc id="1816212" url="https://pl.wikipedia.org/wiki?curid=1816212" title="Władysław Kabat">
Władysław Kabat

Władysław Kabat ps. „Brzechwa” (ur. 8 lipca 1906 w Miechowicach Małych, zm. 29 września 1980) – działacz ruchu ludowego, żołnierz Batalionów Chłopskich i Armii Krajowej, pułkownik Wojska Polskiego.
Życiorys.
Urodził się 8 lipca 1906 w rodzinie chłopskiej, jako jeden z pięciorga dzieci Jana i Teresy Kabatów. Brat Mieczysława Kabata. Ukończył Szkołę Podchorążych Piechoty w Ostrowi Mazowieckiej. 15 sierpnia 1931 Prezydent RP, Ignacy Mościcki mianował go podporucznikiem ze starszeństwem z dniem 15 sierpnia 1931 roku i 189. lokatą w korpusie oficerów piechoty, a Minister Spraw Wojskowych, Józef Piłsudski przydzielił do 17 pułku piechoty w Rzeszowie, na stanowisko dowódcy plutonu. Następnie był dowódcą kompanii i adiutantem w pułku KOP „Wilno”. 22 lutego 1934 został mianowany porucznikiem ze starszeństwem z dniem 1 stycznia 1934 roku i 246. lokatą w korpusie oficerów piechoty. Na stopień kapitana został mianowany ze starszeństwem z 19 marca 1939 i 211. lokatą w korpusie oficerów piechoty. W tym czasie pełnił służbę w Batalionie KOP „Nowe Święciany” na stanowisku dowódcy 1 kompanii granicznej „Dukszty”.
Walczył w kampanii wrześniowej w składzie 33 Dywizji Piechoty. Po 5 dniach niewoli niemieckiej zbiegł w dniu 2 października 1939 w Ostrowcu Świętokrzyskim. W październiku 1939 rozpoczął pracę konspiracyjną w ramach Stronnictwa Ludowego, a następnie ZWZ, AK i BCH na terenie powiatów Dąbrowa Tarnowska i Tarnów. W okresie od 1940 do kwietnia 1943 był komendantem Obwodu AK Dąbrowa Tarnowska kryp. „Drewniaki”, w Inspektoracie AK Tarnów, a następnie został przeniesiony do dyspozycji Komendy Okręgu AK Kraków i wyznaczony na stanowisko inspektora z zadaniem prowadzenia akcji scaleniowej Batalionów Chłopskich z Armią Krajową. W czerwcu 1944 r. został wyznaczony przez dowództwo Armii Krajowej na dowódcę osłony Akcji Most III, lądowiska „Motyl” i jego okolic.
Po wyzwoleniu wstąpił do Ludowego Wojska Polskiego, gdzie od czerwca 1945 do kwietnia 1946 pełnił obowiązki szefa sztabu 37 pułku piechoty. Po zdemobilizowaniu osiedlił się w Sobótce k. Wrocławia. Aresztowany i więziony przez Ministerstwo Bezpieczeństwa Publicznego z powodów politycznych. Zmarł 29 września 1980 i został pochowany na cmentarzu w Sobótce.
Upamiętnienie.
28 maja 1997 Rada Miasta i Gminy Sobótka podjęła uchwałę o zmianie dotychczasowej nazwy ulicy Marcelego Nowotki na Władysława Kabata.
W dniu 31 sierpnia 2008 r. na cmentarzu parafialnym w Wietrzychowicach został odsłonięty obelisk, który upamiętnia jego osobę jako syna wietrzychowskiej ziemi. 
26 czerwca 2016 imię płk. Władysława Kabata nadano mostowi w Jadownikach Mokrych.
Ordery i odznaczenia.
Rada Miejska w Sobótce nadała mu tytuł honorowego obywatela.

</doc>
<doc id="1816217" url="https://pl.wikipedia.org/wiki?curid=1816217" title="The Fishing and Hunting Channel">
The Fishing and Hunting Channel

The Fishing and Hunting Channel – węgierski tematyczny kanał telewizyjny poświęcony wędkarstwu i łowiectwu.
W polskiej wersji językowej stacja nadawała od 16 listopada 2009 do lutego 2010 roku, jako blok programowy na kanale Sport Klub.

</doc>
<doc id="1816221" url="https://pl.wikipedia.org/wiki?curid=1816221" title="Irene Camber-Corno">
Irene Camber-Corno

Irene Camber-Corno (ur. 12 lutego 1926 w Trieście) – włoska szermierka, florecistka. Mistrzyni olimpijska z Helsinek (1952), brązowa medalistka z Rzymu (1960) i uczestniczka igrzysk olimpijskich (1948, 1964), dwukrotna mistrzyni (1953, 1957) i wicemistrzyni świata (1954).
Brała udział w czterech igrzyskach olimpijskich na przestrzeni 16 lat (1948-1964), w Melbourne (1956) nie wystartowała z powodu ciąży. Największy sukces odniosła na igrzyskach w Helsinkach w 1952, kiedy to zwyciężyła w rywalizacji indywidualnej. Osiem lat później wspólnie z koleżankami zajęła trzecie miejsce w konkursie drużynowym. Była mistrzynią świata, w 1953 w rywalizacji indywidualnej i w 1957 w drużynie. Stawała także na niższych stopniach podium mistrzostw globu.
Osiągnięcia.
Konkurencja: floret

</doc>
<doc id="1816225" url="https://pl.wikipedia.org/wiki?curid=1816225" title="Pierre Bachelet">
Pierre Bachelet

Pierre Bachelet (ur. 25 maja 1944 w Paryżu, zm. 15 lutego 2005 w Suresnes) - francuski piosenkarz, twórca tekstów i kompozytor.
Dzieciństwo spędził w Calais, co zaważyło na późniejszym sentymencie jakim darzył północną Francję, który stanowił inspirację jego wielkiego przeboju "Les Corons" (1982). Piosenka ta wykorzystywana jest jako motyw przewodni hymnu kibiców zespołu RC Lens.
Pierre Bachelet był autorem muzyki do wielu francuskich filmów, m.in.: Historia O (1975), Slalomu niespecjalnego (1979) Emmanuelle 5 (1986), Zemsty Emmanuelle (1992), Magicznych perfum Emmanuelle (1992), Magii Emmanuelle (1992). 
Największy, światowy rozgłos zyskała jego piosenka napisana do filmu Emmanuelle z 1974. Temat przewodni oraz utwór "Emmanuelle w lustrze" ze ścieżki dźwiękowej tego filmu zostały wykorzystane jako sample na singlu Lily Allen "Littlest Things", wydanym w grudniu 2006.

</doc>
<doc id="1816233" url="https://pl.wikipedia.org/wiki?curid=1816233" title="M249">
M249



</doc>
<doc id="1816235" url="https://pl.wikipedia.org/wiki?curid=1816235" title="Karabin maszynowy M249">
Karabin maszynowy M249



</doc>
<doc id="1816236" url="https://pl.wikipedia.org/wiki?curid=1816236" title="Park Miyashita">
Park Miyashita

 – park w dzielnicy Shibuya, w Tokio, w Japonii.
Opis.
Na miejscu dawnego, niewielkiego parku Miyashita usytuowanego w samym sercu dzielnicy Shibuya, wciśniętego pomiędzy linie kolejowe i ruchliwe ulice, stworzono w ostatnich latach nowy, wielofunkcyjny i wielopoziomowy kompleks handlowo-rozrywkowy o nazwie Miyashita Park o długości 330 metrów. Znajdują się tam: centrum handlowe, obiekty sportowe, restauracje, hotel i park na dachu. 

</doc>
<doc id="1816238" url="https://pl.wikipedia.org/wiki?curid=1816238" title="Redystrybucja dochodów">
Redystrybucja dochodów

Redystrybucja dochodów – wtórny podział dochodów społeczeństwa dokonujący się za pośrednictwem budżetu państwa. Przebiega ona wielopłaszczyznowo i polega na obciążeniu działalności gospodarczej oraz dochodów (czasami majątku) wszystkich podmiotów gospodarczych (również obywateli) różnymi rodzajami podatków i opłat, które stanowią dochód budżetu państwa. Uzyskane środki finansowe stają się źródłem finansowania dochodów tych grup społecznych, które nie uzyskują ich z udostępniania czynników wytwórczych (emeryci, bezrobotni) oraz wytwarzania dóbr i usług publicznych (przekazywanych społeczeństwu nieodpłatnie lub częściowo odpłatnie, na przykład bezpłatna służba zdrowia, administracja publiczna, obronność).
Redystrybucja dochodów dokonuje się zawsze czyimś kosztem i na czyjąś korzyść. Państwo, za pomocą np. progresywnego podatku dochodowego, przejmuje część dochodów najbogatszych obywateli i przekazuje je najuboższym, np. w postaci pomocy społecznej lub zasiłków dla bezrobotnych. Szczególnie duża redystrybucja dochodów jest stosowana przez tzw. państwa opiekuńcze od początku XX wieku. Zwolennicy redystrybucji dochodów uznają, że jest ona instrumentem służącym realizacji celów społecznych (wyrównywaniu szans, zmniejszaniu nierówności społecznych) oraz ekonomicznych (stabilizacji popytu na wysokim poziomie). Przyjmuje się, że w ramach prowadzonej przez państwo polityki społecznej redystrybucja jest prowadzona w taki sposób, że rozkład dochodów jest bardziej równomierny i ogranicza sferę ubóstwa.

</doc>
<doc id="1816239" url="https://pl.wikipedia.org/wiki?curid=1816239" title="Kisielec">
Kisielec



</doc>
<doc id="1816242" url="https://pl.wikipedia.org/wiki?curid=1816242" title="Rekin w Wenecji">
Rekin w Wenecji

Rekin w Wenecji () – amerykański film fabularny z 2008 roku ze Stephenem Baldwinem obsadzonym w roli głównej.
Został nakręcony w Bułgarii, w wielu krajach wydano go wyłącznie na rynku DVD (direct-to-video), przez co mijał się z premierą kinową. Był dystrybuowany przez spółkę produkcyjną Nu Images, odpowiedzialną za filmy klasy „B” jak "Komando Foki atakuje" ("U.S. Seals", 1999) czy jego sequel "" ("U.S. Seals II", 2001).
W Polsce film w ostatnim kwartale 2009 roku wyemitowała stacja telewizyjna nFilm HD.
Fabuła.
David Franks (Baldwin) poszukuje skarbu ukrytego w kanałach Wenecji. W wodzie grasuje niebezpieczny drapieżnik.

</doc>
<doc id="1816245" url="https://pl.wikipedia.org/wiki?curid=1816245" title="Ogród Kamezuka">
Ogród Kamezuka



</doc>
<doc id="1816247" url="https://pl.wikipedia.org/wiki?curid=1816247" title="Jelena Nowikowa-Biełowa">
Jelena Nowikowa-Biełowa



</doc>
<doc id="1816248" url="https://pl.wikipedia.org/wiki?curid=1816248" title="Jelena Biełowa (szermierka)">
Jelena Biełowa (szermierka)



</doc>
<doc id="1816249" url="https://pl.wikipedia.org/wiki?curid=1816249" title="Jelena Nowikowa">
Jelena Nowikowa

Jelena Dmitrijewna Nowikowa-Biełowa, ros. Елена Дмитриевна Новикова-Белова (ur. 28 lipca 1947 w Sowieckiej Gawani) – radziecka szermierka, florecistka pochodzenia białoruskiego. Czterokrotna mistrzyni olimpijska (1968, 1972, 1976) i wicemistrzyni olimpijska (1980), wielokrotna mistrzyni świata i Związku Radzieckiego.
Życiorys.
W młodości Nowikowa początkowo trenowała koszykówkę, ale w wieku 13 lat zainteresowała się szermierką. Jej pierwszą trenerką była Łarisa Pietrowna, która wcześniej prowadziła mistrzynię olimpijską Tatjanę Pietrienko. Współpraca Nowikowej z Pietrowną układała się bardzo dobrze, a trenerka, widząc talent podopiecznej, wspierała ją również poza sportem, zachęcając ją do rozwijania zainteresowań. Nowikowa ukończyła studia w Instytucie Pedagogicznym. Jej pierwsza praca miała charakter polemiczny i była poświęcona historii szermierki. W 1976 roku, po igrzyskach w Montrealu, obroniła pracę doktorską pod tytułem: „Historiografia sportu”.
Nowikowa rozpoczęła karierę sportową od sukcesu na igrzyskach olimpijskich w Meksyku w 1968 roku. Na kilka dni przed planowanym debiutem olimpijskim poślubiła przyszłego mistrza świata w pięcioboju nowoczesnym Wiaczesława Biełowa (1939–2010), ale występowała pod panieńskim nazwiskiem. Już na igrzyskach, podczas treningu, doznała kontuzji nogi, ale nie wycofała się z rywalizacji i zdobyła dwa złote medale olimpijskie. Przez cały czas otrzymywała zastrzyki z blokadą z nowokainy. Indywidualny tytuł zdobyła po wygranej walce ze Szwedką Kerstin Palm, podczas której było tak głośno, że nie słychać było sędziów. Dwa lata później była faworytką do tytułu mistrzyni świata w Hawanie, ale doznała kontuzji mięśni pleców i po raz kolejny rywalizowała dzięki zastrzykom z nowokainy, znowu kończąc zawody ze złotem. 
W 1976 roku została pierwszą szermierką, która czterokrotnie zdobyła mistrzostwo olimpijskie – po zdobyciu złotego medalu w drużynie wraz z Nikonową, Sidorową, Kniaziewą i Gilazową. Na tych samych igrzyskach zdobyła brązowy medal w konkurencji indywidualnej, ale była blisko piątego złota. Nowikowa-Biełowa przegrała jednak ostatni pojedynek z florecistką sklasyfikowaną na ostatnim miejscu i straciła szansę na walkę o złoto.
11-krotnie zdobyła Puchar Europy. Została Honorowym Mistrzem Sportu ZSSR w 1968 roku i Honorowym Trenerem Białorusi w 1994 roku.
Po zakończeniu kariery sportowej po raz drugi wyszła za mąż i w wieku czterdziestu lat urodziła dziecko. Jej drugi mąż, Walery Iwanow, kompozytor, napisał na jej cześć „Romantyczny walc”. Po zakończeniu kariery sportowej kontynuuje pracę naukową – otrzymała tytuł profesora; kierowała Wydziałem Psychologii i Pedagogiki Białoruskiego Państwowego Uniwersytetu Wychowania Fizycznego.
Osiągnięcia.
Konkurencja: floret

</doc>
<doc id="1816255" url="https://pl.wikipedia.org/wiki?curid=1816255" title="Min Shan">
Min Shan

Min Shan, "Góry Syczuańskie" () – pasmo górskie w Chinach, w prowincjach Syczuan i Gansu, o długości ok. 500 km. Najwyższy szczyt to Xuebao Ding (5588 m n.p.m.).
W górach znajduje się dużo atrakcji turystycznych, m.in. rezerwat przyrody Jiuzhaigou i Dolina Huanglong, gdzie można spotkać rzadkie gatunki zwierząt, np. pandę wielką.

</doc>
<doc id="1816256" url="https://pl.wikipedia.org/wiki?curid=1816256" title="Thupten Kunpella">
Thupten Kunpella



</doc>
<doc id="1816261" url="https://pl.wikipedia.org/wiki?curid=1816261" title="Tukotuko płowy">
Tukotuko płowy

Tukotuko płowy ("Ctenomys fulvus") – gatunek gryzonia z rodziny tukotukowatych (Ctenomyidae). Występuje w górach i na terenach górzystych północno-zachodniej Argentyny i północnego (do 29°S) Chile. Szczególnie w prowincji Antofagasta .
Tukotuko płowy – podobnie jak pozostałe gatunki z rodzaju "Ctenomys" są roślinożercami. Prowadzą podziemny tryb życia.

</doc>
<doc id="1816262" url="https://pl.wikipedia.org/wiki?curid=1816262" title="OPERA FM">
OPERA FM



</doc>
<doc id="1816263" url="https://pl.wikipedia.org/wiki?curid=1816263" title="Opera FM">
Opera FM



</doc>
<doc id="1816264" url="https://pl.wikipedia.org/wiki?curid=1816264" title="Sobota (raper)">
Sobota (raper)

Sobota, właściwie Michał Sobolewski (ur. 25 lutego 1977 w Szczecinie), znany również jako S.O.B., Szekspir i eSOBe – polski raper.
Michał Sobolewski działalność artystyczną rozpoczął pod koniec lat 90. XX w. Początkowo związał się z zespołem Uquad-Squad, a w 1999 roku dołączył do popularnego wówczas zespołu Snuz. Wraz z grupą nagrał wydany rok później album zatytułowany "Towar to sprawdzony maksymalnie czysty". Po rozwiązaniu zespołu raper kontynuował działalność artystyczną w składzie Mores RSH, wraz z którym nagrał m.in. dwie piosenki na ścieżkę dźwiękową głośnego dokumentu Sylwestra Latkowskiego „Klatka” (2003). Trzy lata później ukazało się jedyne wydawnictwo zespołu – "Słowo droższe od złota", po czym projekt został zarzucony.
W międzyczasie Sobota dołączył do kolektywu Spółdzielnia (Ogarnij Się!). Wraz z zespołem muzyk nagrał kolejno cztery mixtape’y "Mixtape 1 – Tony Jazzu" (2007), "Mixtape 2 – DJ Twister" (2007), "Mixtape 3 – DJ Feel-X" (2008) oraz "Mixtape 4 – DJ Feel-X" (2010). W 2007 roku Sobota wziął udział w trasie koncertowej „Stoprocent Tour”, która była promowana teledyskiem do utworu o tym samym tytule. Nagrana m.in. z udziałem Pei, Kaczora i Donguralesko piosenka, a emitowana przez stację telewizyjną 4fun.tv przysporzyła Sobolewskiemu pewnej popularności w kraju. W 2009 roku ukazało się pierwsze solowe wydawnictwo Soboty – mixtape "Urodzony by przegrać, żyje by wygrać". Jeszcze w 2009 roku do sprzedaży trafił album solowy rapera pt. "Sobotaż". Na płycie znalazł się m.in. utwór „Tańcz głupia”, który przyniósł raperowi sukces jako artyście solowemu. Zrealizowany do utworu teledysk odnotował w przeciągu roku od premiery milion odsłon w serwisie YouTube.
W 2011 roku ukazał się drugi, wyprodukowany w całości przez Matheo, album studyjny rapera zatytułowany "Gorączka sobotniej nocy". Promowana teledyskami do utworów „Jesteś już mój, jesteś już moja”, „Zabroń mi” i „Mój czas” płyta dotarła do 8. miejsca najpopularniejszych płyt w kraju (OLiS). Rok później „drugą młodość” zyskała piosenka z repertuaru Soboty „Tańcz głupia”, której mashup z bijącą rekordy popularności kompozycją „Ona tańczy dla mnie” discopolowego zespołu Weekend zrealizował raper i producent muzyczny 2sty. Ciesząca się popularnością w kraju piosenka do października 2013 roku została wyświetlona ponad 10 mln razy na łamach YouTube. W opublikowanym w 2013 roku przez agencję informacyjną Blitznews.pl rankingu najpopularniejszych polskich muzyków na Facebooku Sobota zajął 6. miejsce z wynikiem 571 tys. fanów. W kwietniu 2020 poinformował o zakończeniu kariery muzycznej, z czego później się wycofał.
W 2020 wziął ślub z Nielle Diarra. Z wcześniejszego związku ma syna.
Działalność artystyczna.
Michał Sobolewski działalność artystyczną rozpoczął pod koniec lat 90. XX w. Początkowo związał się z zespołem Uquad-Squad, a w 1999 roku dołączył do popularnego wówczas zespołu Snuz. Wraz z grupą nagrał wydany rok później album zatytułowany "Towar to sprawdzony maksymalnie czysty". Pewną popularnością w kraju ciszyły się pochodzące z płyty piosenki „Upalne lato miejskie część 2” i „Wiara”, notowane, odpowiednio na 19. i 13. miejscu Szczecińskiej Listy Przebojów Polskiego Radia Szczecin. Po rozwiązaniu zespołu Snuz raper kontynuował działalność artystyczną w składzie Mores RSH wraz, z którym nagrał m.in. dwie piosenki na ścieżkę dźwiękową głośnego dokumentu Sylwestra Latkowskiego „Klatka” (2003). Także w 2003 roku Sobota gościł na nielegalu Tony Jazzu – "Tony Jazzu" w utworach „Kasa kasa” i „Styl nad style 2”. Trzy lata później ukazało się jedyne Mores RSH wydawnictwo zespołu – "Słowo droższe od złota", po czym projekt został zarzucony. W międzyczasie Sobota dołączył do kolektywu Spółdzielnia (Ogarnij Się!). Wcześniej, w 2005 roku Sobota wziął udział w niezależnym projekcie „Kozackie klimaty”, filmie dokumentalnym zrealizowanym przez ZKF Skandal. W obrazie raper wystąpił u boku takich wykonawców jak: DJ Deszczu Strugi, Eldo, czy DJ Twister. W międzyczasie muzyk gościł także na albumie Projektantów – "Mamy to we krwi!" (2005). W 2007 roku Sobota wziął udział w trasie koncertowej „Stoprocent Tour”, która była promowana teledyskiem do utworu o tym samym tytule. Nagrana m.in. z udziałem Pei, Kaczora i Donguralesko piosenka, a emitowana przez stację telewizyjną 4fun.tv przysporzyła Sobolewskiemu pewnej popularności w kraju. W międzyczasie muzyk gościł na albumie 4P i Onila – "Zorganizowana grupa rapowa" w utworze „Sztorm”. Także w 2007 roku ukazały się kolejno mixtape’y formacji Spółdzielnia (Ogarnij Się!) – "Mixtape 1: Tony Jazzu" i "Mixtape 2: DJ Twister". W 2008 roku raper gościł na płycie Projektantów – "Braterstwo krwi". Zwrotki Soboty znalazły się w utworach „Pomocna dłoń” i „Warto wiedzieć”. Pod koniec roku do sprzedaży trafiły nagrania zespołu PMM – "Polski mistrzowski manewr" z gościnnym udziałem Sobolewskiego w utworze „SZ-N wita!!!”. Także w 2008 roku został wydany trzeci materiał projektu Spółdzielnia (Ogarnij Się!) – "Mixtape 3: DJ Feel-X".
5 lutego 2009 roku nakładem StoProcent Records ukazał się pierwszy materiał solowy Soboty – mixtape "Urodzony by przegrać, żyje by wygrać". Gościnnie w nagraniach wzięli udział m.in. Pih, DJ Twister, Kaczor oraz Łona. Materiał był promowany teledyskami do utworów „Dzielnia” i „Szczecin dawaj na majka”. Również w 2009 roku Sobota wystąpił na płycie duetu Toony i DJ Tomekk – "Ehrenkodex" oraz DSN – "Dysonans".
28 października 2009 roku ukazał się album solowy Soboty pt. "Sobotaż". Na płycie znalazł się m.in. utwór „Tańcz głupia”, który przyniósł raperowi sukces jako artyście solowemu. Zrealizowany do utworu teledysk odnotował w przeciągu roku od premiery milion odsłon w serwisie YouTube. W ramach promocji wydawnictwa zrealizowany został również wideoklip do kompozycji „Stoprocent 2” z udziałem Kool Savasa, Gurala, Wall-eego, Rytmusa, Bigza i Matheo.
W pierwszym półroczu 2010 Sobota wystąpił gościnnie na albumach: Sage – "Hardcore Dealin’ Department 2010", 4P – "Zły / Dobry chłopak", DJ Cube – "Forfiter", Bosski Roman – "Krak 3", Buczer – "Podejrzany o rap: Mixtape vol.2", Smagalaz – "Czillen Am Grillen" oraz DJ Tomekk, Toony – "Ehrenkodex". W międzyczasie, w maju do sprzedaży trafiła kompilacja "Grube jointy". Na promującej legalizację posiadania marihuany płycie znalazł się autorski utwór rapera zatytułowany „Za damski huj”. Do piosenki powstał również wideoklip. Do końca 2010 roku Sobota gościł jeszcze na albumach Vienia – "Etos 2010", Tony Jazzu – "Dla każdego" i Mariana Wielkopolskiego – "High Quality". W 2010 roku ukazał się także ostatni materiał projektu Spółdzielnia (Ogarnij Się!) – "Mixtape 4: DJ Feel-X".
W 2011 roku muzyk wziął udział w nagraniach drugiej części składanki "Grube jointy 2: karani za nic". Raper tym razem na potrzeby nagrał zwrotki do dwóch utworów: „Suszyć kruszyć” i „Rusz dupsko na marsz”. Do drugiej kompozycji został zrealizowany promocyjny obraz. Następnie Sobolewski gościł na albumach Reny – "Mój monopol", Kaliego – "50/50" i Chady – "WGW". W czerwcu do sprzedaży trafił album Vienia nagrany z udziałem oiowego składu Way Side Crew – "Wspólny mianownik". Na płycie znalazła się piosenka „Gril te sprawy...” z udziałem Soboty, która w oryginalne znalazła się na poprzedniej produkcji Vienia. Następnie Sobolewski wystąpił na debiucie solowym Rafiego – "200 ton", a we wrześniu na płycie formacji Macca Squad – "Maccaradża mówi dość".
8 października 2011 roku ukazał się drugi, wyprodukowany w całości przez Matheo, album studyjny rapera zatytułowany "Gorączka sobotniej nocy". Gościnnie w nagraniach wzięli udział m.in. Chada, Paluch, Pih, Tede, Tony Jazzu, a także chór Montu. Promowana teledyskami do utworów „Jesteś już mój, jesteś już moja”, „Zabroń mi” i „Mój czas” płyta dotarła do 8. miejsca najpopularniejszych płyt w kraju (OLiS). Również w październiku Sobota wystąpił na albumie Kajmana – "K2" w piosence „W jednej chwili”. Z kolei w grudniu rapował na albumie Projekt Nasłuch – "Nieznani sprawcy".
Na początku 2012 roku raper wystąpił na solowym albumie Winiego – "Bóg jest miłością" w zrealizowanej z udziałem licznych gości kompozycji „Nienawidzę raperów”. W piosence wystąpili ponadto m.in. Żurom, DJ Feel-X, VNM i B.R.O. Następnie muzyk wystąpił na albumach Kamelito – "Droga Kamelita", Borixon – "Rap Not Dead" i Chada – "Jeden z Was". W lipcu został wydany projekt GPD i Verte pod nazwą Da NarkoholiXXX, na płycie zatytułowanej "Sex &amp; przemoc. Zakazane piosenki" Sobota wystąpił wraz z Bezczelem w promowanej teledyskiem piosence „Chodź wódkę pić”. W międzyczasie „drugą młodość” zyskała piosenka z repertuaru Soboty „Tańcz głupia”, której mashup z bijącą rekordy popularności kompozycją „Ona tańczy dla mnie” discopolowego zespołu Weekend zrealizował raper i producent muzyczny 2sty. Ciesząca się popularnością w kraju piosenka do października 2013 roku została wyświetlona ponad 10 mln razy na łamach YouTube. Pod koniec roku Sobolewski wystąpił na albumie formacji Bosskiskład – "Braterska siła" w utworze „Bania u Romana” oraz na bijącej rekordy popularności producenckiej płycie Donatana – "Równonoc. Słowiańska dusza" w kompozycji „Niespokojna dusza”. Jeszcze tego samego roku Sobota wziął udział w nagraniach mixtape’u Buczera "Infamous Mixtape".
Na początku 2013 roku ukazał się solowy materiał związanego z zespołem Firma Popka – "Monster". Na płycie znalazła się piosenka „Ja robię muzę, ty płaczesz”, w którym Sobota wystąpił u boku Winiego i Reny. Raper wystąpił także w teledysku do tegoż utworu. Następnie zwrotki muzyka znalazły się na płycie Bezczela – "A.D.H.D". Z kolei w czerwcu ukazała się składanka "Drużyna mistrzów 2: sport, muzyka, pasja" z utworem „Ćpaj sport”, w którym Sobota wystąpił wraz z Reną, Kieru i Matheo.
W grudniu 2013 roku do sprzedaży trafił trzeci album solowy rapera zatytułowany "Dziesięć przykazań". Wydawnictwo dotarło do 5. miejsca polskiej listy przebojów (OLiS). Nagrania poprzedził singel pt. „I. Nie będziesz miał bogów cudzych przede mną”. Płyta została w całości wyprodukowana przez Matheo. Na potrzeby płyty zostały zarejestrowane partie chóralne, a także organów w wykonaniu Macieja Cybulskiego m.in. w Katedrze pw. św. Jakuba Apostoła oraz kościołach pw. św. Mikołaja i pw. św. Józefa w Szczecinie. Gościnnie w nagraniach wzięli udział m.in. Borixon, Bonson, i Waldemar Kasta. Produkcja płyty była relacjonowana przez rapera filmami krótkometrażowymi, które zostały opublikowane na łamach serwisu YouTube.
W kwietniu 2020 Sobota wziął udział w akcji #hot16challenge2, przy której okazji poinformował o zakończeniu kariery. W listopadzie tego samego roku poinformował o powrocie do nagrywania muzyki.
Walki freak show fight.
MMA.
21 listopada 2020 roku zadebiutował w mieszanych sztukach walki (MMA) podczas gali typu freak show fight „Fame 8: Dubiel vs. Blonsky”. Przeciwnikiem Soboty był inny raper Filip „Filipek” Marcinek. Pojedynek po trzech rundach zwyciężył jednogłośnie na punkty Filipek.
Boks.
19 lutego 2022 roku stoczył walkę dla nowo powstałej freak show fight’owej federacji, Prime Show MMA podczas gali „Prime 1: Zadyma” na zasadach bokserskich, gdzie zmierzył się z Adrianem Salwą, znanym w mediach jako „PuszBarber”. Zwyciężył jednogłośną decyzją sędziów.

</doc>
<doc id="1816266" url="https://pl.wikipedia.org/wiki?curid=1816266" title="Davidoff Swiss Indoors 2009">
Davidoff Swiss Indoors 2009

Davidoff Swiss Indoors 2009 – tenisowy turniej ATP z cyklu Davidoff Swiss Indoors rozgrywany w dniach 2–8 listopada 2009 roku w Bazylei na kortach twardych w hali o puli nagród 1 755 000 euro.

</doc>
<doc id="1816267" url="https://pl.wikipedia.org/wiki?curid=1816267" title="Galina Gorochowa">
Galina Gorochowa

Galina Gorochowa ("Галина Евгеньевна Горохова", ur. 31 sierpnia 1938 w Moskwie) – radziecka florecistka (Rosjanka), wielokrotna medalistka olimpijska.
Brała udział w czterech igrzyskach olimpijskich (1960-1972), z każdej olimpiady przywożąc medale (łącznie pięć, w tym trzy złote). Największy sukces odniosła na igrzyskach w Monachium w 1972, kiedy to zwyciężyła w drużynowej oraz zajęła trzecie miejsce w konkursie indywidualnym. Była dziewięciokrotnie mistrzynią świata. W 1965 i 1970 w rywalizacji indywidualnej, w latach 1958-1971 wspólnie z koleżankami siedmiokrotnie zwyciężała w konkursie drużynowym. Stawała także na niższych stopniach podium mistrzostw globu.

</doc>
<doc id="1816268" url="https://pl.wikipedia.org/wiki?curid=1816268" title="Caproni Ca.306">
Caproni Ca.306

Ca.306 Caproni – włoski cywilny samolot transportowy.
Historia.
"Caproni Ca.306 Borea" pierwszy lot odbył w 1935 roku na pokazach lotniczych w Mediolanie. Był to metalowy dolnopłat z dwoma silnikami rzędowymi. Podwozie było stałe. Samolot został zaprojektowany dla 2 osób załogi i 6 pasażerów.
Samolot osiągał prędkość ok. 210 km/h. Było to zdecydowanie mniej niż wiele współczesnych mu samolotów podobnego typu. Ale samolot odznaczał się dobrymi zdolnościami lotu i możliwością wykorzystania go w warunkach pustynnych.
Dwa egzemplarze zostały dostarczone do włoskiej administracji kolonialnej w Libii. Kolejne sześć egzemplarzy dostarczono włoskim liniom lotniczym "Ala Littoria".
Modele.
Mimo wyprodukowania niewielkiej liczbie egzemplarzy oprócz "Ca.306" powstało kilka bliźniaczych modeli:

</doc>
<doc id="1816274" url="https://pl.wikipedia.org/wiki?curid=1816274" title="Geordie">
Geordie

Geordie – dialekt używany w regionie Northumberland w północno-wschodniej Anglii, w aglomeracji Tyneside, wokół miasta Newcastle. Nazwa pochodzi od potocznego określenia mieszkańca tego obszaru. Wyróżnia się wśród innych dialektów angielskich charakterystyczną wymową oraz wpływami pobliskiego dialektu szkockiego oraz słownictwem częściowo zapożyczonym z języków skandynawskich. Uważany za najtrudniejszą do zrozumienia odmianę brytyjskiej angielszczyzny.
Słownictwo.
Przykłady:

</doc>
<doc id="1816281" url="https://pl.wikipedia.org/wiki?curid=1816281" title="Rolls-Royce Corniche (2000)">
Rolls-Royce Corniche (2000)

Rolls-Royce Corniche - samochód sportowy klasy aut luksusowych produkowany przez brytyjską markę Rolls-Royce w latach 2000 – 2002.
Historia i opis modelu.
Dostępny jako 2-drzwiowy kabriolet. Następca modelu Corniche IV. Do napędu użyto silnika V8 o pojemności 6,75 litra. Moc przenoszona była na koła tylne poprzez 4-biegową automatyczną skrzynię biegów. Został zastąpiony przez model Phantom Drophead Coupé.

</doc>
<doc id="1816282" url="https://pl.wikipedia.org/wiki?curid=1816282" title="Vrbas">
Vrbas

 

</doc>
<doc id="1816285" url="https://pl.wikipedia.org/wiki?curid=1816285" title="Michael James Hucknall">
Michael James Hucknall



</doc>
<doc id="1816287" url="https://pl.wikipedia.org/wiki?curid=1816287" title="Jenisze">
Jenisze

Jenisze (z ang. "Yeniche" lub "Jenische") – grupa etniczna zamieszkująca w Europie, stanowiąca trzecią co do wielkości koczowniczą populację tego kontynentu. Mieszkają w zachodniej części Europy, głównie w Niemczech, Austrii, Szwajcarii i częściowo we Francji. Mianem „Yenische” nazywa się tych, który zamieszkują Francję i Belgię, zaś „Jenische” do mieszkańców Holandii, Niemiec, Szwajcarii i Austrii. Najwięcej Jeniszów zamieszkuje Nadrenię i jej okolicę. 
Jeniszów często zalicza się do Cyganów, od których jednak różnią się językiem, (zbliżonym do szwajcarskich dialektów niemczyzny) oraz odmienną kulturą, w której bardzo ważną rolę odgrywa rozbudowany system tabu, przez co równie często uważani są za zupełnie inną od Cyganów grupę etniczną. Z kolei zbieżny z Romami tradycyjny, wędrowny tryb życia wykształcił u nich liczne podobieństwa, dotyczące zwłaszcza kultury materialnej, stosunków rodzinnych i tradycyjnych zajęć. Jenisze żyją w wielopokoleniowych rodzinach.
Pochodzenie tej grupy etnicznej nie jest jasne i istnieje na ten temat wiele hipotez; sami Jenisze uważają się za potomków starożytnych Celtów, co stoi w sprzeczności z faktem, że mimo rzekomych celtyckich korzeni, uważają się za grupę Romów, która to grupa jest indyjskiego pochodzenia i nie ma z Celtami nic wspólnego.
Prześladowania w Szwajcarii.
Do lat 70. XX wieku, rząd szwajcarski prowadził półoficjalną politykę wynarodowiania Jeniszów. Części Jeniszów odbierano prawa rodzicielskie z powodu rzekomej choroby psychicznej, a ich dzieci oddawane były do adopcji przez rodziny szwajcarskie. Program ten nazywał się „Kinder der Landstraße”. 590. dzieci zostało odebranych rodzicom i umieszczonych w rodzinach zastępczych, sierocińcach, a nawet w więzieniach. W dzisiejszych czasach w Szwajcarii mieszka około 35 tysięcy Jeniszów, głównie w Gryzonii. Jednak tylko 5 tys. nadal prowadzi tradycyjny, wędrowny styl życia.
Powieść i film „Sierpniowa mgła”.
Na podstawie powieści Roberta Domesa "Nebel im August" (Sierpniowa mgła) z 2008 r. nakręcony został w 2016 r. film fabularny prod. niemiecko-austriackiej pod takim samym tytułem (Sierpniowa mgła) o losach młodego Jenisza Ernsta Lossy w III Rzeszy.

</doc>
<doc id="1816288" url="https://pl.wikipedia.org/wiki?curid=1816288" title="Virtuální">
Virtuální

Virtuální – trzeci czeski (piąty w karierze) album studyjny polsko-czeskiej wokalistki pop-rockowej, Ewy Farnej, wydany 26 października 2009 roku.
Album promuje singel „Toužím”, do którego teledysk nagrano w warszawskim biurowcu Rondo 1. Drugim singlem z płyty był utwór „Ty jsi král”, który poświęcony jest Michaelowi Jacksonowi. Trzecim singlem z płyty była piosenka „Maska”, do której teledysk powstał w 2010 roku. Na płycie znajdują się także dwa bonusy: wideoklip do pierwszego singla "Toužím" oraz komentarze wokalistki do każdej z piosenek.

</doc>
<doc id="1816289" url="https://pl.wikipedia.org/wiki?curid=1816289" title="Rolls-Royce Silver Ghost">
Rolls-Royce Silver Ghost

Rolls-Royce Silver Ghost – luksusowy samochód osobowy produkowany przez brytyjską firmę Rolls-Royce w latach 1906-1926. Następca modelu 30 hp. Do napędu użyto sześciocylindrowych silników rzędowych o pojemności 7 litrów. Moc przenoszona była na koła tylne poprzez początkowo 3- a później 4-biegową manualną skrzynię biegów. Przez 20 lat produkcji powstało 7874 egzemplarzy Silver Ghosta. Samochód został zastąpiony przez model Phantom I.

</doc>
<doc id="1816290" url="https://pl.wikipedia.org/wiki?curid=1816290" title="Rolls-Royce 40/50 hp">
Rolls-Royce 40/50 hp



</doc>
<doc id="1816295" url="https://pl.wikipedia.org/wiki?curid=1816295" title="Gyromitra">
Gyromitra

Gyromitra Fr. (piestrzenica) – rodzaj grzybów z rodziny krążkownicowatych ("Discinaceae").
Systematyka i nazewnictwo.
Pozycja w klasyfikacji według Index Fungorum: "Discinaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Synonimy nazwy naukowej: "Fastigiella" Benedix, "Gyrocephalus" Pers., "Gyromitrodes" Vassilkov, "Helvella" subgen. "Gyromitra" (Fr.) S. Imai, "Maublancomyces" Herter, "Neogyromitra" S. Imai, "Paradiscina" Benedix, "Physomitra" Boud., "Pleopus" Paulet, "Pseudorhizina" Jacz.
Charakterystyka.
Grzyby naziemne, saprotrofy. Owocniki złożone z kapelusza i trzonu. Kapelusze brązowawe, mózgowato pofałdowane. Miąższ łamliwy. Wysyp zarodników biały. Zarodniki eliptyczne, gładkie do drobno brodawkowatych.

</doc>
<doc id="1816300" url="https://pl.wikipedia.org/wiki?curid=1816300" title="Zero (film)">
Zero (film)

Zero – polski film fabularny z 2009, dramat obyczajowy w reżyserii Pawła Borowskiego.
W ciągu 10 dni emisji w polskich kinach sprzedano bilety na kwotę 573 554 zł.
Fabuła.
Film przedstawia ciąg zdarzeń rozgrywający się w ciągu jednego dnia. Zachowania każdego bohatera wywołują reakcję kolejnego, na wzór działania wahadła Newtona. Obraz rozpoczyna rozmowa przedsiębiorcy z prywatnym detektywem, który chce dowiedzieć się, czy aktualne jest polecenie śledzenia pewnej osoby. Detektyw wraz ze swoim pomocnikiem przystępują do działania.
Obsada.
i inni.

</doc>
<doc id="1816303" url="https://pl.wikipedia.org/wiki?curid=1816303" title="Zawieście czerwone latarnie">
Zawieście czerwone latarnie

Zawieście czerwone latarnie (chin. upr.: 大红灯笼高高挂; chin. trad.: 大紅燈籠高高掛; pinyin: "Dà Hóng Dēnglóng Gāogāo Guà") – film chińsko-hongkońsko-tajwański z 1991 roku w reżyserii Zhanga Yimou, według powieści Su Tonga. W 1992 roku był nominowany do Oscara w kategorii najlepszy film nieangielskojęzyczny.

</doc>
<doc id="1816306" url="https://pl.wikipedia.org/wiki?curid=1816306" title="Fərid Abbasov">
Fərid Abbasov

Fərid Abbasov (ur. 31 stycznia 1979 w Baku) – azerski szachista, arcymistrz od 2007 roku.
Kariera szachowa.
W latach 1993–1998 kilkukrotnie reprezentował Azerbejdżan na mistrzostwach świata i Europy juniorów w różnych kategoriach wiekowych, największy sukces odnosząc w 1997 r. w Tallinnie, gdzie zdobył tytuł wicemistrza Europy do 18 lat. W 2001 r. zdobył w Baku złoty medal indywidualnych mistrzostw kraju, zajął również II m. (za Orestem Hrycakiem) w Ustrzykach Dolnych oraz III m. (za Rəşadem Babayevem i Azərem Mirzəyevem) w kolowym turnieju w Baku. W 2004 r. podzielił I m. (wspólnie z Rəşadem Babayevem i Moussą Talebem) w Ałuszcie, wypełniając pierwszą normę na tytuł arcymistrza. W 2006 r. zwyciężył (wspólnie z Rəşadem Babayevem) w Kiriejewsku, natomiast w 2007 r. podzielił I m. w Çanakkale (wspólnie z Mertem Erdoğdu) oraz w Sautron (wspólnie z Władimirem Potkinem, Witalijem Koziakiem i Davidem Pruessem), a w Tuli (dz. II m. za Fərhadem Tahirovem, wspólnie z Rəşadem Babayevem) wypełnił drugą arcymistrzowską normę. W 2008 r. podzielił II m. (za Jewgienijem Najerem, wspólnie z m.in. Qədirem Hüseynovem, Nigelem Shortem, Aleksiejem Aleksandrowem, Wadimem Miłowem i Baadurem Dżobawą) w turnieju "President's Cup" w Baku oraz podzielił I m. w Nîmes (wspólnie z Michaiłem Iwanowem) i w La Fère (wspólnie z Andriejem Sumiecem). W 2009 r. odniósł kolejny sukces, zdobywając w Baku tytuł wicemistrza Azerbejdżanu. W 2010 r. podzielił II m. (za Andriejem Sokołowem, wspólnie z Sébastienem Fellerem) w Metz.
Najwyższy ranking w dotychczasowej karierze osiągnął 1 października 2008 r., z wynikiem 2578 punktów zajmował wówczas 7. miejsce wśród azerskich szachistów.

</doc>
<doc id="1816310" url="https://pl.wikipedia.org/wiki?curid=1816310" title="Polish Hill">
Polish Hill

Polish Hill (polski: "Polskie Wzgórze") – osiedle znajdujące się w amerykańskim mieście Pittsburgh w stanie Pensylwania.
Historia.
Począwszy od roku 1885, polscy emigranci zaczęli się osiedlać na Herron Hill w Pittsburghu. W końcu tak wielu imigrantów osiedliło się tam, że obszar ten został przemianowany na Polish Hill. W 1897 na osiedlu zbudowano Kościół Niepokalanego Serca Maryi (Immaculate Heart of Mary Church), jeden z największych i najstarszych kościołów Pittsburgha.

</doc>
<doc id="1816313" url="https://pl.wikipedia.org/wiki?curid=1816313" title="Aleksandra Zabielina">
Aleksandra Zabielina

Aleksandra Iwanowna Zabielina (, ur. 11 marca 1937 w Moskwie, zm. 27 marca 2022) – radziecka florecistka (Rosjanka), wielokrotna medalistka olimpijska.
Brała udział w trzech edycjach letnich igrzysk olimpijskich (XVII Letnie Igrzyska Olimpijskie Rzym 1960, XIX Letnie Igrzyska Olimpijskie Meksyk 1968, XX Letnie Igrzyska Olimpijskie Monachium 1972), z każdych z nich przywożąc medale (trzy złote w rywalizacji drużynowej). Była dziewięciokrotnie mistrzynią świata. W 1957 i 1967 w rywalizacji indywidualnej, w latach 1956–1971 wspólnie z koleżankami siedmiokrotnie zwyciężała w konkursie drużynowym. Stawała także na niższych stopniach podium mistrzostw globu.

</doc>
<doc id="1816315" url="https://pl.wikipedia.org/wiki?curid=1816315" title="Leszek Moszyński">
Leszek Moszyński

Leszek Józef Moszyński (ur. 19 lutego 1928 w Lublinie, zm. 16 kwietnia 2006) – polski slawista i językoznawca. Doktor honoris causa uniwersytetu w Łodzi.
Życiorys.
W 1951 ukończył studia z zakresu filologii polskiej na Uniwersytecie im. Adama Mickiewicza w Poznaniu, w 1952 obronił pracę magisterską z zakresu językoznawstwa słowiańskiego.
W 1955 podjął pracę asystenta na Uniwersytecie Mikołaja Kopernika w Toruniu. W 1959 obronił na UAM w Poznaniu pracę doktorską pt. "Wyrównania deklinacyjne w związku z mazurzeniem polskim, ruskim, połabskim". Dwa lata później uzyskał stopień doktora habilitowanego, na podstawie rozprawy: "Ze studiów nad rękopisem Kodeksu Zografskiego."
W 1972 uzyskał tytuł profesorski. Przez wiele lat pełnił funkcję dyrektora Instytutu Filologii Słowiańskiej Uniwersytetu Gdańskiego. Był założycielem katedry slawistyki i jej pierwszym kierownikiem.
Pełnił funkcję przewodniczącego Komitetu Słowianoznawstwa Polskiej Akademii Nauk.
Pochowany 26 kwietnia 2006 na Cmentarzu Junikowskim w Poznaniu (pole 30, kw. 3, nr 1).

</doc>
<doc id="1816319" url="https://pl.wikipedia.org/wiki?curid=1816319" title="Hampstead Heath">
Hampstead Heath

Hampstead Heath – park położony w londyńskiej dzielnicy Hampstead.
Charakterystyka.
Hampstead Heath rozciąga się na powierzchni ok. 320 hektarów (791 akrów) i jest jednym z największych parków w Londynie. Teren jest licznie odwiedzany przez turystów, często służy londyńczykom jako miejsce spaceru i odpoczynku. Miejsce to słynie ze wzgórza Parliament Hill, położonego na wysokości 98 metrów, które oferuje atrakcyjny widok na centrum Londynu. Panorama ta jest jednym z widoków chronionych przez prawo. Na terenie parku znajdują się trzy stawy służące do pływania, z których dwa dostępne są przez cały rok. W parku popularnością cieszy się też puszczanie latawców. Faunę Hampstead Heath tworzą m.in. takie gatunki ptaków jak zimorodek i kawka. W okolicach stawów można napotkać nietoperze karliki i nocki rude. Najbliżej położonymi przy parku stacjami są Hampstead Heath i Gospel Oak na sieci London Overground oraz Hampstead na linii Northern londyńskiego metra.

</doc>
<doc id="1816323" url="https://pl.wikipedia.org/wiki?curid=1816323" title="Zamarła Turnia (film)">
Zamarła Turnia (film)

Zamarła Turnia – polski krótkometrażowy, czarno-biały film dokumentalny zrealizowany w 1962 roku w Tatrach, przedstawiający wspinaczkę na Zamarłą Turnię jej południową ścianą.
Reżyserem był Sergiusz Sprudin współpracując ze Stanisławem Mazurkiewiczem, scenarzystą Jan Długosz. Czas trwania wyniósł 10:40 min.
W filmie wzięli udział m.in. Czesław Momatiuk, Andrzej Pietsch, Marian Własiński, Andrzej Paczkowski.

</doc>
<doc id="1816325" url="https://pl.wikipedia.org/wiki?curid=1816325" title="My Own Worst Enemy (serial telewizyjny)">
My Own Worst Enemy (serial telewizyjny)



</doc>
<doc id="1816331" url="https://pl.wikipedia.org/wiki?curid=1816331" title="Dymer (Ukraina)">
Dymer (Ukraina)

Dymer (ukr. Димер; pol. hist. "Dymir") – osiedle typu miejskiego na Ukrainie, w obwodzie kijowskim, w rejonie wyszogrodzkim, siedziba administracyjna rady osiedlowej.
Miejscowość została założona w 1582 roku. 
Siedziba dawnej w powiecie kijowskim.
W 1967 roku otrzymała status osiedla typu miejskiego.
W 1989 liczyło 6524 mieszkańców.
W 2001 roku liczyło ok. 5,8 tys. mieszkańców, 96% mieszkańców jako język ojczysty wskazało ukraiński, 3,6% – rosyjski, 0,4% – białoruski.
W 2013 liczyło 5789 mieszkańców.

</doc>
<doc id="1816339" url="https://pl.wikipedia.org/wiki?curid=1816339" title="Lomax (gra komputerowa)">
Lomax (gra komputerowa)

Lomax (również jako The Adventures of Lomax) – gra komputerowa związana z serią "Lemmings". Gracz steruje w niej Lomaxem, lemmingiem mającym za zadanie ocalić swych przyjaciół przed wpływami złego czarnoksiężnika. Gra została wydana na konsolę PlayStation i systemy operacyjne Windows (tylko Windows 95) w 1996 roku. W Polsce została wydana przez CD Projekt w pełnej polskiej wersji językowej.
Fabuła.
Lomax jest lemmingowym bohaterem (a przynajmniej za takiego się podaje). Jego przyjaciele zostali zamienieni w monstra za sprawą magii głównego antagonisty, Złego Edka (ang. Evil Ed). Zadaniem Lomaxa jest go powstrzymać oraz uratować swoich przyjaciół, w czym pomaga mu jego magiczny hełm. Lomax przechodzi kolejno przez Lemmingolandię, krainę horroru, Dziki Zachód i kosmiczne bezdroża, by w końcu stanąć do walki ze Złym Edkiem.
Rozgrywka.
Gra odziedziczyła sposób gry oraz styl po produkcji "Flink", poprzednim dziele jej twórców – Erwina Kloibhofera i Henka Nieborga. Sterując Lomaxem, gracz musi przebrnąć przez cztery główne światy o określonej ilości poziomów, w stylu przesuwającej się poziomo gry platformowej. Gra wykorzystuje system wpisywania haseł na każdy poziom, w zastępstwie dla zwykłego systemu zapisów. Grafika gry składa się z ręcznie rysowanych przez Henka Nieborga dwuwymiarowych grafik, utrzymanych w rozdzielczości 320x240. Istnieje jednak w grze pewna imitacja trójwymiarowości, objawiająca się głównie w możliwości przejścia na bliżej lub dalej położony plan poziomu.

</doc>
<doc id="1816342" url="https://pl.wikipedia.org/wiki?curid=1816342" title="Antofagasta (prowincja)">
Antofagasta (prowincja)

Antofagasta (hiszp. "Provincia de Antofagasta") – prowincja w Chile, wchodząca w skład regionu Antofagasta, ze stolicą w Antofagasta. Funkcję gubernatora od 27 sierpnia 2013 sprawuje Mauricio Muñoz Burgos. W 2002 roku prowincję zamieszkiwało 318 779 mieszkańców.
Położenie.
Prowincja położona jest na północy kraju, w południowej części regionu. Graniczy z 2 prowincjami na północy: Tocopilla i El Loa. Od wschodu sąsiaduje z Argentyną, od zachodu obszar ograniczają wody Oceanu Spokojnego.
Podział administracyjny.
Prowincja dzieli się na 4 gminy:
Gubernatorzy.
Lista gubernatorów:

</doc>
<doc id="1816344" url="https://pl.wikipedia.org/wiki?curid=1816344" title="Stadion przy ulicy Ejsmonda w Gdyni">
Stadion przy ulicy Ejsmonda w Gdyni

Stadion przy ul. Ejsmonda 1 – dawny stadion piłkarski w Gdyni, w granicach dzielnicy Wzgórze Św. Maksymiliana. Na obiekcie mecze rozgrywała m.in. Arka Gdynia.
Zarys historii.
Budowa stadionu rozpoczęła się w 1930 roku, a jego otwarcie nastąpiło 10 lipca 1932. Oprócz stadionu o wymiarach 110 m × 70 m, zbudowano także pięciotorową bieżnię o długości 400 m, trybuny mogące pomieścić 2150 widzów oraz 7 kortów do gry w tenisa. Z okazji otwarcia i poświęcenia stadionu w 1932 roku odbył się zlot Sokolstwa Polskiego, w którym wzięło udział 3 tysiące osób, w tym z towarzystw gimnastycznych z Czechosłowacji i Jugosławii.
W późniejszym czasie właścicielem stadionu był klub sportowy Arka Gdynia, który rozgrywał na stadionie mecze piłki nożnej. Najwyższą frekwencję notowano w drugiej połowie lat 70 XX wieku. W rekordowym pod tym względem sezonie 1976/77 średnią liczbę widzów na meczu ligowym szacowano na 18,6 tysięcy, a na niektórych meczach miała ona przekraczać 20 tysięcy. 
W roku 1993 roku z powodu zadłużenia stadion został oddany Miastu Gdynia. W kolejnych latach klub użytkował obiekt na zasadzie dzierżawy. W 2000 roku w wyniku ogłoszonego przetargu miasto wydzierżawiło teren Klubowi Tenisowemu Arka Gdynia. Ostatni mecz na stadionie Arka Gdynia rozegrała 10 czerwca 2000 z Dolcanem Ząbki. Następnie na terenie stadionu powstały korty tenisowe.
11 marca 2012 roku odbyło się pierwsze spotkanie pokoleń kibiców Arki Gdynia na tzw. Górce. 

</doc>
<doc id="1816345" url="https://pl.wikipedia.org/wiki?curid=1816345" title="Brian Turner (nowozelandzki piłkarz)">
Brian Turner (nowozelandzki piłkarz)

Brian Alfred Turner (ur. 31 lipca 1949 w Wielkiej Brytanii) – nowozelandzki piłkarz, reprezentant kraju.
Kariera piłkarska.
Od 1966 do 1967 grał w nowozelandzkich klubach Ponsonby i Eden. W 1968 na rok przeszedł do Chelsea. W 1969 na kolejny rok do Portsmouth. W 1970 przeszedł do Brentford. W 1972 przeszedł do University-Mount Wellington. Grał w nim przez osiem lat. Od 1981 do 1983 grał w klubach Blacktown City Demons, Wollongong Community, Gisborne City i Papatoetoe AFC. W 1984 przeszedł do University-Mount Wellington. W 1985 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1967. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1982, a w reprezentacji zagrał w 59 spotkaniach i strzelił 21 bramek.

</doc>
<doc id="1816347" url="https://pl.wikipedia.org/wiki?curid=1816347" title="Lyophyllum">
Lyophyllum

Lyophyllum P. Karst. (kępkowiec) – rodzaj grzybów należący do rodziny kępkowcowatych ("Lyophyllaceae"). 
Systematyka i nazewnictwo.
Pozycja w klasyfikacji według Index Fungorum: "Lyophyllaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 2003 r. W polskim piśmiennictwie mykologicznym gatunek ten opisywany był też jako podblaszek lub popielatek. Synonim naukowy "Gerhardtia" Bon.
We wcześniejszych rodzaje ten zaliczany był do rodziny gąskowatych ("Tricholomataceae").
Charakterystyka.
Saprotrofy rosnące w charakterystycznych kępach na ziemi. Kapelusze nagie, suche Blaszki białe lub białawe. Miąższ często elastyczny, niekiedy czerwieniejący, siniejący lub czerniejący. Wysyp zarodników biały, nieamyloidalny. Zarodniki okrągławe, eliptyczne, rzadko trójkątne, gładkie do szorstkich, bez pory rostkowej, trama blaszek regularna (strzępki biegną równolegle).

</doc>
<doc id="1816351" url="https://pl.wikipedia.org/wiki?curid=1816351" title="Dave Bright">
Dave Bright

David Bright, właśc. David Bright (ur. 29 listopada 1949 w Maidstone) – nowozelandzki piłkarz pochodzenia brytyjskiego, reprezentant kraju.
Kariera piłkarska.
Urodzin się w Maidstone w Wielkiej Brytanii, gdzie rozpoczął swoją przygodę z futbolem w drużynie Sittingbourne. W 1975 wyemigrował do Nowej Zelandii. Po trzech latach rozbratu z piłką nożną, w 1978 został zawodnikiem drużyny Manurewa AFC. W barwach tej ekipy zdobył tytuł mistrza New Zealand National Soccer League w 1983. Miał także udział w zwycięstwie Manurewy w rozgrywkach w Chatham Cup i Challenge Trophy w latach 1978 i 1984. Po siedmiu latach gry dla Manurewa AFC, w 1985 został piłkarzem Papatoetoe AFC, w którym występował aż do zakończenia kariery zawodniczej.
Kariera reprezentacyjna.
Po raz pierwszy w reprezentacji Nowej Zelandii zagrał 29 czerwca 1979 w meczu przeciwko reprezentacji Fidżi, wygranym 6:0. W 1982 został powołany przez trenera Johna Adsheada na Mistrzostwa Świata 1982, gdzie Nowa Zelandia odpadła w fazie grupowej, a Bright nie zagrał w żadnym ze spotkań. Po raz ostatni w reprezentacji zagrał 14 lutego 1982 w meczu przeciwko Węgrom, przegranym 1:2. Łącznie w latach 1979–1982 zagrał w 8 spotkaniach reprezentacji Nowej Zelandii.
Życie prywatne.
Dave Bright jest ojcem Krisa Brighta, także piłkarza, zwycięzcy wraz z reprezentacją Nowej Zelandii Pucharu Narodów Oceanii 2008 oraz uczestnika Pucharu Konfederacji 2009.

</doc>
<doc id="1816352" url="https://pl.wikipedia.org/wiki?curid=1816352" title="Wojciech Lipiński (inżynier)">
Wojciech Lipiński (inżynier)

Wojciech Antoni Lipiński (ur. 7 września 1944 w Warszawie, zm. 15 września 2014 w Szczecinie) – polski inżynier elektronik, profesor zwyczajny, doktor habilitowany, pedagog i wykładowca akademicki. Prowadził badania naukowe w zakresie elektroniki, teleinformatyki i pedagogiki.
Życiorys.
W 1968 ukończył studia na Politechnice Szczecińskiej rozpoczynając pracę dydaktyczną w lutym 1969 roku jako asystent na macierzystej uczelni. Mianowany profesorem zwyczajnym 1 września 1991. Pracownik Zachodniopomorskiego Uniwersytetu Technologicznego i Uniwersytetu Szczecińskiego. Został odznaczony Krzyżem Kawalerskim Orderu Odrodzenia Polski w 1988 roku, Medalem Komisji Edukacji Narodowej w 1997 r.

</doc>
<doc id="1816357" url="https://pl.wikipedia.org/wiki?curid=1816357" title="Czarni 1910 Jasło">
Czarni 1910 Jasło

JKS Czarni Jasło – polski klub piłkarski z siedzibą w Jaśle.
Odznaczenia.
W 2010 roku klub obchodził jubileusz 100-lecia. Wyróżniono wówczas odznaką „Zasłużony dla klubu Czarni Jasło” wiele postaci:
Wiesław Bazan, Jan Betlej, Zdzisław Betlej, Jacek Boczkowski, Krzysztof Bołoz, Zenon Borys, Maciej Bugacki, Marek Budnik, Marek Bukowski, Wacław Bukowski, Władysław Cetnarowicz, Janusz Chmiel, Krystyna Chorąży, Edward Chruszcz, Andrzej Czajka, Grzegorz Czeluśniak, Renata Czekańska, Krzysztof Czekański, Ryszard Czerniakowski, Urszula Czyżowicz, Jerzy Daniło, Andrzej Data, Marek Dyląg, Stanisław Dyląg, Marian Dzięglewicz, Zofia Dzięglewicz, Marian Dziobek, Józef Folcik, Tadeusz Frączek, Leszek Garbacik, Stanisław Gądek, Marek Gbyl, Edward Gierut, Krzysztof Godek, Edward Gogosz, Paweł Gogosz, Piotr Gogosz, Roman Gogosz, Jarosław Gowin, Janusz Gozdecki, Robert Hap, Marian Hałubicki, Julian Jachym, Dariusz Janusz, Irena Kapała, Aleksander Karamon, Paweł Kasprzyk, Maria Karamon, Zbigniew Karamon, Adam Kmiecik, Eugeniusz Kordyś, Piotr Kowalski, Adam Kozak, Jan Kruczak, Tadeusz Kukowski, Maria Kurowska, Tadeusz Kutyna, Witold Lechowski, Władysław Lechowski, Kazimierz Leśniak, Krzysztof Libuszowski, Tomasz Lignarski, Adam Łyszczek, Marek Machowski, Krystyna Mechler, Marek Myśliwiec, Zbigniew Myśliwiec, Edward Nazgowicz, Bronisław Niżnik, Tomasz Niżnik, Edward Nocleg, Anatol Nowosielski, Wacław Ochałek, Ryszard Pabian, Krzysztof Paryś, Ryszard Piskorowski, Robert Podkulski, Zdzisław Przysztasz, Aleksander Radzik, Andrzej Rączka, Wiesław Ridinger, Tadeusz Rojkowski, Andrzej Rumiński, Bogdan Rumiński, Józef Rydarowicz, Jan Ryś, Bogdan Rzońca, Artur Sadzikowski, Jerzy Szindler, Stanisław Skała, Andrzej Sokołowski, Lidia Stadnicka, Waldemar Stadnicki, Antoni Styczyński, Marek Szajna, Robert Szerląg, Adam Szpak, Antoni Szpak, Teresa Szpak, Janusz Tomaszewski, Ryszard Tuleja, Józef Turczak, Andrzej Uchman, Antoni Wanat, Jerzy Węgrzyn, Marcin Węgrzyn, Leszek Wierzgacz, Mieczysław Wiśniowski, Józef Wojnarowicz, Jan Woś, Zofia Woś, Hanna Zagumna, Lech Zagumny, Mieczysław Zając, Marcin Zarudzki, Andrzej Zawiliński, Jan Zawiliński, Marian Zawiliński, Jacek Zdun, Zdzisław Żmigrodzki, Ryszard Żuławski.
Tytuł honorowego prezesa klubu otrzymał Stanisław Zając.

</doc>
<doc id="1816360" url="https://pl.wikipedia.org/wiki?curid=1816360" title="Piotr Filipkowski">
Piotr Filipkowski



</doc>
<doc id="1816364" url="https://pl.wikipedia.org/wiki?curid=1816364" title="Pachycara">
Pachycara

Pachycara - rodzaj ryb z rodziny węgorzycowatych (Zoarcidae).
Klasyfikacja.
Gatunki zaliczane do tego rodzaju :

</doc>
<doc id="1816368" url="https://pl.wikipedia.org/wiki?curid=1816368" title="Yolande Moreau">
Yolande Moreau

Yolande Moreau (ur. 27 lutego 1953 w Brukseli) − belgijska aktorka i komik, dwukrotna laureatka Cezara dla najlepszej aktorki.
Życiorys.
Nauki aktorka pobierała w najlepszych brukselskich teatrach. W 1989 roku dołączyła do trupy Jérôme'a Deschampsa i Machy Makeieffa, z którymi tworzyła serial komediowy "Les Deschiens". W 2001 zagrała dozorczynię w filmie "Amelia" u boku Audrey Tautou. W 2004 wyreżyserowała swój pierwszy film "Quand la mer monte...", za którego otrzymała pierwszą nagrodę Cezara dla najlepszej aktorki. Drugą statuetkę odebrała za rolę w filmie "Serafina" (2008). Aktorka wcieliła się w postać awangardowej malarki Séraphine Louis. Za rolę otrzymała również nominację do Europejskich Nagród Filmowych dla najlepszej aktorki europejskiej.

</doc>
<doc id="1816369" url="https://pl.wikipedia.org/wiki?curid=1816369" title="Steve Sumner">
Steve Sumner

Steven Paul Sumner (ur. 2 kwietnia 1956 w Preston, zm. 8 lutego 2017) – nowozelandzki piłkarz, reprezentant kraju. 
Kariera piłkarska.
Karierę rozpoczął w 1973 w klubie Christchurch United. W 1981 miał krótki epizod w Newcastle Jets. W 1982 miał krótki epizod w West Adelaide SC. W 1983 przeszedł do Manurewa AFC. W 1987 przeszedł do Gisborne City. W 1988 powrócił do Christchurch United. W 1989 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1976. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1988, a w reprezentacji zagrał w 58 spotkaniach i strzelił 22 bramki.

</doc>
<doc id="1816370" url="https://pl.wikipedia.org/wiki?curid=1816370" title="McDonnell XF-88 Voodoo">
McDonnell XF-88 Voodoo

McDonnell XF-88 Voodoo – amerykański myśliwiec dalekiego zasięgu, opracowany i zbudowany w dwóch egzemplarzach w zakładach McDonnell Aircraft Corporation. Maszyna nie weszła do produkcji seryjnej, posłużyła jednak do opracowania i wybudowania samolotu McDonnell F-101 Voodoo.
Historia.
Konstrukcja powstała wskutek ogłoszonego przez United States Army Air Forces w 1946 zamówienia publicznego na myśliwiec dalekiego zasięgu z napędem odrzutowym (określany mianem "penetration fighter"), który pełniłby rolę samolotu eskortującego bombowce podczas ich misji nad terytorium potencjalnego przeciwnika. Miał to być odrzutowy odpowiednik samolotu North American P-51 Mustang, osłaniającego bombowce Boeing B-17 Flying Fortress w nalotach na hitlerowskie Niemcy. Odpowiadając na zamówienie, swoje oferty przedstawiły trzy wytwórnie: North American Aviation, która zaproponowała YF-93 (będący daleko posuniętą modyfikacją myśliwca North American F-86 Sabre), Lockheed Corporation, która zaprezentowała XF-90, oraz McDonnell.
Prace nad samolotem McDonnell rozpoczął bardzo szybko i już 20 czerwca 1946 podpisano kontrakt na wybudowanie dwóch prototypów oznaczonych jako XP-88. Początkowo nową maszynę zamierzano wyposażyć w usterzenie motylkowe, jednak problemy związane z tym rozwiązaniem skłoniły konstruktorów do zastosowania usterzenia klasycznego. W 1948 zmieniono oznaczenie samolotu na XF-88. Pierwszy wybudowany prototyp o numerze fabrycznym 46-6525 wzbił się w powietrze 20 października 1948. Maszyna nie była uzbrojona, a napędzały ją dwa silniki Westinghouse J34-WE-13 o ciągu 13,3 kN każdy, silniki nie były wyposażone w dopalacze. Rok później, 26 kwietnia 1949, swój pierwszy lot odbył drugi prototyp, oznaczony jako XF-88A. Maszyna miała już uzbrojenie i była napędzana dwoma mocniejszymi silnikami, Westinghouse J34-WE-22, wyposażonymi w krótkie dopalacze. Podobnych zmian dokonano również w pierwszym prototypie.
Mimo że projekt McDonnella uznano za najlepszy, z rywalizacji o nowy myśliwiec dalekiego zasięgu dla US Air Force wyszedł zwycięsko North American YF-93. Jednakże jego wytwórca niezbyt długo cieszył się z zamówienia na 118 samolotów. Wraz z pojawieniem się bowiem nowego bombowca Boeing B-47 Stratojet, którego szybkość, zdaniem sztabowców sił powietrznych, eliminowała możliwość skutecznego ataku przez nieprzyjacielskie myśliwce, wygasło zapotrzebowanie na samolot eskortujący bombowce i w 1950 siły powietrzne anulowały program budowy "penetration fighter". McDonnell próbował jeszcze bez powodzenia zainteresować swoim samolotem US Navy oraz siły powietrzne - wersją rozpoznawczą i szkolno-treningową. Pierwszy prototyp, XF-88A, został przebudowany na latającą hamownię dla silnika turbośmigłowego Allison T38, zamontowanego dodatkowo w dziobie maszyny i wyposażonego w czterołopatowe śmigło naddźwiękowe. Zmodyfikowany samolot został oznaczony jako XF-88B. Po zakończeniu prób obydwa prototypy zostały złomowane w 1958. Tak zakończyłaby się historia samolotu, ale wybuch wojny w Korei zweryfikował poglądy amerykańskich sztabowców w kwestii potrzeby posiadania myśliwca eskortującego. W 1951 US Air Force rozpoczęła nowy program, mający doprowadzić do powstania myśliwca, przeznaczonego do ochrony bombowców podczas ich misji. Efektem tego przedsięwzięcia okazał się samolot McDonnell F-101 Voodoo, będący zmodyfikowaną wersją XF-88.
Konstrukcja.
XF-88 był jednomiejscowym, całkowicie metalowym, wolnonośnym dolnopłatem, napędzanym przez dwa silniki turboodrzutowe. Skrzydła samolotu, o skosie 35° z bardzo cienkim, szybkościowym profilem, były zaopatrzone w klapy, lotki oraz automatyczne sloty na krawędzi natarcia. Na górnej powierzchni płatów zamontowano grzebienie aerodynamiczne, po jednym na każdym płacie. Ich zadaniem było wymuszanie równoległego opływu strug powietrza na całej powierzchni płata. Zapobiegano w ten sposób odginaniu strug przepływającego powietrza w kierunku końcówek skrzydeł. Kadłub o konstrukcji półskorupowej mieścił kabinę pilota, dwa silniki, umieszczone w jego dolnej części oraz cztery samouszczelniające się zbiorniki paliwa. Za skrzydłami, po obu stronach kadłuba były zamontowane hamulce aerodynamiczne. Konstrukcja miała klasyczne, wolnonośne, skośne usterzenie ze sterem wysokości zamontowanym nad kadłubem na sterze kierunku. Podwozie było trójzespołowe (każdy zespół z jednym kołem) i chowane (przednie do wnęki w kadłubie, główne do wnęk w skrzydłach). Przy kadłubie, na krawędzi natarcia skrzydeł, znajdowały się wloty powietrza do silników.

</doc>
<doc id="1816371" url="https://pl.wikipedia.org/wiki?curid=1816371" title="Nowożytna architektura rezydencjonalna w Polsce">
Nowożytna architektura rezydencjonalna w Polsce

Nowożytna architektura rezydencjonalna w Polsce to reprezentacyjne siedziby biskupie, królewskie czy wielkopańska w postaci zamków, pałaców i dworów. Treści ideowe przekazywane przez tego rodzaju architekturę obfitowały w konteksty religijne, polityczne, historyczne, mitologiczne i astrologiczne. Aplikowano je w postaci przedstawień malowanych i rzeźbionych, o rozmaitej skali i gatunku. Treści najbogatsze i wyrażane największą liczbą środków artystycznych zawarte były w wystrojach najokazalszych rezydencji pełnego baroku – Wilanów, pałac Krasińskich w Warszawie. Możnowładców najbardziej czynnych w życiu publicznym upamiętniano głównie w wielkich cyklach plafonowych – Ujazdów, Podhorce, Kielce. Wątek gloryfikacji rodu, czy dynastii wcielenie bardziej pospolite zyskiwał w dekoracji i inskrypcjach bram wjazdowych, portali.
Historia rezydencji w Polsce.
Początki.
Wraz z procesem przemian gospodarczych, politycznych i społecznych następowało pogłębianie się różnic majątkowych wewnątrz stanu szlacheckiego. Agraryzacja polskiej gospodarki w oparciu o system folwarczno-pańszczyźniany, była dla bogacących się bodźcem do tworzenia coraz większych latyfundiów.
Dwory magnaterii stanowiły aparat nieformalnej władzy poparty majątkiem, który pozwalał na prowadzenie własnej polityki. Tym samym urastała rola i znaczenie magnackich dworów, które w XVII wieku stanowiły niemal główne centra polityczne i kulturalne kraju.
Każdy z tych dworów tworzył odrębną przestrzeń, która z centrum rezydencjonalnego rozciągała swoją zwierzchność nad miastami i włościami magnackiego latyfundium. Kodyfikowały się modele kultury materialnej i obyczajowej. Do tych modeli należała także architektura magnackich rezydencji oraz fundacji sakralnych. Na dworach jeszcze za panowania Zygmunta III okazały styl życia reprezentacyjnego cechował zamiłowanie do przepychu i chęć olśnienia bogactwem.
Pogląd Arystotelesa, że wielki człowiek okazuje swą „wielmożność” przez wznoszenie wspaniałych budowli realizował się w wieku XVII, zmieniały się tylko cele i charakter fundacji. Wysoka pozycję fundatora podkreślały skala działalności inwestycyjnej i kosztowność budowli, a także samo jej ukształtowanie. Architektura miała tworzyć odpowiednią scenerię dla reżyserii życia magnackiego, miała zadziwiać i wprzęgać w działania polityczne magnata.
Rozwój.
Wiek XVII cechowała dynamika ruchu budowlanego, w czterech początkowych dekadach tego wieku, da się zaobserwować stały jego wzrost. Apogeum nastąpiło zaraz po roku 1640, kiedy to budowano parokrotnie więcej niż na początku stulecia. Po potopie i wojnach kozackich nastąpił zastój w budownictwie, który z czasem od ok. 1660 roku wzrastało nasilenie produkcji budowlanej – tu kończy się okres przejściowy dla budownictwa rezydencjonalnego.
Dynamiczna ewolucja polskiej rezydencji szlacheckiej i królewskiej, przebiegała w dwóch zasadniczych płaszczyznach – całości zespołu i głównego budynku reprezentacyjno – mieszkalnego. W toku procesów dostosowywania składników rezydencji do całości, dezaktualizowały się tradycyjne typy siedzib feudalnych, ustępując miejsca zagranicznym wzorcom. Początkowo były to wzorce włoskie, potem francuskie – od czasów Władysława IV.
W epoce Wazów zaznaczył się dwie główne ewolucje rezydencji :dominacja planu o zwartym korpusie nad wieloskrzydłowym zamkiem i likwidacja fortecy na korzyść założenia otwartego. Zostały one ujęte w normy kompozycji barokowej za Władysława IV. Modne wzorce pałacowe za Zygmunta III, ulegały przemianom i nawiązywały do nowszych rozwiązań włoskiej willi czy francuskiego chateau. Pojawienie się kompozycji kierunkowej, wiążącej wspólną osią pałac z dziedzińcem paradnym i ogrodem, było zjawiskiem bardziej przełomowym niż wzbogacanie form pałacu i różnicowanie jego bryły za pomocą narożnych ryzalitów czy pawilonów.
Zawiązki tych procesów można zaobserwować w siedzibach czołowych osobistości schyłku panowania Zygmunta III, wznoszonych na prowincji ok. 1630. Na terenie Warszawy dokonuje się głębsza asymilacja pierwiastków barokowych, w fundacjach Władysława IV oraz innych możnowładców – przypada ona na lata 1635-1645 – tzw. dekadę pałacową, ze względu na znaczną liczbę budowli i nowatorstwo ich wykonania.
Do przedstawicieli epoki Zygmunta III należeli – wojewoda Kacper Denhoff (1588-1645) inicjator budowy pałacu w Kruszynie, kanclerz i bp krakowski Jakub Zadzik (zm. 1642), fundator pałacu w Kielcach, oraz kasztelan krakowski Jerzy Zbarski (zm. 1631)- założyciel zamku w kresowym Zbarażu.
Zamek i dwór były na początku dwoma podstawowymi typami osadnictwa feudalnego. Dwór przechodził przeobrażenia, a zamek zanikał. Odmiana zamku późnośredniowiecznego odznaczała się układem dwuczłonowym – obok obwarowanego, wieloskrzydłowego korpusu z wewnętrznym dziedzińcem istniało usługowe podzamcze. Rozkład zamku był wynikiem osłabienia czynnika militarnego, co zaważyło na programie polskiej rezydencji XVII wieku. Korpusy zamkowe odrywały się od obwarowań. Rezultat tych ewolucji było upodobnienie się do włoskiego nowożytnego typu palazzo in fortezza. Nazwę dwór natomiast uogólniono, podciągając ją pod rezydencję, pozbawioną ewidentnych funkcji militarnych, a także elementów warownych. Wiele siedzib zachowało jednak wieże, czy to w narożach korpusów mieszkalnych, czy nad główna brama wjazdową.
Te dwa typy przełamywały się w rozmaity sposób nowożytnymi modelami rezydencji otwartej. Początkowo starano się dostosować te siedziby do konwencji renesansowej willi manierystycznej – villa rustica czy villa suburbana. Z rozwiązań willowych zaczerpnięto np. system poprzedzania frontu głównego budynku ogrodem, a nie dziedzińcem. Wzorcowe przykłady willi znalazły też odbicie w przedłużaniu fasady pałacu długimi arkadowymi galeriami. Nowa była rola podwórza przed pałacem, który przekształcił się w dziedziniec paradny, nie bez udziału wpływów francuskich. W Polsce wzrastała rola dziedzińca jako sceny, na której toczyło się życie codzienne i uroczyste – wjazdy i wyjazdy, ceremonie. Wjazd na dziedziniec znajdował się na osi założenia i akcentowano go wieżą.
Po połowie XVII wieku budynek główny założenia znajdował się między dziedzińcem a ogrodem, podobnie też częściej wiązano wspólną osią symetrii możliwie jak najwięcej elementów przestrzennych, budowlanych i zielonych. Ostatecznym kresem tej ewolucji było podporządkowanie tego zespołu kompozycji ukierunkowanej z dominantą pałacu – entre cour et jardin, zgodnie z typem skodyfikowanym przez Ludwika XIV we Francji. Dostrzega się zbieżności z wzorami obcymi – częściej z francuskim chateau niż z włoską willą, często te zbieżności wynikały nie z naśladownictwa, ale z zastosowania analogicznych rozwiązań.
Około roku 1670 układ kompozycyjny tworzą odwrócone w podkowę oficyny, załamane w narożach dziedzińca, a przeprutych na osi brama. Znamienna cechą założeń rezydencjonalnych było przestrzeganie zasady izolowania głównego budynku mieszkalnego.
U schyłku XVII wieku architektura dochodziła do baroku pełnego, w budownictwie reprezentacyjnym dąży się do związania otoczenia z architekturą w „całościowe dzieło sztuki”. Nowe wzmożenie ruchu budowlanego nastąpiło w latach 1680-1695. W architekturze akcentowano przewagę wpływów baroku włoskiego, które niosły największy ładunek klasycyzmu. Pojawiały się tendencje, które prowadziły do dorabiania swojej rodzinie archaicznej, rzymskiej genealogii, czy wykorzystywanie wątków antycznych przy układaniu literackich wątków dekoracyjnych. W tym czasie dział Tylman z Gameren.
Mecenat Jana III Sobieskiego był odbiciem nie tyle monarchy co pierwszego magnata Rzeczypospolitej. Skala i poziom założeń kształtowały się poniżej intensywności poczynań architektonicznych Lubomirskiego czy Krasińskiego. Z wyjątkiem siedziby w Wilanowie program fundacji był stosunkowo skromny częściej ograniczał się do upamiętnienia jego bohaterskich czynów tytułem fundacji niż rozwijał treści dynastyczne i publiczne konkretnych układów formalnych. Na polu architektury Sobieskiego cechowała racjonalna rzeczowość i użytkowość- rozmach założenia i bogactwo wystroju pałacu w Wilanowie były wyjątkowe na tle całości mecenatu Jana III.
Często podkreślana sarmackość gustu Jana III uzewnętrzniała się głównie w przepychu wyposażenia wnętrz. Inspiracje rodzimymi ideałami życia wiejskiego i rycerskiego można odnaleźć w ukształtowaniu licznych prowincjonalnych siedzib tego króla ziemianina, przybierających postać dworu, spolszczone casa di villa czy kontynuującej typy zamku. W architekturze odpowiadały mu raczej barokowe formy włoskie, i to najczęściej w redakcji rzymskiej. Wpływ na to miał architekt Augustyn Locci.
W architekturze pałacowej w pierwszej ćwierci XVIII wieku zaczęły przeważać pierwiastki francuskie. Francja stworzyła ideał barokowej siedziby monarszej i możnowładczej, oddziałując na architekturę świecką całej Europy. Wzorem był Wersal Ludwika XIV ze swoim rozmachem założenia wiążące pałac z licznymi dziedzińcami i ogrodami.
W czasach panowania Augusta II Mocnego przystąpiono do organizowania przedsięwzięć budowlanych w Warszawie. Powołany został specjalny urząd budowlany, którym od 1715 kierował Joachim Daniel Jauch. August zamawiał projekty przebudowy zamków w Warszawie, Ujeździe, nawet w Wilanowie. Poprzestał tylko na dwóch inwestycjach: Ogrodzie Saskim i Białej Sali w Wilanowie. Koncepcja Osi Saskiej pochodziła zarówno od Augusta Mocnego, jak i głównego architekta Mateusza Daniela von Poppelmanna (twórca drezdeńskiego Zwingeru). W Warszawie podejmowano najwięcej przedsięwzięć budowlanych. Z jego uporządkowywaniem wiąże się powstanie w 1743 roku Komisji Brukowej stworzonej z inicjatywy marszałka Franciszka Bielińskiego, która miała uporządkować stolicę. W ostatnich latach panowania Augusta II Mocnego pod koniec lat dwudziestych panował wzmożony ruch budowlany wzorowany na francuskim typie rezydencji entre cour et jardin (między dziedzińcem a ogrodem), który miał w Polsce własną tradycję rozwojową sięgającą pierwszej poł XVII wieku. Powstał w tym czasie Pałac Błękitny (1726) Anny Orzelskiej córki króla założonego na osi prostopadłej do ulicy naśladujący typ warszawskiego pałacu późnobarokowego. Paradny dziedziniec ujęty podkową korpusu. Żadna z siedzib magnackich nie dorównywała królewskiemu pałacowi, natomiast na prowincji taki typ rezydencji rozwijał się pod wpływem triumfu oligarchii magnackiej w tym czasie.
Środkowe trzydziestolecie XVIII wieku to okres niezmąconego spokoju, burzliwego rozwoju architektury, szczególnie budownictwa rezydencjonalnego. Powstają dwory, dworki, pałace i mniej liczne rezydencje magnackie. Magnateria wznosiła olbrzymie pałace na królewską skalę zakładane, komponowane osiowo, z dziedzińcem lub dwoma, z rozległym ogrodem o korpusie wzbogaconym przez skrzydła boczne, oficyny, pawilony, bramy wjazdowe itp. Do najświetniejszych należy Białystok Branickich zwany „Wersalem Podlaskim”. Radzyń Podlaski Eustachego Potockiego, Krystynopol Franciszka Salezego Potockiego (1756-1761), radziwiłłowska Ołyka, czy wielkie założenie pałacowo-ogrodowo-miejskie w Rydzynie Sułkowskich adaptujące XVII-wieczny zamek Leszczyńskich (przypuszczalnie projekt Karola Marcina Frantza z 1742/50, który rozszerzył Ignacy Graff po 1784). Oprócz tego powstawały pałac w Warszawie. W XVIII wieku przestrzenna zależność pałacu od ogrodu stała się jeszcze silniejsza. Za panowania Augusta III w Warszawie wznoszono kilkanaście rokokowych pałaców. W tym czasie wykrystalizował się styl warszawskiej architektury pałacowej. Tworzyli wtedy Sasi: Pöppelmann młodszy (rozbudowa zamku warszawskiego, 1747-1763, w oparciu o projekt Gaetano Chiaveriego), Deybel (pałac Sapiehów, 1734-1744, pałac w Białymstoku i Puławach, 1727-1736), Jan Fryderyk Knöbel (rozbudowa dla Bruhla pałacu Ossolińskich), oraz francuz Piotr Ricaud de Tirregaille (pałac Mniszchów, rezydencja w Krystynopolu) i ostatecznie Jakub Fontana. Fasada w tym czasie zyskała elementy ornamentyki rokokowej, powiększyły się pomieszczenia mieszkalne i stawały się coraz bardziej kameralne. Najwięcej monumentalności zachowała reprezentacyjna klatka schodowa.
Układ pomieszczeń.
„Dom pański” zawierał dwa apartamenty dla pana i pani. U zamożniejszej szlachty apartament składał się z trzech pomieszczeń – antykamery, sypialni i mniejszego gabinetu. Czasem, zwłaszcza w siedzibach magnackich apartament wzbogacano nowymi pomieszczeniami. Przed połową wieku XVII zaczęto pod wpływem francuskim wydzielać w pokoju sypialnym alkowę, w której na osi ustawiano łóżko, co rzutowało nie tylko na proporcje, ale i układ całości.
Codzienne życie dworu koncentrowało się w wielkiej sieni, która niekiedy pełniła też funkcje sali jadalnej. Jedynie w największych pałacach istniała niezależnie od jadalni wielka sala, przeznaczona na uroczyste ceremonie. Dostosowując do nich architekturę dodawano czasem emporę dla kapeli. Te wielkie sienie i sale miały genezę jeszcze średniowieczną, w przeciwieństwie do innego typu wnętrza reprezentacyjnego – centralizującego salonu. Przejęty z architektury francuskiej dopiero w drugiej poł. XVII, salon służył nowemu monarszemu stylowi życia.
Te pomieszczenia były podstawowymi składnikami siedzib szlacheckich. Schemat komunikacji pionowej przechodzi w XVII wieku dość istotną ewolucję. Zaczęto wprowadzać typ klatki schodowej o paru biegach, zawieszonych na wysokich przestrzennych wnętrzach. Powszechnie jednak posługiwano się typem małych kręconych schodków. Charakterystycznym znamieniem schyłkowej fazy tego późnośredniowiecznego typu budowlanego jakim był zamek, było akcentowanie jednego tylko skrzydła jako korpusu głównego reprezentacyjno-mieszkalnego. Skrzydło to bywało szersze od pozostałych, a w rozplanowaniu nie różniło się od wolno stojących pałaców.
Pałacami były skromne dwukondygnacjowe budynki o zbliżonym do kwadratu planie. Czysto nowożytne rozwiązania pałaców miały przeważnie proweniencję włoską. Najpopularniejszy przez całe stulecie był typ prostokątnego, wydłużonego budynku o symetrycznym planie, skodyfikowany w traktacie Pietra Cataneo (1554).
Rzadziej nawiązywano do konwencji casa di villa, na ogół w wydaniu Serlia lub Palladia – ograniczano się do schematu planu lub elewacji. Tzw. wariant Poggio-Reale Serlia był naśladowany zarówno w swej zasadzie ściśle symetrycznego rozplanowania, jak i w charakterystycznym narysie prostokąta z narożnymi pawilonami.
Pałace kształtowano w różny sposób wykorzystując późnośredniowieczne tradycje i nowożytną zasadą włoskiego piano nobile, gdzie przyziemie wykorzystywano na pomieszczenia użytkowe. Większość budynków była jednopiętrowa, jeśli jednak istniało trzecie piętro, traktowano je jak włoskie mezzanino. Czasem budynek stawał się na wpół pałacem i dworem kiedy piano nobile przesuwano do przyziemia, a piętro traktowano jako mezzanino.
Trzeci typ – dwór, był odpowiednikiem centrum zabudowań gospodarstwa wiejskiego, jakie we Włoszech reprezentowała casa di villa. Redukował zawsze do jednej kondygnacji program i ukształtowanie nowożytnego pałacu.

</doc>
<doc id="1816378" url="https://pl.wikipedia.org/wiki?curid=1816378" title="Lycodes">
Lycodes

Lycodes – rodzaj ryb z rodziny węgorzycowatych (Zoarcidae). W literaturze określane nazwą głowik lub głębik.
Klasyfikacja.
Gatunki zaliczane do tego rodzaju:

</doc>
<doc id="1816381" url="https://pl.wikipedia.org/wiki?curid=1816381" title="Powrót żywych trupów II">
Powrót żywych trupów II

Powrót żywych trupów II () – amerykański horror filmowy z 1988 roku, sequel filmu "Powrót żywych trupów" (1985).
Film obfituje w elementy charakterystyczne dla czarnej komedii. W filmie wykorzystano utwory popularnych w tym czasie zespołów heavy metalowych i rockowych jak: Lamont „Flesh to Flesh”, Leatherwolf „Alone in the Night”, 2 utwory Roberta Palmera i „I'm the Man” Anthrax.
Fabuła.
Siedmiu bohaterów usiłuje uciec z miasteczka opanowanego przez zombie.

</doc>
<doc id="1816382" url="https://pl.wikipedia.org/wiki?curid=1816382" title="Lungtok Gjaco">
Lungtok Gjaco

Lungtok Gjaco (tyb. ལུང་རྟོགས་རྒྱ་མཚོ་, wylie: "lung-rtogs-rgya-mtsho", ZWPY: "Lungdog Gyaco"; ur. 1805 lub 1806 zm. 1815), najwyższy inkarnowany lama szkoły Gelug buddyzmu tybetańskiego, dziewiąty dalajlama.
Urodził się pierwszego dnia dwunastego miesiąca roku Drewnianego Byka, w południowo-wschodniej prowincji kraju, Khamie. Jego ojciec, Dże Tenzin Czokjong, był naczelnikiem dystryktu Czokhor Gon. Matka, Dondrub Dolma, przy porodzie nie odczuwała żadnego bólu. Natychmiast po narodzinach chłopiec miał wyrecytować mantrę "Om mani padme hum". Źródła tybetańskie mówią także o rozlegającej się wówczas samoistnie muzyce. Po pomyślnym przejściu kilku prób został uznany za najbardziej prawdopodobnego kandydata. Wskazówki udzielone przez wyrocznię Neczung potwierdziły przypuszczenia VII Panczenlamy Tenpai Nimy i innych zaangażowanych w poszukiwania dostojników. Za nową inkarnację Dalajlamy uznano go podczas testu przeprowadzonego w Lhasie w obecności panczenlamy, Kundelinga Rinpocze, ambanów cesarza chińskiego, VII Demo Tulku, Retenga Tri Rinpocze, a także ministrów i pomniejszych urzędników rządu tybetańskiego. Intronizacja odbyła się w dziewiątym miesiącu roku Ziemnego Smoka (1808). Zamieszkał w pałacu Potala w Lhasie. Niedługo po ceremonii wprowadzenia na tron otrzymał wstępne święcenia mnisie z rąk panczenlamy, który nadał mu wówczas imię Lungtok Gjaco ("Ocean Przepowiedni"). W tym samym roku zmarł regent, Tacak Ngałang Gonpo. Jego następcą został mianowany VII Demo Tulku Ngałang Lobsang Thubten Dżigme Gjaco.
W 1811 do Lhasy przybył z brytyjskich posiadłości w Indiach Thomas Manning. W ciągu kilku miesięcy wielokrotnie spotykał się on z młodym rinpocze. W prowadzonych zapiskach z podróży pozostawił kilka jego portretów (wszystkie zaginęły), a także opisy swoich spotkań z tym tulku.
Na początku 1815 dalajlama przeziębił się. Choroba przerodziła się w zapalenie płuc. Według jego oficjalnej biografii: 
Zmarł w pozycji medytacyjnej szesnastego dnia drugiego miesiąca roku Drewnianej Świni. Rytuały pogrzebowe odprawił panczenlama. Zmumifikowane ciało chłopca złożono w złotej stupie w Potali.

</doc>
<doc id="1816386" url="https://pl.wikipedia.org/wiki?curid=1816386" title="Buczynowa Turniczka">
Buczynowa Turniczka

Buczynowa Turniczka (, , ) – najwybitniejsza z kilku turniczek w środkowym (głównym) żebrze południowej ściany Wielkiej Buczynowej Turni, opadającym do Dolinki Buczynowej. Znajduje się w tej grzędzie poniżej Buczynowego Siodła, przez które poprowadzono turystyczny szlak Orlej Perci. Po południowej stronie tego siodła, tuż nad szlakiem Orlej Perci w grzędzie przełęczy wznosi się na wysokość kilku metrów skalista kopka, a poniżej niej grzędę przecina Buczynowa Szczerbinka. Po jej południowej stronie wznosi się pionowym uskokiem o wysokości około 15 m Buczynowa Turniczka. Od szlaku Orlej Perci jest odległa o około 30 m. Jej pionowy uskok jest widoczny z wielu miejsc szlaku Orlej Perci.
Buczynowa Turniczka znajduje się poza szlakiem turystycznym, ale ma znaczenie dla taterników, znajduje się bowiem w obszarze dopuszczonym do uprawiania wspinaczki skalnej i prowadzą tędy drogi wspinaczkowe.
Pierwsze wejście ścianą Wielkiej Buczynowej Turni przez Buczynową Turniczkę: Kazimierz Dobrucki, Witold Henryk Paryski, Marian Paully, Jan Staszel, 27 lipca 1931 r.

</doc>
<doc id="1816393" url="https://pl.wikipedia.org/wiki?curid=1816393" title="Dan O’Bannon">
Dan O’Bannon

Daniel Thomas „Dan” O’Bannon (ur. 30 września 1946 w Saint Louis, zm. 17 grudnia 2009 w Los Angeles) – amerykański scenarzysta i reżyser filmowy, okazjonalnie aktor. Pracował głównie przy horrorach i filmach fantastycznonaukowych.
Współlaureat nagrody Golden Scroll za efekty specjalne do filmu "Ciemna gwiazda" ("Dark Star", 1974). Jest twórcą kultowego "Powrotu żywych trupów" ("The Return of the Living Dead", 1985), za który był nominowany do nagrody Saturna jako „najlepszy reżyser”. Autor pierwowzoru i scenarzysta filmu "Obcy – ósmy pasażer Nostromo".

</doc>
<doc id="1816395" url="https://pl.wikipedia.org/wiki?curid=1816395" title="Lizard's Day">
Lizard's Day

The Lizards Day – polski zespół rockowy. Powstał po rozwiązaniu zespołu Madame w 1986. W jego skład wchodzili:
Zespół nagrał płytę w studiu RSC w Rzeszowie. Do dnia dzisiejszego płyta nie została wydana. Muzyka zespołu oscylowała w kierunku muzyki Jima Morrisona. Dużym problemem były próby zespołu gdyż "Wienna" jak i Trześniowski pochodzili z Rzeszowa, natomiast reszta muzyków z Warszawy. Zespół rozpadł się z powodu nieporozumień pomiędzy Wajkiem i Sadowskim. W tym czasie zarówno Wajk jak i Sadowski rozpoczęli krucjatę szpitalną, będącą ucieczka przed wojskiem. Pod koniec działalności Robert Sadowski rozpoczął współpracę z zespołem Deuter.

</doc>
<doc id="1816397" url="https://pl.wikipedia.org/wiki?curid=1816397" title="Marian Mendelak">
Marian Mendelak

Marian Mendelak (ur. 19 października 1919 w Poznaniu, zm. 29 listopada 2003 tamże) – poznański działacz harcerski okresu dwudziestolecia międzywojennego, powojenny działacz społeczny i budowniczy dużej skali obiektów wojskowych i cywilnych na Ziemiach Zachodnich, racjonalizator produkcji. Przed drugą wojną światową narodowy demokrata, po r. 1945 zwolennik pracy organicznej i poznańskiej szkoły realizmu politycznego (pomimo niechęci do władz komunistycznych, z którymi nie podjął współpracy na polu ideologicznym).
Miejsce spoczynku.
Marian Mendelak pochowany został 3 grudnia 2003 r. na cmentarzu Bożego Ciała przy ulicy Bluszczowej w Poznaniu. Trumnę złożono w grobie, w którym spoczywają również dziadkowie i ojciec zmarłego. W pogrzebie uczestniczyło ok. 200 osób, w tym liczni reprezentanci środowiska harcerskiego oraz przedstawiciele kręgów przemysłowo-budowlanych z obszaru Polski Zachodniej. Dzień przed pochówkiem ukazała się nota pośmiertna autorstwa Jerzego Ciechanowskiego obrazująca stosunek współpracowników z branży budowlanej do zmarłego:
Związki rodzinne.
Marian Mendelak był pogrobowym zięciem, zaginionego w niewyjaśnionych okolicznościach przedwojennego oficera polskiego, Michała Rząsy. Bliskim kuzynem Mendelaka był natomiast płk. Ignacy Stachowiak. Inżynier był również spokrewniony bądź spowinowacony z wieloma rodzinami bamberskimi Poznania.

</doc>
<doc id="1816402" url="https://pl.wikipedia.org/wiki?curid=1816402" title="Tennis Masters Series">
Tennis Masters Series



</doc>
<doc id="1816403" url="https://pl.wikipedia.org/wiki?curid=1816403" title="WWE Tribute to the Troops">
WWE Tribute to the Troops

WWE Tribute to the Troops – odbywająca się od 2003 w listopadzie lub grudniu specjalna gala wrestlingu organizowana przez federację WWE oraz przedsiębiorstwo rozrywkowe Armed Forces Entertainment dla żołnierzy i personelu United States Armed Forces. W 2019 gala po raz pierwszy w historii wydarzenia nie została wyemitowana w telewizji, a gale z 2020 i 2021 po raz pierwszy nie miały miejsca na terenie żadnej bazy wojskowej.
Historia gali.
Pomysłodawcą gali został John "Bradshaw" Layfield, który zasugerował prezesowi federacji WWE – Vince’owi McMahonowi utworzenie specjalnego programu przeznaczonego dla żołnierzy i personelu United States Armed Forces, mającego uhonorowanie ich pracy na rzecz kraju.
Początkowo gala odbywała się na terenie amerykańskich baz wojskowych w Iraku i Afganistanie takich jak: Camp Victory (2003, Bagdad), Camp Speicher (2004, Tikrit) czy Baza lotnicza Bagram (2005, Bagram), później wydarzenie miejsce miało w kilku bazach wojskowych na terenie Stanów Zjednoczonych (np. Fort Hood w Teksasie). Gala z 2019 po raz pierwszy nie miała emisji w telewizji, a wydarzenia z 2020 i 2021 nie odbyły się na terenie żadnej bazy wojskowej – dodatkowo gala z 2021 miała miejsce w październiku zamiast grudnia.
Emisję gali WWE Tribute to the Troops prowadziły różne stacje telewizyjne w Stanach Zjednoczonych: UPN (2003–2004), USA Network (2005–2018), NBC (2008–2014), FOX (2020–obecnie).
Lista gal WWE Tribute to the Troops.
2003.
Gala odbyła się 20 grudnia w bazie wojskowej Camp Victory w Bagdadzie.
2004.
Gala odbyła się 18 grudnia w bazie wojskowej Camp Speicher w Tikricie.
2005.
Gala odbyła się 9 grudnia w bazie lotniczej Bagram w Bagramie.
2006.
Gala odbyła się 8 grudnia w bazie wojskowej Camp Victory w Bagdadzie.
2007.
Gala odbyła się 7 grudnia w bazie wojskowej Camp Speicher w Tikricie.
2008.
Gala odbyła się 5 grudnia w bazie wojskowej Camp Victory w Bagdadzie.
2009.
Gala odbyła się 4 grudnia w bazie lotniczej Balad Air Base w Balad.
2010.
Gala odbyła się 11 grudnia w bazie wojskowej Fort Hood w Teksasie. Była to pierwsza edycja gali Tribute to the Troops, która nie odbyła się na terenie Iraku bądź Afganistanu. Galę rozpoczęły życzenia bożonarodzeniowe prezydenta USA – Baracka Obamy. Gośćmi specjalnymi byli: raper Diddy, Miss USA Rima Fakih, muzyk country Trace Adkins oraz aktorzy Sherri Shepherd i Cedric the Entertainer. Aktorka Ariel Winter odśpiewała hymn Stanów Zjednoczonych The Star-Spangled Banner.
2011.
Gala odbyła się 13 grudnia w Fort Bragg w Karolinie Północnej. Program rozpoczęły życzenia bożonarodzeniowe prezydenta USA – Baracka Obamy dla żołnierzy. Gośćmi specjalnymi byli stand-uper George Wallace, prezenterka telewizyjna Maria Menounos, zespół rockowy Nickelback oraz wokalistka Mary J. Blige.
2012.
Gala odbyła się 9 grudnia w hali Norfolk Scope (chociaż podczas emisji gali w telewizji miejsce wydarzenia określano w bazie marynarki wojennej Naval Station Norfolk) w mieście Norfolk w stanie Wirginia. Prezydent Barack Obama po raz trzeci zwrócił się na początku programu z życzeniami bożonarodzeniowymi i podziękowaniami dla żołnierzy służących dla kraju. Gośćmi specjalnymi byli raper Flo Rida i muzyk rockowy Kid Rock oraz Muppety (Kermit Żaba i Panna Piggy), które wzięły udział w segmencie Miz TV.
2013.
Gala odbyła się 11 grudnia w bazie lotniczej McChord Air Force Base, niedaleko miasta Tacoma w stanie Waszyngton.
2014.
Gala odbyła się 9 grudnia w Columbus w stanie Georgia (podczas emisji programu miejsce gali określano jako Fort Benning). Zespół country Florida Georgia Line wykonali na żywo utwór promujący galę "This Is How We Roll". Hulk Hogan pojawił się gościnnie podczas wydarzenia.
2015.
Gala odbyła się 8 grudnia w hali Jacksonville Veterans Memorial Arena w Jacksonville na Florydzie. Howie Mandel oraz zespół rockowy Train wystąpili podczas wydarzenia. JoJo zaśpiewała hymn Stanów Zjednoczonych na początku gali.
2016.
Gala odbyła się 13 grudnia w Verizon Center w Waszyngtonie. Lilian Garcia zaśpiewała hymn Stanów Zjednoczonych na początku show. Specjalnym gościem gali był aktor komediowy i stand-uper Gabriel Iglesias.
2017.
Gala odbyła się 5 grudnia w bazie marynarki wojennej Naval Base San Diego w San Diego w Kalifornii.
2018.
Gala odbyła się 4 grudnia w bazie wojskowej Fort Hood w Killeen w Teksasie.
2019.
Gala odbyła się 6 grudnia w bazie lotniczej Marine Corps Air Station New River w Jacksonville w stanie Karolinie Północnej. Wydarzenie to po raz pierwszy nie zostało w całości wyemitowane w telewizji.
2020.
Gala odbyła się 6 grudnia w specjalnej strefie sterylnej – WWE ThunderDome utworzonej z powodu pandemii COVID-19 na terenie hali Amway Center w Orlando na Florydzie. Wokalista country Hardy wystąpił na żywo podczas gali. Była to pierwsza gala Tribute to the Troops, która nie odbyła się na terenie bazy wojskowej lub na antenie podczas emisji gali w telewizji nie określono żadnej bazy militarnej, której wydarzenie miałoby dotyczyć.
2021.
Gala odbyła się 15 października w hali Toyota Arena w Ontario w Kalifornii. Było to pierwsze wydarzenie z serii Tribute to the Troops wyprodukowane przez WWE, które nie odbyło się w grudniu. Również jest to kolejna gala wrestlingu spod szyldu Tribute to the Troops, która nie odbyła się na terenie bazy militarnej bądź na antenie nie wymieniono żadnej bazy militarnej, której edycja gali miałaby dotyczyć. Hymn Stanów Zjednoczonych przed galą wykonała Lilian Garcia.
2022.
Gala odbyła się 11 listopada w hali Gainbridge Fieldhouse w Indianapolis w Indianie.

</doc>
<doc id="1816404" url="https://pl.wikipedia.org/wiki?curid=1816404" title="Lisa Gherardini">
Lisa Gherardini

Lisa di Antonmaria Gherardini ("Lisa del Giocondo") (ur. 15 czerwca 1479 w San Donato in Poggio, zm. 15 lipca 1542 w Sant'Orsola) – kobieta prawdopodobnie pozująca Leonardo da Vinci do obrazu "Mona Lisa", córka florenckiego kupca Antonmarii di Noldo Gherardiniego. 
Życiorys.
Rodzina Lisy posiadała niegdyś majątek w okolicach Chianti, jednak w II połowie XV wieku stracili swe bogactwa. Ojciec Lisy często zmieniał miejsce zamieszkania, aby uniknąć płacenia czynszu. W marcu 1495 Lisa wyszła za mąż za handlarza jedwabiem i suknem oraz dwukrotnego wdowca Francesco di Bartolemeo del Giocondo. Mąż Lisy utrzymywał kontakty z ojcem Leonarda da Vinci, prawnikiem i księgowym Pierem da Vinci (młodszym), o czym świadczy sporządzony przez niego zapis notarialny z 1497.
Z małżeństwa Lisy i Francesca pochodziło sześcioro dzieci:
Lisa wychowała również syna swojego męża z pierwszego małżeństwa Bartolomea (ur. w lutym 1492).
5 kwietnia 1503 zamieszkała wraz z mężem i dziećmi w domu na Via della Stuffa. Prawdopodobnie około 1503 na zamówienie Francesca del Gioconda został namalowany portret Lisy Gherardini, który przeszedł do historii jako "Mona Lisa". Obraz znajduje się w paryskim Luwrze. 
Po śmierci męża w 1539, zgodnie z jego ostatnią wolą Lisa udała się do klasztoru Świętej Urszuli w Sant'Orsola pod opiekę swej córki Marietty i tam została pochowana.

</doc>
<doc id="1816405" url="https://pl.wikipedia.org/wiki?curid=1816405" title="Czarny proch dymny">
Czarny proch dymny



</doc>
<doc id="1816406" url="https://pl.wikipedia.org/wiki?curid=1816406" title="Sam Malcolmson">
Sam Malcolmson

Samuel Malcolmson (ur. 4 lutego 1947 w Wielkiej Brytanii) – nowozelandzki piłkarz, reprezentant kraju. 
Kariera piłkarska.
Karierę rozpoczął w 1971 w klubie Airdrieonians. W 1972 miał krótki epizod w Queen of the South. W 1973 miał krótki epizod w Albion Rovers F.C. W 1974 przeszedł do Wellington Diamond. Grał tam przez dziewięć lat. W 1983 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1976. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1983, a w reprezentacji zagrał w piętnastu spotkaniach i strzelił dwie bramki.

</doc>
<doc id="1816407" url="https://pl.wikipedia.org/wiki?curid=1816407" title="Heureza">
Heureza

Heureza (gr. "heúresis" – "odnalezienie") – sposób nauczania polegający na naprowadzaniu uczniów na właściwy tok rozumowania i doprowadzeniu do samodzielnego rozwiązania przez nich problemów.
Jedną z pierwszych osób używających heurezy był Sokrates. Metoda ta jest też często używana przez pedagogów sprzeciwiających się przekazywaniu uczniom suchych informacji.

</doc>
<doc id="1816409" url="https://pl.wikipedia.org/wiki?curid=1816409" title="Kwantowy laser kaskadowy">
Kwantowy laser kaskadowy

Kwantowy laser kaskadowy (ang. "quantum cascade laser", QCL) — rodzaj unipolarnego lasera półprzewodnikowego, emitującego promieniowanie w zakresie od średniej do dalekiej podczerwieni. Długość emitowanego promieniowania nie zależy od materiału, z którego są wykonane, a jedynie od geometrii supersieci, czyli od układu i grubości periodycznych warstw półprzewodnikowych.
Historia.
Teoretyczna możliwość zbudowania QCL została opisana w 1971 przez radzieckich uczonych Kazarinowa i Surisa, natomiast pierwsza praktyczna realizacja działającego przyrządu nastąpiła dopiero w 1994. Laser ten został zaprezentowany przez grupę Federico Capasso z laboratorium Bella. Od tamtego czasu nastąpił gwałtowny wzrost zainteresowania takimi urządzeniami, co zaowocowało wieloma podejściami do ich realizacji.
Pierwszy QCL w Polsce został wytworzony w Instytucie Technologii Elektronowej w 2009. Emitował on fale o długości 9μm, pracował w temperaturze 77K, a jego warstwa aktywna składała się ze stopu AlGaAs/GaAs.
Zasada działania.
W przeciwieństwie do zwykłego lasera półprzewodnikowego, QCL jest unipolarny, czyli źródłem promieniowania jest jeden typ nośników: elektrony. Mimo teoretycznej możliwości oparcia emisji na dziurach, jak dotąd nikomu nie udało się jej wykorzystać w praktyce.
W materiale półprzewodnikowym nośniki zajmują dwa pasma energetyczne: walencyjne, w którym znajdują się elektrony o niskiej energii oraz przewodnictwa, do którego trafiają elektrony wysokoenergetyczne. Pomiędzy tymi pasmami istnieje jeszcze tzw. pasmo wzbronione, w którym nie ma stanów dozwolonych, które mogłyby zająć elektrony – jest ono zatem puste. Emisja promieniowania w laserze półprzewodnikowym zachodzi, gdy elektron z pasma przewodnictwa rekombinuje z dziurą z pasma walencyjnego. Powstaje wtedy foton o energii określonej przez przerwę wzbronioną.
W QCL stosuje się supersieć, czyli periodyczną strukturę złożoną z różnych półprzewodników lub ich stopów. Oznacza to, że w całej tej strukturze występuje zmienny potencjał elektryczny, zatem elektron może znajdować się w poszczególnych warstwach z różnym prawdopodobieństwem. Zgodnie z prawami mechaniki kwantowej, w obiekcie takim nastąpi rozszczepienie pasm energetycznych na wiele dyskretnych podpasm.
Standardowy QCL składa się z dwóch obszarów: aktywnego oraz relaksacji/wstrzykiwania (ang. "relaxation/injector region"). W obszarze aktywnym, złożonym z kilku studni kwantowych, wyróżnia się trzy poziomy energetyczne: wyższy (ang. "upper laser state"), niższy (ang. "lower laser state") oraz podstawowy (ang. "ground state"). Elektron spada z wyższego poziomu na niższy, jednocześnie tunelując do kolejnej studni. Jest to przejście promieniste, czyli towarzyszy mu emisja fotonu o energii równej różnicy energii pomiędzy podpasmami. W kolejnym etapie nośnik spada do stanu podstawowego studni, tym razem niepromieniście – energia zostaje wypromieniowana w postaci fononu. Obszar relaksacji ma za zadanie przyjąć elektron ze stanu podstawowego obszaru aktywnego i zapewnić, że zostanie on wstrzyknięty na wyższy stan kolejnego obszaru aktywnego.
Ważnym elementem QCL jest przyłożone napięcie elektryczne – to właśnie ono sprawia, że laser można przedstawić jako kaskadę, a elektrony przemieszczają się w jedną stronę (w tę o niższym potencjale).
Inwersja obsadzeń.
W klasycznym laserze inwersję obsadzeń uzyskuje się dzięki wzbudzeniu odpowiedniej liczby elektronów do pasma przewodnictwa. W QCL inwersją steruje się za pomocą inżynierii czasów życia poszczególnych procesów: poziom wyższy lasera powinien mieć dłuższy czas życia niż poziom niższy. Jednym ze sposobów uzyskania krótkiego czasu przejścia ze stanu niższego na stan podstawowy (czyli czasu życia poziomu niższego) jest takie zaprojektowanie tych poziomów, że energia między nimi równa będzie energii rezonansowej fononów optycznych. W takich warunkach przejście elektronu z emisją fononu optycznego ma wysokie prawdopodobieństwo, a co za tym idzie – krótki czas życia.
Cechy charakterystyczne.
QCL wyróżnia wąska linia emisji. W pierwszych laserach kaskadowych FWHM linii emisyjnej było rzędu kilkudziesięciu meV. Główną przyczyną tego zjawiska jest fakt, że emisja zachodzi pomiędzy podpasmami o takiej samej paraboliczności, w przeciwieństwie do diody laserowej, gdzie elektron i dziura pochodzą z pasm o przeciwnej paraboliczności.
Ponieważ w laserze kaskadowym jeden nośnik w czasie swojego życia emituje zazwyczaj wiele fotonów, urządzenia te charakteryzują się stosunkowo wysoką mocą wyjściową. Przykładowe parametry to moc około 2,5W oraz stosunek elektrycznej mocy wejściowej do optycznej mocy na wyjściu (ang. "wall-plug efficiency") równy 12,5%.
Zaletą QCL jest możliwość wykorzystania bardzo dobrze znanych materiałów, takich jak arsenek galu czy fosforek indu, do uzyskania emisji długofalowej. Aby to osiągnąć w diodzie laserowej, stosuje się półprzewodniki wąskoprzerwowe, które są trudnymi materiałami do epitaksji, a w dodatku wykazują podatność na czynniki termiczne. Różnica w QCL polega na tym, że steruje się grubością poszczególnych warstw rejonu aktywnego, a dla jednego materiału dostępny jest zazwyczaj szeroki wybór długości emisji (kilkadziesiąt do kilkuset μm).
Konfiguracje materiałowe.
Rejon aktywny pierwszego QCL składał się z In0.53Ga0.47As oraz Al0.48In0.52As. Skład stopów został tak dobrany, by warstwy te były sieciowo dopasowane do podłoża InP. Ponieważ InP ma mniejszy współczynnik załamania niż powyższe stopy, taki układ materiałowy jest naturalnym kandydatem na światłowód.
Trudniejszy w realizacji, lecz pozwalający na emisję fali o rekordowo małej długości (2,7μm), uzyskano projektując konfigurację lekko niedopasowaną sieciowo: InAs/AlSb na podłożu z InAs. Temu i podobnym układom poświęca się dużo uwagi ze względu na możliwą emisję w tzw. oknie atmosferycznym 3-5μm – większość gazów znajdujących się w atmosferze absorbuje promieniowanie z tego obszaru.
Kolejną badaną możliwością jest produkcja QCL z GaAs/AlxGa1-xAs na podłożu z GaAs. Zaletą tego podejścia jest dopasowanie sieciowe niezależnie od składu stopu, ponieważ AlAs i GaAs różnią się stałą sieciową minimalnie. Z takich materiałów otrzymano lasery emitujące w tzw. obszarze terahercowym (promieniowanie o λ&gt;100μm).
Wpływ temperatury na pracę lasera.
Lasery kaskadowe, podobnie jak wszystkie lasery półprzewodnikowe, charakteryzują się silną zależnością parametrów pracy od temperatury. Wzrost temperatury powoduje ograniczenie sprawności przyrządu. Wynika to z mechanizmu generacji promieniowania. Praca w podwyższonej temperaturze powoduje spadek mocy emitowanej, obniżenie sprawności konwersji energii elektrycznej na użyteczne promieniowanie, podniesienie wartości prądu potrzebnego do uzyskiwania określonej mocy wyjściowej, większe ryzyko uszkodzenia i awarii podzespołów. Podwyższona temperatura oznacza nie tylko podwyższoną temperaturę użytkowania lasera. Termin ten należy rozumieć jako wzrost temperatury następujący wewnątrz przyrządu w wyniku zasilania go prądem. Temperatura warstw generujących promieniowanie znacznie przekracza temperaturę stabilizacji obudowy przyrządu – mogą to być różnice dochodzące do kilkuset stopni.

</doc>
<doc id="1816411" url="https://pl.wikipedia.org/wiki?curid=1816411" title="Bitwa pod Kabeirą">
Bitwa pod Kabeirą

Bitwa pod Kabeirą – starcie zbrojne, które miało miejsce w roku 72 p.n.e. 
Po porażkach w roku 73 p.n.e. część sojuszników opuściła Mitrydatesa. Osłabiona armia króla Pontu w roku 72 p.n.e. stoczyła pod Kabeirą bitwę z wojskami rzymskimi dowodzonymi przez Lucjusza Licyniusza Lukullusa. Początkowo walki pod miastem obrały korzystny obrót dla wojsk pontyjskich, w ostateczności jednak Rzymianie, wykorzystując nieporozumienia w szeregach przeciwnika, zmusili go do ucieczki. Pozostałych w obozie Mitrydatesa maruderów legioniści wycięli, za resztą zaś pościg podjęła jazda. Jednakże żądni łupów żołnierze Lukullusa na widok bogactw rzucili się do grabieży, pozwalając ujść królowi Pontu wraz z liczbą 2000 jazdy. Pobity Mitrydates znalazł schronienie u króla Armenii Tigranesa.

</doc>
<doc id="1816412" url="https://pl.wikipedia.org/wiki?curid=1816412" title="Keith Mackay">
Keith Mackay

Keith Gordon Mackay (ur. 8 grudnia 1956 w Nowej Zelandii) – nowozelandzki piłkarz, reprezentant kraju. Był w kadrze na Mistrzostwach Świata 1982 w Hiszpanii.
Jako zawodnik piłkarz klubów Gisborne City i Manurewa AFC.
Karierę reprezentacyjną rozpoczął w 1980. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1984, a w reprezentacji zagrał w 36 spotkaniach i strzelił 1 bramkę.

</doc>
<doc id="1816414" url="https://pl.wikipedia.org/wiki?curid=1816414" title="Rolls-Royce Silver Dawn (1949)">
Rolls-Royce Silver Dawn (1949)

Rolls-Royce Silver Dawn – luksusowy samochód osobowy produkowany przez brytyjską firmę Rolls-Royce w latach 1949–1955. Dostępny jako 4-drzwiowy sedan. Do napędu użyto sześciocylindrowych silników rzędowych. Moc przenoszona była na koła tylne poprzez 4-biegową manualną bądź automatyczną skrzynię biegów. Silver Dawn został zastąpiony przez model Silver Cloud.

</doc>
<doc id="1816415" url="https://pl.wikipedia.org/wiki?curid=1816415" title="Kenny Cresswell">
Kenny Cresswell

Kenneth Grant Cresswell (ur. 4 czerwca 1958 w Invercargill w Nowej Zelandii) – nowozelandzki piłkarz, reprezentant kraju. 
Karierę reprezentacyjną rozpoczął w 1978. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1987, a w reprezentacji zagrał w 33 spotkaniach i strzelił 2 bramki.

</doc>
<doc id="1816416" url="https://pl.wikipedia.org/wiki?curid=1816416" title="Playmore">
Playmore



</doc>
<doc id="1816418" url="https://pl.wikipedia.org/wiki?curid=1816418" title="Adrian Elrick">
Adrian Elrick

Adrian Corook Elrick (ur. 29 września 1949 w Wielkiej Brytanii) – nowozelandzki piłkarz, reprezentant kraju.
Przez całą swoją karierę związany z klubem North Shore United
Karierę reprezentacyjną rozpoczął w 1975. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1984, a w reprezentacji zagrał w 53 spotkaniach i strzelił 1 bramkę.

</doc>
<doc id="1816423" url="https://pl.wikipedia.org/wiki?curid=1816423" title="John Hill (piłkarz)">
John Hill (piłkarz)

John Hill (ur. 7 stycznia 1950 w Wielkiej Brytanii) – nowozelandzki piłkarz, reprezentant kraju. 
Karierę reprezentacyjną rozpoczął w 1980. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1982, a w reprezentacji zagrał w 17 spotkaniach.

</doc>
<doc id="1816425" url="https://pl.wikipedia.org/wiki?curid=1816425" title="Glen Adam">
Glen Adam

Glen Adam (ur. 22 maja 1959 w Nowej Zelandii) – nowozelandzki piłkarz, reprezentant kraju.
Kariera klubowa.
Adam swoją przygodę z piłką nożna rozpoczął w 1977 w zespole Christchurch United. W barwach tej drużyny w 1978 zdobył mistrzostwo New Zealand National Soccer League. W latach 1979–1980 grał w drużynie Bay Olympic, z której w 1981 przeniósł się do University-Mount Wellington. W zespole tym odnosił swoje największe sukcesy. Zdobył w 1982 mistrzostwo New Zealand National Soccer League. Dołożył do tego także dwukrotnie puchar Nowej Zelandii w sezonach 1982 i 1983. W 1987 zakończył karierę piłkarską. 
Kariera reprezentacyjna.
Karierę reprezentacyjną rozpoczął 11 września 1978 w meczu przeciwko reprezentacji Iranu, przegranym 1:2. Uczestnik Pucharu Narodów Oceanii 1980, podczas którego zagrał w spotkaniu z Tahiti. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej, a Adam nie zagrał w żadnym ze spotkań. Po raz ostatni w reprezentacji zagrał 19 kwietnia 1984 w meczu przeciwko Kuwejtowi, przegranym 0:2. Łącznie w latach 1978–1984 wystąpił w 16 spotkaniach, w których strzelił jedną bramkę (przeciwko Australii).
Sukcesy.
Christchurch United
University-Mount Wellington

</doc>
<doc id="1816426" url="https://pl.wikipedia.org/wiki?curid=1816426" title="Wydział Zarządzania i Komunikacji Społecznej Uniwersytetu Jagiellońskiego">
Wydział Zarządzania i Komunikacji Społecznej Uniwersytetu Jagiellońskiego

Wydział Zarządzania i Komunikacji Społecznej Uniwersytetu Jagiellońskiego – jeden z największych wydziałów Uniwersytetu Jagiellońskiego. Istnieje od 1996 roku. Od lutego 2009 jego siedziba znajduje się na Kampusie 600-lecia Odnowienia UJ przy ul. Łojasiewicza 4.
Dziekanem Wydziału jest dr hab. Ewa Bogacz-Wojtanowska, prof. UJ.
Uprawnienia.
Wydział posiada następujące uprawnienia nadawania stopni naukowych:
Struktura wydziału.
W skład wydziału wchodzą:
Poza tym w ramach wydziału istnieją Centrum Edukacji Służb Publicznych i Administracji, Biblioteka WZiKS oraz Pracownia Multimedialna i Komputerowa.

</doc>
<doc id="1816431" url="https://pl.wikipedia.org/wiki?curid=1816431" title="Allan Boath">
Allan Boath

Allan Roderick Boath (ur. 14 grudnia 1958 w Dundee) – nowozelandzki piłkarz, reprezentant kraju.
Kariera klubowa.
Swoją przygodę z futbolem rozpoczął w 1976 w Dundee United. W 1977 został piłkarzem Forfar Athletic. Rok później wyjechał do Nowej Zelandii, gdzie grał w Woolston W.M.C. oraz Christchurch United. W 1982 przez kilka miesięcy grał w australijskim West Adelaide, po czym powrócił do kraju, gdzie występował w Christchurch United oraz University-Mount Wellington. Od 1985 do 1988 reprezentował barwy North Shore United, w którym to klubie zakończył karierę piłkarską.
Kariera reprezentacyjna.
Karierę reprezentacyjną rozpoczął w 1980. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1989, a w reprezentacji zagrał w 39 spotkaniach i strzelił 6 bramek.

</doc>
<doc id="1816433" url="https://pl.wikipedia.org/wiki?curid=1816433" title="Peter Simonsen">
Peter Simonsen

Peter Simonsen (ur. 17 kwietnia 1959 w Nowej Zelandii) – nowozelandzki piłkarz, reprezentant kraju. 
Jako zawodnik występował w klubach Nelson United, Gisborne City i Manurewa AFC.
Karierę reprezentacyjną rozpoczął w 1978. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1985, a w reprezentacji zagrał w 11 spotkaniach i strzelił 1 bramkę.

</doc>
<doc id="1816437" url="https://pl.wikipedia.org/wiki?curid=1816437" title="Suketo">
Suketo



</doc>
<doc id="1816438" url="https://pl.wikipedia.org/wiki?curid=1816438" title="Bill McClure">
Bill McClure

William James McClure (ur. 4 stycznia 1958 w Liverpoolu) – nowozelandzki piłkarz, reprezentant kraju.
Kariera piłkarska.
McClure urodził się w Liverpoolu i swoją przygodę z futbolem rozpoczął w 1974 w zespole juniorskim angielskiego Liverpoolu. W 1977 rozegrał pięć spotkań w Iran Pro League w barwach Persepolis. Następnie powrócił do Anglii. 
Dwa lata później, w 1979, przeprowadził się do Nowej Zelandii, gdzie został piłkarzem University-Mount Wellington. Jako zawodnik tej drużyny odnosił największe sukcesy w karierze. Dwukrotnie sięgnął po mistrzostwo New Zealand National Soccer League i Puchar Nowej Zelandii w sezonach 1980 i 1982. Przez 4 lata gry w klubie ze stolicy Nowej Zelandii wystąpił w 80 spotkań, w których 29 razy pokonał bramkarza rywali. 
W 1983 przeszedł do Papatoetoe AFC, dla którego zagrał w 100 spotkań, strzelając 23 bramki. W 1987 powrócił do University-Mount Wellington. Grał tam przez dziesięć lat, a największym sukcesem z tego okresu było zdobycie Pucharu Nowej Zelandii w sezonie 1990. W 1997 zakończył karierę piłkarską.
Kariera reprezentacyjna.
McClure w pierwszej reprezentacji zadebiutował 1 września 1981 w meczu przeciwko reprezentacji Indii, zremisowanym 0:0. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej, a McClure nie zagrał w żadnym ze spotkań. Po raz ostatni w reprezentacji zagrał 19 września 1986 przeciwko Fidżi, wygranym 2:1. Łącznie Billy McClure w latach 1981–1986 wystąpił w 29 spotkaniach reprezentacji Nowej Zelandii, w których strzelił 5 bramek.
Sukcesy.
University-Mount Wellington

</doc>
<doc id="1816439" url="https://pl.wikipedia.org/wiki?curid=1816439" title="Pałac w Radzyniu Podlaskim">
Pałac w Radzyniu Podlaskim

Pałac Potockich w Radzyniu Podlaskim wybudowano w latach 1685-1709 i przebudowano w latach 1750-59, w związku z czym powstała jedna z najpiękniejszych rezydencji okresu rokoka w Polsce.
Historia.
Pierwszy zamek powstał w Radzyniu w latach 1566-1567 i składał się z budynku otoczonego murem z czterema basztami w narożach. Przypuszczalnie fortyfikacja ta uległa zrujnowaniu w wyniku wojen toczących się w połowie XVII wieku.
Pałac Stanisława Antoniego Szczuki.
Dzisiejsza rezydencja pałacowa powstała dzięki Stanisławowi Antoniemu Szczuce, który w 1685 roku polecił rozpocząć prace budowlane według projektu architekta Jana III Sobieskiego – Augusta Locciego. W latach 1685–1709 budowę przeprowadził francuski architekt de Flerience i w jej wyniku w miejscu szesnastowiecznego zamku powstała barokowa rezydencja typu "palazzo in fortezza".
Pałac Eustachego Potockiego.
Dobra radzyńskie wraz z zamkiem przeszły drogą dziedziczenia wnuczce Szczuki Marii Kątskiej, która w 1741 roku poślubiła Eustachego Potockiego, starostę tłumackiego. Eustachy Potocki wspinał się po szczeblach kariery politycznej, stając się jednym z najbogatszych ludzi w Polsce. Eustachy Potocki chciał dorównać swojemu bratu stryjecznemu Franciszkowi Salezemu Potockiemu, wojewodzie kijowskiemu i jego rezydencji w Krystynopolu.
Decyzja o przebudowie zamku w Radzyniu zapadła prawdopodobnie pod koniec lat czterdziestych XVIII wieku. Jakub Fontana został głównym architektem pałacu i kierownikiem robót, a jego pomocnikiem został Michał Dollinger. Roboty rozpoczęto pod koniec 1749 lub na początku 1750 roku. Fontana pracował równolegle w posiadłości Branickiego w Białymstoku od 1750 roku oraz w Warszawie. W ciągu 1759 roku trwały roboty wykończeniowe i tego jeszcze roku został ukończony pałac.
Założenie pałacowo-parkowe w Radzyniu Podlaskim usytuowane jest we wschodniej części miasta, reprezentuje francuski typ "entre cour et jardin", podporządkowany zasadzie osiowości. Całe założenie ma kształt wydłużonego prostokąta z osią przebiegającą przez groblę, most wjazdowy, przez środkowy ryzalit pałacu i zaakcentowany główną aleją parkową i kanałem. Z trzech stron prawie kwadratowego dziedzińca honorowego ("cour d’honneur") wznosi się pałac, składający się z korpusu głównego ("corps de logis") usytuowanego od północy i dwóch skrzydeł bocznych od strony zachodniej i wschodniej. Od czwartej strony dziedziniec zamyka niski mur z bramą wjazdową pośrodku ujętą w dwa kwadratowe słupy z profilowanymi gzymsami, na których ustawiono trofea. Za pałacem znajduje się od północy park o symetrycznym układzie alei i parterów z zaakcentowaną główną aleją i kanałem.
Korpus główny jest dwukondygnacyjny, założony na rzucie prostokąta, nakryty wysokim czterospadowym dachem z lukarnami. Reprezentacyjna fasada od strony dziedzińca została rozczłonkowana trzema trzyosiowymi ryzalitami, na osi głównej ryzalit został wyróżniony kształtem pięcioboku i jest wyższy o strefę mezzanino i wieńczącą attykę od bocznych, także wszystkie otwory okienne i wejściowe zostały wyróżnione przez zamknięcie ich łukiem koszowym. Natomiast boczne ryzality są prostokątne z prostokątnymi otworami okiennymi. W środkowym ryzalicie znajduje się główne wejście zamknięte łukiem koszowym, na jego osi powyżej zostało umieszczone "porte-fenetre" z balkonem wspartym na kroksztynach z ażurową kutą balustradą. Reprezentacyjny ryzalit z attyką wieńczy dekoracja rzeźbiarska z postaciami i koroną z dwoma kartuszami rokokowych z herbami Brochwicz ― Kątskich i Pilawa ― Potockich, oraz panopliów (hełmy, pancerze, sztandary). Ryzalit ten otrzymał ramowy podział przy pomocy lizen oraz zwieńczenia nadokienne w postaci gzymsów odcinkowych z motywami "rocaille" i festonami kwiatowymi. Boczne ryzality także zostały ozdobione rzeźbami, które stanowią kartusze z koronami oparte na nastawach o niespokojnym konturze, motywy roślinne oraz putta.
W piętnastoosiowej fasadzie od strony ogrodu także dominującym elementem jest ryzalit środkowy. Jest on trzykondygnacyjny i trzyosiowy zwieńczony półkolistym tympanonem wypełnionym płaskorzeźbą ze sceną z Zefirem i Florą. Ten eliptyczny łuk został przedłużony po bokach odcinkami gzymsu i wsparty na dwóch pilastrach, stanowi przetworzenie motywu serliany, znany z Francji. Motyw ten zastosuje Fontana jeszcze w pałacu Bielińskich i w kościele św. Krzyża w Warszawie. Na narożach zostało lico ściany zaakcentowane parą pilastrów kompozytowych w wielkim porządku, na ich osiach umieszczone zostały posągi, także na środku na tympanonie. Na skrajach fasady zostały usytuowane jednoosiowe pawilony w typie alkierzy, nakryte osobnym dachem przechodzącym w górnej partii w formę hełmów wieżowych. W dolnych połaciach dachu pojawia się od frontu niski trójkątny szczyt. Znajduje się także na piętrze porte-fenetre z okazałą ażurową balustradą. Fasada jest dziewięcioosiowa rozczłonkowana przez lizeny obiegające i okna zamknięte odcinkiem łuku. Ryzalit środkowy został zaakcentowany pilastrami i kolumnami ustawionymi ukośnie dźwigającymi belkowanie, które wieńczy rzeźba z rydwanem Apollina.
Skrzydła boczne.
Prostopadle do korpusu biegną skrzydła boczne, łączące się od strony ogrodu z alkierzami pawilonami piętrowymi, natomiast od dziedzińca parterowymi galeriami w formie przejść rozczłonkowanymi pięcioma płytkimi niszami arkadowymi na tle boniowanego lica ściany. W ten sposób powstały zamknięte kwadratowe podwórka między pawilonami a galeriami. Skrzydło wschodnie mieściło pomieszczenia gospodarcze, stajnie. Natomiast skrzydło zachodnie było parterowe od strony dziedzińca, a piętrowe i bardziej reprezentacyjne od strony miasta z pomieszczeniami mieszkalnymi. Mniej więcej pośrodku znajdowały się w obu skrzydłach bramy przejazdowe zwieńczone wieżami, o proweniencji francuskiej. Skrzydła od strony dziedzińca także zostały wyartykułowane trzema nieznacznie wysuniętymi boniowanymi ryzalitami z arkadowymi wnękami i dodatkowo ozdobione dekoracją rzeźbiarską.
Okazałe wieże przejazdowe w Radzyniu stanowią odosobniony motyw na terenie Polski, szczególnie z rzadko występującymi obeliskami wieńczącymi. Oba skrzydła zostały zakończone szerszymi i dwukondygnacyjnymi pawilonami rozczłonowanymi lizenami, nawiązującymi do formy bastionów. Elewacja skrzydła od strony miasta uzyskała bogatszy i bardziej urozmaicony wystrój. Za głównym korpusem od strony północnej znajduje się założenie parkowo-ogrodowe, w części przypałacowej główny trawnik został podzielony na cztery części przez poprowadzenie alei prowadzącej od pałacu i poprzecznej.
Wnętrza.
Rokokowe wnętrza radzyńskiego pałacu nie zachowały się do naszych czasów. Z zachowanych zdjęć można wywnioskować, że utrzymane były w duchu rokoka francusko-saskiego, z zachowaną delikatnością i przejrzystością oraz oszczędnością motywów. Wnętrze jest dwutraktowe w obu kondygnacjach z wprowadzoną na osi owalnymi dwoma salami zajmujących całą szerokość budynku, zaznaczonego na zewnątrz przez wieloboczne ryzality. Podobnie została rozwiązana klatka schodowa, która wewnątrz ma kształt prostokąta z zaokrąglonymi narożnikami, a z zewnątrz ma kształt wieloboczny. W Polsce taki kształt ryzalitu jest bardzo rzadki (Podhorce, Otwock Bielińskich), proweniencję ma francuską, szczególnie stosowana w pałacach paryskich. Fontana mógł także znać rozwiązanie fasady Zamku Królewskiego w Warszawie z owalnym ryzalitem środkowym zwieńczonym attyką. Do wnętrza prowadziła reprezentacyjna klatka schodowa mieszcząca się w ryzalicie środkowym od strony dziedzińca. Charakteryzuje się przestrzennością, jasnością i płynną linią schodów z ażurową żelazną balustradą, schody podtrzymywane były przez herbowych atlantów wyrzeźbionych przez Jana Chryzostoma Redlera. 
Oranżeria.
W parku mieściła się oranżeria, zaprojektowania prawdopodobnie przez Fontanę na rzucie dwóch krzyżujących się prostokątów. 
Ogród.
W 1755 roku przystąpiono do urządzenia ogrodu według planów Fontany, które realizował ogrodnik Marcin Knackfus. Do głównej bramy prowadziła grobla umieszczona pomiędzy stawami i drewniany most. Do bramy mieszczącej się w skrzydle zachodniej od strony miasta prowadził most rozpięty nad fosą także zalaną wodą. Woda stanowiła ważny czynnik kompozycyjny i elementem dekoracyjnym barokowego założenia pałacowego. Realizacja założenia radzyńskiego charakteryzuje się połączeniem zasad francuskiego kształtowania przestrzennego i architektonicznego z saska dekoracyjnością w ozdobach rzeźbiarskich. 
Wpływy saskie i francuskie.
Fontana stworzył w Radzyniu Podlaskim wielki i reprezentacyjny zespół pałacowo-parkowy, należący do powszechnie stosowanej francuskiej rezydencji XVIII-wiecznej. Główne założenia rozplanowania przestrzennego charakterystycznego dla architektury rezydencjonalnej we Francji jest: zasada osiowości, usytuowanie korpusu pałacu głównego "entre cour et jardin" oraz duży "cour d’honneur" między dwoma prostopadłymi do korpusu głównego skrzydłami. Te właśnie założenia francuskie zastosował w Radzyniu Fontana. Przeszczepianie się na Polskim gruncie typów francuskich spowodowane było publikowaniem wzorników sztychowanych architektonicznych znanych francuskich architektów, ale przede wszystkim związane było z podróżami Polaków do Francji i Włoch.
Do wpływów saskich należy zaliczyć dekorację rzeźbiarską wykonaną przed Jana Chryzostoma Redlera i jego pomocników, według projektu i koncepcji Fontany.
Pałac w XIX i XX wieku.
Po śmierci Eustachego Potockiego pałac odziedziczył Jan Potocki, jednak rezydencja wkrótce podupadła. Nabyła ją Anna z Zamoyskich Sapieżyna. W 1834 roku pałac przeszedł na własność Antoniego Szlubowskiego. Jego potomek, Bronisław Szlubowski, nie mogąc utrzymać tak wielkiej rezydencji, oddał ją w 1920 roku na rzecz Skarbu Państwa. 
W roku 1980 rozpoczęty został nowy etap gruntownego remontu.
Numizmatyka.
W 1999 roku wydano dwie monety okolicznościowe z wizerunkiem pałacu. Monety te miały nominały 2 zł i 20 zł (monetę o nominale 2 złote wyemitowano w nakładzie 450 000 sztuk, zaś monetę o nominale 20 złotych wyemitowano w nakładzie 15 000 sztuk). Monety te wchodzą w skład serii monet "Zamki i pałace w Polsce".

</doc>
<doc id="1816442" url="https://pl.wikipedia.org/wiki?curid=1816442" title="Dniepr (motocykl)">
Dniepr (motocykl)

Dniepr (ros.: Днепр, ukr.: Дніпро; Dnepr) – marka ciężkich motocykli produkowanych w Kijowie na Ukrainie w użyciu od 1967 roku.
Motocykl produkowany przez Kijowskie Zakłady Motocyklowe w Kijowie. Pierwsze motocykle tego typu zaczęto produkować od 21 września 1945 roku – były to M-72, K-750 i następnie modele wypuszczane pod nową nazwą handlową Dniepr i MW650 (wersja dla wojska) od 1971 roku. Produkowane do okolic roku 2015 na eksport. Fabryka wraz z terenami została sprzedana i wyburzona w roku 2019. Według instrukcji obsługi Dniepr był ciężkim motocyklem turystycznym przeznaczonym do jazdy w trudnych warunkach terenowych.

</doc>
<doc id="1816443" url="https://pl.wikipedia.org/wiki?curid=1816443" title="Grant Turner (piłkarz)">
Grant Turner (piłkarz)

Grant Lawton Turner (ur. 7 października 1958 w Nowej Zelandii, zm. 28 lutego 2023 w Tauranga) – nowozelandzki piłkarz, reprezentant kraju.
Kariera klubowa.
Karierę rozpoczął w 1977 w klubie Petong FC, w którym występował przez 3 lata na szczeblu Division 2. W 1980 został piłkarzem drużyny Gisborne City. Przez 2 lata występów w tej drużynie zagrał w 52 spotkaniach, w których strzelił 36 bramek. W 1982 zaliczył krótki epizod w australijskim South Melbourne FC. Dla drużyny z Melbourne zagrał w zaledwie 3 spotkaniach, ale pomógł wywalczyć puchar Victorian Ampol Night Soccer Cup. 
Następnie powrócił do Gisborne City, w którym święcił swoje największe sukcesy w piłce klubowej. W 1984 zdobył wraz z klubem mistrzostwo New Zealand National Soccer League. Dwukrotnie zagrał w finale Chatham Cup w latach 1983 i 1984. 
Sezon 1985 spędził w swoim macierzystym klubie Petong FC, po czym dołączył do ekipy Miramar Rangers. Przez 2 sezony w tej drużynie zanotował 23 występy, w których strzelił 11 bramek. Od 1988 był piłkarzem Wellington United, w którym rok później zakończył karierę piłkarską.
Kariera reprezentacyjna.
Turner w pierwszej reprezentacji zadebiutował 20 sierpnia 1980 w meczu przeciwko reprezentacji Meksyku, wygranym 4:0. Podczas eliminacji do Mundialu 1982 strzelił aż 12 bramek, czym mocno przyczynił się do awansu Nowej Zelandii na turniej finałowy. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej, a Turner nie zagrał w żadnym ze spotkań. Po raz ostatni w reprezentacji zagrał 27 marca 1988 w meczu eliminacji do Igrzysk Olimpijskich 1988 przeciwko Izraelowi, przegranym 0:1. Łącznie Grant Turner w latach 1980–1988 wystąpił w 42 spotkaniach reprezentacji Nowej Zelandii, w których strzelił 19 bramek.
Sukcesy.
Gisborne City
South Melbourne FC

</doc>
<doc id="1816444" url="https://pl.wikipedia.org/wiki?curid=1816444" title="Pałac Potockich w Radzyniu Podlaskim">
Pałac Potockich w Radzyniu Podlaskim



</doc>
<doc id="1816447" url="https://pl.wikipedia.org/wiki?curid=1816447" title="Brzoza himalajska">
Brzoza himalajska



</doc>
<doc id="1816448" url="https://pl.wikipedia.org/wiki?curid=1816448" title="Woolacombe">
Woolacombe

Woolacombe – wieś w Wielkiej Brytanii, w Anglii w hrabstwie Devon, w dystrykcie North Devon, nad Oceanem Atlantyckim. Ośrodek turystyki i wypoczynku letniego. Leży 69 km od miasta Exeter, 89,5 km od miasta Plymouth i 289,4 km od Londynu. W 2015 miejscowość liczyła 783 mieszkańców.
Historia.
Woolacombe jest wspomniana w Domesday Book (1086) jako "Wellecome"/"Wellecoma". Aż do XIX w. miejscowość była niewielką wioską rybacką. Na znaczeniu zyskała w czasach wiktoriańskich na fali rozwoju turystyki masowej. Podczas II wojny światowej w miejscowości mieścił się ośrodek treningowy armii amerykańskiej. Ćwiczono tu desant morski przed lądowaniem w Normandii. Miejsce wybrano ze względu na podobieństwo do jednego z celów ataku – plaży Omaha.
Turystyka.
We wsi znajduje się duża plaża piaszczysta, Miejscowość była wielokrotnie wyróżniana nagrodami branżowymi, w tym prestiżową "Blue Flag Beach" w latach 2005, 2006 i 2007 i tytułem "Best British Beach" w r. 2000. Wieś leży na szlaku South West Coast Path i Tarka Trail.

</doc>
<doc id="1816449" url="https://pl.wikipedia.org/wiki?curid=1816449" title="Osoboje Sowieszczanije">
Osoboje Sowieszczanije



</doc>
<doc id="1816450" url="https://pl.wikipedia.org/wiki?curid=1816450" title="Audi LeMans Quattro">
Audi LeMans Quattro

Audi LeMans Quattro – prototyp dwudrzwiowego coupé z centralnie umieszczonym silnikiem V10 FSI przedstawionego na targach motoryzacyjnych we Frankfurcie w roku 2003. Podczas salonu samochodowego IAA 2003 miała miejsce premiera Audi Le Mans Quattro, trzeciego w roku 2003 prototypu stworzonego przez Audi. Model ten wyznaczył kierunek dalszego rozwoju stylistyki Audi. Jest ono przykładem połączenia inspirującego designu z techniką, która trzykrotnie doprowadziła Audi do triumfu w 24-godzinnym wyścigu Le Mans
Opis modelu.
Prototyp nawiązuje stylistyką do konceptu Audi Nuvolari quattro pokazanego podczas salonu w Genewie (2003). Le Mans mierzy tylko 4,37 m długości, 1,25 m wysokości i 1,90 m szerokości. Rozstaw osi wynosi 2,65 m. Masę udało się ograniczyć do 1530 kg przez zastosowanie aluminiowej ramy przestrzennej (ASF) i włókien węglowych. W konstrukcji karoserii zastosowano aluminium i włókno węglowe. We wnętrzu dominują: aluminium, kauczuk i skóra.

</doc>
<doc id="1816451" url="https://pl.wikipedia.org/wiki?curid=1816451" title="Manuczehri">
Manuczehri

Manuczehri, pers. منوچهری (albo: Manuczihri) (właściwie: Abu Nadżm Ahmad-e Ghaus-e Masud Damghani) (ur. w Damghanie - zm. ok. 1040-41/432) - perski poeta liryczny działający na dworze Ghaznawidów.
Właściwie wszystkie wiarygodne informacje na temat życia Manuczehriego musimy czerpać z analizy jego twórczości. Z dużym prawdopodobieństwem możemy przyjąć, iż spędził swoją młodość zdobywając encyklopedyczną wiedzę na temat arabskiej i perskiej poezji oraz ćwicząc swoje umiejętności poetyckie. Wydaje się, że jego pierwszym patronem był Zijaryda Manuczehr-e Ghabus (1012/402 - 1029/420-421), od imienia którego wziął się jego poetycki pseudonim. Dwa z jego wierszy są dedykowane ghaznawidzkiemu namiestnikowi Reju w latach 1032/423 - 1033/424, Chodży Tahirowi, skąd wypływa oczywisty wniosek iż dopiero po służbie u tego urzędnika Manuczehri udał się na dwór sułtana Masuda (1030/421 - 1041/432). Miał tam pozostać aż do jego śmierci, a ponieważ żaden z jego wierszy nie odnosi się do późniejszych osób lub wydarzeń wydaje się, iż także on sam zmarł w tym czasie, co pozwalałoby uznać podawaną w niektórych późniejszych żywotach datę śmierci 1040-1041/432 za prawdziwą. Inne jednak podają daty takie jak 1047-1048/439, albo nawet 1090/483.
Edycja dywanu Manuczehriego z 1968/1347 roku zawiera 2800 bajtów, z których większość składa się na panegiryczne kasydy (57) i "mosammat" (11) - tę ostatnią formę właśnie on wprowadził do kanonu perskiej poezji. Reszta to nieliczne ghazale, rubajjaty, krótkie fragmenty i pojedyncze linie. Blisko jedna trzecia panegiryków jest dedykowana sułtanowi Masudowi, a większość pozostałej części ważniejszym dostojnikom jego dworu. Zamiłowanie Manuczehriego do poezji arabskiej przejawiało się w naśladowaniu kasyd okresu dżahilijji oraz częstych aluzjach do arabskich poetów, niemające precedensu u innych współczesnych mu poetów perskich. Szczególnie ceni się jego opisy natury zawarte we wstępach (nasibach) kasyd, takie jak opisy monarszych ogrodów w święta Nouruzu i Mehrganu, a także powiązane z nimi romantyczne i wesołe sceny. Posiadał on także dar ożywiania poezji poprzez rozwijanie takich pomysłów jak bitwa pór roku, czy ujmowanie wina jako córki latorośli.

</doc>
<doc id="1816452" url="https://pl.wikipedia.org/wiki?curid=1816452" title="Babosia Przełęcz">
Babosia Przełęcz

Babosia Przełęcz (słow. "Babošie sedlo") – szeroka przełęcz położona na wysokości ok. 1395 m n.p.m. (inne źródła podają wysokość 1407 m) znajdująca się w północno-wschodnim ramieniu Szerokiej Jaworzyńskiej w słowackiej części Tatr Wysokich. Jej siodło oddziela Suchy Wierch Jaworowy od Babosia. Na Babosią Przełęcz nie prowadzą żadne znakowane szlaki turystyczne, gdyż znajduje się na obszarze ochrony ścisłej, którym objęty jest cały masyw Szerokiej Jaworzyńskiej wraz z jej dwoma długimi ramionami.
Pierwsze wejścia na siodło Babosiej Przełęczy nie są udokumentowane, od dawna wchodzili na nią pasterze i myśliwi.

</doc>
<doc id="1816454" url="https://pl.wikipedia.org/wiki?curid=1816454" title="Rodolfo Amando Philippi">
Rodolfo Amando Philippi

Rodolfo Amando Philippi, właśc. Rudolph Amandus Philippi (ur. 14 września 1808 w Berlinie-Charlottenburgu, zm. 23 lipca 1904 w Santiago) – niemiecko-chilijski paleontolog, botanik, malakolog i zoolog. Był ojcem botanika Federico Philippiego. 
Życiorys.
Rodolfo Amando Philippi urodził się w berlińskiej dzielnicy Charlottenburg. W Berlinie studiował medycynę. W młodym wieku wyjechał z Niemiec i w łagodnym śródziemnomorskim klimacie szukał lekarstwa dla przypisywanej sobie choroby. W 1835 roku został nauczycielem zoologii i botaniki na uczelni w Kassel, którą opuścił w 1850 już jako dyrektor. W okresie 1838–1840 spędził dwa lata we Włoszech. 
W 1851 Philippi przeniósł się do Chile, gdzie do 1853 roku kierował szkołą w Valdivii. W październiku tego roku został mianowany profesorem botaniki i zoologii na uniwersytecie w Santiago. Tam, przez ponad 40 lat kierował zarówno ogrodem botanicznym, jak również nowo utworzonym Muzeum Historii Naturalnej. Podczas licznych wyjazdów badawczych stworzył kompleksowe zbiorów flory i fauny Chile. W Chile uważany jest za jednego z ojców współczesnej nauki. Jego niewątpliwą zasługą było stworzenie jednego z największych muzeów historii naturalnej w całej Ameryce.
W roku 1906 jedna z ulic Berlina-Charlottenburga została nazwana na jego cześć "Philippistraße". Również nazwa muzeum: "Museo de la Exploración Rudolph Amandus Philippi" w Valdivii podkreśla jego zasługi.

</doc>
<doc id="1816458" url="https://pl.wikipedia.org/wiki?curid=1816458" title="The Best of Michael Jackson">
The Best of Michael Jackson

The Best of Michael Jackson – album kompilacyjny Michaela Jacksona zawierający tzw. „greatest hits” ,wydany w 1975 roku. Album sprzedał się w nakładzie 2,4 miliona kopii.
Lista utworów.
USA
UK

</doc>
<doc id="1816465" url="https://pl.wikipedia.org/wiki?curid=1816465" title="Albert Wiktor, książę Clarence i Avondale">
Albert Wiktor, książę Clarence i Avondale



</doc>
<doc id="1816467" url="https://pl.wikipedia.org/wiki?curid=1816467" title="Benito Sanz y Forés">
Benito Sanz y Forés

Benito Sanz y Forés (ur. 21 marca 1828 w Gandii, zm. 1 listopada 1895 w Madrycie) – hiszpański duchowny katolicki, kardynał, Arcybiskup Valladolid, później Sewilli.
Życiorys.
Święcenia kapłańskie przyjął 27 marca 1852. 22 czerwca 1868 został wybrany biskupem Oviedo. 8 listopada 1868 w Madrycie przyjął sakrę z rąk arcybiskupa Alessandro Franchiego (współkonsekratorami byli Patriarcha Indii Zachodnich Tomás Iglesias Barcone i biskup Francisco de Sales Crespo y Bautista). Uczestniczył w obradach Soboru Watykańskiego I. 18 listopada 1881 przeszedł na arcybiskupstwo Valladolid 30 grudnia 1889 objął stolicę metropolitalną Sewilli, na której pozostał już do śmierci. 16 stycznia 1893 Leon XIII wyniósł go do godności kardynalskiej z tytułem prezbitera Sant’Eusebio. Został pochowany w Katedrze NMP w Sewilli.

</doc>
<doc id="1816470" url="https://pl.wikipedia.org/wiki?curid=1816470" title="Benito Sanz y Fores">
Benito Sanz y Fores



</doc>
<doc id="1816471" url="https://pl.wikipedia.org/wiki?curid=1816471" title="Skit Świętych Antoniego i Teodozjusza Pieczerskich w Odrynkach">
Skit Świętych Antoniego i Teodozjusza Pieczerskich w Odrynkach

Skit Świętych Antoniego i Teodozjusza Pieczerskich – prawosławny męski skit, powstały w 2009. Wchodzi w skład diecezji warszawsko-bielskiej Polskiego Autokefalicznego Kościoła Prawosławnego.
Skit znajduje się na obrzeżach wsi Odrynki, w uroczysku "Kudak". 
Skit w Odrynkach powstał jako pierwszy w Polskim Autokefalicznym Kościele Prawosławnym po II wojnie światowej. Inicjatorem jego powstania był archimandryta Gabriel (Giba), który w kwietniu 2008 nie przyjął wyboru na biskupa pomocniczego diecezji przemysko-nowosądeckiej. Został wówczas pozbawiony funkcji przełożonego monasteru w Supraślu. Zwierzchnik PAKP metropolita Sawa poparł plan utworzenia skitu. 
Wybór Odrynek na miejsce budowy skitu był związany z faktem istnienia w tej miejscowości prawosławnego klasztoru Wniebowstąpienia Pańskiego, powstałego przypuszczalnie w I połowie XVII w. i rozwiązanego w 1824. Monaster ten podlegał klasztorowi Świętego Ducha w Wilnie. Zdaniem Antoniego Mironowicza klasztor ten kontynuował tradycje monastyczne istniejące w rejonie Odrynek już wcześniej, w XVI stuleciu. Badacz ten jest zdania, że już wtedy działały tam skity, a jednym z ich patronów był św. Antoni Pieczerski. 
Uroczyste poświęcenie skitu miało miejsce 15 września 2009. Uroczystości przewodniczył metropolita warszawski i całej Polski Sawa, który określił powstanie pustelni „cudem XXI wieku”. Nabożeństwa w budowanej pustelni były jednak odprawiane już wcześniej.
W grudniu 2011 skit został zdewastowany przez nieustalonych sprawców, którzy zerwali krzyż z kopuły na bramie wjazdowej do pustelni, zniszczyli należące do niej ule i przecięli kabel agregatu prądotwórczego.
19 maja 2013 na terenie skitu konsekrowano nowo wybudowaną drewnianą cerkiew Opieki Matki Bożej. Sukcesywnie sprowadzane wyposażenie cerkwi (w tym ikonostas, ołtarz, kiot, analogiony) powstaje w pracowni Braci Amanatidis w Salonikach. 1 grudnia 2016 w cerkwi wybuchł pożar, w wyniku którego zniszczeniu uległo niemal całe wyposażenie świątyni.
22 listopada 2018 zmarł założyciel, gospodarz i jedyny mieszkaniec skitu, ojciec Gabriel, który został tu pochowany. Po jego śmierci skit pozostawał niezamieszkały, a nabożeństwa celebrowane były tu w niedziele i główne święta przez duchowieństwo monasteru w Zwierkach.
W 2022 r. w skicie przebywało 3 mnichów. Nabożeństwa celebrowane są codziennie (Boskie Liturgie w soboty i niedziele).

</doc>
<doc id="1816474" url="https://pl.wikipedia.org/wiki?curid=1816474" title="Ruth Eldar">
Ruth Eldar

Ruth Eldar, z domu Berlińska (ur. 1929 w Łodzi) – polskojęzyczna autorka prozy wspomnieniowej poświęconej łódzkiemu gettu, obecnie mieszkająca w Izraelu.
Życiorys.
Urodziła się w Łodzi w zasymilowanej rodzinie żydowskiej. Mieszkała wraz z rodziną przy ulicy 11 Listopada. Podczas II wojny światowej dom jej babci został włączony do łódzkiego getta, w którym pracowała w resorcie krawieckim. 24 sierpnia 1944 została wywieziona do niemieckiego obozu koncentracyjnego Auschwitz-Birkenau. Przeżyła jako jedyna z rodziny. Po zakończeniu wojny wróciła do Łodzi, gdzie ukończyła gimnazjum i pracowała w klubie Makkabi. W 1946 wyemigrowała do Francji i zamieszkała w Paryżu. W 1951 przeprowadziła się do Izraela. Obecnie mieszka w Kiriat Ono. Przez wiele lat pracowała jako projektantka mody.
Twórczość.
Ruth Eldar opublikowała napisany w języku polskim zbiór wierszy i opowiadań pt. "Wstrząsnąć filarami Świątyni", w którym opisała ludzi, których znała i którzy odegrali w jej życiu ważną rolę. Autorka próbuje pokazać, że tragedia Holocaustu nie była bezimienna. W 2014 roku miała miejsce publikacja jej książki "Ukryte Skarby" w siedemdziecięciolecie likwidacji getta łódzkiego.

</doc>
<doc id="1816475" url="https://pl.wikipedia.org/wiki?curid=1816475" title="Kościół Zaślubin Najświętszej Maryi Panny i św. Józefa oraz klasztor Sakramentek we Lwowie">
Kościół Zaślubin Najświętszej Maryi Panny i św. Józefa oraz klasztor Sakramentek we Lwowie

Kościół pw. Zaślubin Najświętszej Maryi Panny i św. Józefa oraz klasztor Sakramentek we Lwowie – jest położony przy ul. Terszakowców 9 (ukr. вул. Тершаковців, 9; w czasach ZSRR: Marczenko, przed 1945 Sakramentek).
Historia.
Siostry benedyktynki od Nieustającej Adoracji Najświętszego Sakramentu (łac. Moniales Ordinis Sancti Benedicti ab Adoratione Perpetua), zwane potocznie sakramentkami, przybyły do Lwowa z Warszawy około 1711 roku. Plan otwarcia klasztoru spotkał się z poparciem wojewody kijowskiego Józefa Potockiego i księżnej Anny Dolskiej. Punkt zwrotny stanowiło przyjęcie na pensję wojewodzianki smoleńskiej Zofii Cetnerówny w październiku 1711 i wynajęcie odpowiedniego domu.
W 1717 podjęto stałą adorację Najświętszego Sakramentu.
W kwietniu 1721 wojewoda smoleński Franciszek Cetner i arcybiskup lwowski Jan Skarbek podpisali dokument fundacyjny, w myśl wydanej dwa lata wcześniej bulli erekcyjnej. Fundacje wsparli następnie Stanisław Leszczyński i Helena Czetwertyńska. Zbudowany wkrótce potem kościół został zniszczony w latach 30. XVIII w. W 1743 rozpoczęto budowę nowego, murowanego kościoła według projektu Bernarda Meretyna. Kamień węgielny pod kościół, który otrzymał wezwanie Zaślubin Najświętszej Maryi Panny i św. Józefa, wmurował arcybiskup Mikołaj Ignacy Wyżycki. Prace budowlane przy kościele przeciągały się po czym ok. 1780 zostały przerwane.
W 1772, w momencie zajęcia Lwowa przez Austriaków w wyniku pierwszego rozbioru Polski w konwencie żyło 31 zakonnic. Klasztor nie uległ kasacie w wyniku reform józefińskich przeprowadzonych przez cesarza Józefa II, ponieważ siostry sakramentki prowadziły pensję dla panien i otrzymały pozytywną opinię od władz austriackich; to prawdopodobnie uratowało zakon przed kasatą. W latach 1881–1887 podjęto przerwaną budowę a właściwie przebudowę świątyni według projektu Adolfa Minasiewicza (fasada otrzymała wtedy charakterystyczną attykę) i w latach 1902–1904 według projektu Władysława Sadłowskiego, kiedy to zbudowano neobarokową wieżę. W tym stanie zachował się do dzisiaj. W sylwetce świątyni wyróżnia się rozczłonkowana pilastrami i niszami fasada z dwoma niewielkimi, cylindrycznymi wieżyczkami po bokach i wysoką wieżą-dzwonnicą pośrodku. Trzynawowe wnętrze świątyni wyposażone zostało w neobarokowy ołtarz i dębowe stalle. W latach 30. XX w. alabastrownia Czartoryskich zbudowała dwa alabastrowe ołtarze boczne w stylu art déco i ambonę.
W 1928 siostry sakramentki zamknęły pensje dla panien i przyjęły klauzurę papieską.
W 1932 ustanowiono wieczystą adorację Najświętszego Sakramentu wśród wiernych.
W 1946 kościół i klasztor zostały zamknięte a siostry sakramentki wyjechały ze Lwowa i osiadły na Dolnym Śląsku, najpierw w Pławniowicach i Bardzie Śląskim a potem (1972) we Wrocławiu.
Ich zespół klasztorny został adaptowany na obiekt sportowy.
W latach 90. ub. stulecia nieczynny kościół wraz z klasztorem został przekazany ukraińskiemu kościołowi greckokatolickiemu. Nosi on obecnie wezwanie Trójcy Świętej.

</doc>
<doc id="1816478" url="https://pl.wikipedia.org/wiki?curid=1816478" title="Litky (obwód kijowski)">
Litky (obwód kijowski)

Litky (ukr. Літки) – wieś na Ukrainie, w obwodzie kijowskim, w rejonie browarskim, nad Desną, 29 km na północny wschód od stolicy państwa, Kijowa.
Historia.
Pierwsze zachowane wzmianki o miejscowości w źródłach historycznych pochodzą sprzed 1426 roku.
W czasach Wielkiego Księstwa Litewskiego i Rzeczypospolitej Obojga Narodów Litky były szlachecką rezydencją ruskich bojarów i polskiej szlachty w starostwie osterskim i nosiły nazwę "Mały Oster". Od czasów powstania Chmielnickiego były znane jako miasteczko.
Po roku 1664 miasteczko dostało się pod władzę monasteru Wydubickiego.

</doc>
<doc id="1816480" url="https://pl.wikipedia.org/wiki?curid=1816480" title="Fletch żyje">
Fletch żyje

Fletch żyje – komedia z 1989 roku z Chevym Chase'em. "Fletch żyje" został zrealizowany przez Universal Pictures. Jest sequelem filmu z 1985 "Fletch". Film został nakręcony w Luizjanie.
Fabuła.
Chevy Chase ponownie w roli Irwina M. „Fletcha” Fletchera, który dowiaduje się, iż odziedziczył posiadłość w Luizjanie. Kiedy przybywa na miejsce adwokat ciotki Fletcha zostaje zamordowana, zostawiając Fletchowi zagadkę do rozwiązania.

</doc>
<doc id="1816483" url="https://pl.wikipedia.org/wiki?curid=1816483" title="Autobianchi A112">
Autobianchi A112

Autobianchi A112 – mały samochód wytwarzany w latach 1969–1986 przez włoską firmę Autobianchi. W końcowym okresie produkcji sprzedawany był również pod nazwą Lancia A112. W plebiscycie na Europejski Samochód Roku 1970 samochód zajął 2. pozycję (za Fiatem 128).
Historia modelu.
Firma Autobianchi została całkowicie przejęta przez koncern Fiata w 1967 roku. Nowy model - A112, który pojawił się pod marką Autobianchi był swego rodzaju platformą testową dla całkowicie nowych rozwiązań jakie miały się pojawić w samochodach tego koncernu. Małe ale wygodne i nowoczesne auto z umieszczonym poprzecznie z przodu silnikiem napędzającym koła przednie stało się podstawą do budowy Fiata 127, który wszedł do produkcji w 1971 roku.
W wyglądzie A112 jak i w zastosowanych rozwiązaniach technicznych trudno nie dopatrzyć się odniesień do produkowanego już wtedy od 10 lat brytyjskiego Mini. O ile jednak czerpano z niewątpliwego sukcesu poprzednika to wprowadzono szereg rozwiązań eliminujących słabe strony brytyjskiej konstrukcji. Jednocześnie na włoskim rynku nie było podobnego modelu w ofercie innych rodzimych producentów. Mini produkowany na licencji także we Włoszech przez Innocenti, choć nie spotykał się tam początkowo z dobrym przyjęciem mógł stanowić zagrożenie z powodu braku konkurencji. Wprowadzenie A112 do oferty największego włoskiego producenta wydawało się trafiać w porę zainteresowania małymi, wygodnymi autami o niewielkich i oszczędnych silnikach oraz przygotowało rynek na wejście Fiata 127.
Dane techniczne.
Silnik oparty był na jednostce wykorzystywanej w Fiacie 850 ("serie 100"). Była to 4-cylindrowa, rzędowa jednostka, której charakterystyczną cechą był kierunek obrotu wału w lewo, przeciwny do większości konstrukcji. Po przeniesieniu go do A112 zmieniono jednak wał korbowy, obracający się teraz w prawo, zwiększono skok tłoka i zastosowano zmieniony wałek rozrządu. Silnik ustawiony był poprzecznie z przodu pojazdu i napędzał koła przednie za pośrednictwem 4-biegowej skrzyni biegów (od 1979 wprowadzono skrzynię 5-biegową). Podczas produkcji A112 korzystano z dwóch podstawowych wersji silnikowych o pojemnościach 903 cm³ (moc 42, 44, 45, lub 47 KM – różnice wynikające m.in. z zastosowania innych gaźników) oraz 965 cm³ (48 KM).
W wersjach sportowych firmowanych przez Abartha były to silniki o pojemnościach 982 cm³ (58 KM), 1049 cm³ (70 KM) i prototypowy 1060 cm³ (85 KM).
Nadwozie posiadało 3 drzwi i w początkowej wersji przeznaczone było dla 4 osób. Od roku 1975 homologacja przewidywała 5 miejsc. Bagażnik miał pojemność 180 l a po złożeniu tylnej kanapy przestrzeń bagażowa powiększała się do 700 l.
Zawieszenie przednie i tylne zaadaptowano z Fiata 128. Z przodu stanowiły je wahacze poprzeczne z kolumnami MacPhersona, z tyłu poprzeczny resor i trójkątne wahacze z amortyzatorami teleskopowymi. Układ hamulcowy dwuobwodowy (z przodu tarcze z tyłu bębny) początkowo nie posiadał wspomagania. Wprowadzone było ono w mocniejszych wersjach silnikowych w trakcie produkcji, by od 1977 roku zagościć we wszystkich produkowanych wersjach.
Historia produkcji.
W całym okresie produkcji powstało 7 serii modelu A112 i szereg wersji różniących się szczegółami wykończenia, wyposażeniem oraz montowanymi silnikami. Jednak przez cały ten czas konstrukcja pojazdu nie uległa poważniejszym zmianom.
Seria I 1967 - 1973 
A112 zadebiutowało w wersji podstawowej z silnikiem o pojemności 903 cm³ o mocy 44 KM. W połączeniu z 4-biegową skrzynią biegów pozwalał on na rozwijanie prędkości do 130 km/h. W roku 1971, równocześnie z wprowadzeniem do produkcji Fiata 127, silnik 903 cm³ otrzymał nowy gaźnik, dzięki czemu osiągał moc maksymalną 47 KM. Wraz z debiutem Fiata 127 pojawia się również wersja A112 E z bogatszym wyposażeniem. Charakterystyczne było pojawienie się dwukolorowych nadwozi (dach w innym kolorze) niewątpliwie nawiązujących stylistycznie do Mini. 
Również w 1971 zadebiutowała wersja A112 Abarth z mocniejszym silnikiem (58 KM) o pojemności 982 cm³, co pozwalało osiągnąć 150 km/h. W związku ze zwiększeniem mocy tej wersji pojazdu zmodernizowano układ hamulcowy wyposażając go we wspomaganie. Zewnętrznie samochód wyróżniał się czerwonym lakierem z czarną maską i logo Abartha na bokach. Na desce pojawił się dodatkowy wskaźnik temperatury i ciśnienia oleju.
Seria II marzec 1973 - 1974 
Zmiany w serii drugiej dotyczą tylko stylistyki. Zmieniły się zderzaki na plastikowe z chromowanym paskiem w miejsce chromowanych z paskiem czarnym, zmienił się kolor przednich kierunkowskazów, atrapa chłodnicy otrzymała nowy wzór ("kratka" w miejsce poziomych pasków), niewielkie zmiany dotyczyły deski rozdzielczej oraz tapicerki.
Seria III końcówka 1974 - 1977 
W końcowym okresie 1974 roku dokonano zmian we wnętrzu, które powiększyły nieznacznie przestrzeń z tyłu nadwozia co pozwoliło uzyskać homologację dla 5 osób. Światła tylne otrzymały nowy wzór ze zintegrowaną lampą cofania. W silnikach została zredukowana moc w związku z normami emisji spalin. W wersji Abarth oprócz czerwonego pojawiły się dwa nowe kolory nadwozia (odmiany zielonego i niebieskiego). Od 1976 Abarth z silnikiem 982 cm³ ustąpił miejsca nowej wersji z silnikiem 1050 cm³ o mocy 70 KM i prędkości maksymalnej 160 km/h.
Seria IV 1977 - 1979 
Przełom 1977/1978 przyniósł poważniejsze zmiany. Dach został podniesiony o 2 cm co zwiększyło przestrzeń wewnątrz kabiny. Przeprojektowano wnętrze zmieniając deskę rozdzielczą (wystająca obudowa zintegrowanych zegarów w miejsce niezależnego obrotomierza i prędkościomierza). W wyglądzie zewnętrznym zwracają uwagę wykonane całkowicie z tworzywa sztucznego zderzaki oraz listwy nad progami. Nowa atrapa chłodnicy miała wzór składający się z poziomych elementów, oprawa przednich reflektorów była w czarnym kolorze a na masce pojawił się bardziej wydatny wlot powietrza w miejsce całkowicie płaskiej kratki w poprzednich wersjach. Na tylnym słupku zagościł szerszy, czarny wywietrznik z tworzywa sztucznego. Klamki zewnętrzne miały czarne elementy plastikowe odróżniając się tym samym od poprzednich całkowicie chromowanych. Na tylnym pasie pojawiły się światła o nowym, bardziej wydłużonym kształcie. Do gamy silników dołączyła jednostka o pojemności 965 cm³ i mocy 48 KM (powstała z powiększenia średnicy cylindra wersji 903 cm³). Wszystkie wersje wyposażone były we wspomaganie hamulców.
Seria V 5 marca 1979 - 1982 
Stylistycznie V seria wyróżnia się bocznymi czarnymi panelami, które są połączone z również czarnymi nadkolami i wraz ze zderzakami tworzą wspólną linię wokół nadwozia. Również całkowicie czarna, bardziej wydatna atrapa chłodnicy obejmuje przednie reflektory. Podobnie na tylnym pasie czarna ramka obejmuje światła tylne. Całości dopełniają czarne, większe lusterka boczne. W wyposażeniu dodatkowym pojawił się miękki dach zasłaniany roletą. Istotną zmianą mechaniczną jest wprowadzenie 5-biegowej skrzyni biegów dostępnej z silnikami o pojemności 965 cm³.
Seria VI październik 1982 - 1984 
Przednie kierunkowskazy znajdują miejsce w plastikowych zderzakach. Wywietrznik na tylnym słupku miał kolor nadwozia. Po raz kolejny tylne światła otrzymały nowy wzór, pojawiły się na pasie tylnym również lampki oświetlające tablicę rejestracyjną.
Wprowadzono luksusową wersję LX, m.in. w wyposażeniu pojawiły się elektrycznie sterowane szyby przednie, zamszowa tapicerka. Od 1982 roku na rynkach europejskich A112 sprzedawana była jako Lancia A112.
Seria VII kwiecień 1984 - 1985 
W VII serii modyfikacji podległy zderzaki, na które przeniesione zostały tablice rejestracyjne, a w przednich pojawiło się miejsce na światła przeciwmgielne.
Wraz z pojawieniem się w 1985 roku Autobianchi/Lanci Y10 model A112 produkowany był tylko w wersji Junior do roku 1986.
Łącznie powstało ponad 1 250 000 sztuk (różnice w dostępnych źródłach). Ok. 75% modeli A112 sprzedanych zostało na rynku włoskim. Wersji Abarth (70 KM) powstało 117 tys. sztuk.

</doc>
<doc id="1816484" url="https://pl.wikipedia.org/wiki?curid=1816484" title="Lancia A112">
Lancia A112



</doc>
<doc id="1816485" url="https://pl.wikipedia.org/wiki?curid=1816485" title="Moment dewiacyjny">
Moment dewiacyjny



</doc>
<doc id="1816487" url="https://pl.wikipedia.org/wiki?curid=1816487" title="Hygrocybe quieta">
Hygrocybe quieta



</doc>
<doc id="1816489" url="https://pl.wikipedia.org/wiki?curid=1816489" title="Ramię bezwładności">
Ramię bezwładności



</doc>
<doc id="1816493" url="https://pl.wikipedia.org/wiki?curid=1816493" title="Geografia Gwinei">
Geografia Gwinei

Gwinea leży w Afryce Zachodniej nad Zatoką Gwinejską. Jest niedużym państwem (stanowi 79% wielkości Polski), które uzyskało niepodległość w 1958 roku, będąc wcześniej kolonią francuską.
Powierzchnia i granice.
Powierzchnia państwa wynosi 245 857 km².
Skrajne punkty Gwinei: południowy 7°08'N, północny 12°43'N, wschodni 7°40'W, zachodni 15°00'W. Rozciągłość południkowa kraju wynosi 650 km, a równoleżnikowa 750 km. Jednak wygięty w kierunku północnym kształt kraju sprawia, że jego średnia szerokość wynosi około 300 km.
Gwinea graniczy z następującymi państwami:
Linia brzegowa kraju (wybrzeże Oceanu Atlantyckiego) mierzy 320 km długości.
Budowa geologiczna i rzeźba.
Powierzchnia kraju jest dosyć urozmaicona, wyróżnia się cztery krainy geograficzne. Zachodnią część państwa stanowi Nizina Nadbrzeżna. Półwysep Kaloum, gdzie leży stolica kraju, jest skalisty. Reszta kraju posiada inną rzeźbę terenu. Środkowa część Gwinei to płaskowyż Futa Dżalon, który zajmuje 20% powierzchni kraju. Zbudowany jest z piaskowców i łupków, poprzecinany intruzjami dolerytowymi. Głęboko wcięte doiny rozdzielają płaskowyż na oddzielne płyty.
Najwyższy szczyt płaskowyżu – góra Tamgué – wznosi się na 1537 m n.p.m. Południowo-wschodnia część Gwinei to tzw. Gwinea Lesista, z masywem Nimba o najwyższym szczycie w kraju – 1752 m n.p.m. Masyw ten zbudowany jest z kwarcytów. Na północ od niego rozciąga się Górna Gwinea, która jest częścią obrzeża Kotliny Środkowego Nigru. Jest to obszar o średniej wysokości 400-500 m n.p.m. Kotlina składająca się z łupków i granitów jest obszarem równinnym, poprzecinanym dolinami rzeki Niger i jego licznych dopływów.
Większość kraju leży na krystalicznym podłożu, zaliczanym do tarczy gwinejskiej. Zachodnie rejony kraju spoczywają na skałach osadowych, wschodzących w skład tarczy saharyjskiej. Skały na które składa się podłoże Gwinei pochodzą w głównej mierze z okresu prekambryjskiego.
Klimat.
Gwinea objęta jest dwoma typami klimatu – wilgotnymi odmianami klimatu równikowego i podrównikowego. Opady są obfite i panują wysokie temperatury.
Klimat równikowy występuje na Nizinie Nadbrzeżnej i posiada także cechy klimatu morskiego. Pory suchej nie ma, a opady dochodzą nawet do 4000 mm rocznie. Temperatury przez cały rok wahają się od 24 do 29 °C. Amplitudy roczne i dobowe są niewielkie.
Klimat podrównikowy także jest wilgotny, jednak sama wilgotność powietrza jest niska. Średnie opady roczne wynoszą około 2000 mm. Na północnych krańcach Gwinei obniżają się do 1300 mm. Występuje tam pora sucha, trwająca pół roku, opady występują jednak przez cały rok. Są jednak nieregularne i zdarza się, że w czasie kilkumiesięcznej pory suchej prawie wcale nie pada. Temperatury są podobne, ale amplitudy nieco wyższe. W najcieplejszym miesiącu kwietniu temperatury sięgają nawet 30 do 32 °C.
Wody.
Dobrze rozwinięta sieć wodna obejmuje dwa systemy rzeczne, których dział wodny stanowią wzniesienia Futa Dżalon. Są to rzeki płynące na wschód i północ, do których należą dopływy Senegalu, a także Niger i Gambia. Drugi system rzeczny to rzeki płynące do Atlantyku. Do nich należą Kogon i Fatala. Sam Niger, którego górny, gwinejski odcinek nazywany był dawniej Dżolibą, wypływa z rejonów leżących przy granicy Sierra Leone, a następnie tworząc progi i wodospady płynie w kierunku północnym.
Gleby.
Gwinea w większości swojego terytorium pokryta jest czerwonymi glebami ferruginowymi, które zalegają pod okresowo wilgotnymi lasami równikowymi, oraz wysokotrawiastymi sawannami. Na północy przy granicy z Senegalem i Mali występują czerwono-bure luwisole, charakterystyczne dla sawann. Błotniste odcinki wybrzeża są miejscami pokryte glebami namorzynowymi.
Flora.
Niemal całe wybrzeże Gwinei jest pokryte bagnistymi lasami namorzynowymi. Lasy, które pokrywają 40% powierzchni kraju, należą do wiecznie zielonych lasów deszczowych. Sam las tropikalny nie zajmuje dużych powierzchni, jednak więcej jest lasów występujących w mozaice wraz z sawannami drzewiastymi. Występują eukaliptusy i wielkie tamaryndowce, osiągające 50 metrów wysokości (niektóre okazy mierzą nawet 80 metrów wysokości). Niemal połowa kraju jest pokryta gęstymi, wysokotrawiastymi sawannami, na których rosną przeważnie akacje.
Fauna.
Fauna w Gwinei jest urozmaicona. Do najczęściej występujących zwierząt obszarów sawannowych należą bawoły, antylopy, gepardy i lamparty. W środowisku wodnym żyją krokodyle i hipopotamy. Dużo jest gatunków małp zarówno tych naziemnych jak i tych, które większość dnia spędzają w koronach drzew. Głównie są to koczkodany i pawiany. Jak w każdym obszarze klimatu wilgotnego, gdzie jest duży udział roślinności równikowej; Gwinea cechuje się bogactwem gatunkowym ptaków. W lasach żyje wiele gatunków jadowitych pająków oraz węży.
Rząd Gwinei dba o przyrodę i w trosce o nią założony został rezerwat w górach Nimba. Do innych obszarów chronionych należy rezerwat w górach Loma, znajduje się on przy granicy z Sierra Leone.

</doc>
<doc id="1816497" url="https://pl.wikipedia.org/wiki?curid=1816497" title="Gmina Radzyn">
Gmina Radzyn



</doc>
<doc id="1816499" url="https://pl.wikipedia.org/wiki?curid=1816499" title="Brama torowa">
Brama torowa

Brama torowa – budowla nawigacyjna (znak nawigacyjny) składającą się z pary staw świetlnych wyznaczających tor wodny. Jeżeli szerokość toru jest mniejsza niż szerokość bramy torowej, to dodatkowo krawędzie toru oznaczone są pławami.
W Polsce bramy torowe można spotkać na Zalewie Szczecińskim, gdzie wyznaczają tor wodny Świnoujście–Szczecin.

</doc>
<doc id="1816500" url="https://pl.wikipedia.org/wiki?curid=1816500" title="Lactarius chrysorrheus">
Lactarius chrysorrheus



</doc>
<doc id="1816502" url="https://pl.wikipedia.org/wiki?curid=1816502" title="Dokonana tajemnica">
Dokonana tajemnica

Dokonana tajemnica () – książka wydana 17 lipca 1917 roku przez Towarzystwo Strażnica pod redakcją Claytona J. Woodwortha i George’a H. Fishera. Książka ta miała być siódmym tomem "Wykładów Pisma Świętego". Decyzja o jej wydaniu wywołała sprzeciw części zarządu Towarzystwa Strażnica przez co pośrednio przyczyniła się do podziałów w ruchu badackim, a także stała się przyczyną prześladowań Badaczy Pisma Świętego pod koniec I wojny światowej.
Okoliczności wydania książki.
Książka jest komentarzem do biblijnych ksiąg: Apokalipsy, Pieśni nad Pieśniami i Ezechiela. Publikacja ta miała być kontynuacją "Wykładów Pisma Świętego", ich siódmym tomem zapowiadanym przez Charlesa T. Russella, lecz nie ukończonym, z powodu jego śmierci w 1916 roku. Sam C.T. Russell mawiał o tomie siódmym: „Kiedy tylko znajdę klucz napiszę siódmy tom”, oraz dodawał: „a jeśli Pan da ten klucz komu innemu, to niech on go napisze”.
Powołany po śmierci C.T. Russella przez zarząd Towarzystwa Strażnica Komitet Wykonawczy złożony z Alfreda I. Ritchiego, Williama E. Van Amburgha oraz Josepha F. Rutherforda w listopadzie 1916 roku opracowanie książki powierzył dwóm innym badaczom Claytonowi J. Woodworthowi i George’owi H. Fisherowi. Została ona częściowo oparta na wypowiedziach Charlesa T. Russella dotyczących omawianych w niej ksiąg biblijnych. Z tego względu została nazwana „pośmiertnym dziełem Pastora Russella”. Książka "Dokonana tajemnica" została wydana 17 lipca 1917 roku. Ma ona 736 stron.
Podobnie jak w czasach C.T. Russella, zgodę na jej publikację wydało prezydium zarządu Towarzystwa Strażnica, które stanowili Joseph F. Rutherford – prezes, Andrew N. Pierson – wiceprezes i William E. Van Amburgh – sekretarz-skarbnik. O jej wydaniu nie wiedzieli pozostali czterej członkowie zarządu – Robert H. Hirsh, Alferd I. Ritchie, Isaac F. Hoskins i James D. Wright. W dniu wydania książki w trakcie śniadania członków rodziny Betel w Brookylnie doszło do jawnej manifestacji Paula S.L. Johnsona oraz czterech niezadowolonych członków zarządu wymierzonej przeciw przywództwu Josepha F. Rutherforda nad Towarzystwem Strażnica. Zaogniło to wewnętrzne podziały wśród Badaczy Pisma Świętego, które później spowodowały powstanie Pastoralnego Instytutu Biblijnego i w efekcie odłączenie się kilku niezależnych grup badackich.
Książką "Dokonana tajemnica" posługiwały się przede wszystkim zbory Badaczy Pisma Świętego związane z Towarzystwem Strażnica. Większość odłamów powstałych po śmierci C.T. Russella ją odrzuciła ze względu na stanowisko oponentów J.F. Rutherforda już w dniu jej wydania. Jednakże używały jej niektóre odłamy Badaczy Pisma Świętego np. zbory Stand Fast Bible Students Association czy Elijah Voice Society.
Zakaz rozpowszechniania.
Stany Zjednoczone.
Biuro Wywiadu Wojskowego działając w oparciu o doniesienia z Kanady, gdzie „Dokonana tajemnica” została zakazana już na początku 1918 roku, przeprowadziło śledztwo w Biurze w Brooklynie. 4 marca 1918 aresztowano kilku członków wyznania ze Scranton w Pensylwanii, wśród których byli C.J. Woodworth oraz M.L. Herr. Postawiono im oskarżenie o spisek. 14 marca 1918 roku Ministerstwo Sprawiedliwości Stanów Zjednoczonych Ameryki zakazało rozpowszechniania książki "Dokonana tajemnica" uznając, że narusza ona "Ustawę o szpiegostwie" z dnia 15 czerwca 1917.
Spornym fragmentem książki były strony 247–253 angielskiego wydania, na których znajdowały się cytaty wypowiedzi znanych osób, potępiających wojnę. Gdy ustalono, że z powodu toczącej się wówczas wojny strony te budziły zastrzeżenia, to jeszcze w tym samym roku zostały usunięte, przed ich udostępnieniem ogółowi. Nie spowodowało to jednak cofnięcia zakazu. Odmówiono też wyrażenia opinii na temat zmienionej wersji książki. Gdy władze powiadomiły prokuratorów okręgowych, iż dalsza dystrybucja będzie stanowić pogwałcenie „Ustawy o szpiegostwie” Towarzystwo Strażnica wstrzymało rozpowszechnianie tej książki. Od tego czasu nasiliły się represje wobec Badaczy w Stanach Zjednoczonych.
15 kwietnia 1918 wydano traktat "Wiadomości Królestwa nr 2" pt. "Dlaczego zakazano ‘Dokonanej tajemnicy’". Wykazano w nim, że przyczyną wydania ograniczeń były zakulisowe działania Kościoła, który w książce "Dokonana tajemnica" został ostro skrytykowany. 7 maja 1918 roku Federalny Sąd Wschodniego Dystryktu Nowego Jorku nakazał aresztowanie głównych przedstawicieli administracji Towarzystwa Strażnica wraz z redaktorami książki – Williama E. Van Amburgha, Josepha F. Rutherforda, Alexandra H. Macmillana, Roberta J. Martina, Fredericka Homera Robisona, Claytona J. Woodwortha, George’a H. Fishera i Giovanniego De Cecca. Aresztowania przeprowadził James M. Power. Oskarżonym postawiono zarzuty utrudniania poboru mężczyzn do służby w siłach zbrojnych Stanów Zjednoczonych w okresie, w którym państwo było w stanie wojny. W oskarżeniu powoływano się na konkretne fragmenty książki. Podczas pierwszego przesłuchania przed sędzią Edwinem L. Garvinem w Okręgowym Sądzie Stanów Zjednoczonych oskarżeni nie przyznali się do winy. Zostali oni zwolnieni za kaucją od 2500 do 5000 dolarów każdy.
Rozprawa sądowa rozpoczęła się 3 czerwca 1918 roku. Adwokatami broniącymi oskarżonych byli M. Sparks i Fuller, sprawę prowadził sędzia Harland B. Howe z Vermont, a oskarżenie reprezentowali Isaac R. Oeland oraz Charles J. Buchner. 20 czerwca 1918 ława przysięgłych uznała zatrzymanych przedstawicieli Towarzystwa Strażnica winnymi zarzucanych im czynów. Zostali skazani na długoletnie więzienie, którą to karę zaczęli odbywać 4 lipca 1918 roku w federalnym zakładzie karnym w Atlancie.
Proces ujawnił, iż ani członkowie zarządu Towarzystwa, ani redaktorzy książki wcale nie mieli zamiaru przeszkadzać krajowi w prowadzeniu wojny. Przedstawione dowody wykazały, że zarówno plany napisania tej książki, jak i większa część tekstu powstały jeszcze przed przystąpieniem Stanów Zjednoczonych do wojny i że pierwotną umowę wydawniczą podpisano przed wejściem w życie ustawy, o której naruszenie zostali posądzeni.
Oskarżenie kierowało uwagę na dodatki dołączone do książki w kwietniu i czerwcu 1917 roku w trakcie jej przygotowywania i korekty. Znalazła się wśród nich wypowiedź duchownego Johna Haynesa Holmesa, który stanowczo twierdził, że wojna jest pogwałceniem zasad chrześcijaństwa. Jak wskazał jeden z obrońców, dzieło tego duchownego – "A Statement to My People on the Eve of War" (Orędzie do mojego narodu w przeddzień wojny), było jeszcze w sprzedaży w czasie trwania rozprawy. Za opinie wyrażone w tym kazaniu pociągnięto do odpowiedzialności jednak Badaczy Pisma Świętego, którzy się na nie tylko powołali.
26 marca 1919 skazani zostali wypuszczeni za kaucją. 14 maja 1919 Sąd Apelacyjny w Nowym Jorku skierował sprawę do ponownego rozpatrzenia. 5 maja 1920 roku wycofano akt oskarżenia.
7 marca 1918 roku Emma Martin, Edward Hamm, Edward Sonnenburg i Ernest Stevens uczestniczyli w niewielkim spotkaniu Badaczy Pisma Świętego. Na polecenie prokuratora był też na nim mężczyzna, który miał za zadanie zabezpieczyć dowody w postaci znalezionych przy nich egzemplarzu „Dokonanej tajemnicy”. Cała czworka została aresztowana i oskarżona o rozpowszechnianie zakazanej książki co zakwalifikowano jako naruszenie ustawy o szpiegostwie. Po odrzuceniu wszystkich apelacji 17 maja 1920 roku zostali oni uwięzieni na trzy lata. 20 czerwca 1920 roku na zgromadzeniu w San Francisco J.F. Rutherforf poinformował o tym słuchaczy, którzy wysłali w tej sprawie telegram do prezydenta Stanów Zjednoczonych. Następnego dnia prezydent Woodrow Wilson ułaskawił czwórkę skazanych. Jesienią tego samego roku w nakładzie ponad czterech milionów egzemplarzy opublikowano specjalny 27 numer „Złotego Wieku”, w którym opisano niesprawiedliwe traktowanie Badaczy Pisma Świętego w roku 1918.
Kanada.
W roku 1918 zakaz rozpowszechniania został wprowadzony w Kanadzie. 12 lutego 1918 roku, władze kanadyjskie wydały zarządzenie, zgodnie z którym posiadanie "Dokonanej tajemnicy" było przestępstwem podlegającym karze grzywny do 5000 dolarów oraz do 5 lat więzienia. Zazwyczaj za posiadanie książki sądy wymierzały karę od 1 do 500 dolarów. Książce zarzucono przekazywanie treści wywrotowych i antywojennych. Zarządzenie zostało cofnięte 1 stycznia 1920 roku.
Edycje.
Pierwszy nakład książki wynoszący blisko 100 tys. został wyczerpany przed końcem 1917 roku. Z powodu lawinowo napływających zamówień w firmach zewnętrznych zamówiono 850 tys. dodatkowych egzemplarzy. Do końca 1917 roku dokonano jeszcze przekładu na język szwedzki i francuski.
21 czerwca 1920 roku wydano "Dokonaną tajemnicę" w formacie czasopisma nazywanego przez głosicieli "ZG". Było to specjalne wydanie „Strażnicy” z 1 marca 1918 roku. Do rozpowszechniania „ZG” zaproszono nie tylko kolporterów, ale wszystkich głosicieli. W trakcie trwania zakazu rozpowszechniania "Dokonaną tajemnicę" wydano również w formacie kieszonkowym przeznaczonym dla Badaczy Pisma Świętego, którym skonfiskowano osobiste egzemplarze. 
W 1923 roku łączny nakład osiągnął 2 400 000 egzemplarzy i był już dostępny w kolejnych językach: fińskim, greckim, niemieckim, norweskim i polskim.

</doc>
<doc id="1816503" url="https://pl.wikipedia.org/wiki?curid=1816503" title="Południowa Grupa Wojsk">
Południowa Grupa Wojsk

Południowa Grupa Wojsk (PdGW, ros. Южная группа войск, ЮГВ) – nazwa dwóch związków operacyjnych Armii Radzieckiej w Europie Środkowej w czasie zimnej wojny: w latach 1945–1947 w Bułgarii i w Rumunii, a następnie w latach 1957–1992 na Węgrzech.
Pierwsza PdGW (1945–1947).
Pierwsza PdGW została sformowana 15 czerwca 1945 mocą rozkazu Naczelnego Dowództwa Armii Radzieckiej z 29 maja 1945 z jednostek 3. Frontu Ukraińskiego znajdujących się w Królestwie Rumunii i w Carstwie Bułgarii. W jej skład weszły 26. Armia i 37. Armia (przemianowana później na 10. Armię Zmechanizowaną).
Została rozformowana po zawarciu pokoju paryskiego z Ludową Republiką Bułgarii i Królestwem Rumunii w 1947; jednocześnie rozformowano 26. Armię. Jednostki stacjonujące w Bułgarii zostały wycofane do Karpackiego Okręgu Wojskowego w ZSRR. Jednostki stacjonujące w Rumunii pozostały w tym kraju na mocy nieformalnych porozumień między rządami Rumunii i ZSRR.
Dowódcy pierwszej PdGW:
Druga PdGW (1957–1992).
W ramach Korpusu Specjalnego od 1955 na Węgrzech stacjonowały dwie gwardyjskie dywizje zmotoryzowane, dwie dywizje lotnicze oraz jednostki tyłowe i pomocnicze. Po wybuchu powstania na Węgrzech w 1956 w celu jego stłumienia 24 października 1956 ZSRR wprowadził na Węgry jedną gwardyjską dywizję zmechanizowaną z zachodniej Rumunii oraz z Karpackiego Okręgu Wojskowego jedną gwardyjską dywizję zmechanizowaną i jedną gwardyjską dywizję piechoty. Siły radzieckie na Węgrzech osiągnęły 31,5 tys. żołnierzy.
Po stłumieniu powstania i odzyskaniu władzy na Węgrzech przez partię komunistyczną Węgierska Republika Ludowa i ZSRR zawarły 28 maja 1957 roku porozumienie o stacjonowaniu wojsk radzieckich na Węgrzech jako Południowej Grupy Wojsk Armii Radzieckiej. Siły te liczyły początkowo dwie gwardyjskie dywizje zmechanizowane i dwie gwardyjskie dywizje pancerne. Po zmianach nazw i numeracji w 1957 i 1965, według stanu na koniec lat 80. XX wieku w skład PdGW wchodziły:
oraz samodzielne mniejsze jednostki, w tym dwie brygady rakiet operacyjno-taktycznych.
Wojska Grupy liczyły 120–150 tys. żołnierzy. Do 1984 PdGW tworzyła 2 Front Zachodni na teatrze działań wojennych (1 Front Zachodni tworzył Grupę Wojsk Radzieckich w Niemczech). W skład 2 Frontu wchodziły także Centralna Grupa Wojsk i część wojsk Karpackiego Okręgu Wojskowego z Ukraińskiej SRR (do 1984). Zadaniem 2 Frontu Zachodniego było prowadzenie operacji zaczepnej w południowej części Niemiec i dalej na Włochy.
Pierwszą dywizję ze składu PdGW wycofano do ZSRR w 1988. Planowe wycofanie wojsk z terytorium Węgier rozpoczęło się w maju 1989. Pierwsza opuściła Węgry 13 Dywizja Pancerna i szkolny pułk czołgów, które zostały rozformowane. 19 Dywizja Pancerna została wycofana do Białoruskiego Okręgu Wojskowego, a 254 Dywizja Zmechanizowana - do Kijowskiego Okręgu Wojskowego. PdGW została formalnie rozwiązana 16 czerwca 1991, a ostatni żołnierz Federacji Rosyjskiej opuścił terytorium Węgier w 1992.
Dowódcy drugiej PdGW:

</doc>
<doc id="1816508" url="https://pl.wikipedia.org/wiki?curid=1816508" title="When I Become Me (album)">
When I Become Me (album)

When I Become Me – debiutancki album fińskiej piosenkarki i zwyciężczyni pierwszej fińskiej edycji programu Idol Hanny Pakarinen, wydany w Finlandii przez RCA 9 czerwca 2004. Na płycie znajduje się przebój „Love is Like a Song”, znany widzom z programu Idol oraz cover Bryana Adamsa „Heaven”.
Album zadebiutował na drugim miejscu fińskiej listy przebojów i przetrwał 9 tygodni, plasując się na pierwszych trzech pozycjach.
We wrześniu 2004 płyta została oznaczona jako platynowa i jest najlepiej sprzedającym się albumem Hanny, liczba sprzedanych kopii wynosiła 52 826 sztuk.

</doc>
<doc id="1816510" url="https://pl.wikipedia.org/wiki?curid=1816510" title="Zebrahead (album)">
Zebrahead (album)

Zebrahead (znany także jako Yellow) – debiutancki album amerykańskiego poppunkowego zespołu Zebrahead wydany w 1998 roku.

</doc>
<doc id="1816511" url="https://pl.wikipedia.org/wiki?curid=1816511" title="Monaster Zaśnięcia Matki Bożej w Wojnowie">
Monaster Zaśnięcia Matki Bożej w Wojnowie

Monaster Zaśnięcia Matki Bożej – jeden z sześciu żeńskich klasztorów w jurysdykcji Polskiego Autokefalicznego Kościoła Prawosławnego. Znajduje się w Wojnowie, na terenie diecezji białostocko-gdańskiej.
Pierwsza żeńska wspólnota monastyczna powstała w Wojnowie w 1935 r. z inspiracji ks. Aleksandra Awajewa, proboszcza miejscowej parafii. Ostatnia mniszka z tej grupy, riasoforna siostra Lidia, w 1956 przeniosła się do klasztoru na Świętej Górze Grabarce. Dopiero po blisko 40 latach podjęta została próba reaktywacji monasteru, który ponownie rozpoczął działalność na mocy dekretu arcybiskupa białostockiego i gdańskiego Sawy. W pierwszych latach istnienia odnowiona wspólnota nosiła wezwanie Opieki Matki Bożej, które w 2010 zostało zmienione na Zaśnięcia Matki Bożej.
Historia.
W 1913 zanotowano w Wojnowie około siedmiuset staroobrzędowców-bezpopowców i ponad dwustu prawosławnych. Staroobrzędowcy przybyli tu (wtedy do Prus Wschodnich) z Rosji w XIX wieku i wybudowali molennę. Od 1848 we wsi funkcjonował staroobrzędowy monaster męski, rozbudowany w latach 1852–1857 przez mnicha Pawła (Ledniewa) zwanego Pawłem Pruskim. W latach 60. XIX w. duchowny ten ostatecznie zerwał z poglądami staroobrzędowców-bezpopowców i stał się propagatorem jednowierstwa. Parafia jednowierska powstała także w Wojnowie w 1885.
Działalność ks. Aleksandra Awajewa.
W latach 1921–1923 były carski oficer, a następnie mnich riasoforny w Pustelni Optyńskiej, Aleksandr Awajew, reaktywował w Wojnowie parafię prawosławną i zbudował na jej potrzeby cerkiew Zaśnięcia Matki Bożej. Inspiratorem działalności Awajewa był metropolita zachodnioeuropejski Eulogiusz, w którego jurysdykcji znajdował się obszar Prus Wschodnich. Duchowny ten udzielił mu święceń kapłańskich w Berlinie i skierował do Wojnowa, gdzie przetrwała wspólnota ok. 200 jednowierców. Ks. Awajew pragnął założyć w Wojnowie również żeński monaster. Na ten cel zbudował dom, w którym zamieszkało kilka kobiet, zaś wspólnocie nadał wezwanie Opieki Matki Bożej. Informacje o tym, ile członkiń wspólnoty złożyło ostatecznie wieczyste śluby zakonne, są rozbieżne – podawane są liczby od dwóch do 10 mniszek. Według innej wersji ks. Awajew zgromadził wokół siebie pięć kandydatek do monasteru, jednak tylko jedna z nich, Helena (Koroniowa), złożyła wieczyste śluby. Zakonnice i posłusznice zajmowały się nauczaniem dzieci prawosławnych z Wojnowa oraz wspierały działalność misyjną wśród miejscowych staroobrzędowców, tworzących społeczność znacznie liczniejszą od prawosławnej.
Po II wojnie światowej.
Po II wojnie światowej w monasterze pozostały dwie mniszki z pięciu, jakie znajdowały się w nim w 1939. Ostatnia zakonnica, riasoforna siostra Lidia, opuściła Wojnowo w 1956, gdy zmarł ks. Awajew, by wstąpić do monasteru Świętych Marty i Marii na Grabarce. W późniejszym okresie otrzymała ona godność ihumeni i została przełożoną tego klasztoru.
Ze względu na znaczny spadek liczby prawosławnych w Wojnowie rozważana była likwidacja parafii w tej miejscowości. Przetrwała ona dzięki odnowieniu działalności monasteru. Organizatorem reaktywowanego klasztoru był proboszcz parafii wojnowskiej, ks. Bazyli Omieljańczyk, przy współpracy z riasoforną posłusznicą Niną Sidorenko, pochodzącą z Wojnowa i pamiętającą przedwojenną działalność ks. Awajewa. Oficjalna reaktywacja życia monastycznego miała miejsce 15 kwietnia 1995 na mocy zarządzenia arcybiskupa białostockiego i gdańskiego Sawy. Przełożoną monasteru została ihumenia Ludmiła (Polakowska), która pełniła obowiązki przez rok. Ze względu na stan zdrowia musiała wyjechać z obiektów klasztornych, wymagających remontu. Razem z ihumenią do Wojnowa przybyło kilka mniszek żyjących do tej pory w klasztorze na górze Grabarce. Monaster otrzymał wezwanie Opieki Matki Bożej.
Kolejnymi przełożonymi wspólnoty były mniszka Elżbieta (Niczyporuk), a od grudnia 1996 do dnia dzisiejszego – mniszka Agnia (Cicha), podniesiona następnie do godności ihumeni. 1 września 1996 arcybiskup Sawa dokonał rekonsekracji odnowionej cerkwi Zaśnięcia Matki Bożej. W klasztorze doszło do pierwszych ślubów małej schimy po jego odnowieniu. Od 1997 w wyremontowanym monasterze działa również cerkiew św. Ambrożego i Soboru Świętych Starców Optyńskich – świętych mnichów z monasteru, w którym nowicjat odbywał ks. Awajew. Dwa lata później zakonnicy Pustelni Optyńskiej przekazali mniszkom z Wojnowa cząsteczki relikwii wyżej wymienionych świętych. W 2022 r. wspólnotę tworzyło pięć mniszek i dwie "riasoforne" posłusznice.
Po reaktywacji żeńskiego klasztoru Wojnowo stało się prawosławnym ośrodkiem pielgrzymkowym. W związku z tym podjęta została rozbudowa monasteru, którego obecne zabudowania nie pozwalają na pełną obsługę ruchu pielgrzymkowego, ani nawet na przyjmowanie nowych kandydatek do życia klasztornego. W latach 2008–2012 wzniesiono nowy budynek mieszkalny w monasterze, poświęcony 14 października 2012, w którym znalazły się pracownie i cele mniszek. Budowa została sfinansowana z ofiar wiernych. Monaster zmienił również wezwanie na Zaśnięcia Matki Bożej.

</doc>
<doc id="1816512" url="https://pl.wikipedia.org/wiki?curid=1816512" title="Yellow (album)">
Yellow (album)



</doc>
<doc id="1816513" url="https://pl.wikipedia.org/wiki?curid=1816513" title="Słup świetlny">
Słup świetlny



</doc>
<doc id="1816515" url="https://pl.wikipedia.org/wiki?curid=1816515" title="Wielki Koszar">
Wielki Koszar

Wielki Koszar (, , ) – położony na wysokości ok. 1500–1800 m n.p.m. kocioł lodowcowy w Tatrach Bielskich. Dawniej nazywano go także Diablim Koszarem. Znajduje się na północnej ich stronie pod Bielskimi Jatkami, które tworzą jego górne obramowanie. Wraz z kotłem lodowcowym Małego Koszaru tworzy najwyższe piętro Doliny pod Koszary. Od strony wschodniej ograniczenie Wielkiego Koszaru stanowi krótki Pośredni Diabli Grzbiet odchodzący od Pośrednich Jatek i oddzielający go od Małego Koszaru. Od zachodniej strony Wielki Koszar obramowany jest Zadnim Diablim Grzbietem odchodzącym od wschodniego, niższego szczytu Zadnich Jatek oraz północno-wschodnią granią Turni nad Jaworzynką, zwanej też Kopą nad Jaworzynką.
Ściana Wielkiego Koszaru jest pionowa i częściowo przewieszona z dużym okapem. Jej wysokość dochodzi do 100 m, a szerokość przy podstawie do 400 m. Z daleka widoczny jest jej półksiężycowaty kształt. Dno Wielkiego Koszaru przecinają trzy wąskie żlebki. Najbardziej stromy jest lewy. Jest w nim kilka progów, częściowo skalistych, częściowo porośniętych roślinnością. W Małym Koszarze występuje charakterystyczne dla kotłów lodowcowych wypłaszczenia dna, w Wielkim Koszarze natomiast brak go i jego dno jest strome. Według Władysława Cywińskiego prawdopodobnie wypłaszczenie zostało zasypane przez wielki obryw.
Nazwa kotła pochodzi od jego kształtu, który jest podobny do koszaru. Dolina pod Koszary była dawniej wypasana (stanowiła własność miasta Biała Spiska), w Wielkim i Małym Koszarzenigdy jednak owiec nie koszarowano i brak w nim jakiegokolwiek śladu ludzkiej działalności. Według ludowych legend w Wielkim i Małym Koszarze znajdują się ogromne skarby, jednakże dobrze ukryte i bardzo trudno dostępne.
Wielki Koszar ma wylot mniej więcej w tym samym miejscu co Diable Koryto i Diabli Żleb. Nie prowadzi do niego żadna ścieżka. Najłatwiejsze wejście do Wielkiego Koszaru prowadzi środkowym żlebem i jego najbliższym otoczeniem. Wielki Koszar znajduje się jednak na obszarze ochrony ścisłej TANAP-u i dla turystów wstęp tutaj jest zabroniony.

</doc>
<doc id="1816519" url="https://pl.wikipedia.org/wiki?curid=1816519" title="Kapitał początkowy">
Kapitał początkowy



</doc>
<doc id="1816524" url="https://pl.wikipedia.org/wiki?curid=1816524" title="Frank van Hattum">
Frank van Hattum

Francesco van Hattum (ur. 17 listopada 1958 w New Plymouth) – nowozelandzki piłkarz, reprezentant kraju.
Kariera piłkarska.
Van Hattum urodził się w New Plymouth. Jako junior szkolił się w Moturoa AFC. Od 1976 grał w zespole Manurewa AFC. Największe sukcesy odniósł w sezonie 1978, w którym zdobył dwa trofea: Chatham Cup i Challenge Trophy. Przez 6 lat gry dla Manurewy zagrał w 140 spotkaniach. Sezon 1983 spędził w drużynie Christchurch United, w której rozegrał 20 spotkań. W kolejnym sezonie strzegł bramki Papatoetoe AFC. Od 1985 występował w akademickiej drużynie Auckland University, grającej w najwyższej klasie rozgrywkowej w kraju. Dla drużyny z Uniwersytetu w Auckland zagrał w 41 spotkaniach, w których udało mu się raz wpisać na listę strzelców. W latach 1987–1989 był piłkarzem Tauranga City United AFC. Karierę piłkarską zakończył w 1990, po raz drugi będąc piłkarzem Manurewa AFC. 
Kariera reprezentacyjna.
Van Hattum w pierwszej reprezentacji zadebiutował 21 lutego 1980 w meczu przeciwko reprezentacji Fidżi, wygranym 2:0. W 1980 był członkiem kadry Nowej Zelandii na Puchar Narodów Oceanii. Podczas turnieju zagrał w dwóch spotkaniach z Fidżi i Wyspami Salomona. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Van Hattum zagrał w trzech spotkaniach ze Szkocją, Związkiem Radzieckim i Brazylią. Po raz ostatni w reprezentacji zagrał 2 listopada 1986 w meczu przeciwko Australii, przegranym 1:2. Łącznie Frank van Hattum w latach 1980–1986 wystąpił w 28 spotkaniach reprezentacji Nowej Zelandii.
Sukcesy.
Manurewa AFC

</doc>
<doc id="1816525" url="https://pl.wikipedia.org/wiki?curid=1816525" title="Galeria Tygiel">
Galeria Tygiel

Galeria Tygiel - prywatna galeria sztuki przy ulicy Antoniego Abrahama 86 w Gdyni. 
Galeria w swojej działalności wystawienniczej prezentowała prace m.in. takich artystów jak: Zbigniew Gorlak, Joanna Kamirska-Niezgoda, Jan Misiek, Marek Model, Stanisław Olesiejuk, Zbigniew Wąsiel, Marek Wróbel.

</doc>
<doc id="1816528" url="https://pl.wikipedia.org/wiki?curid=1816528" title="Barry Pickering">
Barry Pickering

Barry Pickering (ur. 12 grudnia 1956 w Nowej Zelandii) – nowozelandzki piłkarz, reprezentant kraju.
Karierę reprezentacyjną rozpoczął w 1978. W 1982 został powołany przez trenera Johna Adsheada na Mistrzostwa Świata 1982, gdzie reprezentacja Nowej Zelandii odpadła w fazie grupowej. Karierę zakończył w 1984, a w reprezentacji zagrał w 11 spotkaniach.

</doc>
<doc id="1816534" url="https://pl.wikipedia.org/wiki?curid=1816534" title="Raport pielęgniarski">
Raport pielęgniarski

Raport pielęgniarski - pisemna a następnie ustna forma przekazywania najważniejszych informacji przez pielęgniarki kończące dyżur pielęgniarkom rozpoczynającym go. Dotyczy on stanu pacjentów i sprawowanej pielęgnacji. 
Cele raportu pielęgniarskiego:
Książka raportów pielęgniarskich.
Książka raportów pielęgniarskich prowadzona jest kolejno podczas następujących po sobie dyżurów. Pielęgniarka wpisuje raport przed zakończeniem zmiany. Powinna w nim zawrzeć swoje spostrzeżenia dotyczące stanu chorego, mając na względzie m.in. stany pooperacyjne, gorączkujące, pacjentów wymagających specjalnej opieki i obserwacji (m.in. temperatura, wymioty, wydzieliny, ogólne samopoczucie chorego).
Wpis powinien zawierać:
Książka raportów prowadzona jest w wersji papierowej lub elektronicznej.

</doc>
<doc id="1816536" url="https://pl.wikipedia.org/wiki?curid=1816536" title="Stanica turystyczna">
Stanica turystyczna



</doc>
<doc id="1816540" url="https://pl.wikipedia.org/wiki?curid=1816540" title="Avro Canada C-102 Jetliner">
Avro Canada C-102 Jetliner

Avro Canada C-102 Jetliner – prototyp kanadyjskiego samolotu pasażerskiego średniego zasięgu, wyprodukowanego w zakładach Avro Canada pod koniec lat 40. Był to drugi na świecie samolot pasażerski z napędem odrzutowym po brytyjskim De Havilland Comet. Maszyna nie weszła do produkcji seryjnej, po wybudowaniu jednego prototypu przerwano budowę drugiego egzemplarza. Użyta po raz pierwszy nazwa Jetliner weszła do potocznego języka określając wszystkie samoloty pasażerskie z napędem odrzutowym.
Historia.
C-102 był pierwszym projektem wytwórni Avro Canada, która powstała w wyniku przejęcia firmy Victory Aircraft Limited przez A.V. Roe Canada Ltd, wchodzącej w skład Hawker Siddeley Group w 1945 roku. W 1945 roku linie lotnicze Trans-Canada Air Lines rozpoczęły poszukiwania nowego samolotu pasażerskiego. 9 kwietnia 1946 roku linie podpisały umowę z firmą Avro Canada na budowę nowej 36 miejscowej maszyny napędzanej silnikiem turbośmigłowym. Rok później przeprojektowano konstrukcje wybierając silniki turboodrzutowe Rolls-Royce Derwent. 10 sierpnia 1949 roku, 13 dni po dziewiczym locie Cometa, C-102 ze znakami CF-EJD po raz pierwszy wzbił się w powietrze. Niestety pomimo intensywnej kampanii reklamowej Avro nie znalazł chętnego na nowy samolot i jego dalszy rozwój został wstrzymany.
Konstrukcja.
C-102 był całkowicie metalowym, wolnonośnym dolnopłatem napędzanym czterema silnikami turboodrzutowymi. Trójdzielne skrzydło proste o profilu NACA 230 składające się z prostokątnego centropłata i trapezowych, wznoszący się (6°) końcówek, zaopatrzone w klapy krokodylowe i elektromechaniczny system odladzania krawędzi natarcia. W skrzydle znajdowały się cztery integralne zbiorniki paliwa o pojemności 10 000 dm³ (w samolotach seryjnych planowano zwiększenie objętości do 15 000 dm³). Kadłub o konstrukcji półskorupowej o kołowym przekroju, ciśnieniowa, klimatyzowana kabina mieszcząca w zależności od konfiguracji od 40 do 50 pasażerów. Usterzenie klasyczne, wolnonośne z usterzeniem poziomym zamontowanym w połowie wysokości usterzenia pionowego. Silniki zamontowane po dwa w dwóch gondolach silnikowych zamontowanych w centropłacie. Podwozie trójzespołowe, chowane. Każdy zespół dwukołowy, podwozie przednie chowane do wnęki w kadłubie, główne do wnęk w gondolach silnikowych.

</doc>
<doc id="1816543" url="https://pl.wikipedia.org/wiki?curid=1816543" title="Exposure">
Exposure

Exposure – solowy album Roberta Frippa.

</doc>
<doc id="1816544" url="https://pl.wikipedia.org/wiki?curid=1816544" title="Zamach stanu na Litwie (1919)">
Zamach stanu na Litwie (1919)

Zamach stanu na Litwie w roku 1919 – planowany przez Polską Organizację Wojskową (POW) nieudany zamach mający na celu obalenie litewskiego rządu Mykolasa Sleževičiusa i utworzenie w jego miejsce przychylnego Warszawie gabinetu, który byłby skłonny do zawarcia unii z Polską. Strona polska planowała przeprowadzić zamach stanu w sierpniu 1919 r. w taki sposób, aby wyglądał on jak spontaniczny wybuch niezadowolenia samych Litwinów, którzy chcą uwolnić swój rząd spod wpływów niemieckich. POW liczyła przy tym na faktyczne poparcie lokalnych, sympatyzujących z Polakami litewskich aktywistów. Próba zamachu została jednak udaremniona ze względu na brak chęci wsparcia sprawy polskiej przez wystarczającą liczbę Litwinów.
Po sukcesie powstania sejneńskiego, litewski wywiad nasilił działania zmierzające do inwigilacji środowiska polskiego na Litwie oraz sympatyzujących z Polakami Litwinów, co przyczyniło się do wykrycia spisku. Litwini, którzy nie posiadali listy członków Polskiej Organizacji Wojskowej, zadecydowali o aresztowaniu znacznej liczby lokalnych polskich aktywistów, czym zdestabilizowali struktury POW na Litwie na tyle, aby zapobiec planowanemu zamachowi. Niedługo potem władze litewskie weszły w posiadanie pełnej listy członków POW, co przyczyniło się do rozbicia lokalnej gałęzi tej organizacji. Nieudana próba zamachu wpłynęła na znaczne pogorszenie się stosunków polsko-litewskich w okresie międzywojennym.
Tło historyczne.
Od czasu zawarcia unii lubelskiej w 1569 r. aż do III rozbioru Polski, Polska i Litwa tworzyły jeden organizm państwowy zwany Rzecząpospolitą Obojga Narodów. Oba państwa odzyskały niepodległość dopiero po 123 latach zaborów w wyniku sprzyjającej sytuacji politycznej na świecie po zakończeniu I wojny światowej. Jednakże prawie natychmiast Polska i Litwa wdały się ze sobą w spór o przynależność terytorialną Suwalszczyzny i Wileńszczyzny. W czasie wojny polsko-bolszewickiej, w wyniku tzw. wyprawy wileńskiej przeciwko bolszewikom w kwietniu 1919 r., Polska zajęła Wilno. Litwini określali Wilno jako swoją historyczną stolicę oraz integralną część Litwy, podczas gdy dla Polaków, którzy stanowili większość jego mieszkańców, było miastem polskim. Pełniący wówczas funkcję Naczelnika Państwa Józef Piłsudski szukał możliwości zawarcia z Litwą unii w nadziei wskrzeszenia Rzeczypospolitej Obojga Narodów (tzw. koncepcja Międzymorza). Litwini uważali jednak, że w ramach proponowanej przez Polaków federacji utracą swoją suwerenność wobec czego opowiedzieli się za utworzeniem własnego państwa. Choć stosunki polsko-litewskie nie stały się napięte od razu, to niechęć każdej ze stron do ustępstw doprowadziła do powolnego wzrostu wzajemnej wrogości.
Wzrost napięcia w stosunkach bilateralnych z Polską skłonił Litwę do poproszenia o interwencję Najwyższej Rady Wojennej Ententy, która przedstawiła dwie propozycje linii demarkacyjnych, wyznaczonych w czerwcu i lipcu 1919 r. (druga z linii znana była jako linia Focha), aby zapobiec przerodzeniu się sporu w otwarty konflikt zbrojny. Polska zignorowała jednak obie propozycje, a jej wojska wkroczyły głębiej na terytoria kontrolowane przez stronę litewską. W obliczu nacisków ze strony państw Ententy, Józef Piłsudski chciał uniknąć otwartego konfliktu polsko-litewskiego, który mógł doprowadzić do rozlewu krwi i jeszcze gorszych relacji między obu państwami. Uznając, że na Litwie żyje wystarczająca liczba ludności sympatyzującej z Polską, władze w Warszawie podjęły decyzję o zaplanowaniu i przeprowadzeniu zamachu stanu, którego celem było obalenie wrogiego Polsce rządu litewskiego.
Przygotowania.
Pierwsze plany dotyczące przeprowadzenia zamachu pojawiły się w połowie lipca 1919 r. W tym czasie Polska zawarła układ o zawieszeniu broni w wojnie polsko-ukraińskiej, od północy na terytorium Litwy wkroczyła rosyjska Zachodnia Armia Ochotnicza pod dowództwem płk. Pawła Bermondta-Awałowa, a szeregi armii litewskiej opuścili służący w niej dotychczas sascy ochotnicy. Piłsudski zakładał wykorzystanie struktur Polskiej Organizacji Wojskowej, która została przez niego utworzona podczas I wojny światowej na potrzeby prowadzenia działań dywersyjnych i szpiegowskich. 31 lipca 1919 r. Piłsudski, wraz z Leonem Wasilewskim, przybył do kontrolowanego przez Polaków Wilna, choć cel tej wizyty był wówczas niejasny. Piłsudski twierdził później, że celem jego przyjazdu była chęć przeprowadzenia rozmów ze stroną litewską, której przewodził Augustinas Voldemaras. Jednak litewski historyk Vytautas Lesčius sugeruje, że prawdziwym powodem jego wizyty były rozmowy prowadzone z propolskimi właścicielami ziemskimi z rejonu wileńskiego. 3 sierpnia 1919 r., Leon Wasilewski przyjechał do Kowna, ówczesnej tymczasowej stolicy Litwy, aby podjąć negocjacje z premierem Mykolasem Sleževičiusem. Polska delegacja zadeklarowała, iż Warszawa nie ma planów aneksji Litwy i zaproponowała przeprowadzenie plebiscytu na terenach spornych, aby to lokalni mieszkańcy zadecydowali o swojej przyszłości. Strona litewska odrzuciła tę propozycję oświadczając, że tereny sporne stanowią integralną część Litwy. Negocjacje zostały zerwane, a Wasilewski opuścił Kowno 7 sierpnia. W takiej sytuacji rozmowy zostały wykorzystane do dokonania oceny opłacalności zamachu, gotowości struktur POW do jego przeprowadzenia oraz stosunku dyplomacji litewskiej do ewentualnej unii z Polską.
Po niepowodzeniu misji Wasilewskiego, prasa w Polsce wzmogła antylitewską propagandę. Polskie gazety głosiły, że litewska Taryba jest kukiełką w rękach Berlina, ignorującą wolę ludu, który chce unii z Polską, która to unia pozwoliłaby wyrwać się Litwie spod niemieckich wpływów. Media w Polsce informowały także o narastającej wśród Litwinów niechęci do własnego rządu. Tego typu informacje były zgodne z planami strony polskiej, która chciała przedstawić zamach jako inicjatywę lokalnych mieszkańców, pragnących wyswobodzić Litwę spod niemieckiej dominacji. Jednakże podczas gdy spiskowcy liczyli na interwencję polskiej armii, władze w Warszawie utrzymywały, że nie mają nic wspólnego z zamachem.
POW udało się wciągnąć do współpracy litewskich aktywistów m.in. Stanisława Narutowicza, Juozasa Gabrysa, Jurgisa Aukštuolaitisa i Klemensasa Vaitiekūnasa. W dniach 20-22 sierpnia 1919 r. Wasilewski, wraz z Tadeuszem Kasprzyckim, Narutowiczem i Aukštuolaitisem zajęli się planowaniem szczegółów zamachu. Zgodnie z planem zamach miał zostać przeprowadzony w nocy z 28 na 29 sierpnia, podczas której spiskowcy mieli przejąć kontrolę nad Kownem i utrzymać je do czasu przybycia regularnych wojsk polskich, które miały zostać wezwane do ochrony miasta. Taryba oraz rząd Litwy miały zostać obalone i zastąpione przez gabinet nastawiony pro-polsko. Dyktatorem nowego rządu litewskiego miał zostać gen. Silvestras Žukauskas, jego zastępcą miano ustanowić Aukštuolaitisa, a szefem władz cywilnych Narutowicza. Gen. Žukauskas, głównodowodzący litewską armią, nie był współautorem zamachu, jednak znany był ze swoich pro-polskich sympatii i strona polska zakładała, że wesprze przewrót swoim autorytetem. Stanowiska w nowym rządzie planowano powierzyć również m.in. Mykolasowi Biržišce, Jonasowi Vileišisowi, Steponasowi Kairysowi oraz Juozasowi Tūbelisowi, którzy również nie byli świadomi spisku. Aukštuolaitisowi przekazano 800 tys. niemieckich marek na sfinansowanie przewrotu, jak również obiecano kolejnych 300 tys. w przyszłości.
Wykrycie spisku.
Ostatecznie do zamachu nie doszło z powodu słabej komunikacji i zbytniego entuzjazmu niektórych działaczy POW. Piłsudskiemu nie udało się odwieść części członków organizacji od wywołania powstania sejneńskiego na Suwalszczyźnie w sierpniu 1919 r. Tamtejsza komórka POW zlekceważyła jego ostrzeżenia i rozpoczęła powstanie, które choć lokalnie odniosło sukces, zaprzepaściło szansę na przeprowadzenie przewrotu na skalę całego państwa. Aktywiści POW na Litwie uznali, że powstanie sejneńskie nadszarpnęło ich reputację w związku z czym wielu zwolenników organizacji odmówiło udziału w przygotowywanym spisku.
Przeprowadzenie zamachu zostało opóźnione do 1 września 1919 r. Jednakże część komórek POW rozpoczęła swoje działania (m.in. przecinanie linii telegraficznych, uszkadzanie torów kolejowych) zgodnie z pierwotnym planem, tj. w nocy z 27 na 28 sierpnia. Litewski wywiad przechwycił i rozszyfrował rozkaz opóźnienia zamachu. Strona litewska już wcześniej wiedziała, że Polacy spiskują przeciwko władzom w Kownie, jednak nie wiedziała kto i kiedy planuje ewentualny zamach. Rząd Litwy został poinformowany o przecięciu linii telegraficznych i przechwyceniu rozkazu o opóźnieniu zamachu w dniu 28 sierpnia, jednak nie zdecydował się podjąć przeciwko Polakom żadnych akcji, uznając, że zagrożenie nie jest realne.
Jednak grupa 18 oficerów litewskiej armii, za cichym przyzwoleniem Sleževičiusa, postanowiła podjąć działania przeciwko spiskowcom. Obawiając się, że członkom POW udało się przeniknąć w struktury litewskich sił zbrojnych, zdecydowali oni w tajemnicy o przeprowadzeniu w nocy z 28 na 29 sierpnia masowych aresztowań Polaków. Nie wiedząc dokładnie kto stał za planami przewrotu, Litwini aresztowali większość prominentnych aktywistów polskich w Kownie. Kilkadziesiąt osób aresztowano pierwszej nocy, w tym m.in. Aukštuolaitisa oraz 23 polskich oficerów służących w armii litewskiej. W ciągu kolejnej nocy liczba aresztowanych Polaków wzrosła do dwustu. W samym Kownie ogłoszono stan oblężenia. Prasa polska donosiła o masowych aresztowaniach Polaków, którym nie przedstawiono żadnych innych zarzutów niż bycie Polakami, podsumowując, że jest to przykład antypolskich działań sterowanego przez Niemców rządu Litwy.
Ze względu na fakt, że Litwini nie posiadali listy członków POW, zatrzymań uniknęli główni przywódcy organizacji. Aresztowania nie dotknęły także regionalnych oddziałów POW. Dlatego też, 17 września 1919 r., wydano nowe rozkazy, zgodnie z którymi na koniec września zaplanowano przeprowadzenie drugiego zamachu. Jednakże ten spisek również został wykryty. Pewnej Litwince udało się przekonać Petrasa Vrubliauskasa, zastępcę dowódcy POW w Wilnie, do przekazania archiwum dokumentów organizacji w ręce strony litewskiej. 21 września Litwini uzyskali dostęp do pełnej listy członków i zwolenników POW, którą wykorzystali do przeprowadzenia kolejnej fali aresztowań w następnych dniach.
Następstwa i ocena.
Władze litewskie postawiły w stan oskarżenia, w czasie procesu wojskowego, który odbył się w dniach 11-24 grudnia 1919 r., 117 osób. Sześciu głównych członków POW otrzymało wyroki dożywocia, pozostali od 8 miesięcy do 15 lat więzienia. Co najmniej piętnaście osób zostało uniewinnionych. Do roku 1928 w litewskich więzieniach nie pozostał żaden członek POW: część wymieniono na Litwinów więzionych w Polsce, a części udzielono wcześniejszych zwolnień. Gen. Žukauskas został odsunięty od piastowanego stanowiska dowódcy litewskich sił zbrojnych i do końca swojej kariery zmuszony był walczyć z opinią sympatyka sprawy polskiej. Rząd polski początkowo zaprzeczał, aby doszło do jakiejkolwiek próby zamachu stanu. Później przyznał, że lokalni aktywiści propolscy planowali przeprowadzenie powstania, zaprzeczał aby władze Polski miały z tym coś wspólnego. Spisek jeszcze bardziej pogorszył i tak już napięte stosunki polsko-litewskie, wzmagając nieprzejednane, wrogie stanowisko Litwinów wobec władz w Warszawie oraz ich obawy związane z ewentualną próbą aneksji ich kraju przez Polskę.
Planowany zamach stał się tematem krytyki wielu historyków jako niemożliwy do zrealizowania z następujących powodów. Plan Piłsudskiego opierał się na fałszywych założeniach i niedokładnych informacjach wywiadowczych, które sugerowały, że rząd Sleževičiusa miał niskie poparcie, a także, że naród litewski jest przyjaźnie nastawiony do Polski, co było niezgodne z prawdą. Żaden z istotnych polityków litewskich, niezwiązanych w żaden sposób z Polską, nie okazał poparcia dla planu zamachu. Sam plan zakładał poparcie gen. Žukauskasa, choć on sam nigdy oficjalnie tego poparcia nie udzielił. Z kolei Narutowicz, który miał stanąć na czele nowego rządu, był Polakiem. Ponadto struktury POW na Litwie były na tyle słabe, że ewentualny opór ze strony Litwinów, musiałby się wiązać z interwencją wojsk polskich, a co za tym idzie z niekontrolowanym rozlewem krwi, co podkopywałoby prawdziwość idei dobrowolnego zjednoczenia się Litwy z Polską. Jedyną grupą, która wspierała pomysł przeprowadzenie zamachu stanu była polska mniejszość etniczna na Litwie, coraz bardziej izolowana przez politykę rządu w Kownie. Jednakże, według spisu ludności na Litwie przeprowadzonego w 1923 r., mniejszość polska w tym kraju stanowiła, poza obszarem Wileńszczyzny jedynie około 3,2% całości populacji. Na polu organizacyjnym sukces spisku został zaprzepaszczony przez złą komunikację oraz zbytnią pewność siebie niektórych działaczy POW.

</doc>
<doc id="1816545" url="https://pl.wikipedia.org/wiki?curid=1816545" title="Welcome to Jamrock">
Welcome to Jamrock

Welcome to Jamrock to wydany w 2005 roku album Damiana Marleya.

</doc>
<doc id="1816549" url="https://pl.wikipedia.org/wiki?curid=1816549" title="Zamach stanu na Litwie">
Zamach stanu na Litwie

Zamach stanu na Litwie może dotyczyć:

</doc>
<doc id="1816552" url="https://pl.wikipedia.org/wiki?curid=1816552" title="You’re a Woman">
You’re a Woman

You're A Woman – drugi singiel niemieckiej grupy Bad Boys Blue, promujący pierwszy album zespołu zatytułowany "Hot Girls, Bad Boys". Wydany w roku 1985 nakładem wytwórni Coconut Records. Numer katalogowy: 107 276. (Maxi-Singiel: 601 673).
Piosenka ta okazała się największym przebojem grupy. Ponadto jest jednym ze sztandarowych utworów nurtu euro disco lat 80. Największy sukces odniósł w Szwajcarii oraz Szwecji (w obu państwach dotarł do 2. miejsca list przebojów). W Niemczech uplasował się pod koniec pierwszej dziesiątki.
W tym samym roku ukazała się niemieckojęzyczna wersja przeboju pt.: "Der Sommer War Noch Jung", wykonywana przez Silvię. Niemieckie słowa napisał Andreas Bärtels.

</doc>
<doc id="1816553" url="https://pl.wikipedia.org/wiki?curid=1816553" title="Zamach stanu na Litwie (1926)">
Zamach stanu na Litwie (1926)

Zamach stanu na Litwie – przeprowadzony 17 grudnia 1926 roku zamach wojskowy na rząd Mykolasa Sleževičiusa i zastąpienie go rządem Augustinasa Voldemarasa. Po przewrocie władza na Litwie do końca jej niepodległości (1940) była sprawowana przez Antanasa Smetonę, który został wybrany na prezydenta oraz jego partię, Związek Litewskich Narodowców. W 1926 roku partia chrześcijańskich demokratów zdobyła tylko 3 mandaty w wyborach parlamentarnych.
Tło.
Po III rozbiorze Polski Litwa wchodziła w skład Imperium Rosyjskiego od 1795 roku. Podczas drugiej fazy I wojny światowej armia niemiecka opanowała obszar Litwy. 16 lutego 1918 Litwa ogłosiła niepodległość. Następne dwa lata upłynęły pod znakiem wojen o niepodległość. Opóźniło to międzynarodowe uznanie i ustanowienie instytucji politycznych. Nowo utworzona armia walczyła przeciwko bolszewikom i Polsce. W październiku 1920 roku oddziały Żeligowskiego opanowały Wilno, czyniąc je stolicą Litwy Środkowej, a w 1922, po plebiscycie wśród ludności rejonu wileńskiego, cały ten rejon przyłączył się do państwa polskiego. Ponieważ Wilno było historyczną stolicą Litwy oraz w momencie zdeklarowania niepodległości przez Litwę w 1918 r. zostało uznane za stolicę nowego państwa, to włączenie Wilna do Polski stało się źródłem stałego napięcia między dwoma państwami w okresie międzywojennym. Po włączeniu Wilna do Polski stolicą Litwy zostało największe miasto nowego państwa – Kowno.
Zgromadzenie Ustawodawcze Litwy, wybrane w kwietniu 1920 r. w sierpniu 1922 uchwaliło konstytucję. Pierwsze wybory do Sejmu odbyły się w październiku 1922 roku. Najbardziej sporną kwestią konstytucyjną była rola prezydenta. Ostatecznie, kompetencje rządu były mocno ograniczone na rzecz jednoizbowego parlamentu (Sejmu). Członkowie Sejmu zostali wybrani przez obywateli na trzyletnią kadencję. Każdy nowy Sejm wybierał bezpośrednio prezydenta, który został upoważniony do mianowania premiera. Premier potwierdzał wybór ministrów. Kadencję prezydenta została ograniczona do dwóch trzyletnich kadencji z rzędu. System parlamentarny okazał się niestabilny: od listopada 1918 do grudnia 1926 powstało jedenaście rządów.
Główne podmioty polityczne w czasie zamachu przez kilka pierwszych lat działały w ruchu niepodległościowym. Antanas Smetona był pierwszym prezydentem Litwy od kwietnia 1919 r. do czerwca 1920 roku, a następnie wycofał się z życia politycznego, mimo że publikował krytyczne opinie, które przyczyniły się do jego krótkiego pobytu w więzieniu w 1923 roku. Augustinas Voldemaras reprezentował Litwę przy podpisaniu traktatu brzeskiego w 1918 roku, a następnie pełnił funkcję premiera, ministra obrony i ministra spraw zagranicznych. Zrezygnował w 1920 roku, choć nadal pisał i publikował opinie polityczne, za które także został skazany na krótki pobyt w więzieniu. Kazys Grinius był po I wojnie światowej przewodniczącym komisji repatriacji, później premierem oraz posłem pierwszej i drugiej kadencji Sejmu. Mykolas Sleževičius był premierem w 1918 i 1919 roku, nadzorował organizację litewskich sił zbrojnych w 1920 roku i został członkiem drugiej Sejmu w latach 1922 i 1926.
Wybory parlamentarne 1926.
W dniach 8-10 maja 1926 roku, wybrano Sejm Republiki Litewskiej III kadencji. Był to ostatni demokratyczny parlament w dziejach przedwojennej Litwy. Wyborcy mieli za zadanie wybrać 85 posłów do nowego sejmu – zwiększenie ich liczby było spowodowane przyłączeniem do Litwy w 1923 roku Kraju Kłajpedy. Wybory wygrali popierani przez duchownych Litewscy Chrześcijańscy Demokraci.
Litwini byli rozczarowani rządami partii, ponieważ jej członkowie byli zaangażowani w kilka skandali finansowych. Juozas Purickis wykorzystał przywileje dyplomatyczne w Moskwie do przemytu kokainy, a Eliziejus Draugelis i Petras Josiukas zakupili tanią niskiej jakości wędzoną słoninę z Niemiec zamiast od rolników litewskich. Przekazano na ten cel duże sumy pieniędzy z budżetu państwa na jego konto osobiste. Strategie walki z kryzysem gospodarczym były postrzegane jako nieskuteczne. Dodatkowe napięcia powstały podczas ratyfikacji konkordatu z 1925 r. Watykan uznał jednostronnie Wilno jako kościelną prowincję polską pomimo prośby strony litewskiej.

</doc>
<doc id="1816554" url="https://pl.wikipedia.org/wiki?curid=1816554" title="Saalach">
Saalach

Saalach – rzeka w Austrii i Niemczech, lewy dopływ rzeki Salzach (dorzecze Dunaju). Długość rzeki wynosi 103 km, powierzchnia zlewni 1043 km2. Obecne koryto rzeki Saalach jest dawnym korytem rzeki Salzach.
Przebieg rzeki.
Źródła rzeki zlokalizowane są w Austrii w okolicy Torsee na terenie kraju związkowego Salzburg w Alpach Kitzbühelskich na wysokości 2178 m n.p.m.
Na początkowym odcinku rzeka płynie w kierunku wschodnim. Następnie, w okolicach Maishofen zakręca na północ. W miejscowości Saalfelden am Steinernen Meer dołączają się największe dopływy: płynąca z zachodu Leoganger Ache oraz ze wschodu Urslau. Następnie przepływając szeroką doliną rzeka mija miejscowość Lofer i przekracza granicę austriacko – niemiecką. Na terytorium Niemiec przepływa przez Rezerwat Biosfery Berchtesgadener (wzdłuż rzeki przebiega droga krajowa B21) oraz miejscowości Wals-Siezenheim i Freilassing.
Ujście do rzeki Salzach jak lewy dopływ zlokalizowane jest na granicy austriacko – niemieckiej na wysokości 408 m n.p.m.

</doc>
<doc id="1816555" url="https://pl.wikipedia.org/wiki?curid=1816555" title="Škoda 19T">
Škoda 19T

Škoda 19T – model tramwaju stworzony specjalnie dla Wrocławia. Jego produkcja rozpoczęła się w 2010 roku, w zakładach Škoda Transportation w Pilźnie.
Konstrukcja.
Skład pięcioczłonowy z trzema wózkami: dwoma jezdnymi i jednym tocznym. Tramwaj ten wyglądem nie różni się zbytnio od jeżdżących już wcześniej po Wrocławiu tramwajów modelu Škoda 16T z tym wyjątkiem, że pantograf został przesunięty na środkowy człon oraz zostały zamontowane dwie kabiny motorniczego i drzwi po obu stronach składu – co oznacza, że tramwaj może jeździć w dwóch kierunkach, przez co na końcach trasy nie trzeba budować potrzebnej infrastruktury (pętli), a także istnieje możliwość budowy etapami. Tramwaj ten ma pomieścić więcej pasażerów poprzez likwidację siedzeń bocznych w członach 1 i 5, zastępując je zgodnymi do kierunku jazdy i zachęcić osoby z rowerami do częstszej podróży tramwajem w specjalnie przystosowanym do tego członie środkowym. Maksymalna prędkość (ograniczona elektronicznie) to 60 km/h. Tak samo jak w Škodzie 16T, pudło wagonu zostało zaprojektowane przez Porsche Design Studio.
Eksploatacja.
W dniu 1 kwietnia 2009 została podpisana umowa na dostarczenie 28 fabrycznie nowych tramwajów 19T. Tramwaje zamówiono w ramach projektu "Tramwaj Plus", którego zadaniem miało być połączenie osiedli Gaj i Kozanów oraz nowego Stadionu Miejskiego (budowanego na Euro 2012) z centrum. Linie "plus" miały w zdecydowanej większości prowadzić przez wydzielone torowiska, a na skrzyżowaniach mieć priorytetowo przydzielane zielone światło poprzez zastosowanie systemów detekcji tramwajów. Cały projekt wraz z nowymi składami miał być gotowy pod koniec 2011 roku.
12 listopada 2010 roku zaprezentowano w Pilźnie pierwszy z 31 tramwajów (zamówienie powiększono o 3 dodatkowe sztuki). W uroczystej prezentacji wzięli udział przedstawiciele producenta oraz władz Wrocławia i Pilzna.
23 grudnia 2010 roku pierwszy tramwaj dotarł do Wrocławia. Drugi zestaw dojechał 29 grudnia 2010 r. Škoda dostarczała wagony co kilka tygodni. Ostatni wagon dotarł do Wrocławia 15 grudnia 2011 roku.

</doc>
<doc id="1816561" url="https://pl.wikipedia.org/wiki?curid=1816561" title="Waste of Mind">
Waste of Mind

Waste of Mind – drugi album amerykańskiej grupy Zebrahead wydany w 1998 roku.

</doc>
<doc id="1816563" url="https://pl.wikipedia.org/wiki?curid=1816563" title="Gombosia Przełęcz">
Gombosia Przełęcz

Gombosia Przełęcz – szeroka, porośnięta lasem przełęcz położona na wysokości ok. 1165 m n.p.m. znajdująca się w północno-zachodnim ramieniu Szerokiej Jaworzyńskiej w słowackiej części Tatr Wysokich. Płytkie siodło Gombosiej Przełęczy oddziela Karczmarski Wierch od Gombosiego Wierchu. Gombosia Przełęcz jest przełęczą bardzo łatwo dostępną, jednak nie prowadzą na nią żadne znakowane szlaki turystyczne. Leży nieco na północ od obszaru ochrony ścisłej, którym objęty jest masyw Szerokiej Jaworzyńskiej wraz z jej dwoma ramionami.
Na Gombosią Przełęcz wchodzono zapewne od dawna, autorami pierwszych wejść na nią byli myśliwi i pasterze.

</doc>
<doc id="1816565" url="https://pl.wikipedia.org/wiki?curid=1816565" title="Dolina Szankowa">
Dolina Szankowa

Dolina Szankowa, Dolina Starej Wody (słow. "Šanková dolina", "Dolina Starej vody") – dolinka reglowa w słowackich Tatrach Zachodnich, wcinająca się od południa w masyw Babek ("Babky", 1566 m).
Ma długość ok. 2 km i opada spod szczytu Babek w kierunku południowo-zachodnim. Wylot doliny znajduje się na wysokości ok. 820 m, pomiędzy polaną Hradki ("Hrádky") na zachodzie a kamieniołomem, Bobrowieckim Wapiennikiem ("Bobrovecká Vápenica"), na wschodzie. Dolina Szankowa ograniczona jest z obu stron ramionami Babek:
Głównym ciekiem wodnym doliny jest Stara Woda ("Stará voda"). W dolnej części doliny tworzy ona dwa wodospady, spadając przez utworzone z dolomitów progi. Są to 12-metrowy Niżni Skok ("Poľovníkov vodopád" na wysokości ok. 860 m) oraz nieco większy Wyżni Skok, znajdujący się na wysokości ok. 970 m. Po opuszczeniu Doliny Szankowej Stara Woda (zwana niżej Petruszką, "Petruška") płynie dalej przez Kotlinę Liptowską ("Liptovská kotlina"), gdzie mija wsie Bobrowczyk ("Bobrovček"), Pawłową Wieś ("Pavlova Ves") i Liptowski Tarnowiec ("Liptovský Trnovec"), po czym wpada do zbiornika retencyjnego Liptovská Mara.
Dolina Szankowa jest w większości zalesiona. W jej środkowych, a zwłaszcza górnych partiach nie brak jednak, powoli zarastających obecnie, polan. Doliną nie prowadzi żaden szlak turystyczny, z polany Hradki wiedzie jednak do niej droga gruntowa (zamknięta dla ruchu). Przekracza ona dno doliny na wysokości ok. 1070 m, po czym doprowadza do niebieskiego i zielonego szlaku turystycznego (ok. 1220 m). Przez turystów niekiedy odwiedzany jest Niżni Skok, do którego prowadzi krótka ścieżka od pobliskiego domku myśliwskiego, stojącego przy zamkniętej dla samochodów asfaltowej drodze z Jałowca ("Jalovec") do Liptowskich Matiaszowiec ("Liptovské Matiašovce").

</doc>
<doc id="1816568" url="https://pl.wikipedia.org/wiki?curid=1816568" title="Kaspierowska Ikona Matki Bożej">
Kaspierowska Ikona Matki Bożej

Kaspierowska Ikona Matki Bożej – cudowna ikona Matki Bożej. 
Opis.
Ikona przedstawia Matkę Bożą tulącą Dzieciątko Jezus do swojej twarzy. Jest ona wyraźnie większa od twarzy Dzieciątka, Matka Boża ma głowę nakrytą chustą. Ustawienie postaci (w lewą lub w prawą stronę) jest różne zależnie od wariantu ikony. 
Historia.
Pierwsze informacje o ikonie datują się z końca XVI stulecia, kiedy miała zostać przywieziona z Siedmiogrodu przez nieznanego z nazwiska Serba, który zamieszkał w guberni chersońskiej. Ikona przechodziła z pokolenia na pokolenie w jego rodzinie; w 1809 stała się własnością Julianny Joannowny Kaspierowej, właścicielki majątku Iwano-Iwanowsk. W 1840 w czasie nocnej modlitwy przed podniszczonym wizerunkiem Kaspierowa stwierdziła, że nigdy nie konserwowana ikona samoistnie odnowiła się. Wizerunek szybko stał się celem pielgrzymek, była przechowywana we wsi Kaspierowka, jednak w okresie wybranych świąt była przenoszona do cerkwi w Chersoniu, Nikołajewsku i Odessie. Modlitwy przed nią miały przyczynić się do uratowania Odessy od zniszczeń w czasie wojny krymskiej. Jednak już wcześniej, w 1840, Święty Synod Rosyjskiego Kościoła Prawosławnego uznał ikonę za cudowną na mocy szeregu cudownych wydarzeń, jakie miały mieć przed nią miejsce.
Obecnie (pocz. XXI w.) wizerunek wystawiony jest dla kultu w soborze Zaśnięcia Matki Bożej w Odessie, a w dniu Zstąpienia Ducha Świętego przewożony do soboru Świętego Ducha w Chersoniu.
Święta.
Dni wspomnienia w Kościele Prawosławnym:

</doc>
<doc id="1816575" url="https://pl.wikipedia.org/wiki?curid=1816575" title="Dolina Starej Wody">
Dolina Starej Wody



</doc>
<doc id="1816577" url="https://pl.wikipedia.org/wiki?curid=1816577" title="Zsuzsa Vörös">
Zsuzsa Vörös



</doc>
<doc id="1816579" url="https://pl.wikipedia.org/wiki?curid=1816579" title="Bristol 408">
Bristol 408

Bristol 408 – luksusowy samochód osobowy produkowany przez brytyjską firmę Bristol Cars w latach 1963–1966. Następca modelu 407. Do napędu używano silników V8. Moc przenoszona była na koła tylne poprzez 3-biegową automatyczną skrzynię biegów. Został zastąpiony przez model 409.

</doc>
<doc id="1816587" url="https://pl.wikipedia.org/wiki?curid=1816587" title="Olivia (powieść)">
Olivia (powieść)

Olivia – druga w serii "The Girls" autorstwa Rosie Rushton. Została wydana w Polsce w 1999 roku przez wydawnictwo C&amp;T.
Streszczenie.
Rodzice Olivii są w separacji. Jej ojciec mieszka z kochanką, Rosalie. Matka Olivii jest podłamana z tego powodu, ale nie chce, aby mąż wrócił do domu. W szkole, Olivia zostaje zaangażowana do organizacji szkolnego przedstawienia na 200-lecie szkoły. Nie podoba jej się ten pomysł i mówi ona dyrektorowi, że nie podoła temu zadaniu. To samo robi Luke – chłopak Poppy, którego także w to zaangażowano. Raz, Hayley, nowa koleżanka Livi, zaprasza ją na zabawę do "Enklawy". Przedtem, idzie ona na obiad z ojcem i Rosalie. Livi zmienia swoje zdanie na temat Rosalie, bo zauważa ona, że kochanka ojca też ma problemy (matka Rosalie ma Alzheimera).
Pewnego dnia, gdy Olivia wraca ze szkoły, poznaje ona Ryana – przystojnego chłopaka, który mieszka z matką na łódce. Spotyka się z nim w "Enklawie", gdzie tańczą razem. Livi zakochuje się w nim. Niestety nie może zaprosić go do domu, bo jej matka sprowadziła do domu lokatorkę – Leonorę. Olivia nie lubi jej, ale po paru tygodniach dowiaduje się ona, że Leo jest ciotka Ryana.
Po pewnym czasie, Ryan bierze matkę w odwiedziny do Olivii. Livi dowiaduje się, że Ryan to jej starszy brat. Jest niezadowolona, ale jedzie z matką do Londynu, gdzie poznaje Vanessę Cross – wspólniczkę Cordelii i jej córkę, Sophie.

</doc>
<doc id="1816590" url="https://pl.wikipedia.org/wiki?curid=1816590" title="Basen jachtowy">
Basen jachtowy



</doc>
<doc id="1816595" url="https://pl.wikipedia.org/wiki?curid=1816595" title="Alexander Parygin">
Alexander Parygin



</doc>
<doc id="1816597" url="https://pl.wikipedia.org/wiki?curid=1816597" title="Kościół św. Mikołaja w Wierzenicy">
Kościół św. Mikołaja w Wierzenicy

Kościół św. Mikołaja w Wierzenicy – rzymskokatolicki drewniany kościół w Wierzenicy. Najstarszy zabytkowy budynek w gminie Swarzędz, w rejestrze zabytków od 1932 roku. Znajduje się na szlaku kościołów drewnianych wokół Puszczy Zielonka.
Historia i architektura.
Parafia św. Mikołaja w Wierzenicy została założona w XIII w. przy okazji osadzania wsi na prawie średzkim. W dokumentach poświadczone jest istnienie kościoła w tym miejscu od 1335 roku. W 1510 kościół nosił już wezwanie św. Mikołaja. Obecny kościół jest drewniany, kryty gontem i został zbudowany na miejscu starszego w XVI w., najstarsza jego część, nawa i prezbiterium pochodzą sprzed 1589 roku, a wieża pochodzi z lat 1771–1778. Przed 1635 dobudowano zakrystię. W latach trzydziestych XX wieku wydłużono nawę poprzez włączenie w nią przyziemi wieży. W 1978 roku dobudowano kruchtę zachodnią.
Wnętrze.
W głównym ołtarzu znajduje się obraz Matki Boskiej (określany też jako "Matka Boska z Dzieciątkiem" lub "Matka Boska Wierzenicka"), datowany na rok 1636. Na obrazie uwidoczniony jest fundator obrazu, kłecki kołodziej Bartłomiej, dzierżawiący wówczas w Wierzenicy karczmę. Przeznaczył on na obraz 2 sztuki bydła. Obok obrazu znajduje się wczesnobarokowa figura przedstawiająca patrona kościoła. We wnętrzu znajduje się również obraz "Matka Boska z welonem" ufundowany przez spadkobierców Augusta Cieszkowskiego.
W wejściu znajduje się pierwotnie umieszczona przez ks. Ludwika Haase na zewnątrz tablica, na której wypisane są nazwiska parafian, którzy polegli na frontach I wojny światowej.
Od roku 2000 kościół podlega stopniowej renowacji, przywracany jest pierwotny kolor, restaurowane są kolejne zabytkowe elementy wnętrza: znaleziony w zakrystii obraz "Matka Boska z Dzieciątkiem ukazująca się św. Mikołajowi", pochodzący z XVII wieku obraz "Matka Boska czuwająca nad śpiącym Dzieciątkiem", wspomniany obraz Matki Boskiej znajdujący się w ołtarzu, obraz "Wizja św. Filipa Nereusza", organy, ołtarz główny, ołtarze boczne, krucyfiks, ambona, chrzcielnica.
Kaplica Cieszkowskich.
W kościele znajduje się rzeźbiony neoklasycystyczny nagrobek filozofa Augusta Cieszkowskiego autorstwa Teofila Lenartowicza i Antoniego Madeyskiego z końca XIX w. Znajduje się on w kaplicy grobowej Cieszkowskich, przylegającej do północnej nawy i zbudowanej w stylu zakopiańskim, co jest rzadkością w Wielkopolsce. Kaplica zbudowana około 1870 i przebudowana w latach 1930–1932. Drzwi z brązu zaprojektował również Teofil Lenartowicz (1872). Krzyż na szczycie kaplicy przypomina herb rodowy Cieszkowskich.

</doc>
<doc id="1816599" url="https://pl.wikipedia.org/wiki?curid=1816599" title="Choroby tkanki łącznej">
Choroby tkanki łącznej



</doc>
<doc id="1816601" url="https://pl.wikipedia.org/wiki?curid=1816601" title="Wsierdzie ścienne">
Wsierdzie ścienne



</doc>
<doc id="1816611" url="https://pl.wikipedia.org/wiki?curid=1816611" title="Davidoff Swiss Indoors Basel">
Davidoff Swiss Indoors Basel



</doc>
<doc id="1816616" url="https://pl.wikipedia.org/wiki?curid=1816616" title="Lexus SC 430">
Lexus SC 430



</doc>
<doc id="1816623" url="https://pl.wikipedia.org/wiki?curid=1816623" title="Yo Majesty">
Yo Majesty

Yo! Majesty jest amerykańską grupą raperską, składającą się z dwóch członkiń: raperki Shon B oraz piosenkarki Jwl B. Yo! Majesty zostało wymienione na liście "Top 11 new bands of 2008" (Jedenaście najlepszych nowych zespołów roku 2008), utworzonej przez magazyn NME, jako jeden z "25 Najbardziej Ekscytujących Zespołów w Ameryce".
Życiorys.
Obecnymi członkiniami grupy jest Windy "Jwl B" Baynham oraz Shon Burt, znana jako Shon B. Formalnie do zespołu należy również LaShunda Flowers o ksywie "Shunda K", która postanowiła przerwać współpracę z powodu niezadowalających ją warunków finansowych. Artystki otwarcie manifestują swój safizm oraz swoją wiarę chrześcijańską, należy jednak wspomnieć, iż Shunda K miała wcześniej męża.
Muzyka tworzona przez Yo! Majesty to połączenie crunku, rytmów klubowych z Baltimore, elektro, a także - ze względu na ich niepodporządkowanie się wytwórniom oraz tworzenie nowych dźwięków - przyrównuje się je do punku .
Raperki Shon B i Shunda K rozpoczęły współpracę jako duet Yeah Majesty, dopóki nie włączyły do składu wokalistki gospel Jwl B. Następnie kooperowały z grupą HardfeelingsUK (złożoną z Davida Alexandra tudzież Richarda Winstanleya) tworzącą muzykę elektroniczną, wzorowaną na londyńskiej scenie. Zaowocowało to w 2002 r. elektro-rapowymi, klubowymi bitami w piosenkach Yo! Majesty. Po przerwie w czasie małżeństwa Shundy K, zespół przegrupował się. Jak tylko ugruntowały swoją reputację w podziemnych, klubowych kręgach, zarówno amerykańskich, jak i brytyjskich, samodzielnie nagrały w 2006 roku swoją pierwszą, oficjalną płytę - "Yo EP".
W 2007 roku występowały na SXSW (South by Southwest) oraz ruszyły w trasę obok m.in. CSS czy The Gossip. W tym samym roku podpisały kontrakt z wytwórnią Domino, która nagrała w 2008 roku album długogrający, zawierający piosenkę wyprodukowaną przez Basement Jaxx. Shunda K ogłosiła 16 czerwca 2009 roku wiadomość, iż jej droga z wytwórnią Domino rozbiega się. Natychmiast nagrała również 42 nowe kawałki dla swobodnego stwierdzenia "Domino nie poruszało się dla mnie wystarczająco szybko!".

</doc>
<doc id="1816625" url="https://pl.wikipedia.org/wiki?curid=1816625" title="Stronger (album Hanny Pakarinen)">
Stronger (album Hanny Pakarinen)

Stronger to drugi studyjny album fińskiej piosenkarki Hanny Pakarinen wydany w Finlandii przez RCA w dniu 7 września 2005. Album został poprzedzony głównym singlem „Kiss of Life” w sierpniu 2005, a następnie promowany przez kolejny rok singlami „Stronger Without You” oraz „Damn You”. Dodatkowo na płycie, jako bonus track, znalazł się utwór „Run”, znany z debiutanckiego krążka (wersje z obu płyt różnią się nieco aranżacją).
Album sięgnął drugiego miejsca na fińskiej liście najlepszych albumów i w listopadzie 2005 zyskał status złotej płyty z łącznym nakładem 16 473 sztuk sprzedanych kopii.

</doc>
<doc id="1816628" url="https://pl.wikipedia.org/wiki?curid=1816628" title="II Liceum Ogólnokształcące im. Marii Konopnickiej w Radomiu">
II Liceum Ogólnokształcące im. Marii Konopnickiej w Radomiu

II Liceum Ogólnokształcące im. Marii Konopnickiej w Radomiu – szkoła ponadgimnazjalna założona w 1902. W 1932, w 90. rocznicę urodzin patronki, otrzymała sztandar.
Autorami hymnu szkolnego „Gdy słońce się wynurza...” są Adrian Szary, Michalina Malczewska oraz Krzysztof Pszczoła.
Jednym z absolwentów liceum był prof. Leszek Kołakowski. Szkołę tę ukończyła również była Prezes Rady Ministrów Ewa Kopacz.

</doc>
<doc id="1816630" url="https://pl.wikipedia.org/wiki?curid=1816630" title="Powieść paraboliczna">
Powieść paraboliczna

Powieść paraboliczna (powieść parabola) – odmiana powieści podobna strukturą do biblijnych przypowieści (paraboli), gdzie przedstawione postacie i wydarzenia nie są ważne ze względu na swe cechy jednostkowe, ale obrazują pewne uniwersalne prawdy dotyczące egzystencji ludzkiej, historii czy świata.
Przypowieść jako gatunek występujący w Biblii wykorzystali pisarze dwudziestolecia międzywojennego, tworząc powieść paraboliczną. Wyróżnia ją jej dwupoziomowy charakter: poza traktowaniem jej jako powieści realistycznej, można doszukać się drugiej, głębszej warstwy – alegorycznej, którą powinien odczytać czytelnik. Zmusza go do tego również narrator, który stara się być obiektywny, nie komentuje wydarzeń, nie wartościuje postaci, pobudzając tym samym czytelnika do oceny i interpretacji przedstawionych faktów. Postawy bohaterów powieści i wydarzenia mają charakter uniwersalny, są bardziej wieloznaczne niż wskazywałyby na to czas i miejsce akcji.
W powieści parabolicznej mimo rozwiniętej fabuły realia podlegają rygorystycznej selekcji ze względu na nadrzędny sens utworu. Ukazane tu postaci i zdarzenia są przykładami sytuacji egzystencjalnych czy historycznych, które już się pojawiły, bądź mogą pojawić się w przyszłości. Zasadą kompozycyjną powieści paraboli jest opisywanie pewnych problemów za pomocą innych (np. motto w "Dżumie" Alberta Camusa).
Typowe powieści paraboliczne w literaturze XX-wiecznej:

</doc>
<doc id="1816632" url="https://pl.wikipedia.org/wiki?curid=1816632" title="Kamet">
Kamet

Kamet lub Kāmet – szczyt w Himalajach. Leży w stanie Uttarakhand, w Indiach, blisko granicy z Chinami. Jest to drugi co do wysokości szczyt stanu Uttarakhand, po Nanda Devi. Jest też 29. szczytem Ziemi. Należy do grupy górskiej, w której inne ważne szczyty to: Mukut Parbat, Abi Gamin, Mana i Nanda Devi.
Pierwszego wejścia na szczyt dokonali członkowie brytyjskiej ekspedycji: Frank Smythe, Eric Shipton, R.L. Holdsworth i Lewa Szerpa 21 czerwca 1931.

</doc>
<doc id="1816633" url="https://pl.wikipedia.org/wiki?curid=1816633" title="Języki min">
Języki min

Języki min (chiń.: 閩語, pinyin "mǐn yǔ", Pe̍h-ōe-jī: Bân gú) – rodzina języków chińskich używanych przez około 60 milionów osób w prowincji Fujian oraz przez emigrantów z tej prowincji mieszkających w Guangdong (wokół Chaozhou), na wyspie Leizhou, na wyspie Hajnan, na archipelagu Zhoushan oraz na Tajwanie. Wielu użytkowników języków min żyje również w innych krajach Azji południowo-wschodniej. Najważniejszym z tych języków jest hokkien (dialekt języka minnańskiego) używany w kilku odmianach m.in. na Tajwanie oraz w okolicach miasta Xiamen.
Główne odmiany.
Języki min są bardziej wewnętrznie zróżnicowane niż to ma miejsce w innych grupach języków chińskich. Zazwyczaj na podstawie wzajemnego stopnia zrozumienia wyodrębnia się od pięciu do dziewięciu języków, dzielących się z kolei na poszczególne dialekty. Najważniejsze z tych języków to:
Min nan używany w prowincji Guangdong określany jest jako "hoklo", zaś na Hajnanie jako "qiong wen" lub "qiongzhou hua". Jest on dominującym językiem diaspory chińskiej na Filipinach, gdzie jest znany jako lan-nang. Na Tajwanie z kolei nazywany jest "hō-ló-oē", używany jest przez większość społeczeństwa i określany niekiedy jako język tajwański. W Singapurze, Malezji, Indonezji nazywany jest hokkien.
System pisma.
Zapis języków z grupy min za pomocą ideogramów chińskich nie różni się zbytnio od zapisu języka mandaryńskiego, ale z pewną liczbą dodatkowych znaków. Ze względu na to, że języki min są jedyną grupą języków chińskich nie wywodzącą się bezpośrednio z języka średniochińskiego, bywają problemy ze znalezieniem właściwych ideogramów dla niektórych słów.
Transkrypcja języków min.
Niektórzy użytkownicy tych języków wykorzystują tzw. romanizację kościelną (chiń. 教會羅馬字 pinyin "Jiaohui Luomazi"). Dla języków minnańskich istnieje system transkrypcji zwany Pe̍h-ōe-jī (POJ), zaś dla mindong – system Bàng-uâ-cê (BUC). Oba systemy zostały opracowane w XIX w. przez zagranicznych misjonarzy.

</doc>
<doc id="1816637" url="https://pl.wikipedia.org/wiki?curid=1816637" title="Karol I Gonzaga">
Karol I Gonzaga

Karol I Gonzaga de Nevers (ur. 6 maja 1580 - zm. 22 września 1637) – książę Nevers i Rethel, a od 1627 roku Mantui i Montferratu.
Urodzony w Paryżu, syn Ludwika Gonzagi de Nevers i Henrietty Kliwijskiej.
Jako potomek bocznej linii Gonzagów, od dawna osiadłej we Francji, nie miał praw do księstwa Mantui, państwa, którym jego ród władał od dwustu lat. Wszystko się zmieniło w roku 1627, gdy ostatni potomek głównej linii Gonzagów, Wincenty II, umarł bezpotomnie. Bogate i strategicznie położone księstwo chcieli przejąć Habsburgowie. Karol jako głowa młodszej linii Gonzagów, po zeswataniu swego syna, Karola II, z bratanicą Wincentego II, Marią de Gonzaga, skłonił króla Francji, Ludwika XIII do interwencji we Włoszech. Wywołało to wojnę o sukcesję mantuańską. Po zwycięstwie Francji, Karol panował wspólnie ze swym synem, który tragicznie zmarł w 1631 roku. Karol I panował jeszcze sześć lat, aż do śmierci. Księstwo odziedziczył jego wnuk, Karol III Gonzaga.
Potomstwo.
W 1599 roku poślubił Katarzynę de Guise, z bocznej linii rodu lotaryńskiego, córkę Karola Lotaryńskiego, księcia Mayenne i Henrietty Sabaudzkiej, markizy Villars. Miał z nią sześcioro dzieci:
Zobacz też.
https://web.archive.org/web/20090808171608/http://www.itis.mn.it/gonzaga/files/gonzaga/gonzaga.html (it.)

</doc>
<doc id="1816640" url="https://pl.wikipedia.org/wiki?curid=1816640" title="Toužím">
Toužím

Toužím – pierwszy singel Ewy Farnej z czeskiego albumu "Virtuální". Jego premiera odbyła się 15 września 2009 roku. Na 15 listopada była zapowiedziana premiera „Toužím” w języku polskim o tytule „EWAkuacja”, ale została przesunięta ze względu na wydanie edycji specjalnej albumu "Cicho".

</doc>
<doc id="1816643" url="https://pl.wikipedia.org/wiki?curid=1816643" title="Tomasz Banaś">
Tomasz Banaś

Tomasz „Banan” Banaś (ur. 14 listopada 1967 w Kielcach) – polski gitarzysta, kompozytor, członek zespołów De Mono, Indigo, do roku 2000 członek grupy Mafia, później członek zespołu Andrzeja Piasecznego. Członek Akademii Fonograficznej ZPAV.
Kompozytor utworów wykonywanych przez takich artystów jak Mafia ("W świetle dnia", "Noc za ścianą"), Andrzej Piaseczny ("Pogodniej (Złoty środek)", "Jeszcze bliżej", "Jednym tchem"), Ewa Bem ("Jak człowiek uparty", "Moda na niemiłość"), De Mono ("Patrzę w Ciebie") ("Póki na to czas").

</doc>
<doc id="1816647" url="https://pl.wikipedia.org/wiki?curid=1816647" title="Linia kolejowa Kępno Słupskie – Komnino">
Linia kolejowa Kępno Słupskie – Komnino

Linia kolejowa Kępno Słupskie - Komnino łączącą Kępno Słupskie z Komninem. Odcinek ten został oddany do użytku 6. grudnia 1913 roku. Była to linia jednotorowa o szerokości toru 1435 mm. Na odcinku Dominek - Kępno Słupskie równolegle do tej linii normalnotorowej przez 9 lat przebiegał tor kolejki wąskotorowej szerokości 750 mm relacji Słupsk - Cecenowo, która uruchomiona została w dniu 14.08.1897 r. Po wybudowaniu w 1922 r. odcinka normalnotorowego Kępno Słupskie - Lękwica zlikwidowano tor kolejki wąskotorowej. W 1945 roku linię rozebrano.

</doc>
<doc id="1816650" url="https://pl.wikipedia.org/wiki?curid=1816650" title="Tukotuko negroski">
Tukotuko negroski

Tukotuko negroski ("Ctenomys rionegrensis") – gatunek gryzonia z rodziny tukotukowatych (Ctenomyidae). Występuje w Argentynie, oraz w Urugwaju w departamencie Río Negro w okolicy miasta Las Cañas; leżącego koło Fray Bentos.
Należy do gatunków zagrożonych wyginięciem, ponieważ występuje na obszarze mniejszym niż 5.000 km², a rejon zamieszania jest mniejszy niż 500 km². Liczebność bywa mniejsza niż 30-80 osobników na hektar. Występuje w kilku skupiskach, w Argentynie oraz na małych obszarach rzędu 50*60 km w departamencie Río Negro.
Tukotuko negroski podobnie jak pozostałe gatunki z rodzaju tukotuko są roślinożercami. Zamieszkują piaszczyste wydmy.

</doc>
<doc id="1816653" url="https://pl.wikipedia.org/wiki?curid=1816653" title="Abi Gamin">
Abi Gamin

Abi Gamin lub Ibi Gamin– szczyt w Himalajach. Leży w stanie Uttarakhand, w Indiach, blisko granicy z Chinami. Abi Gamin jest 76tym szczytem Ziemi. Należy do grupy górskiej, w której inne ważne szczyty to: Mukut Parbat, Kamet, Mana i Nanda Devi.
Pierwszego wejścia na szczyt dokonali szwajcarscy wspinacze: René Dittert, Alfred Tissieres i Gabriel Chevalley 22 sierpnia 1950 r.

</doc>
<doc id="1816654" url="https://pl.wikipedia.org/wiki?curid=1816654" title="Lovers (album Hanny Pakarinen)">
Lovers (album Hanny Pakarinen)

Lovers – trzeci studyjny album fińskiej piosenkarki Hanny Pakarinen wydany przez RCA 14 lutego 2007 w Finlandii oraz 23 maja 2007 w Europie. Album był promowany singlami "Go Go", "Leave Me Alone" i "Hard Luck Woman". Jednak to z drugiego singla płyta jest najbardziej znana, gdyż to właśnie z tym utworem Hanna Pakarinen wystąpiła w finale Eurowizji, w którym piosenkarka zajęła 17. miejsce. Po konkursie Eurowizji album "Lovers" został w maju wydany w pozostałych krajach Europy, stając się zarazem pierwszym dziełem Pakarinen zrealizowanym poza rodzimą Finlandią.
Album osiągnął trzecie miejsce na fińskiej liście albumów, jest to pozycja niższa niż wcześniejsze dwie płyty, ale za to plasował się w tym zestawieniu dwukrotnie dłużej, niż "When I Become Me" i "Stronger". Po odnotowaniu 15 000 sprzedanych sztuk (w samej Finlandii) album uzyskał status złotej płyty.

</doc>
<doc id="1816657" url="https://pl.wikipedia.org/wiki?curid=1816657" title="Baron Wolman">
Baron Wolman

Baron Alan Wolman (ur. 25 czerwca 1937 w Columbus, zm. 2 listopada 2020 w Santa Fe) – amerykański fotograf. W latach sześćdziesiątych pracował dla magazynu „Rolling Stone”.
Fotografował takie zespoły i postacie jak: Jimi Hendrix, George Harrison, Janis Joplin, The Rolling Stones, Frank Zappa, The Who, Joan Baez, Bob Dylan, Grateful Dead, Phil Spector, Jim Morrison, Ike Turner, Tina Turner.

</doc>
<doc id="1816658" url="https://pl.wikipedia.org/wiki?curid=1816658" title="Zatoka Jenisejska">
Zatoka Jenisejska

Zatoka Jenisejska (ros. "Енисейский залив", "Jenisiejskij zaliw") – zatoka Morza Karskiego, u ujścia rzeki Jenisej, na Syberii. Zatoka wcina się na 225 km w ląd. U wejścia do zatoki jej szerokość wynosi 150 km, głębokość maksymalna to 20 m. Główne porty to Dikson, Karauł.

</doc>
<doc id="1816661" url="https://pl.wikipedia.org/wiki?curid=1816661" title="Pac Man">
Pac Man



</doc>
<doc id="1816663" url="https://pl.wikipedia.org/wiki?curid=1816663" title="Wyspy Instytutu Arktycznego">
Wyspy Instytutu Arktycznego

Wyspy Instytutu Arktycznego () – archipelag niewielkich wysepek na Morzu Karskim, 173 km na północ od wybrzeża Syberii. Wyspy pokryte są lodem i roślinnością tundrową.
Cały archipelag znajduje się w Wielkim Rezerwacie Arktycznym.

</doc>
<doc id="1816664" url="https://pl.wikipedia.org/wiki?curid=1816664" title="Lutnia (Morsztyn)">
Lutnia (Morsztyn)

Lutnia – tom poetycki Jana Andrzeja Morsztyna, podzielony na dwie księgi i zawierający w sumie ok. 210 wierszy, skomponowany przez poetę w 1661 roku. Prawdopodobnie autor uważał "Lutnię" za swoje najbardziej reprezentacyjne dzieło.
Być może Morsztyn planował wydanie tomu drukiem (świadczą o tym fragmenty wierszy: "Do swoich książek", "Do czytelnika" i "Do tegoż"), jednak z nieznanych przyczyn do publikacji nie doszło i zbiór pozostawał w obiegu rękopiśmiennym. Badacze przypuszczają, że decyzja Morsztyna wynikała częściowo z obawy przed kościelną cenzurą (tom zawierał m.in. prowokacyjny erotyk "Do Heleny", który zestawiał motywy erotyczne z pasyjnymi) i przekonania, że zawarte w tomie utwory nie są jeszcze wystarczająco opracowane pod względem techniki poetyckiej.
Tom zawiera przede wszystkim utwory o tematyce miłosnej. W "Lutni" nie znalazły się wiersze o silnie prywatnym charakterze oraz związane z jakąś okazją. Poeta zrezygnował też z włączenia do tomu najbardziej kontrowersyjnych i obscenicznych ze swoich wierszy, jednak niektóre utwory zawierają motywy rubaszne czy prowokacyjne (np. w "Do swoich książek" podmiot liryczny ostrzega utwory, że mogą być wykorzystywane jako papier toaletowy, a w "Na panny" stwierdza, że oprócz ciepłych ud kobiety mają również "miech tylny", który "wietrzyku dodaje").

</doc>
<doc id="1816665" url="https://pl.wikipedia.org/wiki?curid=1816665" title="Lichinomycetes">
Lichinomycetes

"Lichinomycetes" Reeb et al. – klasa workowców ("Ascomycota").
Charakterystyka.
Grzyby należące do "Lichinomycetes" wytwarzają askokarpy w formie cienkościennego apotecjum, często bez wyraźnego "perydium" (okrywy). Obłocznia często wybarwia się niebiesko pod wpływem jodu.
Grzyby z tej klasy we współżyciu z sinicami ("Cyanobacteria") tworzą porosty.
Systematyka.
Klasę "Lichinomycetes" utworzyli Valérie Reeb, François Lutzoni i Claude Roux w artykule "Multilocus phylogenetic circumscription of the lichen-forming fungi family Acarosporaceae and its position within the Ascomycota", opublikowanym w „Molecular Phylogenetics and Evolution” z 2004 r.
Według aktualizowanej klasyfikacji Index Fungorum bazującej na "Dictionary of the Fungi" do klasy "Lichenomycetes" należą:
Według niektórych ujęć klad "Lichinomycetes" obejmuje sześć poprzednio wyróżnianych klas, oprócz "Lichinomycetes", również "Candelariomycetes", "Coniocybomycetes", "Geoglossomycetes", "Sareomycetes" i "Xylonomycetes". Tak wyróżniana klasa charakteryzuje się mniejszym niż typowy dla workowców rozmiarem genomu. Konsekwencją tego jest m.in. niezdolność trawienia celulozy, ligniny i pektyn Wielu jej przedstawicieli wchodzi w układy symbiotyczne, np. tworząc porosty.

</doc>
<doc id="1816666" url="https://pl.wikipedia.org/wiki?curid=1816666" title="Mana (szczyt)">
Mana (szczyt)

Mana – szczyt w Himalajach. Leży w stanie Uttarakhand, w Indiach, blisko granicy z Chinami. Mana jest 92gim szczytem Ziemi. Należy do grupy górskiej, w której inne ważne szczyty to: Mukut Parbat, Kamet, Abi Gamin i Nanda Devi.
Pierwszego wejścia na szczyt dokonał solo brytyjski wspinacz Frank Smythe 12 sierpnia 1937 r.

</doc>
<doc id="1816672" url="https://pl.wikipedia.org/wiki?curid=1816672" title="Jilong">
Jilong



</doc>
<doc id="1816674" url="https://pl.wikipedia.org/wiki?curid=1816674" title="Wyspy Izwiestii CIK">
Wyspy Izwiestii CIK

Wyspy Izwiestii CIK (ros. "Острова Известий ЦИК") – archipelag złożony z dwóch większych i dwóch mniejszych wysepek, położony na Morzu Karskim, ok. 150 km na północ od wybrzeża Syberii.
Archipelag nazwano dla upamiętnienia gazety Izwiestija.
Cały archipelag znajduje się w Wielkim Rezerwacie Arktycznym.

</doc>
<doc id="1816675" url="https://pl.wikipedia.org/wiki?curid=1816675" title="Love in a Million Shades">
Love in a Million Shades

Love In a Million Shades to czwarty album studyjny fińskiej piosenkarki Hanny Pakarinen zrealizowany 14 stycznia 2009 przez RCA. Wydanie płyty zostało poprzedzone singlem "Make Believe", a następnie kontynuowane singlami "Shout It Out Loud", "Love In a Million Shades" oraz "Rescue Me".
Album zajął 7. miejsce w fińskiej liście albumów, stając się jednocześnie najniżej notowanym w tym zestawieniu albumem Hanny. Krążek spędził mniej niż dwa miesiące w rankingu i sprzedał się w niewielkim nakładzie 7,000 kopii, co sprawiło, że jest to pierwsza płyta piosenkarki bez żadnego statusu.

</doc>
<doc id="1816678" url="https://pl.wikipedia.org/wiki?curid=1816678" title="Kawasaki Ki-102">
Kawasaki Ki-102

Kawasaki Ki-102 (oznaczenie aliantów „Randy”) – szturmowa wersja dwusilnikowego ciężkiego myśliwca Ki-96 produkowana przez Kawasaki i używana w okresie II wojny światowej przez Japonię. Do końca wojny wyprodukowano 238 egzemplarzy samolotu.

</doc>
<doc id="1816681" url="https://pl.wikipedia.org/wiki?curid=1816681" title="Piekło żywych trupów">
Piekło żywych trupów

Piekło żywych trupów (ang. "Hell of the Living Dead" lub "Virus: Hell of the Living Dead", wł. "Virus – l'inferno dei morti viventi") – włosko-hiszpański film fabularny z 1980 roku, wyreżyserowany przez Brunona Mattei.
Zarys fabuły.
Wskutek awarii wywołanej w pewnej fabryce dochodzi do skażenia najbliższych okolic. Ludzie masowo przeistaczają się w zombie.

</doc>
<doc id="1816688" url="https://pl.wikipedia.org/wiki?curid=1816688" title="Mukut Parbat">
Mukut Parbat

Mukut Parbat – szczyt w Himalajach. Leży w stanie Uttarakhand, w Indiach, blisko granicy z Chinami. Mukut Parbat jest 97. szczytem Ziemi. Należy do grupy górskiej, w której inne ważne szczyty to: Mana, Kamet, Abi Gamin i Nanda Devi.
Pierwszego wejścia na szczyt dokonali: Harold Earle Riddiford, F. M. Cotter i Pasang Dawa Lama 12 sierpnia 1937 r.

</doc>
<doc id="1816689" url="https://pl.wikipedia.org/wiki?curid=1816689" title="Zatoka Oneska">
Zatoka Oneska

Zatoka Oneska (ros. "Онежская губа", "Онежский залив") – zatoka Morza Białego w północno-zachodniej Rosji. Ma 185 km długości, 50-100 km szerokości, 16 metrów średniej i 36 metrów maksymalnej głębokości.
Do zatoki uchodzą rzeki Onega, Kiem i Wyg. Na wodach zatoki leżą liczne wyspy, z których największe są Wyspy Sołowieckie. Z zatoki prowadzi wejście do Kanału Białomorsko-Bałtyckiego.

</doc>
<doc id="1816691" url="https://pl.wikipedia.org/wiki?curid=1816691" title="Krater Gosse’a">
Krater Gosse’a

Krater Gosse'a – krater uderzeniowy znajdujący się w Australii na Terytorium Północnym. Jego najlepiej zachowaną częścią jest Urwisko Gosse'a, położone 160 km na zachód od Alice Springs i na północ od Gór Macdonnella, w Dolinie Misjonarzy.
Krater.
Krater powstał 142,5 ± 0,8 miliona lat temu we wczesnej kredzie, w wyniku uderzenia komety lub planetoidy w powierzchnię Ziemi. Średnica tego ciała wynosiła ok. 600 metrów, a w chwili zderzenia z Ziemią utworzyła krater o średnicy ok. 22 km i głębokości ok. 800 metrów. Wyrzucony materiał skalny pokrył obszar ponad 400 km2. Obecnie widoczna pozostałość krateru mierzy ok. 4 km średnicy i wznosi się 180 m ponad powierzchnię równiny. Występują w niej licznie stożki zderzeniowe i brekcja monomiktyczna.
Historia badań.
Formacja ta zawdzięcza odkrycie Edmundowi Gosse'owi, angielskiemu badaczowi i podróżnikowi, który odkrył ją w roku 1873. Aborygeni australijscy nazywali to miejsce "Tnorala" i uznawali za święte; znaleziono ślady po skalnych obozowiskach i kryjówkach dawnych mieszkańców tego miejsca. W roku 1875 urwisko Gosse'a badał Ernest Giles, podróżnik i odkrywca. W latach 60. XX wieku rozpoznano, że ta formacja skalna stanowi wewnętrzną część górki centralnej silnie zerodowanego krateru uderzeniowego. Odległa od urwiska formacja skalna nazywana „Czarnoksiężnikiem z Krainy Oz” ()) jest pozostałością obrzeża krateru.
Późniejsze badania naukowe doprowadziły do stwierdzenia, że formacja ta powstała na skutek uderzenia z dużą prędkością obiektu o małej gęstości, co może sugerować, że mogła to być kometa, a nie skalny lub żelazny meteoroid.

</doc>
<doc id="1816692" url="https://pl.wikipedia.org/wiki?curid=1816692" title="Urwisko Gosse'a">
Urwisko Gosse'a



</doc>
<doc id="1816693" url="https://pl.wikipedia.org/wiki?curid=1816693" title="Mięśnie uda">
Mięśnie uda

Mięśnie uda – największy objętościowo i jednocześnie najsilniejszy zespół mięśniowy ciała człowieka. Z punktu widzenia anatomii podzielone zostały na trzy odrębne grupy, przedzielone przegrodami międzymięśniowymi.
Ich nazwy (z wyjątkiem grupy przyśrodkowej) pochodzą od działania na staw kolanowy, mimo że część z nich działa również na staw biodrowy.
Mięśnie grupy przedniej.
W obrębie tej grupy można wyróżnić mięśnie:
Wszystkie mięśnie unerwione są przez nerw udowy, a unaczynione przez tętnicę udową i jej odgałęzienia. Mięśnie grupy przedniej są zginaczami stawu biodrowego. Mięsień czworogłowy uda dodatkowo jest najsilniejszym prostownikiem stawu kolanowego zaś mięsień krawiecki jest zginaczem stawu kolanowego.
&lt;br&gt;Obecność nawet niewielkiej ilości płynu w jamie stawu kolanowego upośledza czynność tych mięśni. Zaburzenie równowagi pomiędzy wszystkimi mięśniami jest częstą przyczyną bólu w przedniej części kolana.
Mięśnie grupy tylnej.
Do grupy tej należą:
Mięśnie te są zginaczami stawu kolanowego i prostownikami stawu biodrowego z wyjątkiem głowy krótkiej mięśnia dwugłowego uda, która jest tylko zginaczem stawu kolanowego. Mięśnie grupy tylnej są unerwione przez nerw kulszowy oprócz głowy krótkiej, która unerwiona jest przez nerw strzałkowy wspólny. Unaczynienie podchodzi od odgałęzień tętnicy udowej (głównie tętnice przeszywające od tętnicy głębokiej uda) oraz od gałęzi tętnicy podkolanowej.
&lt;br&gt;Mięśnie grupy tylnej mogą ulegać rozerwaniom lub rozciągnięciom podczas uprawiania sportu, zwłaszcza biegów sprinterskich.
Mięśnie grupy przyśrodkowej.
Mięśnie grupy przyśrodkowej można podzielić na 3 warstwy:
Mięśnie unerwione są przez nerw zasłonowy z wyjątkiem mięśnia grzebieniowego, który zwykle unerwiony jest przez nerw udowy. Unaczynienie pochodzi od odgałęzień tętnicy udowej i tętnicy zasłonowej. Czynność tych mięśni polega głównie na przywodzeniu uda.
&lt;br&gt;Mięśnie te są często ostro przeciążone, gdy pacjent ulega poślizgnięciu lub gdy utrzymuje równowagę w sytuacji grożącej upadkiem. Ponadto przeciążenie ich może występować u kobiet, które w czasie stosunku mocno ściskają partnerów udami. W takim przypadku leczenie obejmuje zmianę pozycji seksualnej lub złożony program ćwiczeń relaksujących i wzmacniających te mięśnie.

</doc>
<doc id="1816694" url="https://pl.wikipedia.org/wiki?curid=1816694" title="The Cheerful Insanity of Giles, Giles and Fripp">
The Cheerful Insanity of Giles, Giles and Fripp

The Cheerful Insanity of Giles, Giles and Fripp – jedyny album grupy Giles, Giles and Fripp.
Lista utworów.
Wydanie LP.
"The Saga of Rodney Toady" (Robert Fripp)
"Just George" (Michael Giles)

</doc>
<doc id="1816695" url="https://pl.wikipedia.org/wiki?curid=1816695" title="Filtr treści">
Filtr treści



</doc>
<doc id="1816696" url="https://pl.wikipedia.org/wiki?curid=1816696" title="François-Timoléon de Choisy">
François-Timoléon de Choisy

François-Timoléon de Choisy (wym. , ur. 16 sierpnia 1644 w Paryżu, zm. 2 października 1724 w Paryżu) – francuski pisarz i duchowny.
Studiował filozofię i teologię na Sorbonie. Autor licznych prac historycznych (min. "Histoire de France sous les regnes de Saint Louis ... de Charles V et Charles VI" (5 tomów, 1688–1695), 11 tomowej "Histoire de l'Église" (1703–1723), religijnych i pamiętnika "Mémoires" (1737). Od 1687 członek Akademii Francuskiej. W 1685 brał udział w misji dyplomatycznej wysłanej do Syjamu. Został tam wyświęcony na kapłana 10 grudnia 1685.

</doc>
<doc id="1816698" url="https://pl.wikipedia.org/wiki?curid=1816698" title="Milica Semków">
Milica Semków

Milica Anna Semków właśc. Milica Jakóbiec-Semków (ur. 25 lutego 1942 w Brzeżanach) – polska slawistka, prof. dr hab. nauk filologicznych.
Życiorys.
Pochodzi z mieszanej rodziny polsko-serbskiej. Jest córką slawisty i dyplomaty Mariana Jakóbca oraz serbskiej filolożki Natalii. Pierwsze lata życia spędziła we Lwowie, skąd w 1945 rodzina przeniosła się do Krakowa, a następnie do Belgradu, by wreszcie osiąść we Wrocławiu. W 1964 ukończyła studia polonistyczne na Uniwersytecie Wrocławskim, pisząc pracę magisterską poświęconą Romanowi Zmorskiemu. W 1973 obroniła pracę doktorską.
Po studiach rozpoczęła pracę w Katedrze Literatury Polskiej, stamtąd trafiła do Instytutu Filologii Słowiańskiej, organizując lektorat języka serbskiego, a z czasem specjalizację serbsko-chorwacką. Stopień doktora habilitowanego uzyskała w 1990, na podstawie rozprawy: "Słowiańska pieśń ludowa w polskich przekładach doby romantyzmu". W 2003 uzyskała tytuł profesorski. Jej podstawowym obszarem badawczym pozostaje literatura i folklor serbski. Jest członkinią Komitetu Słowianoznawstwa PAN oraz WrocLawskiego Towarzystwa Naukowego.
W życiu prywatnym jest mężatką (mąż dr hab. Jerzy Semków), ma dwie córki i syna.

</doc>
<doc id="1816699" url="https://pl.wikipedia.org/wiki?curid=1816699" title="Guy Vandersmissen">
Guy Vandersmissen

Guy Vandersmissen (ur. 25 grudnia 1957 w Tongeren) - piłkarz belgijski grający na pozycji pomocnika.
Kariera klubowa.
Karierę piłkarską Vandermissen rozpoczął w klubie Standard Liège. W latach 1977–1978 grał w Stade Waremmien, a latem 1978 roku wrócił do Standardu. W sezonie 1978/1979 zadebiutował w jego barwach w pierwszej lidze belgijskiej i zaczął występować w pierwszym składzie Standardu. W sezonie 1979/1980 osiągnął ze Standardem swój pierwszy sukces w karierze, gdy wywalczył wicemistrzostwo Belgii. Z kolei w 1981 roku zdobył Puchar Belgii. Wiosną 1982 roku wystąpił w przegranym 1:2 finale Pucharu Zdobywców Pucharów z Barceloną. W tamtym roku wywalczył też swój pierwszy w karierze tytuł mistrza Belgii. W 1983 roku ponownie został mistrzem kraju. W Standardzie grał do 1991 roku i rozegrał w nim 370 meczów, w których strzelił 69 goli.
Latem 1991 roku Vandermissen przeszedł do Germinalu Ekeren. Tam grał przez rok i w 1992 roku odszedł do RWD Molenbeek z Brukseli. W RWD Molenbeek występował przez 5 sezonów. W 1998 roku zakończył karierę piłkarską w wieku 41 lat.
Kariera reprezentacyjna.
W reprezentacji Belgii Vandermissen zadebiutował 13 czerwca 1982 roku w wygranym 1:0 spotkaniu Mistrzostwa Świata w Hiszpanii z Argentyną. Na tym turnieju oprócz meczu z Argentyną wystąpił jeszcze trzykrotnie: z Salwadorem (1:0), z Węgrami (1:1) i ze Związkiem Radzieckim (0:1). Od 1982 roku do 1987 roku rozegrał w kadrze narodowej 17 meczów.

</doc>
<doc id="1816701" url="https://pl.wikipedia.org/wiki?curid=1816701" title="Caproni Ca.311">
Caproni Ca.311

Ca.311 Caproni – włoski lekki samolot transportowy i bombowy z okresu II wojny światowej. Wyprodukowano 335 egzemplarzy.
Historia.
"Caproni Ca.311" był wersją rozwojową "Ca.310". Samolot bardzo przypominał Bristol Blenheim oraz Breguet Bre.482. Poprawionym elementem było oszklenie kabiny pilotów, z której była bardzo dobra widoczność. Samolot był całkowicie wykonany z metalu (tak jak cała "rodzina" samolotów Caproni). Tylko do kilku elementów użyto drewna.
Uzbrojenie samolotu stanowiły trzy karabiny maszynowe kal. 7,7 mm. Maszyna mogła zabrać na pokład 400 kg bomb.
Eksploatacja.
"Ca.311" został wprowadzony na miejsce dwupłatowców IMAM Ro.37. Pierwsze samoloty trafiły do Afryki Północnej w 1940 roku. Eksploatacja wykazała zbyt niską moc silnika oraz ogólną zawodność maszyny. Zadowalająca była tylko zwrotność samolotu.
Samoloty tego typu otrzymało sześć grup rozpoznania lotniczego ("Gruppi osservazione Aerea") stacjonujących w Afryce Północnej. Samoloty te również brały udział w działaniach froncie wschodnim i na Bałkanach.
Pod koniec wojny dużo samolotów tego typu znajdowało się w szkółkach lotniczych. Cześć maszyn przekazano lotnictwu jugosłowiańskiemu.

</doc>
<doc id="1816702" url="https://pl.wikipedia.org/wiki?curid=1816702" title="Kij (wyspa)">
Kij (wyspa)

Kij () – wyspa w zatoce Onega na Morzu Białym, w północno-zachodniej Rosji.
Wyspa położona jest 8 km od brzegu i 15 km od miasta Onega. Wyspa jest podłużna, ma 2 km długości (NW-SE), natomiast szerokość wynosi 800 metrów. Wyspa charakteryzuje się piaszczystymi plażami, porośnięta jest lasami sosnowymi. Jest celem dla turystów z północnej Rosji.
9 lipca 1854 roku, w czasie wojny krymskiej została zajęta przez flotę brytyjską.
Na wyspie Kij od 1656 znajdował się prawosławny monaster Podwyższenia Krzyża Pańskiego, zamknięty po rewolucji październikowej i zachowany do dnia dzisiejszego jako ruina.

</doc>
<doc id="1816703" url="https://pl.wikipedia.org/wiki?curid=1816703" title="Pezizaceae">
Pezizaceae



</doc>
<doc id="1816704" url="https://pl.wikipedia.org/wiki?curid=1816704" title="Półwysep Oneski">
Półwysep Oneski

Półwysep Oneski - półwysep w północno-zachodniej Rosji, na wodach Morza Białego, rozdziela zatoki Oneską i Dwińską. W 2013 utworzono na nim Park Narodowy „Pomorze Oneskie”.

</doc>
<doc id="1816711" url="https://pl.wikipedia.org/wiki?curid=1816711" title="Zatoka Dwińska">
Zatoka Dwińska

Zatoka Dwińska (ros. "Двинская губа", "Dwinskaja guba") – zatoka w północno-zachodniej Rosji, część Morza Białego. Nad zatoką położone są miasta Siewierodwińsk i Archangielsk.
8 sierpnia 2019 na poligonie w obwodzie archangielskim doszło do wybuchu przy testowaniu pocisku z napędem jądrowym. Po wybuchu władze Rosji zamknęły do 8 września 2019 Zatokę Dwińską dla żeglugi.

</doc>
<doc id="1816713" url="https://pl.wikipedia.org/wiki?curid=1816713" title="Gmina Suleczyno">
Gmina Suleczyno



</doc>
<doc id="1816714" url="https://pl.wikipedia.org/wiki?curid=1816714" title="Teodozja Goliborska-Gołąb">
Teodozja Goliborska-Gołąb

Teodozja Goliborska-Gołąb (ur. 19 października 1899 w Warszawie, zm. 4 czerwca 1992 w Melbourne) – polska lekarka żydowskiego pochodzenia, kierowniczka laboratorium w Szpitalu Dziecięcym Bersohnów i Baumanów w Warszawie.
Życiorys.
Urodziła się w Warszawie w rodzinie żydowskiej. Przed II wojną światową prowadziła prywatne laboratorium przy ulicy Kredytowej. Podczas wojny została przesiedlona do getta warszawskiego, gdzie pracowała w Szpitalu Dziecięcym Bersohnów i Baumanów. Wchodziła w skład zespołu żydowskich lekarzy, prowadzącego od 1942 badania nad wpływem głodu na organizm człowieka. Jej temat badawczy dotyczył obrazu morfologicznego krwi u głodujących dzieci. 
Była członkinią Żydowskiej Organizacji Bojowej. Aktywnie uczestniczyła w ruchu oporu; m.in. w swoim mieszkaniu pod szczotką do froterowania przechowywała pięć tysięcy dolarów otrzymanych od Armii Krajowej na zakup broni. Uratowała m.in. kierownika referatu żydowskiego w Komendzie Głównej Armii Krajowej – Henryka Wolińskiego ps. „Wacław”. Kiedy został złapany przez gestapo, wykupiła go, poświęcając swój dywan perski. W połowie 1942 wyszła z getta i ukrywała się po aryjskiej stronie. 
Po kapitulacji powstania warszawskiego wraz z grupą żydowskich powstańców (m.in. Markiem Edelmanem, Icchakiem Cukiermanem i Cywią Lubetkin) ukrywała się w bunkrze przy ul. Promyka 43 na Żoliborzu. 15 listopada 1944 zostali oni ewakuowani przez ekipę zorganizowaną przez personel szpitala Polskiego Czerwonego Krzyża z Boernerowa.
Po zakończeniu wojny wyemigrowała do Australii i zamieszkała w Melbourne, gdzie pracowała jako lekarz. Tam też zmarła i jest pochowana. Na cmentarzu żydowskim przy ulicy Okopowej w Warszawie znajdują się dwie tablice pamiątkowe poświęcone jej osobie.

</doc>
<doc id="1816715" url="https://pl.wikipedia.org/wiki?curid=1816715" title="Monaster św. Serafina z Sarowa w Kostomłotach">
Monaster św. Serafina z Sarowa w Kostomłotach

Monaster św. Serafina z Sarowa – prawosławny klasztor męski w Kostomłotach, w diecezji lubelsko-chełmskiej Polskiego Autokefalicznego Kościoła Prawosławnego, istniejący od 2003.
Historia.
Monaster został powołany dekretem arcybiskupa lubelskiego i chełmskiego Abla 15 sierpnia 2003. Powołanie wspólnoty monastycznej nawiązywało do wielowiekowej obecności prawosławia w Kostomłotach (co najmniej od XVII wieku we wsi znajdowała się murowana cerkiew), do 1947 istniała parafia. Dekret arcybiskupa mianował pierwszym przełożonym monasteru ihumena Ambrożego (Goduna).
W 2022 r. w monasterze przebywał jeden mnich – archimandryta Ambroży.
Budynki monasterskie były budowane od podstaw. Kamień węgielny pod główną cerkiew poświęconą św. Serafinowi z Sarowa położono 23 listopada 2003, prace budowlane trwały przez półtora roku. Drewniana cerkiew, sprowadzona z miejscowości Dobrowoda, została gruntownie zrekonstruowana oraz na nowo wyposażona. Świątynię konsekrowali 3 maja 2005 arcybiskup Abel oraz metropolita warszawski Sawa.

</doc>
<doc id="1816716" url="https://pl.wikipedia.org/wiki?curid=1816716" title="Campionato Sammarinese (2009/2010)">
Campionato Sammarinese (2009/2010)

W sezonie 2009/2010 rozegrano 25. edycja jedynej klasy rozgrywkowej piłki nożnej w San Marino – Campionato Sammarinese. Rozgrywki rozpoczęły się 19 września 2009, a zakończyły 31 maja 2010. W sezonie brało udział 15 zespołów. Tytuł obroniła drużyna .
Zasady rozgrywek.
W rozgrywkach wzięło udział 15 drużyn, walczących o tytuł mistrza San Marino w piłce nożnej. Uczestnicy rozdzieleni zostali na 2 grupy (8 i 7 zespołów) – każda z drużyn rozegrała po 2 mecze z przeciwnikami w swojej grupie oraz po 1 z zespołami innej grupy (razem, odpowiednio 21 lub 20 spotkań). 3 najlepsze drużyny z obu grup awansowały do rundy play-off, której zwycięzca został mistrzem kraju i otrzymał prawo gry w I rundzie kwalifikacyjnej Ligi Mistrzów UEFA, zaś przegrany finalista mógł wystąpić w II rundzie kwalifikacyjnej Ligi Europy UEFA (dzięki temu, że mistrz – – został równocześnie zdobywcą Pucharu San Marino 2009/2010).
Z uwagi na brak niższej klasy rozgrywkowej, żadna z drużyn nie ulegała degradacji. Uczestniczyły wszystkie drużyny z poprzedniego sezonu, nastąpiły jednak zmiany w składzie grup sezonu zasadniczego:
Zamieniono ponadto liczbę drużyn należących do danej grupy – w sezonie 2009/2010 w grupie A wystąpiło 8 zespołów, w B – 7.
Drużyny.
Uwagi:
Sezon zasadniczy.
Grupa A.
 ||rowspan=5 style="background:white;"|
Grupa B.
 ||rowspan=4 style="background:white;"|
Wyniki.
Każda z drużyn rozegrała po dwa mecze z przeciwnikami ze swojej grupy oraz po jednym z zespołami drugiej grupy.
 
 
 
 
 
 
 
 
 
 
 
 
 
 
 
Faza play-off.
Mistrz San Marino został wyłoniony systemem play-off, składającym się z 6 rund.
Uczestnicy:
Pierwsza runda.
Wolny los – zwycięzcy grup. Mecze zostały rozegrane 3 i 4 maja 2010.
Druga runda.
Wolny los – zwycięzcy grup. Pokonany w meczu nr 4 odpadł z dalszej rywalizacji. Mecze zostały rozegrane 7 i 8 maja 2010.
Trzecia runda.
Udział w fazie play-off rozpoczęli zwycięzcy grup. Pokonany w meczu nr 5 odpadł z dalszej rywalizacji. Mecze zostały rozegrane 11 i 13 maja 2010.
Czwarta runda.
Pokonany w meczu nr 7 odpadł z dalszej rywalizacji, zwycięzca meczu nr 8 przeszedł do finału. Mecze zostały rozegrane 17 i 21 maja 2010.
Półfinał.
Pokonany odpadł z dalszej rywalizacji, zwycięzca przeszedł do finału. Mecz został rozegrany 25 maja 2010.
Finał.
Zwycięzca otrzymał tytuł mistrza kraju i prawo gry w I rundzie kwalifikacyjnej Ligi Mistrzów UEFA, przegrany mógł wystąpić w II rundzie kwalifikacyjnej Ligi Europy UEFA.

</doc>
<doc id="1816723" url="https://pl.wikipedia.org/wiki?curid=1816723" title="Ferencváros">
Ferencváros

Ferencváros () – dziewiąta dzielnica stolicy Węgier, Budapesztu.
Nazwa i położenie.
Dzielnica Ferencváros znajduje się na południowym przedmieściu Pesztu, a jej nazwa wywodzi się od imienia króla Franciszka II Habsburga, koronowanego na króla Węgier 4 grudnia 1792 roku. W wolnym tłumaczeniu na język polski Ferencváros oznacza Franciszkogród.
Historia.
Rozwój dzielnicy datuje się na koniec XVIII wieku. W 1799 oraz 1838 r. Ferencváros ucierpiał w wyniku powodzi i wylewu rzeki Dunaj.
W drugiej połowie XIX w. dzielnica przeszła proces industrializacji, dzięki czemu zbudowano m.in. pięć młynów, rzeźnię (największą na Węgrzech) oraz wielką halę targową ("Nagycsarnok").
Ferencváros obecnie.
Dzielnica miała od lat charakter robotniczy, jednak w ostatnich latach na masową skalę wykonano projekt renowacji budynków, dzięki czemu Ferencváros stał się jedną z najbardziej atrakcyjnych lokalizacji Budapesztu.
Populacja dzielnicy wynosi 60 323 mieszkańców (stan na 2003 rok), w tym mniejszości narodowe takie jak: Niemcy, Bułgarzy, Słowacy, Serbowie oraz Chorwaci.
W IX dzielnicy znajdują się dwa budapeszteńskie uniwersytety (Uniwersytet Corvinusa i Uniwersytet Medyczny im. Semmelweisa), na których łącznie uczy się ponad 30 000 studentów, w tym studenci z Afryki, Indii, a także innych krajów świata (głównie z Niemiec i Turcji).
Sport.
W dzielnicy Ferencváros swoją siedzibę ma klub Ferencvárosi TC, z utytułowanymi sekcjami piłki nożnej i ręcznej.

</doc>
<doc id="1816727" url="https://pl.wikipedia.org/wiki?curid=1816727" title="Mały Koszar">
Mały Koszar

Mały Koszar (, , ) – położony na wysokości ok. 1600–1800 m n.p.m. kocioł lodowcowy w Tatrach Bielskich. Znajduje się na północnej ich stronie pod Bielskimi Jatkami i jest jednym z górnych pięter Doliny pod Koszary. Od strony wschodniej jego ograniczenie stanowi Skrajny Diabli Grzbiet. Od zachodniej strony jego obramowanie tworzy Pośredni Diabli Grzbiet oddzielający go od drugiego kotła lodowcowego – Wielkiego Koszaru. 
Nazwa pochodzi od tego, że Mały Koszar zamknięty jest od góry i częściowo po bokach stromymi ścianami, co pasterzom przypominało koszar dla owiec. Dno jest skaliste, strome (nachylenie wynosi 40o) i porośnięte kobiercami mchów, roślin, kosodrzewiny, karłowatymi brzozami, jarzębinami i świerkami. Często schodzące lawiny powodują, że świerki są powyginane. W środkowej części dna znajduje się głęboko wcięte koryto potoku z progami i wodospadami. Jest to jeden ze źródłowych cieków Tokarskiego Potoku.
Ściana Małego Koszaru ma wysokość poniżej 100 m, jest rozczłonkowana i sporo na niej małych półek z trawnikami. Poniżej dna kotła, na wysokości około 1500 m znajduje się typowe dla polodowcowych dolin wypłaszczenie dna. Do Małego Koszaru dochodzi wydeptana ścieżka, jest to jednak zamknięty dla turystów obszar ochrony ścisłej Tatrzańskiego Parku Narodowego.

</doc>
<doc id="1816728" url="https://pl.wikipedia.org/wiki?curid=1816728" title="Cephalonega">
Cephalonega

Cephalonega – jeden z mniej znanych rodzajów zwierząt zaliczanych do fauny ediakarańskiej. Opisany przez Michaiła Fedonkina w 1976 roku (pierwotnie pod nazwą rodzajową "Onega") i zaliczony do typu Proarticulata w 1985 roku. Pierwotna nazwa rodzajowa upamiętnia rosyjski półwysep Onega, gdzie dokonano odkrycia. Ponieważ nazwę "Onega" nosi już rodzaj owada opisany w 1908 roku, w 2019 roku dla ediakarańskiego zwierzęcia ustanowiono nową nazwę rodzajową "Cephalonega". Należący do tego rodzaju gatunek "Cephalonega stepanovi" nazwano na cześć prof. V. A. Stepanowa, odkrywcy pierwszych skamieniałości ediakariańskich w tym rejonie w 1972 roku
Zwierzę miało niewielki rozmiary, osiągało do 1 cm długości, miało owalny kształt.

</doc>
<doc id="1816730" url="https://pl.wikipedia.org/wiki?curid=1816730" title="Embriotoksyczność">
Embriotoksyczność

Embriotoksyczność, działanie embriotoksyczne (z greckiego "embrion" – zarodek) – niepożądane działanie występujące po podaniu leku u kobiet w ciąży w okresie embrionalnym (do ok. 60 dnia ciąży), które prowadzi do powstania ciężkich uszkodzeń lub obumarcia zarodka. Do leków, które wywierają działanie embriotoksyczne należy np. talidomid.

</doc>
<doc id="1816731" url="https://pl.wikipedia.org/wiki?curid=1816731" title="Działanie embriotoksyczne">
Działanie embriotoksyczne



</doc>
<doc id="1816733" url="https://pl.wikipedia.org/wiki?curid=1816733" title="Półwyspiarze">
Półwyspiarze

Półwyspiarze (hiszp. "peninsulares") byli jedną z kast społecznych w hiszpańskich koloniach położonych w Amerykach. Mianem "Półwyspiarzy" określano białą, hiszpańskojęzyczną ludność urodzoną na Półwyspie Iberyjskim, w odróżnieniu od hiszpańskojęzycznych kreoli - białych urodzonych w koloniach.
Półwyspiarze byli najwyższą kastą społeczną, zajmowali wysokie stanowiska w rządach i administracji kolonialnej. Innymi, stojącymi niżej kastami byli - Kreole (biali urodzeni w koloniach), Metysi (ludność mieszanego, europejsko- indiańskiego pochodzenia), Mulaci (ludność mieszanego, europejsko-afrykańskiego pochodzenia), Indianie, Zambosi (ludność mieszanego, afrykańsko-indiańskiego pochodzenia) i na samym końcu Czarni. Półwyspiarzy w czasie wojen o niepodległość kolonii obraźliwie określano mianem "godos" (od "Visigodo" czyli - z hiszpańskiego - Wizygotów, którzy najechali i podbili Iberię), ze względu na ich lojalistyczną postawę wobec metropolii.
Półwyspiarze byli urzędnikami najwyższego szczebla i wielkimi posiadaczami ziemskimi. Większość z nich nie czuła związku z koloniami, traktując pobyt tutaj jako okazję do dorobienia się. Narzucali więc niekorzystne dla miejscowych prawa i podatki, bronili również monopolu Hiszpanii na handel ze swoimi posiadłościami. Doprowadzało to do konfliktów z kreolami.
Współczesne użycie.
W dzisiejszych czasach termin ten funkcjonuje w Gwinei Równikowej, gdzie nazywa się tak białych, oraz na Wyspach Kanaryjskich, gdzie mianem półwyspiarzy określa się Hiszpanów pochodzących spoza nich. Określenie to funkcjonuje także na Filipinach, gdzie dotyczy nie tylko białych potomków Hiszpanów, ale również białą ludność anglojęzyczną.
Inne użycia nazwy.
Hiszpańska firma produkująca wyroby tytoniowe nazywała się "Peninsulares"

</doc>
<doc id="1816734" url="https://pl.wikipedia.org/wiki?curid=1816734" title="Obwodnica Warszawy">
Obwodnica Warszawy



</doc>
<doc id="1816735" url="https://pl.wikipedia.org/wiki?curid=1816735" title="Helvella">
Helvella

Helvella L. (piestrzyca) – rodzaj grzybów z rodziny piestrzycowatych ("Helvellaceae").
Systematyka i nazewnictwo.
Pozycja w klasyfikacji według Index Fungorum: "Helvella, Helvellaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy rodzaj ten zdiagnozował Karol Linneusz w 1753 r. i podana przez niego nazwa jest dotąd aktualna. Synonimy naukowe:
"Acetabula" (Fr.) Fuckel,
"Biverpa" (Fr.) Boud.,
"Boletolichen" Juss.,
"Coelomorum" Paulet,
"Costapeda" Falck,
"Cowlesia" Nieuwl.,
"Cyathipodia" Boud.,
"Fuckelina" Kuntze,
"Globopilea" Beauseign.,
"Helvella" subgen. "Biverpa" Fr.,
"Leptopodia" Boud.,
"Macropodia" Fuckel,
"Macroscyphus" Nees ex Gray,
"Paxina" Kuntze,
"Peziza" sect. "Acetabula" Fr.,
"Phaeomacropus" Henn.,
"Phleboscyphus" Clem.,
"Pindara" Velen.,
"Tubipeda" Falck.
Cechy charakterystyczne.
Naziemne grzyby saprotroficzne, występujące na glebie lub próchniejącym drewnie. Owocniki podzielone na kapelusz i trzon lub kielichowate. Kapelusze kędzierzawe, siodłowate lub miseczkowate, pokryte hymenium. Powierzchnia hymenialna płowożółta do brązowej, szarej, czarnej, czasami kremowej lub białej, gładka lub pomarszczona. Trzon podłużnie żeberkowany lub gładki i w tym samym kolorze co hymenium. Parafizy proste, smukłe, z maczugowatymi końcówkami. Worki jednościenne, cylindryczne, nieamyloidalne, 8-zarodnikowe. Askospory hialinowe, jednokomórkowe, elipsoidalne, podłużne lub wrzecionowate, gładkie do brodawkowatych lub brodawkowato-pomarszczonych, z dużą centralną kroplą oleju, a często z mniejszymi kropelkami, po osiągnięciu dojrzałości czterojądrowe. Miąższ elastyczny.

</doc>
<doc id="1816737" url="https://pl.wikipedia.org/wiki?curid=1816737" title="Zatoka Chatańska">
Zatoka Chatańska

Zatoka Chatańska (ros. "Хатангский залив", Chatangskij zaliw) – estuarium rzeki Chatanga na południowo-zachodnim wybrzeżu Morza Łaptiewów, ma długość 220 km i 54 km szerokości, maksymalna głębokość 29 metrów. U wyjścia z zatoki na pełne morze leży Wyspa Biegiczewa.

</doc>
<doc id="1816738" url="https://pl.wikipedia.org/wiki?curid=1816738" title="Bojowy Oddział Armii">
Bojowy Oddział Armii

Bojowy Oddział Armii (w skrócie BOA) - największa na Pomorzu Zachodnim tajna organizacja oporu przeciwko władzom Związku Radzieckiego (ZSRR) po II wojnie światowej. BOA skupiała około 60 członków Armii Krajowej, przeważnie ludzi bardzo młodych.
Dowództwo.
Początkowo działała na terenach zabranych Polsce przez ZSRR celem utrudnienia ich zajęcia. Pierwszym dowódcą był Stefan Pabiś pseudonim "Stefan", a po jego ujawnieniu w 1947 r. – Wacław Borodziuk (znany również jako Wacław Kasprzyński) pseudonim "Orzeł".
Grupa utrzymywała bliskie kontakty z najsłynniejszym dowódcą podziemia mjr. Zygmuntem Szendzielarzem "Łupaszką".
Później, gdy na wschodnich terenach działania BOA nie miały już większego sensu grupa przeniosła się na Pomorze Zachodnie. Członkowie BOA utworzyli w Bobolicach Spółdzielnię Pracy Rybaków.
Ówczesna prasa relacjonując proces opisywała młodych ludzi jako bandytów, dla których "każdy członek partii obozu demokratycznego był mu wrogiem". Tytuł jednego z artykułów: Czerwona droga zbrodni przywódcy bandy "Boa".
Zbiorowy grób członków.
Instytut Pamięci Narodowej natrafił na anonimowy grób członków BOA zamordowanych przez ówczesny Urząd Bezpieczeństwa. Ekshumację wykonano 28 sierpnia 2009 roku. Grób znajduje się na Cmentarzu Centralnym w Szczecinie i trafiono na niego dzięki zapiskom w księgach cmentarza, co pozwoliło na ustalenie dokładnej daty śmierci.
Zidentyfikowano pięć osób (wszyscy należeli do BOA): Zenon Łozicki, Wacław Kasprzyński, Edward Kokotko, Edward Kosieradzki i Waldemar Klimczewski.
Wyrok śmierci został wydany przez Wojskowy Sąd Rejonowy w Szczecinie, którego składem kierował kpt. Stanisław Wróblewski. Wyrok wykonano 4 grudnia 1948 roku strzałem w tył głowy, w więzieniu przy ulicy Kaszubskiej w Szczecinie. Trzech zastrzelono dokładnie o godz. 5.15, a dwóch w pół godziny później.
Zenon Łozicki był ojcem chrzestnym Stefanii Giedrys, córki Adama Giedrysa, który również należał do BOA.

</doc>
<doc id="1816741" url="https://pl.wikipedia.org/wiki?curid=1816741" title="Akcje ekspropriacji Gwardii Ludowej">
Akcje ekspropriacji Gwardii Ludowej



</doc>
<doc id="1816743" url="https://pl.wikipedia.org/wiki?curid=1816743" title="Kontroler treści">
Kontroler treści



</doc>
<doc id="1816745" url="https://pl.wikipedia.org/wiki?curid=1816745" title="Filtr rodzinny">
Filtr rodzinny

Filtr rodzinny, strażnik dostępu, kontroler treści, filtr treści – program lub usługa, chroniąca przed dostępem do materiałów pornograficznych i przemocy w Internecie. Usługę oferują niektórzy dostawcy Internetu, wliczając ją w abonament miesięczny. Istnieje również możliwość samodzielnego nabycia i zainstalowania programu. Filtr rodzinny nie gwarantuje bezpieczeństwa dzieci.
Skala zagrożenia dzieci treściami brutalnymi i pornografią w Internecie.
Rodzaje zagrożeń internetowych.
Najważniejszym zagrożeniem dla dzieci w Internecie z punktu widzenia przekazywanej treści jest łatwość, z jaką mogą one mieć kontakt z materiałami pornograficznymi, oraz nadmiar i pomieszanie informacji wartościowych z mało wartościowymi lub wręcz fałszywymi. Dostęp do brutalnych filmów, zdjęć pornograficznych czy seks shopów nie jest niczym ograniczony. Dzieci, szukając materiałów do nauki, gier online lub teledysków, z dużym prawdopodobieństwem mogą trafić na stronę pornograficzną. Czasami np. strony z grami dla dzieci są pomieszane z materiałami erotycznymi lub zawierają linki do takich stron Selekcja i hierarchizowanie nadmiaru informacji jest trudne i użytkownicy często nie dają sobie z tym rady.
Treści pornograficzne są źródłem doświadczeń, które przerastają zdolności adaptacyjne młodych ludzi, dostarczając im wzorców patologicznych zachowań. Kształtują wypaczony, negatywny obraz relacji międzyludzkich (instrumentalne traktowanie osób), utrwalają fałszywy obraz kobiecości i męskości. Częsty kontakt z nimi może doprowadzić do erotyzacji psychiki, przedwczesnego rozbudzenia seksualnego, wzrostu poziomu niepokoju u dziecka, nadpobudliwości czy wystąpienia objawów nerwicowych i depresyjnych.
Szczegółowe kategorie zagrożeń w Sieci, dotyczące najmłodszych internautów to:
Przez niebezpieczne treści rozumie się treści, mogące mieć negatywny wpływ na rozwój i psychikę dziecka. Do tej grupy zaliczane są: filmy, zdjęcia i opowiadania pornograficzne i erotyczne, internetowe sex shopy, brutalną przemoc w grach on-line, rasizm, itp. 
Oprócz podanych powyżej szczegółowych zagrożeń istnieją również inne, ogólne: uzależnienie od Internetu, zaniedbywanie realnych kontaktów międzyludzkich i związany z tym zanik umiejętności społecznych, gdzie narzędzia filtrujące nie mają bezpośredniego wpływu, mogą jedynie limitować czas korzystania z Internetu.
Dane statystyczne.
Stosowanie filtrów rodzinnych wypływa z dwóch czynników:
Według badań 71% dzieci trafiło w Internecie na materiały pornograficzne, 63% z nich wbrew swojej woli. 51% dzieci trafiło na materiały z brutalnymi scenami przemocy, z nich 61% – przypadkowo.
Z badań, przeprowadzonych wśród dzieci, wynika, że:
Polskie prawo wobec niebezpiecznych treści w Internecie.
Ustawą z 18 marca 2004 roku, do Kodeksu karnego wprowadzony został artykuł zakazujący narzucania dzieciom w Internecie kontaktu z materiałami pornograficznymi:
Artykuł 141 Kodeksu wykroczeń, zabraniający używania wulgaryzmów w miejscach publicznych, dotyczy również Internetu.
Stosowanie filtru rodzinnego.
Instalacja i uruchomienie usługi.
Niektórzy dostawcy Internetu oferują dla swoich klientów usługę filtru rodzinnego jako usługę opcjonalną. Jej koszt wliczany jest w opłacany miesięczny abonament za Internet i wynosi przeciętnie kilkanaście złotych. To rozwiązanie nie wymaga od rodziców posiadania wiedzy informatycznej.
Alternatywą jest samodzielna instalacja filtru rodzinnego. Producenci oferują wiele rozwiązań: Beniamin, Emilek, Cenzor, Motyl, Ochraniacz, Opiekun Dziecka w Internecie, Strażnik Ucznia, Weblock, X Guard II. Aplikacje te zostały poddane testom przez zespół CERT Polska. Wyniki badań zostały opublikowane w raporcie "Jak skutecznie filtrować zawartość Internetu". Do użytku domowego wszystkie te aplikacje są płatne. Wyjątki stanowią Ochraniacz i Beniamin w wersji 1.4, których licencje są darmowe. Raport zaznacza również, iż programy te mają wiele ograniczeń.
Bezpłatną alternatywą dla programów komputerowych są aplikacje na telefon, takie jak Family Link w systemie Android czy funkcja Czas przed ekranem w iOS.
Filtr rodzinny jako usługa dodatkowa.
Filtrowanie treści po stronie operatora na poziomie sieci dostępowej realizowane przez dostawców jest jednym z najskuteczniejszych sposobów ochrony. Zalety tego rozwiązania to:
W Polsce większość dostawców Internetu nie oferuje usługi filtru rodzinnego (na poziomie swojej infrastruktury sieciowej, w warstwie dostępu). Prekursorem wśród dużych operatorów jest firma Dialog, która w 2004 roku uruchomiła usługę dodatkową Strażnik Dostępu. 
Właściwe używanie programów filtrujących przez rodziców.
Narzędzia filtrujące stanowią jedynie pomoc, zwiększającą skuteczność ochrony dzieci. Specjaliści podkreślają, iż rodzice przez rozmowy z dzieckiem o niebezpieczeństwach Internetu oraz zainteresowanie aktywnością dziecka w Internecie tworzą najważniejszą ochronę. Główne zadanie odgrywa tu proces wychowawczy dziecka oraz budowanie zaufania między rodzicem i dzieckiem. Program czy usługa filtrująca nie jest w stanie nakłonić użytkownika do unikania niebezpiecznych zachowań online.
Eksperci obserwują dwie skrajne postawy:
Wskutek każdej z tych postaw dziecko może stracić zaufanie do opiekunów i próbować ominąć filtr, lub przenieść swą aktywność poza dom. Raport SaferInternet z 2009 roku zaznacza, iż dzięki częstym rozmowom o bezpieczeństwie w Internecie rodzic zdobywa zaufanie dziecka, a filtr rodzinny może stać się świadomym wyborem nie tylko rodzica ale i dziecka. Jest to niezbędne kiedy dziecko potrzebuje wsparcia i pomocy w niepokojącej sytuacji.
Część środowiska profesjonalistów zajmujących się bezpieczeństwem dzieci uważa, iż stosowanie narzędzi filtrujących rodzi u rodziców błędne przekonanie o bezpieczeństwie. Zwracają oni uwagę na fakt, iż programy te znajdują zastosowanie jedynie w jednej z wielu kategorii zagrożeń online. Nie wykrywają na przykład nawiązywania kontaktów z osobami poznanymi przez Internet, nie stanowią pomocy w przypadku brutalnych gier komputerowych, czy w końcu nie są w stanie zabezpieczyć przed uzależnieniem internetowym.
Paleta zastosowań filtrów i pokrewnych rozwiązań.
Narzędzia filtrujące są stosowane również w innych dziedzinach, na przykład, w firmach i instytucjach w celu ukrócenia pracownikom dostępu do niepożądanych treści. 
Odmiennym podejściem do filtracji jest metoda filtrowania szkodliwych treści przez właścicieli serwisów internetowych. Stosują ją niektóre popularne portale internetowe np. wyszukiwarka Google, portal YouTube, nasza-klasa, wyszukiwarki dedykowane dzieciom, np. lupiko.pl, minigogle.pl. Jest to podejście lokalne, działające w nikłym obszarze Sieci.
Wycinkowe działanie filtrów wobec skali zagrożeń.
Dzieci korzystają z wielu rodzajów aktywności internetowej. Do najczęściej wykorzystywanych przez nie usług należą komunikatory – korzysta z nich 92% badanych dzieci, strony WWW – 91% ankietowanych, poczta elektroniczna – 85% respondentów. 
Filtry rodzinne działają głównie w obszarze filtrowania pornografii i przemocy na stronach WWW oraz poczcie elektronicznej. Wynika to z ich ograniczonych możliwości technicznych. Nie są w stanie filtrować takich usług jak programy typu p2p, gry online, czaty czy komunikatory internetowe. Mogą jedynie całkowicie je zablokować. Nie zabezpieczają również przed nawiązywaniem kontaktów online.
Ograniczenia oprogramowania filtrującego potwierdzają testy przeprowadzone w 2007 i 2009 roku przez NASK i CERT Polska Raport wskazuje, iż narzędzia filtrujące:
Rozwiązania optymalne z punktu widzenia filtracji.
Według ekspertów z CERT Polska najlepszym rozwiązaniem w klasyfikacji treści byłoby stosowanie samooceny przez właścicieli serwisów internetowych.
Organizacja W3C przewidując zagrożenie związane z pornografią i erotyką już w 1996 roku stworzyła system, który z łatwością pozwala na klasyfikację i filtrację tych treści w Internecie bez stosowania cenzury. Opracowany przez organizację standard PICS polega na dobrowolnym jawnym oznaczaniu przez właścicieli serwisów publikujących erotykę i pornografię materiałów zawartych na ich stronach. Jest to najskuteczniejszy i najprostszy sposób na filtrację tych treści w Internecie. Od września 2009 roku W3C rekomenduje następcę standardu PICS, którym jest POWDER. Jest on zalecany przez organizację ICRA. Firmy publikujące materiały pornograficzne nie stosują się jednak do zaleceń organizacji W3C i ICRA. Bez prawnego lub handlowego nacisku wymuszającego ocenianie stron, publiczny system ochrony dzieci nie może być skuteczny. Polskie prawo nie wymaga oznaczania niebezpiecznych stron internetowych.
Inną metodą filtracji pornografii miało być proponowane przez ICM Registry w 2005 roku wprowadzenie domeny .xxx przeznaczonej jedynie dla stron pornograficznych. Taka domena pozwalałaby na łatwe odizolowanie pewnej części szkodliwych dla dzieci stron. Rejestracja byłaby dobrowolna. Zawierająca treści pornograficzne strona posiadałaby nazwę domeny .xxx, zamiast standardowego .com lub .net (np. porno.xxx). Projekt ten został jednak odrzucony w 2007 roku przez organizację ICANN. 

</doc>
<doc id="1816746" url="https://pl.wikipedia.org/wiki?curid=1816746" title="Dolby NR">
Dolby NR

Dolby NR (skrót od ang. "Noise Reduction") – system redukcji szumów stosowany w magnetofonach analogowych, opracowany przez firmę Dolby Laboratories. Zadaniem systemu Dolby NR jest zmniejszenie poziomu szumów samej taśmy, które są głównym czynnikiem ograniczającym dynamikę magnetofonów kasetowych.
Zasada działania.
Wysokoczęstotliwościowy szum własny taśmy (ang. "tape hiss") jest spowodowany nierównomiernym rozmieszczeniem elementarnych magnesów w warstwie magnetycznej. Redukcja tego szumu w systemie Dolby NR jest realizowana przy użyciu procesu kompandorowania w dwóch etapach:
Etap 1:
Podczas nagrania taśmy dynamika sygnału fonicznego jest kompresowana tuż przed głowicą. Celem kompresji jest zwiększenie poziomu sygnału w zakresie wysokich tonów, tak by jego poziom był wyższy niż poziomu szumów taśmy.
Etap 2:
Podczas odtwarzania taśmy, sygnał jest poddawany ekspansji dynamiki, która jest procesem dokładnie odwrotnym do kompresji z etapu 1. Sygnał w zakresie wysokich częstotliwości jest przyciszany do oryginalnego poziomu, dzięki czemu jednocześnie obniżany jest poziomem szumów taśmy. (Można zaobserwować, że taśmy nagrane przy użyciu systemu Dolby B brzmią "jaśniej" kiedy są odtwarzane bez systemu redukcji szumów – wtedy słychać dźwięk po kompresji, a nie oryginalny). 
System Dolby NR pozwala zwiększyć odstęp sygnału do szumu, przy zachowaniu oryginalnej jakości nagrania.
Odmiany.
W roku 1966 został wprowadzony system "Dolby A", stosowany w magnetofonach studyjnych. Najbardziej znany stał się jego następca, "Dolby B", wprowadzony w roku 1968 – sprawdził się doskonale w popularnych magnetofonach kasetowych. Kolejnymi wersjami, przeznaczonymi na rynek konsumencki, były "Dolby C" i "Dolby S".
System "Dolby A" nie był wykorzystywany w popularnym sprzęcie audio, a jedynie w urządzeniach profesjonalnych. W tym systemie procesy zmian sygnału audio wykonywane były w czterech osobnych pasmach: 15-80 Hz, 80 Hz-3 kHz, 3-9 kHz i 9-20 kHz.
W kolejnych wersjach w paśmie powyżej ok. 1 kHz sygnał był podnoszony/obniżany zmiennie, w zależności od jego głośności. Przy poziomie głośności +3 VU sygnał nie był już modyfikowany. Jeśli chodzi o poziom nagrania, to w zamyśle, bilans tych dwóch uzupełniających się procesów ma wynieść zero. Jeśli jednak, jak w przypadku "Dolby B", poziom nagrania (w cichej partii) został najpierw podniesiony o +10 dB, a później z powrotem obniżony o -10 dB, to jednocześnie z obniżeniem szum taśmy też zostaje obniżony o -10 dB.
Ponieważ oba procesy miały się "zerować", dla precyzyjnego działania całości, krytycznym momentem stało się zapewnienie jednakowego poziomu nagrywania i odtwarzania. Ponieważ taśmy (kasety) różnych producentów różniły się parametrami, w magnetofonach wyższej klasy zaczęto wprowadzać możliwość wcześniejszej kalibracji poziomu nagrywania (ang. BIAS), której należy dokonać przed nagrywaniem.

</doc>
<doc id="1816747" url="https://pl.wikipedia.org/wiki?curid=1816747" title="Zabór (ujednoznacznienie)">
Zabór (ujednoznacznienie)



</doc>
<doc id="1816748" url="https://pl.wikipedia.org/wiki?curid=1816748" title="E85">
E85



</doc>
<doc id="1816749" url="https://pl.wikipedia.org/wiki?curid=1816749" title="Spółka skarbu państwa">
Spółka skarbu państwa



</doc>
<doc id="1816750" url="https://pl.wikipedia.org/wiki?curid=1816750" title="Profil misji Apollo">
Profil misji Apollo

Profil misji Apollo.
Profil standardowej misji programu Apollo zawiera wszystkie elementy misji niezbędne do lądowania człowieka na powierzchni Księżyca i niezbędne do powrotu na Ziemię. Moduł księżycowy LM znajdował się w adapterze będącym elementem rakiety Saturn V. Skrót SLA pochodzi od ang. Spacecraft LM Adapter.
Lot na orbitę okołoziemską.
Po starcie Saturna V SA504 z wyrzutni Centrum Kosmicznego im. Kennedy’ego, pierwszy człon rakiety, pracując około dwie i pół minuty, nadawał statkowi kosmicznemu prędkość 8640 km/godz. i wynosił go na wysokość około 64 kilometrów w odległości około 97 kilometrów od miejsca startu. Kiedy silnik pierwszego członu kończył pracę, był odłączany i cztery sekundy później uruchamiały się silniki drugiego członu. Tenże stopień pracował przez sześć minut i wynosił Apollo na wysokość około 180 kilometrów, zwiększając prędkość statku kosmicznego do 24 000 km/godz. W czasie gdy pracowały silniki drugiego członu ucieczkowy zespół ratunkowy. Kiedy silniki drugiego członu kończyły pracę, był odrzucany i uruchamiał się silnik trzeciego członu. Apollo napędzany trzecim członem był wprowadzany na orbitę okołoziemską (około 184 km) przy prędkości 26 400 km/godz., po czym silnik członu był wyłączany.
Załoga mogła okrążać Ziemię maksymalnie trzy razy, przygotowując w tym czasie statek kosmiczny do podróży w stronę Księżyca.
Lot do orbity Księżyca.
Po upływie 4,5 godziny, ponownie włączany był silnik trzeciego stopnia (S-IVB) rakiety Saturn V, i pracując przez pięć minut i trzydzieści sekund kosmicznemu drugą prędkość kosmiczną i kurs w kierunku Księżyca, był to przedostatni cykl pracy silnika trzeciego członu, a moment pracy silnika nazywano TLI ("Trans-Lunar Injection)." W tym momencie Apollo osiągał prędkość 38 880 km/godz i był oddalony od Ziemi o 305 km. Częścią członu S-IVB był , w którym transportowano do rejonu TLI moduł księżycowy LM.
Poruszający się z II prędkością kosmiczną zestaw składający się z CSM i trzeciego członu rakiety Saturn V odłączał od siebie wspomniany człon S-IVB w ten sposób, że kiedy silnik członu S-IVB wyłączał się po raz przedostatni, moduł CSM odłączał się od członu S-IVB poprzez zadziałanie eksplozywnych połączeń i odsuwał się od niego na odległość około 20 metrów. Jednocześnie w tym momencie były otwierane i odrzucane , w którym znajdował się moduł księżycowy LM. CSM oddalony od adaptera o około 20 metrów , i przycumowywał od strony modułu dowodzenia. Moduł księżycowy LM odłączał się od adaptera poprzez zadziałanie czterech małych ładunków wybuchowych w punktach, gdzie LM był przymocowany do adaptera. Moduły CSM i LM łączyły się włazami dokowania i tworząc zestaw CSM i LM . Wszystkie manewry związane z rozłączeniem członu S-IVB i utworzeniem konfiguracji transksiężycowej były realizowane mocą silników RCS modułu serwisowego. podążały do orbity okołoksiężycowej. Człon S-IVB wypalając resztki paliwa zostawał wprowadzany na orbitę okołosłoneczną, w ten sposób, że kierowany na krawędź Księżyca wykorzystywał jego grawitację do uzyskania większej prędkości niż nadał mu jego silnik. Tak rozpędzony człon S-IVB, jeżeli nie trafił w Księżyc, rozpoczynał bardzo długą okołosłoneczną podróż.
W czasie lotu bezwładnościowego w kierunku Księżyca bywała przeprowadzana transmisja telewizji kolorowej z pokładu Apollo (nie podczas każdej misji). Po 24 godzinach była przeprowadzana korekcja kursu poprzez włączenie na kilka sekund silnika głównego modułu CSM, przy większych odchyleniach od kursu, lub poprzez pracę silników Systemu Sterowania Reakcyjnego przy mniejszych. Do tego momentu razem ze statkiem Apollo (w pobliżu) podróżowały cztery panele adaptera LM, po korekcji kursu ich drogi się rozchodziły. Jeżeli była taka konieczność, takich korekcji kursu na trasie do orbity Księżyca mogło być trzy.
Operacje na orbicie okołoksiężycowej i na Księżycu.
Wprowadzenie na orbitę okołoksiężycową następowało po trzech dniach i było osiągane poprzez obrót statku kosmicznego o 180° i włączenie silnika głównego modułu CSM przez 357 sekund w celu zmniejszenia prędkości.
Czwartego dnia dwaj astronauci, dowódca i pilot LM przechodzili z modułu CSM na pokład modułu LM, aby przeprowadzić ostatnie sprawdzenie. Po około czterech dniach i pięciu godzinach skutkiem zadziałania silników systemu sterowania reakcyjnego modułu LM. Po wizualnej inspekcji LM przez dowódcę CSM, następowało uruchomienie silnika opadania LM na 30 sekund wprowadzając po 50 minutach LM na niższą orbitę 14,5 km nad powierzchnią Księżyca. Na niższej orbicie silnik opadania zostawał uruchomiany na 756 sekundy co rozpoczynało lądowanie. LM lądował po dalszych kolejnych dwunastu minutach.
Start członu wznoszenia z powierzchni Księżyca , którą był człon zniżania, a urządzeniem napędzającym człon wznoszenia był silnik rakietowy członu wznoszenia. odbywało się po czterech godzinach i 20 minutach od startu z Księżyca. Po dokowaniu z CSM, poprzez zadziałanie małych ładunków wybuchowych umieszczonych na mechanizmie dokowania, przez co mechanizm dokowania i moduł księżycowy pozostawały na orbicie Księżyca.
Lot w kierunku Ziemi.
Powrót na Ziemię rozpoczynał się , co zwiększało prędkość CSM do 8800 km/godz. Prędkość ta była konieczna do opuszczenia pola grawitacyjnego Księżyca. Po wejściu w rejon grawitacji ziemskiej szybkość Apollo, aż do skraju atmosfery, już tylko rosła i osiągała ponad 40 000 km/godz. Podróż w kierunku Ziemi trwała około 60 godzin. Przed wejściem w atmosferę ziemską Moduł Dowodzenia odłączał się od Modułu Serwisowego poprzez zadziałanie małych ładunków wybuchowych i silników systemu sterowania reakcyjnego Modułu Dowodzenia.
Wejście w atmosferę ziemską.
Moduł Dowodzenia wchodził w atmosferę ziemską i poruszał się w niej podstawą skierowaną do przodu.
Kąt wejścia w atmosferę nie mógł być za ostry ani zbyt płaski i wynosił około – 6,4 stopnia (). Lądowanie było sterowane automatycznie, chociaż załoga posiadała również zdublowany system sterowania ręcznego.
Począwszy od wysokości 130 km moduł dowodzenia zaczynał odczuwać opór atmosfery. Prędkość 40 000 km/godz. generowała na osłonie termicznej CM temperaturę dochodząca do 4200 stopni, a przeciążenie maksymalne sięgało 5 G. Na wysokości 8000 metrów odrzucana była osłona termiczna, aby umożliwić rozwinięcie spadochronów. Spadochrony hamujące były zrefowane pojedynczo i rozwijały się po kilku sekundach. Zmniejszały one prędkość opadania modułu dowodzenia z 520 do 200 km/godz. Kiedy wysokość zbliżała się do poziomu 4000 metrów spadochrony hamujące były odłączane i rozwijał się pilocik spadochronów głównych. Były one podwójnie zrefowane i rozwijały się w dwóch etapach. Rozwinięcie tych spadochronów powodowało dalsze zmniejszenie prędkości opadania i w efekcie prędkość opadania malała do 35 km/godz.
Kiedy tylko otworzyły się spadochrony główne załoga uruchamiała wypalanie resztek paliwa rakietowego Systemu Sterowania Reakcyjnego, włączała radiolatarnię VHF wskazującą położenie modułu dowodzenia, ustawiała leżanki w położenie do lądowania, przedmuchiwała przewody paliwowe. Finałowy etap opadania na spadochronach głównych trwał pięć minut. Apollo wodował na Oceanie Spokojnym po około 195 godzinach (było tak w misji Apollo 11), kolejne misje były dłuższe.
Człon S-IVB.
Po wykonaniu swojego ostatniego zadania, tzn. nadania statkowi kosmicznemu Apollo prędkości ucieczki z Ziemi, w misjach Apollo 8, Apollo 9, Apollo 10, Apollo 11 i Apollo 12człon S-IVB był kierowany na orbitę okołosłoneczną. W misjach Apollo 13, Apollo 14, Apollo 15, Apollo 16 i Apollo 17 człon S-IVB był rozbijany o powierzchnię Księżyca i był to jeden z elementów operacji pomiarów sejsmicznych służących do określenia charakterystyki rdzenia księżycowego.
Zdjęcie po lewej stronie przedstawia trzeci człon rakiety Saturn V i adapter SLA w siódmej misji programu Apollo. W standardowych misjach wewnątrz adapteru znajdował się moduł księżycowy LM. Adapter był elementem rakiety Saturn V przeznaczonym do przewożenia modułu LM. Na zdjęciu cztery panele adapteru są ustawione w pozycji całkowicie otwartej w sytuacji kiedy nie ma tam modułu księżycowego. Adapter jest to miejsce, w którym moduł księżycowy był złożony w czasie startu, podczas przelotu na orbitę i na początku drogi na Księżyc. W misjach wymagających użycia modułu księżycowego (LM), przed dokowaniem LM od strony Modułu Dowodzenia, cztery panele były otwierane i odrzucane. Zdjęcie to zostało wykonane podczas misji Apollo 7, kiedy LM nie był przewożony. W misjach, w których moduł księżycowy (LM) był przewożony, taki widok adaptera nie był możliwy, ponieważ cztery panele odpadały zanim LM opuścił adapter.

</doc>
<doc id="1816751" url="https://pl.wikipedia.org/wiki?curid=1816751" title="Crapware">
Crapware



</doc>
<doc id="1816756" url="https://pl.wikipedia.org/wiki?curid=1816756" title="Neolectomycetes">
Neolectomycetes

Neolectomycetes O.E. Erikss. &amp; Winka – monotypowa klasa workowców ("Ascomycota"). Należą do niej, również monotypowy rząd "Neolectales" z monotypową rodziną "Neolectaceae". W tzw. „systemie Adla 2012” klad "Neolecta" jest bezpośrednio wyprowadzony z kladu "Taphrinomycotina".
Charakterystyka.
Grzyby z klasy "Neolectomycetes" (i taksonów niższych) wytwarzają maczugowate lub palczaste, nierozgałęzione, gładkie owocniki o wysokości do 7 cm, barwy żółtawej, pomarańczowawej lub brązowawej, czasami o zielonkawym odcieniu. Występują w Ameryce Północnej, Azji, północnej Europie i Argentynie. Wszystkie gatunki są związane z drzewami, nie jest jednak rozstrzygnięte czy są pasożytami, saprotrofami, czy są w relacjach mutualistycznych.
Systematyka.
Klasę "Neolectomycetes" utworzyli Ove Eriksson i Katarina Winka w artykule "Supraordinal taxa of Ascomycota", opublikowanym w „Myconet” z 1997:
Klasa ta jest zaliczana według kodeksu "Index Fungorum" do gromady "Ascomycota". Należą do niej:

</doc>
<doc id="1816757" url="https://pl.wikipedia.org/wiki?curid=1816757" title="Neolectales">
Neolectales



</doc>
<doc id="1816759" url="https://pl.wikipedia.org/wiki?curid=1816759" title="Vrbas (rzeka)">
Vrbas (rzeka)

Vrbas – rzeka w Bośni i Hercegowinie, prawy dopływ Sawy w zlewisku Morza Czarnego. Długość – 235 km, powierzchnia zlewni – 6386 km², nachylenie – 6,92‰. 
Źródła Vrbasu znajdują się na wysokości 1530 m n.p.m. w górach Vranica w centralnej części Bośni i Hercegowiny. Rzeka płynie na północ przez Rudawy Bośniackie, przecina miasta Bugojno, Jajce i Banja Luka i uchodzi do Sawy koło wsi Srbac na wysokości 90 m n.p.m. Niemal na całej swej długości jest rzeką górską. Na rzece istnieją dwie elektrownie wodne – "Jajce II" o mocy zainstalowanej 27 MW i "Bočac" o mocy zainstalowanej 110 MW. Dolina Vrbasu niemal na całej długości jest korytarzem komunikacyjnym łączącym północ i południe kraju – Banja Lukę z doliną Neretwy. Rzeka nie jest żeglowna, urządzane są na niej tylko spływy kajakowe – atrakcja turystyczna. 

</doc>
<doc id="1816760" url="https://pl.wikipedia.org/wiki?curid=1816760" title="Neolectaceae">
Neolectaceae



</doc>
<doc id="1816761" url="https://pl.wikipedia.org/wiki?curid=1816761" title="Frank Smythe">
Frank Smythe

Francis Sydney Smythe, znany też jako Frank Smythe (ur. 6 lipca 1900 - zm. 27 czerwca 1949) − brytyjski wspinacz, pisarz, fotograf i botanik. Autor wielu książek o tematyce górskiej. Był członkiem Royal Geographical Society. Jego najważniejsze osiągnięcia wspinaczkowe to zdobycie Mont Blanc w Alpach oraz Kamet w Himalajach. Próbował zdobyć również Kanczendzongę i Mount Everest w latach 1930-1938 jednak nieskutecznie.
Zmarł na malarię w Delhi, na krótko przed swymi 49. urodzinami

</doc>
<doc id="1816763" url="https://pl.wikipedia.org/wiki?curid=1816763" title="Gallipoli Football 1909">
Gallipoli Football 1909

Gallipoli Football 1909 s.r.l. Società Sportiva Dilettantistica – włoski klub piłkarski z miasta Gallipoli, obecnie występuje w Eccellenza Apulia. Swoje mecze rozgrywa na stadionie dzielonym z US Lecce.
Historia.
Drużyna została założona w 1999 roku, pod nazwą Associazione Calcio Gallipoli (Towarzystwo Piłkarskie Giallopoli). Reprezentuje Prowincję Lecce - Gallipoli. Barwy klubu to kolory: żółty i czerwony. 
Początkowo występował w Prima Categoria (ósmy poziom rozgrywek we Włoszech). Po zajęciu pierwszego miejsca w sezonie 1999-2000 nastąpił awans do Promozione. Tam drużyna ta zajęła drugą pozycję, co jednak dało promocję do wyższej ligi, którą była Eccellenza. W tej grupie Giallopoli występowali przez trzy sezony, zajmując kolejno: 5., 6. i 1. miejsce. To ostatnie zostało wywalczone w roku 2004, dzięki czemu zespół od następnego sezonu występował w Serie D. Drużyna nie zwalniała tempa i po raz kolejny zwyciężyła w swoich rozgrywkach, awansując do Serie C2. W sezonie 2005-2006 zespół zajął 1. lokatę na tym poziomie, co gwarantowało grę w Serie C1. Przy okazji na konto klubu trafił Puchar Serie C, który gracze wywalczyli w spotkaniu z Sanremese Calcio. Kolejny awans nastąpił po trzech latach, gdy w 2009 roku zawodnicy Gallipoli świętowali awans do zaplecza włoskiej ligi - Serie B.

</doc>
<doc id="1816772" url="https://pl.wikipedia.org/wiki?curid=1816772" title="RAGE">
RAGE



</doc>
<doc id="1816774" url="https://pl.wikipedia.org/wiki?curid=1816774" title="Bobrujka">
Bobrujka

Bobrujka (biał.: "Бабруйка") – mała rzeczka na Białorusi, dopływ Berezyny. Przepływa przez miasto Bobrujsk i została tak nazwana ze względu na bobry, które kiedyś ją zamieszkiwały. Z powodu zanieczyszczeń przemysłowych, żadne zwierzęta już w niej nie występują, a jej przepływ został ograniczony do zaledwie fragmentu dawnego kształtu.

</doc>
<doc id="1816777" url="https://pl.wikipedia.org/wiki?curid=1816777" title="Orbiliomycetes">
Orbiliomycetes

Orbiliomycetes O.E. Erikss. &amp; Baral – klasa workowców ("Ascomycota").
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do klasy "Orbilomycetes" należy jeden rząd z jedną rodziną oraz rodzaje "incertae sedis"&lt;:
Charakterystyka.
Grzyby należące do klasy "Orbiliomycetes" (i taksonów niższych) rozwijają się przeważnie w drewnie, zarówno w suchych, jak i wilgotnych siedliskach. Wytwarzają niewielkie askokarpy w formie apotecjum, przeważnie jaskrawo zabarwione lub przejrzyste. Ich owalne lub elipsoidalne zarodniki mają przeważnie wymiary mniejsze niż 10×1 µm, i są bezbarwne.
Niektóre organizmy należące do tych taksonów nazywane są „grzybami drapieżnymi”, ponieważ posiadają mechanizmy służące do chwytania i trawienia nicieni ("Nematoda").

</doc>
<doc id="1816778" url="https://pl.wikipedia.org/wiki?curid=1816778" title="Orbiliales">
Orbiliales



</doc>
<doc id="1816781" url="https://pl.wikipedia.org/wiki?curid=1816781" title="Volvariella">
Volvariella

Volvariella Speg. (pochwiak) – rodzaj grzybów z rodziny łuskowcowatych ("Pluteaceae"). 
Systematyka i nazewnictwo.
Pozycja w klasyfikacji według Index Fungorum: "Pluteaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy naukowe: "Agaricus" trib. "Volvaria" Fr., "Pseudofarinaceus" Earle, "Volva" Adans., "Volvaria" (Fr.) P. Kumm., "Volvariopsis" Murrill,
"Volvarius" Roussel.
Polską nazwę podał Franciszek Błoński w 1890 r. 
Charakterystyka.
Przeważnie saprotrofy lub czasem pasożyty wytwarzające owocniki o nagich, śluzowatych lub suchych Kapeluszach na których spodzie znajduje się blaszkowy hymenofor. Blaszki u młodych owocników są bezbarwne, w stanie dojrzałym zabarwione czerwonawo, nie przyrośnięte do trzonu, o odwróconej tramie. Trzony owocników są pełne, bez pierścienia, u ich podstawy występuje skórzasta pochwa. Zarodniki pochwiaków są eliptyczne lub jajowate, gładkie i pozbawione pory rostkowej, a ich wysyp jest barwy łososioworóżowej.

</doc>
<doc id="1816783" url="https://pl.wikipedia.org/wiki?curid=1816783" title="Agrocybe">
Agrocybe

Agrocybe Fayod (polówka) – rodzaj grzybów z rodziny pierścieniakowatych ("Strophariaceae").
Systematyka i nazewnictwo.
Pozycja w klasyfikacji: "Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Synonimy: "Bulla" Battarra ex Earle, "Cyclopus" (Quél.) Barbier, "Hylophila" subgen. "Cyclopus" Quél., "Pseudodeconica" Overeem, "Togaria" W.G. Sm.
Nazwę polską podali Barbara Gumińska i Władysław Wojewoda w 2003 r. W polskim piśmiennictwie mykologicznym gatunek ten ma też inne nazwy: bedłka, mięsicha, łuskwiak.
Cechy charakterystyczne.
Saprotrofy rzadko pasożyty. Owocniki wysmukłe do mięsistych. Kapelusze przeważnie nagie, suche do śluzowatych, higrofaniczne lub niehigrofaniczne, niekiedy ze szczątkami osłony. Blaszki u góry przyczepione do szeroko przyrośniętych do trzonu. Trzony suche, z pierścieniem lub bez pierścienia. Wysyp zarodników rdzawobrązowy. Zarodniki eliptyczne, gładkie, z porą rostkową lub bez niej. Trama blaszek regularna (strzępki biegną równolegle).

</doc>
<doc id="1816786" url="https://pl.wikipedia.org/wiki?curid=1816786" title="Zoom Tour Live">
Zoom Tour Live

Zoom Tour Live – wideo z koncertu zespołu Electric Light Orchestra.
Po wydaniu w 2001 roku albumu Zoom, Jeff Lynne zapowiedział swoją pierwszą od piętnastu lat trasę koncertową „North American tour”. Promocyjny materiał wydany na VHS i DVD jest zapisem dwóch koncertów nagranych w studiu CBS Television City w Los Angeles. W wyniku słabej sprzedaży biletów, zapowiadana trasa koncertowa nie odbyła się. Dlatego nagranie to stanowi unikatowy zapis możliwości zespołu po tak długiej przerwie. Ze składu, w którym zespół koncertował w latach osiemdziesiątych, zagrali jedynie Jeff Lynne oraz Richard Tandy.

</doc>
<doc id="1816788" url="https://pl.wikipedia.org/wiki?curid=1816788" title="Gmina Rumja">
Gmina Rumja



</doc>
<doc id="1816790" url="https://pl.wikipedia.org/wiki?curid=1816790" title="Pluteus (grzyby)">
Pluteus (grzyby)

Pluteus Fr. (drobnołuszczak) – rodzaj grzybów z rodziny łuskowcowatych ("Pluteaceae"). 
Systematyka i nazewnictwo.
Pozycja w klasyfikacji według Index Fungorum: "Pluteaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy naukowe: "Agaricus" ser. "Hyporhodius" Fr., "Hyporrhodius" (Fr.) Staude, "Rhodosporus" J. Schröt.
Polską nazwę zaproponował Władysław Wojewoda w 2003 r. Dawniej w piśmiennictwie mykologicznym rodzaj ten miał nazwę łuskowiec, jednak według Wojewody jest ona mylna, gdyż przedstawiciele tego rodzaju nie mają wyraźnych łusek. 
Charakterystyka.
Większość gatunków to saprotrofy rosnące na drewnie drzew liściastych i iglastych, nieliczne tylko rosną bezpośrednio na ziemi, tworząc mikoryzę z roślinami. Większość gatunków jest szeroko rozprzestrzeniona. Kapelusz za młodu dzwonkowaty, później szeroko rozpostarty, nigdy nie lejkowaty. Ma powierzchnię zawsze suchą, gładką, aksamitną lub pokrytą łuseczkami w kształcie włókienek, u niektórych gatunków promieniście żyłkowaną. Trzon zawsze bez pierścienia, cylindryczny, czasami tylko ze zgrubiałą podstawą, o powierzchni nagiej lub z podłużnymi włókienkami. Od kapelusza oddziela się łatwo. Miąższ białawy, u żadnego gatunku nie zmienia barwy po uszkodzeniu. Hymenofor w postaci wolnych blaszek, za młodu białych, potem różowych. Nie dochodzą do trzonu. Wysyp zarodników łososioworóżowy. Zarodniki szerokoeliptyczne, gładkie, bez pory rostkowej. Trama blaszek odwrócona (strzępki w kształcie litery V biegną od zewnątrz ku środkowi), często z typowymi cystydami.
W Europie występuje około 50 gatunków. Żaden nie jest trujący, jedynie drobnołuszczak szarobrązowy ("Pluteus cinereofuscus") zawiera pewne ilości halucynogennej psylocybiny. Teoretycznie większość gatunków jest jadalna, jednak są mało smaczne i zwykle przez grzybiarzy nie są zbierane. 
Wiele gatunków drobnołuszczaków jest niemożliwe do rozróżnienia tylko na podstawie wyglądu zewnętrznego. Przyczyną tego jest nie tylko bardzo zbliżony wygląd niektórych gatunków, ale również duże zróżnicowanie budowy morfologicznej w obrębie jednego gatunku, co sprawia, że czasami dwa okazy w obrębie jednego gatunku bardziej różnią się od siebie niż okazy z różnych gatunków. Nawet przez fachowców ten sam gatunek drobnołuszczak gruczołowaty ("Pluteus plautus") opisywany był pod różnymi nazwami gatunkowymi. Z tego też powodu rozróżnienie niektórych gatunków możliwe jest tylko na podstawie morfologicznych szczegółów budowy.
Liczniejsze występowanie gatunków z tego rodzaju jest uważane za wskaźnik naturalności lasów bukowych w Europie.
Gatunki występujące w Polsce.
Wykaz gatunków (nazwy naukowe) na podstawie "Index Fungorum". Nazwy polskie według Władysława Wojewody.

</doc>
<doc id="1816791" url="https://pl.wikipedia.org/wiki?curid=1816791" title="Pluteus">
Pluteus



</doc>
<doc id="1816792" url="https://pl.wikipedia.org/wiki?curid=1816792" title="Boletus rubellus">
Boletus rubellus



</doc>
<doc id="1816795" url="https://pl.wikipedia.org/wiki?curid=1816795" title="Pałacyk Prittwitz">
Pałacyk Prittwitz

Pałacyk „Prittwitz” − budynek znajdujący się przy ulicy Krakowskiej 81-83 w Katowicach, na terenie jednostki pomocniczej Szopienice-Burowiec.
Nazwa pałacyku nawiązuje do szybu "Prittwitz", który istniał po wschodniej stronie "pałacyku" (dziś zabudowania szybu nie istnieją), natomiast nazwa szybu nawiązywała do Wilhelma von Prittwitza, urzędnika spółki "Georg von Giesches Erben" (pl. "Spadkobiercy Georga von Giesche"). Często nazwa budynku błędnie tłumaczona jest pochodzeniem od nazwiska roździeńskiego urzędnika Ernsta von Prittwitz und Gaffron. Budynek na początku XX wieku określano jako "Berg-Inspector" (pol. "budynek inspektora górniczego"). Pałacyk prawdopodobnie stanowił miejsce spotkań elit przemysłowych, a także funkcjonował jako obiekt administracyjno-biurowy. 
Następnie przekształcony na budynek mieszkalny dla pracowników pobliskiej kopalni, by wreszcie na drodze przemian własnościowych stać się własnością Hutniczo Górniczej Spółdzielni Mieszkaniowej (HGSM). Obecnie jest zamieszkały i podzielony na 14 mieszkań. Dawniej cały obiekt był ogrodzony. Obiekt wpisano do rejestru zabytków 7 lipca 2020 roku (nr rej. A/672/2020).

</doc>
<doc id="1816796" url="https://pl.wikipedia.org/wiki?curid=1816796" title="Takui">
Takui



</doc>
<doc id="1816797" url="https://pl.wikipedia.org/wiki?curid=1816797" title="Marduk-zakir-szumi II">
Marduk-zakir-szumi II

Marduk-zakir-szumi II – król Babilonii w 703 roku p.n.e. Zorganizował rebelię, która pozbawiła władzy w Babilonie króla asyryjskiego Sennacheryba. Sam został obalony po zaledwie dwóch tygodniach panowania przez wieloletniego (byłego) króla Marduk-apla-iddinę II.

</doc>
<doc id="1816798" url="https://pl.wikipedia.org/wiki?curid=1816798" title="Nakajima (ujednoznacznienie)">
Nakajima (ujednoznacznienie)

Patrz też

</doc>
<doc id="1816800" url="https://pl.wikipedia.org/wiki?curid=1816800" title="Armstrong Whitworth A.W.52">
Armstrong Whitworth A.W.52

Armstrong Whitworth A.W.52 – brytyjski samolot doświadczalny, zbudowany w układzie konstrukcyjnym latającego skrzydła w latach 40. XX wieku. Pierwotnie przeznaczony do roli szybkiego bombowca. Wybudowano dwa egzemplarze prototypowe. Był to również samolot, na którym po raz pierwszy w historii, brytyjski pilot w prawdziwej sytuacji użył wyrzucanego fotela w celu ratowania życia.
Historia.
Geneza.
Na początku 1942 roku grupa naukowców z Royal Aircraft Establishment w Farnborough i Aerodynamics Division z National Physical Laboratory w Teddington rozpoczęła pracę nad utrzymaniem laminarnego przepływu powietrza w warstwie przyściennej opływającej skrzydło oraz nad zjawiskiem krytycznej liczby Macha. Wynikiem prowadzonych prac oraz testów w tunelu aerodynamicznym było stworzenie tzw. profilu laminarnego skrzydła o bardzo niskim współczynniku oporu przy dużych prędkościach. W celu sprawdzenie skuteczności skrzydła Zarząd Badań Naukowych Ministerstwa Zaopatrzenia ("Directorate of Scientific Research Ministry of Supply") poprosił firmę Armstrong Whitworth Aircraft o zbudowanie odpowiedniego samolotu, na którym można by przetestować w prawdziwych warunkach lotu nowy profil. 
Projekt.
Pracę nad nową maszyną podjęto pod koniec 1942 roku pod kierunkiem głównego konstruktora firmy inżyniera Johna Lloyda. Początkowo miał to być dwukadłubowy samolot oznaczony jako A.W.49 szybko jednak uwagę Lioyda przyciągnęła konstrukcja w układzie latającego skrzydła. Rozwiązanie takie zapewniało osiągnięcie bardzo małych oporów i dużą prędkość. Pracę nad samolotem oznaczonym jako Armstrong Whitworth A.W.50 rozpoczęły się na początku 1943 roku. Miał to być duży bombowiec o rozpiętości 48,8 m, napędzany czterema turbinowymi silnikami odrzutowymi Metropolitan-Vickers F.2/4 Beryl o łącznym ciągu 57,8 kN. Kabina załogi, komora bombowa i silniki miały być całkowicie schowane w profilu skrzydła. Tak awangardowa konstrukcja wymagała wcześniejszych prób z wykorzystaniem modelu. W tym celu zbudowano szybowiec oznaczony jako A.W.51 o zmniejszonych względem A.W.50 rozmiarach, na którym zamierzano sprawdzić skuteczność przyjętych rozwiązań konstrukcyjnych. Zmiana sytuacji na froncie związana z lądowaniem aliantów we Francji ograniczyła jednak potrzebę posiadania tak dużego bombowca na korzyść zdecydowanie mniejszych, taktycznych samolotów bombowych. Dlatego też cały projekt A.W.50 pozostał na etapie rysunków technicznych i rozpoczęto projektowanie konstrukcji zdecydowanie mniejszej, napędzanej dwoma silnikami odrzutowymi. Zmniejszenie rozmiarów samolotu wymusiło na projektantach wygospodarowanie miejsca dla załogi i silników w osobnych gondolach. 
A.W.52G.
Jako że w owym okresie nie było jeszcze sprawnych i niezawodnych silników odrzutowych, w marcu 1943 roku rozpoczęto budowę zmniejszonego o połowę model przyszłego samolotu oznaczonego jako A.W.52G. Był to szybowiec, na którym zamierzano sprawdzić w praktyce przyjęte rozwiązania aerodynamiczne. Pracę nad nową konstrukcją postępowały bardzo powoli. W celu obniżenia kosztów używano najtańszych materiałów konstrukcyjnych. Szybowiec miał konstrukcję drewnianą, pokryty był sklejką, na którą założono blachę duraluminiową. Zbudowano go w układzie latającego skrzydła o podwójnym skosie krawędzi natarcia i spływu. Załogę stanowili pilot i obserwator siedzący w kabinie z miejscami jedno za drugim. Szybowiec wyposażony był w stałe podwozie. Na goleniach podwozia zamontowano specjalne wiatraki napędzające pompy tłoczące powietrze, które nadmuchiwano na górną powierzchnie skrzydła. Układ ten zapobiegał osiadaniu na powierzchni płata martwych owadów i zanieczyszczeń, które w znacznym stopniu ograniczały skuteczność laminarnego profilu. 2 marca 1945 roku szybowiec holowany za samolotem Armstrong Whitworth Whitley po raz pierwszy wzbił się w powietrze. Za jego sterami siedział pilot doświadczalny Charles Turner-Hughes, który wykonał 25 minutowy lot po odczepieniu szybowca na wysokości 3700 metrów. Próby kontynuowano do 1953 roku i zakończyły się one pełnym sukcesem. Zebrane doświadczenia pozwoliły na kontynuowanie dalszych prac tym razem nad docelową konstrukcją.
A.W.52.
Pod koniec 1944 roku Ministerstwo Lotnictwa wydało specyfikację techniczną E.9/44 określającą warunki techniczne jakie musi spełniać nowoprojektowany samolot zbudowany w układzie latającego skrzydła. Wraz ze zbliżającym się końcem wojny zweryfikowano potrzebę posiadania tak nowatorskiego w swoje konstrukcji szybkiego bombowca. W specyfikacji większy akcent położono na badawczy charakter całego projektu niż na jego militarne zastosowanie. Potencjalnym przeznaczeniem nowej maszyny miały być szybkie przewozy kurierskie, choć nie wykluczano powrotu do koncepcji budowy bombowca. W styczniu 1945 roku wytwórnia otrzymała niewielki kontrakt, który umożliwił jej wybudowanie dwóch prototypów A.W.52. Wraz z zakończeniem wojny całkowicie porzucono myśl o budowie bombowca. Armstrong Whitworth nadzieję dla swojego samolotu widział w budowie wersji pasażerskiej. 13 listopada 1947 roku swój dziewiczy lot odbył pierwszy wybudowany prototyp A.W.52 oznaczony numerem fabrycznym TS 363. Drugi samolot oznaczony numerem TS 368 w swój pierwszy lot wzbił się 1 września 1948 roku. Pierwszy z nich w maju 1949 roku uległ rozbiciu w wyniku wpadnięcia skrzydeł samolotu w drgania. Pilot maszyny, John O. Lancaster nie odniósł obrażeń, a zawdzięczał to fotelowi wyrzucanemu firmy Martin-Baker Type 1. Drugi prototyp pomyślnie kontynuował dalsze próby w Royal Aircraft Establishment, aż do 1954 roku. A.W.52 był samolotem doświadczalnym, planowano jednak na jego podstawie wybudować sześciosilnikowy samolot komunikacyjny, ale zaniechano dalszego rozwijania konstrukcji.
Konstrukcja.
Samolot był dwuosobowym, wolnonośnym latającym skrzydłem o całkowicie metalowej konstrukcji, napędzanym dwoma silnikami turboodrzutowymi. W pierwszym prototypie zastosowano silniki Rolls-Royce Nene a w drugim Rolls-Royce Derwent. Trójdzielny płat składający się z centropłata i skośnych końcówek. Skos na krawędzi natarcia wynosił 35°. W budowie skrzydła zastosowano profile zapewniające opływ laminarny profilu na 55% jego cięciwy, NPL 655-3-218 (18%) w płaszczyźnie symetrii, NPL 655-3-118 (18%) na połączeniu centropłata z końcami skrzydeł i NPL 655-3-015 na końcach. W celu zapobieżeniu oderwaniu się strug przepływającego powietrza na końcach płata zastosowano odsysanie warstwy przyściennej w obszarze sterowania samolotem. Konieczne do tego podciśnienie uzyskiwano poprzez dławienie powietrza przepływającego przez kanały wlotowe powietrza do silników. Skrzydło wyposażone było w klapy szczelinowe na krawędzi spływu centropłata oraz sterolotki spełniające rolę lotek oraz steru wysokości. Sterowanie kierunkowe zapewniały powierzchnie sterowe zabudowane pionowo na końcach skrzydła. Kabina pilotów siedzących jeden za drugim mieściła się w gondoli zamontowanej w centropłacie. Podwozie trójzespołowe, chowane w locie, przednie do wnęki w gondoli główne do wnęk w skrzydle.

</doc>
<doc id="1816801" url="https://pl.wikipedia.org/wiki?curid=1816801" title="Nanyuan Huiyong">
Nanyuan Huiyong

Nanyuan Huiyong (chiń. 南院慧顒, pinyin "Nányuàn Huìyóng"; kor. 남원혜옹 "Namwŏn Hyeong"; jap. "Nan’in Egyō"; wiet. "Nam Viện Huệ Ngung"; ur. 860, zm. 950) – chiński mistrz chan szkoły linji. Znany także jako Baoying Huiyong (寶應慧顒).
Życiorys.
Nanyuan pochodził z dawnego Hebei. Chociaż teksty o Nanyuanie znajdują się w zarówno w "Chuandeng lu" i "Guangdeng lu", to o jego życiu wiadomo bardzo mało.
Był głównym uczniem mistrza Linjiego Yixuana. Związany był z klasztorem Baoying w Ruzhou. Przebywał w nim w „południowym budynku” (chiń. "nanyuan") i stąd wzięło się jego nazwisko. W tym klasztorze jego uczniem był Fengxue Yanzhao – spadkobierca jego Dharmy.
Wnioskując z braku informacji o jego innych uczniach, można założyć, że nie miał wielu spadkobierców; na pewno jednego, chociaż "Chuandeng lu" wspomina także o mistrzu chan Yingqiao Anie w Ruzhou.
Znaczenie mistrza i nauki.
Nanyuan był typowym mistrzem tradycji linji. Stosował uderzenia kijem i ostry język. Wiele jego dialogów znajduje się w "Guandeng lu".
Mistrz ten okazał się – paradoksalnie – najważniejszym mistrzem trzeciej generacji szkoły linji. Ta linia przekazu Dharmy przetrwała do dnia dzisiejszego.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="1816804" url="https://pl.wikipedia.org/wiki?curid=1816804" title="Baoying Huiyong">
Baoying Huiyong



</doc>
<doc id="1816810" url="https://pl.wikipedia.org/wiki?curid=1816810" title="Święty Bonet">
Święty Bonet

Święty Bonet, "Bonitus" (ur. ok. 623 w Owernii, zm. 12 stycznia ok. 706 w Lyonie) – święty katolicki, biskup.
Bonet był bratem Awita II, biskupa Clermont-Ferrand. Zdobył wykształcenie z gramatyki, retoryki i prawa rzymskiego. Początkowo był dworzaninem Sigeberta III, a później referendarzem i strażnikiem pieczęci. Przyjął sakrę po bracie i na jego życzenie. Po zasięgnięciu opinii eremity Tillona ustąpił z urzędu i wyjechał do opactwa w Manglieu. W czasie odbytej pielgrzymki do Rzymu wykupywał niewolników i pojednywał zwaśnionych, a po powrocie osiadł w Lyonie.
Jego wspomnienie w Kościele katolickim obchodzone jest w dzienną rocznicę śmierci.

</doc>
<doc id="1816815" url="https://pl.wikipedia.org/wiki?curid=1816815" title="Playmate of the Year">
Playmate of the Year

Playmate of the Year – trzeci album studyjny amerykańskiej grupy Zebrahead wydany w 1998 roku, ostatni wydany przez Columbia Records. Oba single z tego albumu zostały wykorzystane w filmach – „Now or Never” w "Mały Nicki", a „Playmate of the Year” w "Stary, gdzie moja bryka?".
Teledysk dla tytułowego utworu powstał w wersji ocenzurowanej i nieocenzurowanej. Nieocenzurowaną wersję pokazywano w Playboy TV oraz pojawiła się na DVD jako dodatek do "Playboy 2001 Video Playmate Calendar".

</doc>
<doc id="1816818" url="https://pl.wikipedia.org/wiki?curid=1816818" title="Wiatrował">
Wiatrował



</doc>
<doc id="1816819" url="https://pl.wikipedia.org/wiki?curid=1816819" title="Stupid Fat Americans">
Stupid Fat Americans

Stupid Fat Americans – EP amerykańskiego poppunkowego zespołu Zebrahead. Album został wydany tylko w Japonii. Okładka nawiązuje do poprzedniego albumu Playmate of the Year.

</doc>
<doc id="1816822" url="https://pl.wikipedia.org/wiki?curid=1816822" title="ZPKWŚ">
ZPKWŚ



</doc>
<doc id="1816825" url="https://pl.wikipedia.org/wiki?curid=1816825" title="Historia Togo">
Historia Togo

Historia Togo - w 1885 obszar obecnego Togo został protektoratem niemieckim. Togo otrzymało niepodległość w 1960 roku.
Do roku 1885.
Od XII do XIV wieku na terenie Togo zasiedliły się pierwsze ludy pochodzące z doliny Nigru. Około roku 1471 tereny te zostały odkryte przez Portugalczyków. Początkowo kraj ten nie wzbudzał zainteresowania kupców europejskich. W XIX wieku na terenach tych handlowano niewolnikami.
1885-1960.
W latach 1885-1914 istniał niemiecki protektorat pod nazwą Togoland (od 1905 roku jako Togo). Po wybuchu I wojny światowej na terytorium niemieckiej kolonii wkroczyły, odpowiednio od zachodu i wschodu, wojska brytyjskie i francuskie. W 1922 kraj ten został oficjalnie podzielony między Wielką Brytanię (zachód) oraz Francję (wschód) jako terytorium mandatowe Ligi Narodów. Po II wojnie światowej (w 1946) obie części stały się terytorium powierniczym ONZ pod administracją Francji i Wielkiej Brytanii (Togo Francuskie i Togo Brytyjskie). W 1956 brytyjska cześć Togo, w wyniku plebiscytu, została przyłączona do brytyjskiego Złotego Wybrzeża (obecnie Ghana) i rok później znalazła się w granicach niepodległej Ghany. Część francuska zyskała status autonomicznej republiki w ramach Wspólnoty Francuskiej.
1960-2009.
27 kwietnia 1960 Togo uzyskało niepodległość od Francji. Rok później prezydentem Togo został Sylvanus Olympio, przywódca partii Jedność Togijska. W 1963 prezydent Olympio został zabity podczas przewrotu wojskowego. Nowym przywódcą państwa został Nicolas Grunitzky. W 1967 Grunitzky został zastąpiony przez generała Gnassingbé Eyadémę w wyniku kolejnego puczu. Eyadema, który rządził krajem do swojej śmierci, był także współorganizatorem zamachu stanu na pierwszego togijskiego prezydenta. W 1969 utworzona została jedyna legalna partia polityczna, Zrzeszenie Ludu Togijskiego. W 1979 roku w Togo przywrócono rządy parlamentarne przy utrzymaniu monopartyjnego systemu politycznego. W 1980 została uchwalona konstytucja kraju. 11 lat później wprowadzono system wielopartyjny. W 1992 w wyniku referendum przyjęto demokratyczna konstytucję. W 1993 roku Gnassingbé Eyadéma wygrał zbojkotowane przez opozycję wybory prezydenckie. W 2005, po niespodziewanej śmierci Eyademy, nowym prezydentem został jego syn Faure Gnassingbé, natomiast premierem Édouard Kodjo.

</doc>
<doc id="1816837" url="https://pl.wikipedia.org/wiki?curid=1816837" title="Święte wzgórze na Osobowicach">
Święte wzgórze na Osobowicach



</doc>
<doc id="1816841" url="https://pl.wikipedia.org/wiki?curid=1816841" title="Tukotuko urugwajski">
Tukotuko urugwajski

Tukotuko urugwajski ("Ctenomys pearsoni") – gatunek gryzonia z rodziny tukotukowatych (Ctenomyidae). Występuje w Urugwaju na terenie departamentów Soriano, San Jose i Colonia. Występuje poniżej wysokości 200 m n.p.m..
Tukotuko urugwajski podobnie jak pozostałe tukotuki są roślinożercami. Chętnie zamieszkują piaszczyste wydmy. Na zachodzie zamieszkują tylko twarde gleby, ale na wschodzie mieszkają również w miękkich glebach, w pobliżu jezior i lagun. Lubią nadbrzeżne zarośla i łąki.
Tukotuko urugwajski wykazują buduja nory o dużym zróżnicowaniu, ale najczęściej nie tworzą jednego głównego korytarza ze stałą głębokością. Tunele mają średnio około 13 otworów (w zakresie od 5 do 24) mają długość od 70 do 130 cm. W każdym tunelu jest tylko jedno lub dwa gniazda.
Kolonie gatunku są rozdrobnione i rozsiane. Zazwyczaj nie przekraczają liczby 15-20 osobników na hektar.
Nazwa gatunkowa odnosi się do nazwiska zoologa Olivera Pearsona.

</doc>
<doc id="1816844" url="https://pl.wikipedia.org/wiki?curid=1816844" title="Łaźnia Miejska we Wrocławiu">
Łaźnia Miejska we Wrocławiu



</doc>
<doc id="1816847" url="https://pl.wikipedia.org/wiki?curid=1816847" title="Devilish Impressions">
Devilish Impressions

Devilish Impressions – polska grupa założona w 2000 roku w Opolu z inicjatywy gitarzysty i wokalisty Quazarre, keyboardzistki Turquoissa oraz gitarzysty Starash. Grupa wykonuje muzykę z pogranicza black, death i metalu awangardowego. Powstała W swej twórczości zespół poruszył takie zagadnienia jak śmierć, antychrześcijaństwo czy apokalipsa.
Historia.
Zespół powstał w 2000 roku w Opolu z inicjatywy gitarzysty i wokalisty Quazarre, keyboardzistki Turquoissa oraz gitarzysty Starash. W 2002 wydał debiutanckie demo zatytułowane "Eritis sicut Deus". W 2005 roku w białostockim Hertz Studio rozpoczął prace nad debiutanckim albumem. Nagrania odbyły się we współpracy z producentem Arkadiuszem Malczewskim oraz braćmi Sławomirem i Wojciechem Wiesławskimi. Ponadto w nagraniach wzięli udział członkowie Luna Ad Noctum: basista Adrian Nefarious i perkusista Dragor. Płyta pt. "Plurima Mortis Imago" ukazała się pod koniec września 2006 roku nakładem Conquer Records. W ramach promocji do utworu "SataniChaoSymphony" został zrealizowany teledysk.
Wkrótce potem basista Adrian Nefarious i perkusista Dragor odeszli z zespołu. Zastąpili ich gitarzysta Armers oraz perkusista Icanraz występujący także m.in. w Hermh i Christ Agony. Stanowisko basisty objął natomiast Starash. W nowym składzie grupa odbyła trasę koncertową „Ageless Void Tour 2006” wraz z Aeternus, Darkshine oraz Arum. W 2007 Starash odszedł z zespołu, a zastąpił go Cultus. Następnie zespół wystąpił w Europie Wschodniej w ramach trasy „Sword In The East Tour 2007”, podczas której poprzedzał koncert szwedzkiego zespołu Marduk. Na przestrzeni maja i lipca 2007 roku w olsztyńskim Studio X zespół zarejestrował drugi album zatytułowany "". Gościnnie na płycie wystąpił lider Christ Agony - Cezary Augustynowicz i Szymon Czech członek Nyia. Ukończone nagrania zostały zmasterowane przez Andy’ego Classena w Stage One Studio w Niemczech. W grudniu jako headliner zespół odbył trasę koncertową po Ukrainie i Mołdawii. Natomiast nowy album ukazał się w styczniu 2008 roku. W lutym także w 2008 roku zespół odbył europejską trasę koncertową poprzedzając występy Behemoth.
W 2010 roku funkcję basisty objął Vraath. W odnowionym składzie formacja rozpoczęła prace nad kolejnym albumem studyjnym pt. "Simulacra". Materiał został zarejestrowany w Strobo Studio, Studio X oraz Hertz Studio we współpracy z braćmi Wojciechem i Sławomirem Wiesławskimi w roli współproducentów. W realizacji nagrań wzięli także udział: Wojciech „Flumen” Kostrzewa związany z grupą Asgaard, Piotr „Lestath” Leszczyński, Tomasz „Orion” Wróblewski z zespołu Vesania oraz lider Lost Soul - Jacek Grecki. Premiera trzeciej płyty formacji miała miejsce 21 marca 2012.

</doc>
<doc id="1816850" url="https://pl.wikipedia.org/wiki?curid=1816850" title="Parafia św. Mikołaja w Końskich">
Parafia św. Mikołaja w Końskich

Parafia św. Mikołaja w Końskich – rzymskokatolicka parafia w Końskich, należąca do dekanatu koneckiego w diecezji radomskiej.
Historia.
Parafia wzmiankowana w 1521
Kościół.
Kościół: Kolegiata św. Mikołaja w Końskich
Zasięg parafii.
Do parafii należą wierni mieszkający w Końskich przy ulicy: Armii Krajowej, Hubala, Kazanowskiej, Kiepury, ks. J.Granata, Kilińskiego, Plac Kościuszki, Krakowskiej (do nr 43), Lipowej, Łaziennej, 1-go Maja, 3-go Maja (bloki – 2, 4, 6), Mieszka I, Mostowej, Niepodległości (bloki – 1, 3, 5), Odrowąża, Partyzantów, Piłsudskiego, J. Piwnika-Ponurego, Pocztowej, Południowej (do nr 42), Północnej, Polnej, Robotniczej, Spokojnej, Sportowej, Spółdzielczej, Starowarszawskiej, Staszica, Strażackiej, 16 Stycznia, W. Szwieca-Robota, Targowej, Traugutta, Warszawskiej, Warsztatowej, Wjazdowej, Wojska Polskiego, Zamkowej, Zielonej, Związku Walki Zbrojnej, Zwycięstwa oraz w miejscowościach: Barycz, Bębnów, Dyszów, Kornica, Piasek, Smarków-Bieduszki i Sielpia Mała.

</doc>
<doc id="1816852" url="https://pl.wikipedia.org/wiki?curid=1816852" title="Pe̍h-ōe-jī">
Pe̍h-ōe-jī

Pe̍h-ōe-jī (POJ) (chiń. 白話字, pinyin: "báihuà zì") – system zapisu języka chińskiego za pomocą alfabetu łacińskiego, wprowadzony w XIX w. przez chrześcijańskich misjonarzy w Fujian i na Tajwanie. Do tej pory bywa używany do zapisu odmiany hokkien, zwłaszcza języka tajwańskiego. Istnieje także wersja tego systemu dla języka hakka, zwana pha̍k-fa-sṳ, dla języka mindong bàng-uâ-cê, oraz dla dialektu teochew, nazywana pêh-uē-jī.
Historia.
Stosowanie systemu "Pe̍h-ōe-jī" było zakazane zarówno podczas okupacji japońskiej, jak i za rządów Kuomintangu na Tajwanie.
Opis systemu.
POJ wykorzystuje następujące znaki alfabetu łacińskiego (obecnie „ts” zostało zastąpione przez „ch”): a b ch chh e g h i j k kh l m n ng o o͘ p ph s t th (ts) u
Nagłosy.
b, ch, chh, g, h, j, k, kh, l, m, n, ng, p, ph, s, t, th
Wygłosy.
Spółgłoski nosowe "m, n," oraz "ng" mogą być dodawane do wszystkich dźwięków samogłoskowych, mogą też pełnić rolę niezależnych sylab. 
Wygłosowe spółgłoski zwarte "h", "k", "p" i "t" wymawiane są jako spółgłoski zatrzymane (unreleased stops). W konwencji POJ litera „h” w wygłosie oznacza zwarcie krtaniowe.
Tony.
Tony zaznacza się za pomocą znaków diakrytycznych, niekiedy stosuje się zastępczo cyfry. 
Przykłady siedmiu tonów: chhiūⁿ 象 (słoń), pà 豹 (lampart), bé 馬 (koń), ti 豬 (świnia), chôa 蛇 (wąż), ah 鴨 (kaczka), lo̍k 鹿 (jeleń). (Odsłuchaj)

</doc>
<doc id="1816854" url="https://pl.wikipedia.org/wiki?curid=1816854" title="Leonard Zbigniew Lepszy">
Leonard Zbigniew Lepszy

Leonard Zbigniew Lepszy (ur. 30 września 1889, zm. 17 września 1939) – major obserwator Wojska Polskiego.
Życiorys.
1 stycznia 1913 został mianowany na stopień kadeta rezerwy i przydzielony w rezerwie do Batalionu Strzelców Polnych Nr 4 w Braunau am Inn. W szeregach tego batalionu walczył na frontach I wojny światowej, jako chorąży z tym samym starszeństwem z 1 stycznia 1913. 
17 stycznia 1919 został przyjęty do Wojska Polskiego z dniem 1 listopada 1918, z byłej armii austro-węgierskiej, z zatwierdzeniem posiadanego stopnia podporucznika i otrzymał przydział do Eskadry Lotniczej Kraków. W latach 1918–1920 służył jako porucznik obserwator w 2 i 5 eskadrze wywiadowczej. 9 września 1920 został zatwierdzony z dniem 1 kwietnia 1920 w stopniu kapitana, w Korpusie Wojsk Lotniczych, w grupie oficerów byłej armii austriacko-węgierskiej.
3 maja 1922 zweryfikowany został w stopniu kapitana ze starszeństwem z dniem 1 czerwca 1919 i 44. lokatą w korpusie oficerów aeronautycznych. W 1923 pełnił służbę w Warsztatach Lotniczych Centralnych Zakładów Lotniczych, a w następnym roku w Departamencie IV Żeglugi Powietrznej Ministerstwa Spraw Wojskowych, pozostając na ewidencji 3 pułku lotniczego. 1 grudnia 1924 awansował na majora ze starszeństwem z dniem 15 sierpnia 1924 i 16. lokatą w korpusie oficerów aeronautycznych. Później pełnił różne funkcje w 1 pułku lotniczym i 2 pułku lotniczym. W 1926 przez krótki okres był dowódcą I dyonu lotniczego w 6 pułku lotniczym, dwa lata później był kwatermistrzem pułku. Następnie został przeniesiony do dyspozycji dowódcy Okręgu Korpusu Nr VI we Lwowie. Z dniem 28 lutego 1930 przeniesiony został w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Nowy Targ. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”. Mieszkał w willi „Jaska” przy ul. Ogrodowej w Zakopanem.
W sierpniu 1939 został zmobilizowany i przydzielony do Bazy Lotniczej nr 1 na stanowisko zastępcy komendanta. 17 września 1939 podczas ewakuacji bazy z miasta Darachów k. Buczacza zginął w walce z oddziałami sowieckimi.
Lepszy pozował rzeźbiarzowi Edwardowi Wittigowi w czasie prac nad Pomnikiem Lotnika w Warszawie. 
Ordery i odznaczenia.
2 kwietnia 1936 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="1816855" url="https://pl.wikipedia.org/wiki?curid=1816855" title="Parafia Matki Bożej Nieustającej Pomocy w Końskich">
Parafia Matki Bożej Nieustającej Pomocy w Końskich

Parafia Matki Bożej Nieustającej Pomocy w Końskich – rzymskokatolicka parafia w Końskich, należąca do dekanatu koneckiego w diecezji radomskiej.
Przy parafii działa Konecka Grupa Młodych "Kuźnia".
Historia.
Parafia erygowana 1 grudnia 1989 przez Ordynariusza Diecezji Radomskiej, ks. bp. Edwarda Materskiego z wydzielonego terenu parafii św. Mikołaja. Tymczasową kaplicę zbudowano w 1994 staraniem ks. Tomasza Janickiego. Poświęcił ją bp. Edward Materski 4 września 1994. 
Kościół.
Kościół parafialny według projektu architekta Stanisława Fijałkowskiego z Warszawy i konstruktora Zbigniewa Glejcha z Kielc jest w budowie od 2003.

</doc>
<doc id="1816856" url="https://pl.wikipedia.org/wiki?curid=1816856" title="Hinczka z Rogowa">
Hinczka z Rogowa

Hinczka (Henryk) z Rogowa, Przemankowa herbu Działosza (zm. przed 1415 rokiem) – rycerz z Rogowa, podskarbi nadworny a następnie koronny , wymieniany m.in. w kronikach Jana Długosza jako ten, który w 1400 roku, wspólnie z Janem Naszonem z Ostrowiec i Janem z Obichowa oraz drużyną rycerską i taborem pomocniczym, został wysłany przez króla Władysława Jagiełłę z poselstwem do Celje, do hrabiego Hermana II Cylejskiego, by w imieniu polskiego władcy prosić o rękę jego podopiecznej, hrabianki Anny. Powierzoną misję Hińcza z towarzyszami wypełnił sumiennie, o czym świadczy przybycie młodej hrabianki do Krakowa oraz jej późniejszy ślub z Jagiełłą.
W 1404 roku otrzymał w dożywocie od króla Zamek w Krzepicach wraz z urzędem starosty krzepickiego . Od 14 grudnia 1404 do 14 lipca 1406 był kasztelanem rozpierskim.
Żonaty z Ofką, ojciec pięciorga dzieci: trzech synów: Henryka, Jakuba (zm.1431) oraz Jana i dwóch córek Małgorzaty żony Przecława z Kobylan i Anny żony Zygmunta z Nowosielec.

</doc>
<doc id="1816860" url="https://pl.wikipedia.org/wiki?curid=1816860" title="FBM">
FBM

FBM (Feature-Based Modeling) - modelowanie oparte na cechach konstrukcyjnych (może być tłumaczone również jako modelowanie wspomagane elementami). Jest to jedna z metod modelowania cyfrowego – (ang. Feature-Based Modeling – FBM, lub Feature-Based Design – FBD). Nazwa metody FBM pochodzi od zastosowania „cech konstrukcyjnych”/„całostek” (ang. features), z których każda ma określoną topologię i zestaw parametrycznych wymiarów geometrycznych. Program CAD umożliwiający modelowanie wspomagane cechami konstrukcyjnymi wykorzystuje zarówno modele przestrzenne typu CSG, jak i B-rep, oba zapisane w formie parametrycznej.
Modelowanie FBM odbywa się przez:
Struktura przepływu informacji w oprogramowaniu CAD wykorzystującym bibliotekę cech konstrukcyjnych oraz system ekspertowy w modelowaniu zostały przedstawione na rysunku.

</doc>
<doc id="1816861" url="https://pl.wikipedia.org/wiki?curid=1816861" title="Parafia św. Anny i św. Jana Chrzciciela w Końskich">
Parafia św. Anny i św. Jana Chrzciciela w Końskich

Parafia Świętej Anny i Świętego Jana Chrzciciela w Końskich – rzymskokatolicka parafia w Końskich, należąca do dekanatu koneckiego w diecezji radomskiej.
Historia.
Parafia erygowana 5 listopada 1986 przez biskupa radomskiego Edwarda Materskiego. W latach 1994-1996 staraniem ks. Czesława Bieńka dokonano zmian w celu zwiększenia powierzchni użytkowej świątyni.
Kościół.
Kościół pod wezwaniem św. Anny i Jana Chrzciciela położony na cmentarzu grzebalnym na przedmieściu zwanym "Browary", wzniesiony około 1770 r. przez Jana Fajgla, burgrabiego krakowskiego. Kościół jest jednonawowy, murowany z kamienia.
Zasięg parafii.
Do parafii należą wierni z Końskich, mieszkający przy ulicach: Browarnej, Cichej, Działkowej, Folwarcznej, Górnej, Jasnej, Kościeliska, Krzywej, Nowej, Ogrodowej, Partyzantów (od ul. Browarnej), ks. Jerzego Popiełuszki, Rzecznej, Słonecznej, ks. Kazimierza Sykulskiego, Wschodniej, ks. kard. Stefana Wyszyńskiego, Źródlanej oraz z miejscowości: Izabelów i Stadnicka Wola.

</doc>
<doc id="1816867" url="https://pl.wikipedia.org/wiki?curid=1816867" title="Parafia Chrystusa Odkupiciela w Końskich">
Parafia Chrystusa Odkupiciela w Końskich

Parafia Chrystusa Odkupiciela w Końskich – rzymskokatolicka parafia w Końskich, należąca do dekanatu koneckiego w diecezji radomskiej.
Historia.
Kaplicę drewnianą pw. Chrystusa Odkupiciela zbudowano w 1984 staraniem ks. Tadeusza Kowalczyka i ks. Jana Rudniewskiego. Parafia erygowana 1 lipca 1984 z wydzielonego terenu parafii św. Mikołaja w Końskich, przez Ordynariusza Diecezji Radomskiej, Księdza Biskupa Edwarda Materskiego. Kościół pod wezwaniem Chrystusa Odkupiciela w Końskich został wybudowany w latach 1986–1995 według projektu architekta Tadeusza Borsy z Warszawy i konstruktora Zbigniewa Glejcha, staraniem ks. Tadeusza Kowalczyka. Poświęcenia w stanie surowym dokonał bp. Edward Materski w październiku 1995. Całość poświęcił 22 września 1996 bp Adam Odzimek. Kościół jest trójnawowy, murowany z cegły czerwonej.
Zasięg parafii.
Do parafii należą wierni z Końskich mieszkający przy ulicach: Gimnazjalnej, Kazanowskiej (część), Kieleckiej (część), Kołłątaja, Konopnickiej, Kopernika, Krakowskiej (część), 3 Maja (część), Mic­kiewicza, Niepodległości, PCK, Piłsudskiego (część), Polnej (część), Pułaskiego, Spacerowej, Stoińskiego, Zachodniej, Żeromskiego oraz wierni z miejscowości: Gracuch, Jeżów, Nałęczów i Proćwin.

</doc>
<doc id="1816869" url="https://pl.wikipedia.org/wiki?curid=1816869" title="Hokkien">
Hokkien

Hokkien (, pinyin: fújiànhuà, POJ: Hok-kiàn-oē), nazywany również dialektem quanzhou-zhangzhou – odmiana języka minnańskiego, używana w południowej części prowincji Fujian, na Tajwanie, oraz przez wielu Chińczyków w krajach Azji Południowo-Wschodniej. Blisko spokrewniony z dialektem teochew, jednak wzajemne zrozumienie jest utrudnione.
Standard.
Odmiana hokkien posiada dwa prestiżowe standardy, jeden z nich to dialekt miasta Xiamen (Amoy), drugi to odmiana używana na Tajwanie, gdzie bywa nazywana językiem tajwańskim. Obie wersje są wzajemnie zrozumiałe. Oba warianty są zrozumiałe również dla osób posługujących się innymi dialektami języka minnańskiego.
Istnieją dyskusje dotyczące statusu hokkien – wielu naukowców uważa, że jest to oddzielny język, nie zaś dialekt języka chińskiego. Istnieją również kontrowersje dotyczące hokkien w Azji Południowo-Wschodniej, głównie w Malezji i Singapurze, ponieważ w dialekcie widocznych jest wiele naleciałości z języków regionu. Niektórzy uważają, że hokkien malezyjski powinno się wyodrębnić jako oddzielny dialekt.
Tony.
W hokkien używa się ośmiu tonów, które pojawiają się już w języku średniochińskim. Są to:
1. 陰平 im-piâⁿ&lt;br&gt;
2. 陰上 im-sióng&lt;br&gt;
3. 陰去 im-khì&lt;br&gt;
4. 陰入 im-ji̍p&lt;br&gt;
5. 陽平 iông-piâⁿ&lt;br&gt;
6. 陽上 iông-sióng&lt;br&gt;
7. 陽去 iông-khì&lt;br&gt;
8. 陽入 iông-ji̍p

</doc>
<doc id="1816873" url="https://pl.wikipedia.org/wiki?curid=1816873" title="Weinek">
Weinek

Weinek:

</doc>
<doc id="1816874" url="https://pl.wikipedia.org/wiki?curid=1816874" title="Anna Sobecka (dziennikarka)">
Anna Sobecka (dziennikarka)

Anna Sobecka-Waśkiewicz (ur. 2 kwietnia 1948 w Mościsze, powiat sokólski) – dziennikarka i publicystka. Tłumaczka literatury białoruskiej, przede wszystkim prozy i literatury faktu.
Życiorys.
Absolwentka Uniwersytetu Warszawskiego (1972); bibliotekoznawstwa i informacji naukowej. 
W radiu pracuje od 1971, początkowo w Zielonej Górze, od 1982 w Gdańsku (w Radiu Gdańsk i literacką. Przygotowuje audycje o różnej tematyce, jak np. "Radiowa Antologia Pisarzy Wybrzeża", "Radiowy Exlibris", "Kalejdoskop" (magazyn mniejszości narodowych), "Rodowody Pomorskie", "Pasje" (portrety niebanalnych osób), "Mandragora" (jako współredaktorka), relacje i reportaże z wydarzeń kulturalnych. Współpracuje z programem II Polskiego Radia w Warszawie (m.in.: magazyny kulturalne: "Rezonans", "Wiadomości Kulturalne", "Zagadki literackie", a także "Pisarze o muzyce"). Za pracę na antenie radiowej otrzymała „Bursztynowy mikrofon”. 
W latach 1976–1982 była w Stowarzyszeniu Dziennikarzy Polskich, od 1982 należy do Stowarzyszenia Dziennikarzy Rzeczypospolitej Polskiej. Była żoną poety Andrzeja Krzysztofa Waśkiewicza.

</doc>
<doc id="1816875" url="https://pl.wikipedia.org/wiki?curid=1816875" title="Cmentarz św. Maurycego we Wrocławiu">
Cmentarz św. Maurycego we Wrocławiu

Cmentarz św. Maurycego – rzymskokatolicka nekropolia będąca pod zarządem parafii św. Maurycego we Wrocławiu. Cmentarz znajduje się na osiedlu Gaj przy ulicy Działkowej w pobliżu niewielkiego wzniesienia nazywanego Skowronią Górą. Od strony wschodniej bezpośrednio graniczy z Cmentarzem Żołnierzy Radzieckich. Niekiedy nazywany przez mieszkańców Wrocławia cmentarzem na Skowroniej Górze.
Historia.
W roku 1863 parafia św. Maurycego otworzyła swój nowy cmentarz przy ulicy Kamiennej, pomiędzy dwoma innymi cmentarzami: ewangelickim cmentarzem św. Marii Magdaleny i katolickim św. Doroty. Szybkie wyczerpanie się pól grzebalnych zmusiło proboszcza parafii do szukania nowego miejsca w którym można by było urządzić nowy cmentarz. Początkowo władze miejskie były nieprzychylne katolickiej parafii, zgodę na zagospodarowanie nowego cmentarza wydano ostatecznie w maju 1886. Nowy cmentarz otwarto w roku 1887, znajdował się on pomiędzy ulicą Spiską a równoległą do niej drogą w pobliżu ulicy Borowskiej. Na cmentarzu wybudowano w następnych latach kaplicę i dom nadzorcy. Oba cmentarze zostały w roku 1967 zlikwidowane, w ich miejscu dziś znajdują się parki – Park Andersa w miejscu starszego cmentarza z roku 1863 i Park Skowroni w miejscu nowszego cmentarza z roku 1887. 
Dzisiejszy cmentarz św. Maurycego to z kolei trzecia nekropolia tej parafii, została ona utworzona dzięki staraniom proboszcza Paula Peikerta. W związku z wyczerpywaniem się miejsc na nowym cmentarzu podjął on decyzję o jego powiększeniu w kierunku południowym, w roku 1934 zakupił 2,5 ha ziemi od właściciela Antona Laufe, a rok później jeszcze dodatkowe 0,5 ha od właścicielki o nazwisku Pelz. Zgodę na urządzenie nowego cmentarza położonego na południe od ulicy Działkowej wydano 18 listopada 1939 roku. Poświęcenie nowo utworzonej nekropolii, przez biskupa wrocławskiego Adolfa Bertrama miało miejsce w dniu 29 września 1940. Do roku 1945 nowy cmentarz był wykorzystany w niewielkim stopniu. Od stycznia 1945 wschodnia część cmentarza była jednym z miejsc pochówku poległych żołnierzy radzieckich, w latach 1947-1948 urządzono na niej Cmentarz Żołnierzy Radzieckich na Skowroniej Górze, gdzie pochowano pozostałych poległych chowanych w czasie walk w innych częściach miasta. Zachodnia część cmentarz nadal pełniła funkcję cmentarza parafialnego kościoła św. Maurycego, chowano tu również zmarłych zamieszkałych w pobliżu cmentarza. Pod koniec lat 60. XX wieku planowano likwidację cmentarza, wiązało się to z ówczesną tendencja władz do całkowitej likwidacji cmentarzy wyznaniowych i zastąpienia ich komunalnymi. Od roku 1971 pochówki były wstrzymane. Ponowna reaktywacja funkcji cmentarza nastąpiła w roku 1994. W chwili obecnej miejsca grzebalne powoli się wyczerpują.

</doc>
<doc id="1816879" url="https://pl.wikipedia.org/wiki?curid=1816879" title="POJ">
POJ



</doc>
<doc id="1816880" url="https://pl.wikipedia.org/wiki?curid=1816880" title="Panseksualizm">
Panseksualizm

Panseksualizm, omniseksualizm — seksualny, romantyczny lub emocjonalny pociąg do osób niezależnie od ich płci lub tożsamości płciowej. Osoby panseksualne mogą określać siebie jako osoby (), zapewniając, że kwestie płci kulturowej i płci nie są czynnikami wpływającymi na ich romantyczny lub seksualny pociąg do innych.
Etymologia.
Przedrostek "pan-" pochodzi od starogreckiego słowa „wszystko, każdy”, ; "omni-" pochodzi od łacińskiego określenia na „wszystko”, "omnis". Hybryda „panseksualizm” , a następnie zyskała popularność w kontekście poglądów Freuda na ludzką seksualność.
Zestawienie z biseksualizmem i innymi tożsamościami seksualnymi.
Termin panseksualizm coraz częściej stosowany jest jako oznaczenie tożsamości seksualnej, w której pociąg odczuwany jest niezależnie od płci, genderu i tożsamości płciowej drugiej osoby. W takim znaczeniu termin ten zaczął być używany na przełomie XX i XXI wieku, w 2010 powstała flaga osób panseksualnych, a sam termin został znacznie rozpowszechniony m.in. dzięki mediom i deklaracjom gwiazd, w tym Miley Cyrus i Janelle Monáe.
U osób określających się jako osoby panseksualne zaangażowanie psychoemocjonalne skierowane jest do przedstawicieli dowolnych płci i tożsamości płciowych, w tym do osób niebinarnych czy agenderowych. Osoby panseksualne abstrahują od kategorii tożsamościowych i sztywnych podziałów, odrzucając podejście oparte na binarnych pojęciach dotyczących płci (męskie/kobiece) i płci (mężczyzna/kobieta), twierdząc, że nie mają one znaczenia przy odczuwaniu miłości lub pociągu seksualnego.
W takim ujęciu panseksualność różni się od tożsamości biseksualnej, w której pociąg skierowany jest do osób obu płci w podziale binarnym (mężczyzna — kobieta) i od poliseksualnej, w której pociąg jest skierowany do wielu tożsamości płciowych (poza binarnym podziałem), ale nie wszystkich. Niemniej część ludzi, których można uznać za osoby panseksualne (lub poliseksualne), określa się jako osoby biseksualne ze względu na szerszą znajomość tego terminu.
Jednocześnie większość osób panseksualnych mieści się w biseksualnym przedziale kontinuum seksualnego i przejawia takie same wzorce atrakcyjności seksualnej i romantycznej, zachowań seksualnych czy doboru partnera jak osoby identyfikujące się jako osoby biseksualne.
Tożsamość panseksualna jest powszechniejsza wśród osób młodych, kobiet, a także wśród osób transpłciowych. Zwłaszcza dla osób nieidentyfikujących się jako mężczyźni czy kobiety termin panseksualność (podobnie termin „queer”) może być preferowany ze względów praktycznych i politycznych. Dla osób niebinarnych (np. genderfluid), określanie siebie jako lesbijka czy gej jest problematyczne, ponieważ zakłada samoidentyfikację jako mężczyzna lub kobieta, natomiast tożsamość panseksualna nie wymaga od osób definiowania własnej płci (w odniesieniu do osób, co do których odczuwa się pociąg).
Inne znaczenia.
Panseksualizm to także pogląd, według którego głównym motorem ludzkiego działania jest popęd seksualny, każde działanie można wytłumaczyć motywami seksualnymi. Obecnie teoria ta nie znajduje potwierdzenia. Zarzut panseksualizmu często stawiany jest psychoanalizie, ze względu na twierdzenie Freuda o fundamentalnym znaczeniu libido (choć Freud rozumiał libido szerzej niż jedynie popęd seksualny i się od takiego podejścia odżegnywał).
W psychiatrii przez panseksualizm ("Pan-Sexualität)" rozumie się uogólnioną seksualność przejawiającą się w wielopostaciowej perwersji — od wyraźnej dewiacji seksualnej do licznych i chaotycznych fantazji perwersyjnych oraz czynów — w tym znaczeniu używany jest do określenia jednego z trzech typowych objawów zaburzenia osobowości typu bordeline. Pojęcie to wprowadzili do psychiatrii P. H. Hoch i P. Polatin, a za nimi Otto F. Kernberg.
W neurologii termin ten bywa również używany do opisu zainteresowania seksualnego, które jest również skierowane do zwierząt i przedmiotów (w Polsce raczej jako hiperseksualność). Może to wynikać np. z obustronnego uszkodzenia płata skroniowego przedniej części skroniowej (zespół Klüvera-Bucy'ego).

</doc>
<doc id="1816881" url="https://pl.wikipedia.org/wiki?curid=1816881" title="Mistrzostwa Europy w Łyżwiarstwie Figurowym 2001">
Mistrzostwa Europy w Łyżwiarstwie Figurowym 2001

Mistrzostwa Europy w łyżwiarstwie figurowym 2001 – zawody rangi mistrzowskiej dla łyżwiarzy figurowych z Europy. Mistrzostwa odbywały się od 21 do 28 stycznia 2001 w hali Zimný štadión Ondreja Nepelu w Bratysławie.
Tytuł mistrza świata w konkurencji solistów wywalczył Rosjanin Jewgienij Pluszczenko, zaś wśród solistek jego rodaczka Irina Słucka. W parach sportowych triumfowali reprezentanci Rosji Jelena Bierieżna i Anton Sicharulidze, zaś w parach tanecznych Włosi Barbara Fusar-Poli i Maurizio Margaglio.
Kwalifikacje.
W zawodach udział brali zawodnicy, którzy przed dniem 1 lipca 2000 roku ukończyli 15 rok życia. Liczba dopuszczonych do startu zawodników z poszczególnych krajów była uzależniona od miejsc, jakie reprezentanci krajów zdobyli na ubiegłorocznych mistrzostwach. 

</doc>
<doc id="1816882" url="https://pl.wikipedia.org/wiki?curid=1816882" title="Jakub Basista">
Jakub Basista

Jakub Basista (ur. 1958) – polski historyk, dr hab. nauk historycznych, profesor Uniwersytetu Jagiellońskiego. 
Życiorys.
W 1984 ukończył studia matematyczne na Uniwersytecie Jagiellońskim, a rok później historyczne. Specjalizuje się w dziejach nowożytnych Europy, szczególnie Anglii w XVII w. W 1991 obronił pracę doktorską pt. "Obraz świata i Anglii pierwszych Stuartów w kalendarzach 1603-1640".
7 listopada 2008 Rada Wydziału Historycznego UJ nadała mu stopień doktora habilitowanego, na podstawie rozprawy: "Propaganda religijna w przededniu i pierwszych latach angielskiej wojny domowej".
Pełnił funkcję wicedyrektora d.s. studenckich Instytutu Historii UJ.

</doc>
<doc id="1816883" url="https://pl.wikipedia.org/wiki?curid=1816883" title="Parafia Najświętszej Maryi Panny Matki Kościoła w Świdniku">
Parafia Najświętszej Maryi Panny Matki Kościoła w Świdniku

Parafia Najświętszej Maryi Panny Matki Kościoła w Świdniku – parafia rzymskokatolicka w Świdniku, należąca do archidiecezji lubelskiej i Dekanatu Świdnik. Została erygowana 12 lutego 1982 roku. 
Kościół parafialny pw. Najświętszej Maryi Panny Matki Kościoła został wybudowany w latach 1978–1985. Mieści się on przy ulicy księdza Kardynała Stefana Wyszyńskiego.
Historia.
Miasto Świdnik otrzymało prawa miejskie w roku 1954. W założeniach władz miasto miało spełniać ważną rolę. Miało być wzorowym miastem socjalistycznym, bez kościoła. Przez wiele dziesięcioleci, mimo próśb mieszkańców nie wyrażano zgody na budowę w Świdniku kościoła. Wytyczne i raporty lubelskiej Służby Bezpieczeństwa zakładały, że kościoła w Świdniku nigdy nie będzie. Mieszkańcy miasta zmuszeni byli uczęszczać do oddalonego o około 4 km kościoła parafialnego w Kazimierzówce.
Dzięki staraniom ks. Józefa Bieńkowskiego (proboszcz parafii w Kazimierzówce w latach 1957–1970) oraz ks. Jana Hryniewicza (proboszcz parafii w Kazimierzówce w latach 1970–1982, potem proboszcz w parafii w Świdniku) 29 sierpnia 1975 roku wojewoda lubelski Mieczysław Stępień podpisał zgodę na budowę kościoła w Świdniku.
Budowa jednakże napotykała na duże trudności, zarówno ze strony miejscowych władz jak i kłopotów z brakiem funduszy. Na początku na działce przygotowanej pod budowę kościoła stanęła zadaszona kaplica oraz szopa na gromadzone materiały budowlane. 26 czerwca 1977 roku odbyła się pierwsza msza święta w Świdniku, a 17 września tego samego roku poświęcony został kamień węgielny pod budowę świątyni. Na uroczystości poświęcenia kamienia obecny był bp Zygmunt Kamiński.
Pierwszy etap budowy obejmujący budowę dolnego kościoła zakończono po półtora roku prac. Uroczyste poświęcenie odbyło się podczas pasterki 24 grudnia 1979 roku, poświęcenia dokonał ks. bp Zygmunt Kamiński. Budowę ostatecznie zakończono w roku 1985. Poświęcenia górnego kościoła dokonał ks. bp Bolesław Pylak w pasterkę tego samego roku.
Terytorium parafii.
Parafia Najświętszej Maryi Panny Matki Kościoła w Świdniku obejmuje ulice: 3 Maja, Baczyńskiego, Bankowa, Cedrowa, Cisowa, Cyprysowa, Czereśniowa, Głowackiego, Gospodarcza, Hryniewicza, Jarzębinowa, Kamińskiego, Kilińskiego, Klonowa, Kościuszki, Lotników Polskich, Modrzewiowa, Niepodległości, Norwida, Okulickiego, Parcelowa, Prosta domki, Racławicka, Ratajaczaka, Skarżyńskiego, Skłodowskiej – Curie, Spadochroniarzy, Spółdzielcza, Stachonia, Szeroka, Środkowa, Wiejska, Wyspiańskiego, Wyszyńskiego.
Na terenie parafii znajduje się jeden kościół (kościół Najświętszej Maryi Panny Matki Kościoła w Świdniku) oraz dwie kaplice (kaplica Chrystusa Miłosiernego znajdująca się w szpitalu w Świdniku oraz kaplica Matki Łaski Bożej).

</doc>
<doc id="1816884" url="https://pl.wikipedia.org/wiki?curid=1816884" title="Wióry osikowe">
Wióry osikowe

Wióry osikowe – typ pokrycia dachowego stosowanego przy układaniu dachów wiórowych. Są to zazwyczaj miniaturowe strugane deseczki wykonywane z drewna osikowego. Popularność akurat tego typu drewna wynika z tego że wolno wchłania ono wodę i swoim zapachem odstrasza szkodniki. Trwałość wiórów wzmacnia dodatkowo specjalny sposób ich wykonania wzdłuż włókien drewna.
Standardowy rozmiar deseczek osikowych to od 30 do 40 cm długości oraz 8 do 10 cm szerokości. Rozmiary wiórów czynią cały proces układania bardzo czasochłonnym i wymaga sporego doświadczenia. Zazwyczaj do ułożenia 1 m2 pokrycia zużywa się około 350 gwoździ. Po zakończeniu układania dach chroniony jest przez pokrycie składające się z od pięciu do dziesięciu warstw wiórów osikowych. Obecnie spotyka się już wióry o profilowanych krawędziach, które ułatwiają proces układania pokrycia.
Podstawą ochrony pokrycia z wiórów osikowego jest usuwanie znajdujących się na dachu liści. O poważniejszej konserwacji dachu należy pomyśleć już rok po jego ułożeniu. Wskazana jest również impregnacja dachu środkiem ognioochronnym, zaś po dwóch latach należy odnowić ochronę przeciw grzybom i szkodnikom. W tym czasie pokrycie zdąży wyschnąć i przybierze srebrzystoszary kolor, który z roku na rok będzie ciemnieć.
Wymiana uszkodzonych fragmentów pokrycia jest trudna, gdyż wiąże się ona z usunięciem sporej części pokrycia otaczającego uszkodzone miejsce.

</doc>
<doc id="1816888" url="https://pl.wikipedia.org/wiki?curid=1816888" title="Oblężenie Shrewsbury">
Oblężenie Shrewsbury

Oblężenie Shrewsbury – udane oblężenie zamku i miasta Shrewsbury w Anglii przez wojska króla Stefana z Blois w 1138.
Po śmierci króla Henryka I doszło do wojny domowej o koronę, gdyż część baronów sprzeciwiła się woli zmarłego władcy, aby następcą została kobieta, córka Henryka Matylda, i poparła jej krewnego – Stefana z Blois, który wykorzystał wahania Matyldy i koronował się.
Od 1137 trwała już jednak otwarta wojna pomiędzy stronnictwami. Latem 1138 król Stefan, w ramach pacyfikacji kraju, prowadził kampanię w zachodniej Anglii i w końcu lipca stanął pod Shrewsbury, aby pojmać kilku stronników cesarzowej. Załoga pobliskiego zamku nie zamierzała się poddać mimo znacznej przewagi króla i rozpoczęło się oblężenie.
Prawdopodobnie w tym czasie twierdzę zdążyli już opuścić William FitzAlan wraz z rodziną i Fulko Adeney, gdyż po zdobyciu zamku nie odnaleziono ich tam. Oblężenie wzmogło się wkrótce, gdyż król chciał jak najszybciej opanować Shrewsbury. W tym celu zaczęto wznosić machiny oblężnicze oraz wypełniono rów fosy znacznymi stosami drewna, które na rozkaz Stefana podpalono. Dym znacznie zmniejszył widoczność i ograniczył możliwość skutecznej obrony. Dzięki temu oblegającym udało się wyłamać wrota zamku i opanować fortecę, ponosząc niewielkie straty.
Według kronikarza Jana z Worcester do niewoli dostało się 94 obrońców, w tym Arnulf z Hesdint. Wszyscy oni zostali powieszeni na zamku z woli Stefana, którego przekonał do tego jego doradca, Adam Courcelle. Według innej wersji powieszono jednak jedynie pięciu wyższych rangą żołnierzy. Samo miasto oszczędzono.
Po krótkim pobycie w Shrewsbury, król zebrał oddziały i pomaszerował na Wareham.

</doc>
<doc id="1816890" url="https://pl.wikipedia.org/wiki?curid=1816890" title="Parafia św. Józefa w Świdniku">
Parafia św. Józefa w Świdniku

Parafia Świętego Józefa w Świdniku - parafia rzymskokatolicka w Świdniku, należąca do archidiecezji lubelskiej i Dekanatu Świdnik. Została erygowana 12 lipca 1990. Obejmuje ulice: Bohaterów Westerplatte, Brzozowa, Bukowa, Chabrowa, Chopina, Cicha, Deotymy, Dębowa, Dojazdowa, Drzymały, Dworcowa, Gajowa, Harcerska, Jagiełly, Jodłowa, Kasztanowa, Kleeberga, Klubowa, Kolejowa, Kolonijna, Kołłataja, Koło, Konarskiego, Kręta, Kruczkowskiego, Ks. P. Ściegiennego, Kwiatowa, Leśna, Lotnicza, Lotników Polskich, Makowa, Mała, Matejki, Miła, Miodowa, Nadleśna, Niecała, Ogrodowa, Orzechowa, Parkowa, Partyzantów, Piękna, Polna, Pułaskiego, Radość, Sienkiewicza, Słoneczna, Spacerowa, Staszica, Struga, Szklarniana, Świerkowa, Traugutta, Wesoła, Willowa, Wojska Polskiego, Wrzosowa, Zielona, Zuchów, Żwirki i Wigury. Budowa Kościoła parafialnego rozpoczęła się w 1992. 14 czerwca 1992 abp B. Pylak wmurował kamień węgielny pod budynek przyszłego Kościoła. Zespół sakralny zaprojektował arch. Andrzej Włas z Lublina, wystrój wnętrza mgr Zbigniew Mrozek. Realizatorem jest ks. Krzysztof Czerwiński. Proboszczem od 1993 jest ks. Krzysztof Czerwiński. Zaś od 2013 wikariuszem jest ks. Artur Hodur. Mieści się przy ulicy Partyzantów.

</doc>
<doc id="1816891" url="https://pl.wikipedia.org/wiki?curid=1816891" title="Chaotica">
Chaotica

Chaotica – amerykański zespół rockowy założony w 1997 roku przez Danny’ego Chaotica, który pisze, wykonuje, produkuje i nagrywa większość piosenek grupy. Stworzona w Fort Wayne w stanie Indiana aktualnie jest zlokalizowana w Phoenix w stanie Arizona. Początkowo grupa oferowała wysokoenergetyczną muzykę będącą kombinacją elementów techno, dance, alternatywnego rocka oraz heavy metalu i industrial metalu, z czasem jednak postanowiła pozostać przy tym ostatnim.

</doc>
<doc id="1816894" url="https://pl.wikipedia.org/wiki?curid=1816894" title="Wejście na orbitę">
Wejście na orbitę

Wejście na orbitę – zbiór esejów, felietonów i publicystyki literackiej Stanisława Lema z lat 1954–1960, drukowanych wcześniej m.in. w „Życiu Literackim” i „Przekroju”. Po raz pierwszy wydany nakładem Wydawnictwa Literackiego w roku 1962. 
Jest to pierwsza nieprozatorska pozycja w dorobku Lema. Dzieło jest podzielone na trzy części. Pierwsza część zawiera głównie eseje literackie i recenzje nowinek książkowych, druga – felietony popularnonaukowe, trzecia – zabawne humoreski, w tym wywiad Autora z samym sobą.
W wydaniu z 2010 roku (Agora) "Wejście na orbitę" ukazało się w jednym tomie ze zbiorem "Okamgnienie". Część tekstów ze zbioru ukazała się później również w książce "Planeta LEMa. Felietony ponadczasowe".

</doc>
<doc id="1816895" url="https://pl.wikipedia.org/wiki?curid=1816895" title="Parafia Chrystusa Odkupiciela w Świdniku">
Parafia Chrystusa Odkupiciela w Świdniku

Parafia Chrystusa Odkupiciela w Świdniku – parafia rzymskokatolicka w Świdniku, należąca do archidiecezji lubelskiej i Dekanatu Świdnik. 
Została założona 5 października 1988. Kościół parafialny został wybudowany w latach 1987–1992. Mieści się przy ulicy Kosynierów.
Zasięg parafii.
Do parafii należą wierni ze Świdnika mieszkający przy ulicach: Armii Krajowej, Działkowca, gen. Hallera, Hotelowej, Kochanowskiego, Kopernika, Kosynierów, Kościuszki, Mickiewicza, Niepodległości, Okulickiego, Pionierskiej, Racławickiej, Słowackiego i Smorawińskiego. 

</doc>
<doc id="1816898" url="https://pl.wikipedia.org/wiki?curid=1816898" title="Zielony dach">
Zielony dach

Zielony dach (dach odwrócony) – pokrycie dachowe, składające się z warstw umożliwiających uprawę na nim roślin.
Inwestycja w ten rodzaj pokrycia wiąże się z dodatkowymi kosztami wynikającymi ze specyfiki jego instalacji na dachu. Opłacalność inwestycji w tego typu rozwiązanie ma liczne zalety ekologiczne i ekonomiczne.
Wady zielonego dachu.
Zielony dach może zostać położony jedynie na powierzchni o płaskiej konstrukcji, która ma spadek od 2 do 30%. Najważniejsze znaczenie dla wygody użytkowania zielonego dachu ma sposób jego wykonania.
Najbardziej znanym przykładem wykorzystania zielonego dachu w Polsce jest dach Biblioteki Uniwersyteckiej w Warszawie. Teren dachu zagospodarowano tworząc na nim trzy zróżnicowane strefy roślinne poprzecinane alejkami spacerowymi z ławkami, a nawet strumykiem. Całkowita powierzchnia, na której została ona pokryta zielonym dachem to 1 ha.

</doc>
<doc id="1816899" url="https://pl.wikipedia.org/wiki?curid=1816899" title="Wojciech Krawczuk">
Wojciech Krawczuk

Wojciech Krawczuk (ur. 23 czerwca 1963 w Krakowie) – polski historyk, prof. dr hab. nauk humanistycznych w zakresie historii, od 2015 dyrektor Archiwum Narodowego w Krakowie.
Życiorys.
Jest synem historyka Aleksandra Krawczuka i Barbary. W 1986 ukończył studia z zakresu filologii szwedzkiej, a w 1988 studia historyczne na Wydziale Filozoficzno-Historycznym UJ. W 1986 rozpoczął pracę w Instytucie Badań Polonijnych UJ, skąd w 1990 przeszedł do Zakładu Nauk Pomocniczych Historii i Archiwistyki w Instytucie Historii UJ. Tam też obronił w 1994 pracę doktorską pt. "Organizacja i funkcjonowanie kancelarii koronnej za Zygmunta III Wazy". W 2003 Rada Wydziału Historycznego UJ nadała mu stopień doktora habilitowanego, na podstawie pracy: "Metrykanci koronni. Rozwój registratury centralnej od XVI do XVIII wieku". Obecnie kieruje Pracownią Archiwistyki, Dydaktyki i Metod Kwantytatywnych w Instytucie Historii UJ. W 2021 uzyskał tytuł profesorski.
W roku akademickim 1996/1997 był stypendystą Bundestagu na Uniwersytecie w Bonn. Pełnił także funkcję dyrektora Fundacji Wspierania Inicjatyw Ekologicznych. Jest organizatorem obozów studenckich, dokumentujących zabytkowe inskrypcje niemieckie w Kożuchowie.

</doc>
<doc id="1816902" url="https://pl.wikipedia.org/wiki?curid=1816902" title="Parafia św. Kingi w Świdniku">
Parafia św. Kingi w Świdniku

Parafia Świętej Kingi w Świdniku – parafia rzymskokatolicka w Świdniku, należąca do archidiecezji lubelskiej i Dekanatu Świdnik. Została erygowana 16 września 2004 roku. 
Terytorium parafii.
Ulice: Akacjowa, Asnyka, B. Czecha, B. Malinowskiego, Cisowa, Głogowa, Grabowa, Hryniewicza, J. Sidło, Jaworowa, Kadłubka, Kalinowa, Klonowa, Konopnickiej, Krępiecka, Kukuczki, Kusocińskiego, Lazurowa, Modrzewskiego, Morsztyna, Niemcewicza, Olimpijczyków, Orzeszkowej, Prosta, Prusa, Racławicka, Reymonta, Rubinowa, S. Marusarza, Turkusowa, W. Rutkiewicz, Wiśniowa, Wyspiańskiego, Zapolskiej. 
Kaplica parafialna wybudowana w latach 2005–2006 mieści się przy ulicy Klonowej.

</doc>
<doc id="1816906" url="https://pl.wikipedia.org/wiki?curid=1816906" title="Kustrzebniaki">
Kustrzebniaki

Kustrzebniaki ("Pezizomycetes" O.E. Erikss. &amp; Winka) – klasa grzybów z typu workowców ("Ascomycota").
Charakterystyka.
Kustrzebniaki charakteryzują się askokarpami z workami wyposażonymi w wieko ("operculum"), stąd określane są czasem – w nawiązaniu do wcześniejszych ujęć systematycznych – jako „"operculate Discomycetes”". Należy zaznaczyć, że choć ta cecha jest ważnym wyróżnikiem tej klasy, to u niektórych rodzajów "operculum" zaniknęło. Taksony takie przyporządkowano do "Pezizomycetes" na podstawie filogenetycznych badań molekularnych.
Systematyka.
Klasę "Pezizomycetes" utworzyli Ove Erik Eriksson i Katarina Winka w artykule "Supraordinal taxa of Ascomycota", opublikowanym w „Myconet” z 1997:
Według kodeksu "Index Fungorum" bazującego na CABI databases do "Pezizomycetes" należą:

</doc>
<doc id="1816909" url="https://pl.wikipedia.org/wiki?curid=1816909" title="Park Stefana Batorego w Stargardzie">
Park Stefana Batorego w Stargardzie

Park Stefana Batorego – położony w rozwidleniu ulic: Kościuszki i Spokojnej, po zachodniej stronie przyległy do Starego Cmentarza, jest drugim co do wielkości parkiem w Stargardzie zajmuje powierzchnię 7 ha.
Park powstał na dawnym, założonym w połowie XIX wieku cmentarzu ewangelickim – "Neuer Friedhof" (Nowy Cmentarz). W centralnej części cmentarza znajdowała się kaplica i dom pogrzebowy.
Po wojnie cmentarz był stopniowo dewastowany, a niemieckie nagrobki rozkradane i przerabiane na pomniki Polaków. Dopiero w 1970 teren ten zagospodarowano z przeznaczeniem na park. Dokonano nowych nasadzeń drzew i krzewów, wyrównano teren, ustawiono ławki.
W latach 90. odtworzono dawny układ ścieżek na terenie parku, a w 2008 roku zainstalowano lampy.
W pobliżu bramy głównej Starego Cmentarza znajduje się jedyny zachowany nagrobek niemiecki, w formie głazu narzutowego. 

</doc>
<doc id="1816910" url="https://pl.wikipedia.org/wiki?curid=1816910" title="Pezizomycetes">
Pezizomycetes



</doc>
<doc id="1816911" url="https://pl.wikipedia.org/wiki?curid=1816911" title="Czesław Erber">
Czesław Erber

Czesław Erber (ur. 27 maja 1929 w Kłobucku, zm. 16 lutego 2016 w Kielcach) – polski bibliolog, bibliograf, edytor, bibliofil, muzyk, kolekcjoner dzieł sztuki, ekslibrisów, badacz dziejów fotografii, historyk kultury, nauczyciel akademicki, profesor Uniwersytetu Jana Kochanowskiego w Kielcach.
Z wykształcenia jest ekonomistą i historykiem sztuki. Jest także absolwentem bibliotekoznawstwa Uniwersytetu Wrocławskiego oraz doktorem habilitowany.
Działalność.
Po studiach ekonomicznych rozpoczął pracę w Powiatowej i Miejskiej Bibliotece Publicznej w Kłobucku. Tam też rozpoczął profesjonalne badania naukowe. Zaczął gromadzić bibliografię regionalną oraz studiował historię nowoczesnego malarstwa francuskiego.
W 1960 ukończył Studium Bibliotekarskie w Jarocinie i nawiązał ścisłe kontakty z Muzeum Regionalnym w Częstochowie i Towarzystwem Literackim im. Adama Mickiewicza, przy pomocy których zorganizował profesjonalny ośrodek odczytowy, lektorium muzyczne oraz zainaugurował w Kłobucku cykle licznych wystaw problemowych dotyczących życia kulturowego tamtejszego regionu.
W połowie lat 50. XX wieku, dzięki kontaktom z bibliofilem Jerzym Fusieckim zainteresował się ekslibrisem, stając się wkrótce jednym z największych kolekcjonerów tej formy graficznej w Polsce. Równocześnie kontynuował badania bibliograficzne dotyczące mecenatu Mikołaja Wolskiego², starosty krzepickiego, oraz Janusza Kropacza z Kłobucka (XV w.), skryptora, iluminatora i introligatora polskiego.
W 1964 osiadł na stałe w Kielcach, gdzie rozpoczął pracę w Okręgowym Ośrodku Metodycznym Kuratorium Okręgu Szkolnego. Rok później objął kierownictwo biblioteki naukowej w Muzeum Świętokrzyskim. Praca ta przyczyniła się do rozszerzenia jego zainteresowań bibliograficznych o szeroko pojęte zjawiska historyczne i kulturowe regionu świętokrzyskiego. Czynne uczestnictwo w pracach miejscowego oddziału Stowarzyszenia Historyków Sztuki pozwoliło mu również na doskonalenie warsztatu zabytkoznawcy oraz edytora, nie tylko przy okazji projektowania i wydawania katalogów muzealnych, ale i publikacji drukowanych przez Zakłady Prasowe RSW „Prasa-Książka-Ruch” w Kielcach.
Czesław Erber w 1965 roku podjął kolejne studia bibliotekoznawcze na Uniwersytecie Wrocławskim. Tam też, w 1971 roku, obronił (z wyróżnieniem) pracę magisterską „"Dzieje i produkcja drukarstwa kieleckiego w latach 1818–1855"”, której promotorem był prof. Bronisław Kocowski. Rozprawa ta została opublikowana dwa lata później w Roczniku Muzeum Świętokrzyskiego.
W 1972 roku wraz z żoną Barbarą Katarzyną Erber, przygotował w Muzeum Świętokrzyskim pośmiertną ekspozycję dotyczącą dorobku twórczego słynnego świętokrzyskiego rzeźbiarza ludowego – Józefa Piłata. Wydarzeniu temu towarzyszył katalog wystawy z nowatorską koncepcją edytorską opracowaną przez Czesława Erbera – z zastosowaniem układu symultanicznego w tworzeniu kompozycji książkowej. Tę koncepcję w 1982 Erber przedstawił szczegółowiej w osobnej publikacji pt. „"Z zagadnień architektoniki książki"”. Podjęta tematyka miała pośredni związek z prowadzonymi wówczas przez niego zajęciami dydaktycznymi z zakresu edytorstwa naukowego w Wyższej Szkole Pedagogicznej (obecnie Uniwersytet Jana Kochanowskiego) i pracami uczelnianego Koła Naukowego Bibliologów.
Dzięki pasjom naukowym Erbera, biblioteka Muzeum Świętokrzyskiego (obecnie Muzeum Narodowego) w latach 60. XX wieku stała się najpoważniejszą placówką badawczą w zakresie historii książki na terenie Kielecczyzny.
Dzięki stałym kontaktom ze środowiskami bibliofilskimi Krakowa, Lublina, Łodzi, Warszawy i Wrocławia również w Kielcach ukazywać się zaczęły liczne publikacje Erbera o charakterze bibliofilskim i kolekcjonerskim. Z myślą o utrwaleniu interesującego dorobku księgarstwa Kielecczyzny autor podjął też szereg opracowań naukowych z dziedziny mecenatu książkowego.
Bogaty dorobek naukowy Czesława Erbera świadczy o tym, że zawsze bliskie były mu również zagadnienia z dziedziny historii nauki. Miało to pośredni związek m.in. z wieloletnią znajomością z Tadeuszem Przypkowskim (1905–1977) i jego fascynacjami historią sztuki, nauki, kulinariów i bibliofilstwem, fotografiką oraz astronomią.
Z okazji obchodów roku jubileuszowego Mikołaja Kopernika – Czesław Erber, skoncentrował swą uwagę na prześledzenie i spopularyzowanie tradycji kopernikańskich na Kielecczyźnie. Zainteresowania te zaowocowały m.in. przebadaniem i nagłośnieniem mało znanych faktów z życia krakowskiego kanonika Jana Brożka (1585–1652), pochodzącego z pobliskiego Kurzelowa, słynnego matematyka i astronoma oraz propagatora systemu Wielkiego Torunianina. Pasje badawcze Erbera objęły też studia nad działalnością kanonika warmińskiego i prepozyta kieleckiego Andrzeja Zagórnego, działacza politycznego oraz publicysty Jana Olrycha Szanieckiego (1783–1840). Wiele nowych ustaleń poczynił też Erber w naukowej popularyzacji sylwetek ważnych dla kulturowych dziejów regionu nauczycieli Szkoły Wojewódzkiej Kieleckiej – Wincentego Karczewskiego i Adriana Krzyżanowskiego.
Naukowa fascynacja postacią ks. Andrzeja Zagórnego (proboszcza w podkieleckich Leszczynach) zdecydowała pośrednio, iż w 1976 roku postanowił osiedlić się w jego leszczyńskiej parafii. To tu w miejscowości Bęczków, znalazła wówczas swe lokum ogromna rodzinna kolekcja Erberów, zawierająca m.in. starodruki, ekslibrisy i rzeźby ludowe twórców pochodzących głównie z Kielecczyzny.
W Międzynarodowym Roku Książki obchodzonym w 1972, Czesław Erber zaprezentował publicznie po raz pierwszy swą cenną kolekcję bibliofilską w Bibliotece Głównej Uniwersytetu Marii Curie-Skłodowskiej w Lublinie. W kolejnych latach organizowane ekspozycje wiązał często ze studiami nad dawną ikonografią Kielecczyzny. Znalazło to odbicie w kilku publikacjach, m.in. w „Epitafium prezydenta Artwińskiego” czy w opracowaniu edytorskim albumu Kielecczyzny „Skarby Kielc”, ofiarowanego Janowi Pawłowi II podczas jego pielgrzymki na Kielecczyznę.
Innym polem działania Erbera było edytorstwo bibliofilskie, w którym koncentrował się m.in. na analizie układów kompozycyjnych, kształtów, typów i form czcionek. W pracach swych ponad wszystko preferował antykwę toruńską, czcionkę opracowaną przez Zygfryda Gardzielewskiego (1914–2001), z którym utrzymywał przez długie lata kontakty wymienne, bibliofilskich wydawnictw artystycznych. Czcionkę autorstwa Gardzielewskiego Erber z upodobaniem wykorzystywał przede wszystkim w publikacjach dotyczących historii sztuki, czego interesującym przykładem są druczki bibliofilskie dotyczące dawnego pałacu biskupów krakowskich i pałacyku Tomasza Zielińskiego w Kielcach. Czcionkę Gardzielewskiego zastosował też w druku bibliofilskim poświęconym Adamowi Mickiewiczowi), w którym wykorzystał odszukany przez siebie podczas kwerend archiwalnych – carski list gończy za dziełami poety.
W 1974 roku Czesław Erber objął funkcję kustosza w Bibliotece Głównej Wyższej Szkoły Pedagogicznej. W roku akademickim 1975/76 rozpoczął pracę nauczyciela akademickiego w Zakładzie Bibliotekoznawstwa i Informacji Naukowej Wyższej Szkoły Pedagogicznej (obecnie Uniwersytetu Jana Kochanowskiego) w Kielcach.
Prowadzone dotąd prace bibliograficzne wzmogły jego kontakty naukowe z prof. Bronisławem Kocowskim (1907–1980). Pod jego też kierunkiem napisał i obronił w 1975 na Uniwersytecie Wrocławskim rozprawę doktorską pt. „"Drukarstwo i księgarstwo Radomia w latach 1811–1865"”. Ogłoszenie dwa lata później książki o tym samym tytule stało się ważnym, regionalnym wydarzeniem naukowym).
Od czasu gdy w 1977 roku objął obowiązki opiekuna Koła Naukowego Bibliologów przy Instytucie Bibliotekoznawstwa i Informacji Naukowej w Kielcach datuje się wzmożona aktywność wydawnicza tego środowiska. Pod kierunkiem Erbera zorganizowano ono dziesiątki wystaw prezentujących m.in. małe formy graficzne, fotografię archiwalną, artystyczne druki (w ramach tych ekspozycji zaprezentowano sylwetki twórcze ponad 200 artystów). Zainicjowaną przez Erbera wspomnianą działalność wystawienniczą prowadzono później przez lata wspólnie z Wojewódzką Biblioteka Publiczną, Kołem Przyjaciół Biblioteki w Kielcach oraz oddziałem terenowym Stowarzyszenia Bibliotekarzy Polskich (wystawy eksponowano zarówno w salach muzealnych Oblęgorka, Radomia, Szydłowca i Kielc – głównie w Galerii na Deptaku).
Kilkudziesięcioletnia przyjaźń z artystą fotografikiem Janem Siudowskim (1922-1982) znanym współtwórcą Kieleckiej Szkoły Krajobrazu i artystą fotografikiem Pawłem Pierścińskim (1938-) zaowocowała po latach szeregiem studiów i artykułów z historii fotografii oraz udziałem w sesjach poświęconych fotografii krajobrazu. W 1979 roku opublikował on cenne studium dotyczące początków fotografii w Kielcach „Fotografia w Kielcach”, a w 1981 „Z historii fotografii Kielecczyzny”.
Czesław Erber współpracując z redakcjami Polskiego Słownika Biograficznego (np. t. 29, Wrocław 1986, z. 2, s. 220 i 221 – Hasło: Feliks Antoni Przypkowski) i Słownika pracowników książki polskiej (np. Suplement. Warszawa; Łódź 1986, s. 93, 136, 170, 229, 239 – Hasła: Kielbass Ludwik Wiktor, Massalska Stanisława, Piotr Świętopełk z Rządca, Wierciński Albert, Zadzik Jakub) opracował i opublikował życiorysy wielu zasłużonych kolekcjonerów, drukarzy i księgarzy. Spod jego pióra wyszła też praca poświęcona Juli Kietlińskiej – Rudzkiej – działaczce i publicystce, współpracującej ze Stefanem Żeromskim.
W 1997 Czesław Erber uzyskał stopień naukowy doktora habilitowanego na Uniwersytecie Łódzkim za rozprawę „Dzieje książki na Kielecczyźnie w latach 1795–1865”.
Za swe wybitne osiągnięcia naukowe uhonorowany został, między innymi, Krzyżem Kawalerskim Orderu Odrodzenia Polski (V klasy), odznaką „Zasłużony Działacz Kultury”, honorową odznaką Stowarzyszenia Bibliotekarzy Polskich.
Zdaniem kieleckich badaczy tradycji kulturowych niezwykła osobowość Erbera i jego pasja społecznikowska, sprawiły, że zdołał pozostawić on jeszcze za swego życia trwały ślad również w świętokrzyskim krajobrazie. Jest nim podkielecki toponim. Bezimienne niegdyś wzniesienie na obrzeżu Bęczkowa od ćwierćwiecza znana jest pod nazwą Erberówki. To na nim, w niewielkim brzozowym gaiku stoi niezwykły, zaczarowany dom. Jest to niby chata, niby dwór, przez izby którego, na przestrzeni kilkudziesięciu ostatnich lat przewinęła się niemal cała plejada najwybitniejszych postaci tworzących kulturowe oblicze Kielecczyzny 2 połowy XX wieku.
Gdyby szukać punktu startu do rozważań o dziejach kieleckiego „Erberianum”, czyli bogatej kolekcji rodziny Erberów, opowieść taką równie dobrze zacząć by można od wspomnianego Bęczkowa. Stojący tu dom to letnia pracownia naukowa Erberów (Czesława i jego żony Barbary Katarzyny) z gabinetem bibliofilskim cymeliów (m.in. ekslibrisów) oraz unikatową kolekcją bezcennych rzeźb twórców ludowych z regionu świętokrzyskiego. Niestety permanentne okradanie opuszczanego na zimę domu, zmusiło przed laty właścicieli do przeniesienia najcenniejszych eksponatów do Kielc. Dom ten urządzony tu pod nadzorem etnograf – Barbary Katarzyny Erberowej a zestawiony ciesielsko z przeniesionych tu przed laty autentycznych, wysłużonych chałup wiejskich zachował jednak nadal w swym wnętrzu wiele interesujących eksponatów etnograficznych. Dziś to ważny punkt na podkieleckiej mapie turystycznej i cenny współczesny element dziedzictwa narodowego Małej Świętokrzyskiej Ojczyzny.
Zmarł 16 lutego 2016, a 20 lutego 2016 został pochowany w grobie rodzinnym na Cmentarzu Komunalnym w Cedzynie (kwatera GM4-10-7).

</doc>
<doc id="1816912" url="https://pl.wikipedia.org/wiki?curid=1816912" title="Leotiomycetes">
Leotiomycetes



</doc>
<doc id="1816913" url="https://pl.wikipedia.org/wiki?curid=1816913" title="Park Panorama w Stargardzie">
Park Panorama w Stargardzie

Park Panorama – położony we wschodniej części Stargardu, na Zarzeczu pomiędzy ul. Grunwaldzką i Na Grobli.
Park został zagospodarowany jako ostatni, w latach 1996-2000 wytyczono nowe ścieżki, dokonano nowych nasadzeń, zbudowano plac zabaw i ustawiono ławki.
Na południowo-wschodnim skraju parku znajduje się Pałac Panorama.

</doc>
<doc id="1816916" url="https://pl.wikipedia.org/wiki?curid=1816916" title="Cornelis Bega">
Cornelis Bega

Cornelis Pietersz. Bega (ur. w 1631 lub 1632 w Haarlemie, zm. 27 sierpnia 1664 tamże) – holenderski malarz, rysownik i akwaforcista.
Był uczniem Adriaena van Ostadego. Być może odbył podróż do Rzymu. W 1653 podróżował po Niemczech i Szwajcarii. Resztę życia spędził w Haarlemie.
Tworzył głównie sceny rodzajowe w stylu Ostadego, przedstawiające karczmy i chłopskie kuchnie, alchemików, astrologów i szarlatanów. Malował też bardziej wytworne sceny mieszczańskie, często o tematyce muzycznej.

</doc>
<doc id="1816920" url="https://pl.wikipedia.org/wiki?curid=1816920" title="Parafia św. Wojciecha w Margoninie">
Parafia św. Wojciecha w Margoninie

Parafia Świętego Wojciecha w Margoninie jest jedną z 10 parafii leżącą w granicach dekanatu chodzieskiego. Erygowana w XII wieku. Kościół parafialny został wybudowany w latach 1753 - 1755 staraniem i nakładem Anny z Malechowskich Ciecierskiej cześnikowej podlaskiej w stylu późnobarokowym. Mieści się przy ulicy Kościelnej.
Dokumenty.
Księgi metrykalne: 

</doc>
<doc id="1816922" url="https://pl.wikipedia.org/wiki?curid=1816922" title="Barbara Erber">
Barbara Erber

Barbara Katarzyna Erber (z domu Szopa) (ur. 9 października 1928 roku w Zagórowej) – polska etnograf, historyczka sztuki ludowej, muzeolog, badaczka dziejów kultury materialnej. 
W roku 1954 rozpoczęła studia archeologiczne na wydziale Filozoficzno-Historycznym Uniwersytetu Jagiellońskiego (Sekcja Historii Kultury Materialnej). W roku 1955 przeniosła się na etnografię, gdzie w 1958 roku uzyskała absolutorium. Jeszcze przed obroną pracy magisterskiej podjęła pracę zawodową w Muzeum Regionalnym w Tarnowie (będącym wówczas Oddziałem Muzeum Narodowego w Krakowie). W 1961 roku obroniła pracę dyplomową pt: "Rozwój zagrody we wsi Zagórowa, powiat Olkusz" i w roku 1962 odbyła staż asystencki w Katedrze Etnografii Słowian Uniwersytetu Jagiellońskiego. Tu pod kierunkiem profesor Jadwigi Klimaszewskiej zaczęła opracowywać bibliografię etnograficzną dotycząca obszaru ówczesnego województwa kieleckiego. Tematyka wówczas podjęta zaważyć miała na jej dalszej karierze zawodowej. Ujawniona wówczas pasja i perfekcyjność warsztatu badawczego zwróciły na nią uwagę środowiska zawodowego. Wówczas to kustosz Muzeum Świętokrzyskiego - Aleksandra Zasuszanka Dobrowolska, zaproponowała jej przeniesienie się do Kielc i etat naukowy w Dziale Etnografii. Tu wkrótce zajęła się promowaniem i dokumentowaniem działalności najwybitniejszych twórców ludowych tego regionu, m.in.: Katarzyny Zaborowskiej, Marii Cedro-Biskupowej, Michała Basy, Wojciecha Grzegorczyka i jego żony Rozalii (poeci ludowi). W 1968 roku została kierownikiem Działu Etnografii Muzeum Świętokrzyskiego w Kielcach.
Lata 1968-73, to okres jej intensywnych, terenowych badań naukowych. Wówczas to we współpracy z prof. Romanem Reinfussem (1910-1998) przystąpiła do dokumentowania obiektów ginącego w szybkim tempie regionalnego budownictwa ludowego. Wyniki tych rozległych, profesjonalnych badań stały się wkrótce rzetelną podstawą do opracowania koncepcji urządzenia Parku Etnograficznego w Tokarni.
W latach 1963-75 Barbara Erberowa była członkiem zespołu redakcyjnego "Rocznika Muzeum Świętokrzyskiego" (obecnie: "Rocznik Muzeum Narodowego w Kielcach"). Zakres jej zainteresowań naukowych jest bardzo szeroki i różnorodny, od ludowego rzemiosła do problematyki artystycznej. Stąd w jej bogatym dorobku znaleźć można na przykład rozprawy nie tylko na temat garncarstwa ludowego, wytwórców grzebieni tkackich czy giętych miar nasypnych ale i profesjonalne monografie z dziedziny historii sztuki, dotyczące najwybitniejszych artystów ludowych regiony świętokrzyskiego.
Barbara Erberowa była organizatorką i kuratorem wielu wystaw w dziejach muzealnictwa kieleckiego, poczynając od pamiętnej wystawy technik rękodzielniczych i ludowego rzemiosła (eksponowanej od 18 listopada 1973 do 6 marca 1974 roku w Muzeum Świętokrzyskim w Kielcach). Głośnymi wydarzeniami kulturalnymi stawały się też organizowane przez nią ekspozycje ludowej twórczości artystycznej, m.in. rzeźbiarzy: Józefa Piłata, Jana Bernasiewicza, Adama Zegadło, Leona Kudły, Izydora Lipca, Józefa Firmantego, malarzy: Stanisława Bąka, Tadeusza Żaka, Eugeniusza Brożka, czy Marianny Wiśnios, (tej ostatniej poświęciła dwie odrębne wystawy w 1976 i 1988 r.).
Barbara Erberowa przez wiele lat była przewodniczącą rady programowej Oddziału Świętokrzyskiego - Stowarzyszenia Twórców Ludowych. W 1976 roku ukończyła podyplomowe studium muzeologiczne na Uniwersytecie Jagiellońskim. 
W roku 1984 jej naukowa i społeczna działalność została zauważona i uhonorowana prestiżową nagrodą regionalną "Na najciekawsze wydarzenie muzealne 1983 roku" za jakie uznano jej scenariusz do wystawy "Wzory Sztuki Ludowej". W rok później przyznano jej nagrodę Funduszu Nauki i Kultury im. Stanisława Staszica za wybitne osiągnięcia na rzecz upowszechniania wiedzy o sztuce ludowej Kielecczyzny. W roku 1988 otrzymała Dyplom Honorowy Ministra Kultury i Sztuki.
Ważne miejsce obok działalności naukowej i popularyzatorskiej zajmuje też w jej dorobku problematyka kolekcjonerska, dzięki czemu gromadzoną od 1962 roku (wspólnie z mężem – Czesławem Erberem) kolekcję rzeźby ludowej specjaliści uważają za najcenniejszą w regionie. Znajdują się w niej unikatowe prace pochodzące z okresu rozkwitu twórczego, najstarszej i najbardziej interesującej generacji rzeźbiarzy regionu świętokrzyskiego m.in. Józefa Piłata z Dębskiej Woli, Józefa Franusiaka ze wsi Koniemłoty, Mariana Brudka z Bogorii, Józefa Kwietnia z Matyniowa, Izydora Lipca z Garbacza-Skały, Józefa Zganiacza z Fałkowa, Józefa Kaczmarka z Chyczy, Bronisława Dziopy z Kielc, Stanisława Seweryńskiego z Odrowąża, (garncarza tworzącego rzeźby w glinie), a także Adama Zegadły z Krzyzki (rzeźbiarza o europejskim już dziś rozgłosie).
Z jej niemałym udziałem Czesław Erber opracowywał (w formie druków bibliofilskich) katalogi do organizowanych przez nią wystaw etnograficznych. Przykładem jest m.in. katalog malarstwa Marianny Wiśnios (gdzie do publikacji użyto papier pakunkowy, podobny do tego na jakim artystka wykonywała swe malowidła). Oryginalną, interesująca i nowatorską jak na owe czasy koncepcję edytorską stosowali Erberowie przy druku także innych pozycji wydawanych przez muzealną oficynę (m.in. do wystawy współczesnej rzeźby ludowej, otwartej w roku jubileuszu siedemdziesięciolecia istnienia kieleckiej placówki muzealnej - wystaw: malarstwa i rzeźby Tadeusza Żaka, wystawy pośmiertnej Józefa Piłata). 
W 2002 roku nadano Katarzynie Erberowej godność Honorowego Członka Stowarzyszenia Muzealników Polskich. Jest ona też członkiem kieleckiego oddziału Stowarzyszenia Historyków Sztuki oraz Towarzystwa Przyjaciół Muzeum Wsi Kieleckiej.
Wybór publikacji Barbary K. Erberowej.
Informacje o działalności muzealnej i wystawienniczej Barbary Katarzyny Erber opublikowano w "Kronice Rocznika Muzeum Świętokrzyskiego" ("Rocznik Muzeum Narodowego w Kielcach") za lata 1963 -1998, T. 1-19.

</doc>
<doc id="1816923" url="https://pl.wikipedia.org/wiki?curid=1816923" title="Georg von Haaren">
Georg von Haaren

Georg von Haaren (ur. 1906, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Rottenführer.
Życiorys.
Z zawodu szewc. Od 1 października 1944 do 15 kwietnia 1945 pełnił służbę w obozie głównym Dachau jako strażnik. Brał również udział w ewakuacji obozu. W procesie załogi Dachau (US vs. Gottlob Beck i inni), który miał miejsce w dniach 27–30 grudnia 1946 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1816925" url="https://pl.wikipedia.org/wiki?curid=1816925" title="Walter Hoffmann">
Walter Hoffmann

Walter Hoffmann (ur. 1899, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Hauptsturmführer.
Życiorys.
Z zawodu urzędnik administracyjny. Członek NSDAP. Od 1941 do 1945 pełnił służbę w administracji obozu głównego Dachau jako kierownik wydziału finansowego. W procesie załogi Dachau (US vs. Gottlob Beck i inni), który miał miejsce w dniach 27–30 grudnia 1946 przed amerykańskim Trybunałem Wojskowym w Dachau skazany został na 2 lata pozbawienia wolności.

</doc>
<doc id="1816926" url="https://pl.wikipedia.org/wiki?curid=1816926" title="Friedrich Henkel">
Friedrich Henkel

Friedrich Henkel (ur. 1893, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Scharführer.
Służbę w kompleksie obozowym Dachau rozpoczął 1 stycznia 1942 jako strażnik w podobozie "Feldaff". Cztery dni później przeniesiony został do obozu głównego, gdzie pozostał do 12 września 1942. Następnie pełnił służbę w podobozie "Neppenheim" do 16 grudnia 1942. 3 stycznia 1943 powrócił do obozu głównego Dachau. Od 22 lutego 1943 do 26 kwietnia 1945 był kierownikiem komanda więźniarskiego w podobozie "Allach". Brał udział w ewakuacji obozu.
W procesie załogi Dachau (US vs. Ludwig Carl i inni), który miał miejsce w dniach 3–4 stycznia 1947 przed amerykańskim Trybunałem Wojskowym w Dachau skazany został na 3 lata pozbawienia wolności.

</doc>
<doc id="1816927" url="https://pl.wikipedia.org/wiki?curid=1816927" title="Robert Daub">
Robert Daub

Robert Hugo Daub (ur. 1912, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Rottenführer.
Służbę w kompleksie obozowym Dachau rozpoczął 13 lipca 1944 jako strażnik w obozie głównym. 21 stycznia 1945 przeniesiono go do podobozu "Stefanskirchen", gdzie pozostał do 26 kwietnia 1945. Brał udział w ewakuacji obozu. W procesie załogi Dachau (US vs. Ludwig Carl i inni), który miał miejsce w dniach 3–4 stycznia 1947 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1816928" url="https://pl.wikipedia.org/wiki?curid=1816928" title="Wilhelm Walter">
Wilhelm Walter

Wilhelm Walter (ur. 1909, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Scharführer.
Członek Waffen-SS. Od 1 stycznia 1941 do 28 kwietnia 1945 był sierżantem kompanii wartowniczej w obozie głównym Dachau. W procesie załogi Dachau (US vs. Valentin Forster i inni), który miał miejsce 9 stycznia 1947 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1816930" url="https://pl.wikipedia.org/wiki?curid=1816930" title="Adolf Kellermann">
Adolf Kellermann

Adolf Kellermann (ur. 1890, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
Członek Waffen-SS. Od 20 grudnia 1941 do 28 kwietnia 1945 pełnił służbę w obozie głównym Dachau jako strażnik, inspektor wartowników i urzędnik administracji obozowej. W procesie załogi Dachau (US vs. Ferdinand Greiner i inni), który miał miejsce 13 stycznia 1947 przed amerykańskim Trybunałem Wojskowym w Dachau skazany został na 2,5 roku pozbawienia wolności za złożenie karnego raportu na jednego z więźniów i zmuszanie innych do pracy ponad siły.

</doc>
<doc id="1816933" url="https://pl.wikipedia.org/wiki?curid=1816933" title="Robert Boos">
Robert Boos

Robert Anton Boos (ur. 1899, zm. ?) - zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
Członek NSDAP (od maja 1933) i Waffen-SS. Od 1 marca 1940 do 30 lipca 1941 pełnił służbę w obozie głównym Dachau jako strażnik. Następnie od 1 sierpnia 1941 do 2 maja 1945 był sierżantem w drugiej kompanii wartowniczej w Dachau. W procesie załogi Dachau (US vs. Robert Boos i inni), który miał miejsce w dniach 14–15 stycznia 1947 przed amerykańskim Trybunałem Wojskowym w Dachau skazany został na 2,5 roku pozbawienia wolności.

</doc>
<doc id="1816936" url="https://pl.wikipedia.org/wiki?curid=1816936" title="Przedstawiciele dyplomatyczni Polski w Albanii">
Przedstawiciele dyplomatyczni Polski w Albanii

Pierwszym polskim przedstawicielem dyplomatycznym, akredytowanym w Albanii był Władysław Günther-Schwarzburg, poseł polski w Atenach, który w 1937 uzyskał także akredytację na obszar Albanii. Günther-Schwarzburg reprezentował Polskę w 1938 na ślubie władcy Albanii Zoga I z ks. Geraldine Apponyi. Do 1939 nie doszło do utworzenia w Tiranie stałej polskiej misji dyplomatycznej.
Ponowne nawiązanie stosunków dyplomatycznych między Polską a Albanią nastąpiło 6 listopada 1945, w lipcu 1954 podniesiono rangę przedstawicielstw do poziomu ambasad. Do 1949 stronę polską reprezentował ambasador polski w Belgradzie, akredytowany także w Tiranie. W 1949 w Tiranie pojawił się pierwszy polski przedstawiciel dyplomatyczny – Bolesław Jeleń.
W lutym 1966 rząd Polskiej Rzeczypospolitej Ludowej uznał działalność ówczesnego ambasadora Ludowej Republiki Albanii Koço Priftiego za niezgodną z przyjętymi normami i zwyczajami międzynarodowymi, co spowodowało uznanie go za "persona non grata". W ramach retorsji strona albańska wydaliła ówczesnego ambasadora w Tiranie – Stanisława Rogulskiego. Incydent ten spowodował pogorszenie stosunków polsko-albańskich i czasowe odwołanie ambasadorów, a w konsekwencji obniżenie rangi wzajemnych stosunków, trwające aż do 1990. Polska ambasada mieści się obecnie w oddzielnym budynku w Tiranie (większość ambasad zajmuje zamknięty kwartał miasta), w budynku przy Rruga e Durrësit 123.

</doc>
<doc id="1816937" url="https://pl.wikipedia.org/wiki?curid=1816937" title="Parafia Najświętszej Maryi Panny Wspomożycielki Wiernych w Szamocinie">
Parafia Najświętszej Maryi Panny Wspomożycielki Wiernych w Szamocinie

Parafia Najświętszej Maryi Panny Wspomożycielki Wiernych w Szamocinie jest jedną z 10 parafii leżącą w granicach dekanatu chodzieskiego. Erygowana w 1922 roku. Kościół parafialny został wybudowany w 1905 roku.
Dokumenty.
Księgi metrykalne: 

</doc>
<doc id="1816939" url="https://pl.wikipedia.org/wiki?curid=1816939" title="Helenów (Łódź)">
Helenów (Łódź)

Helenów – obszar Systemu Informacji Miejskiej w Łodzi położony w południowo-wschodniej części Bałut (osiedle administracyjne Bałuty-Doły), obejmujący przede wszystkim dwa parki Helenów i Ocalałych.
Nazwa obszaru pochodzi od parku, który znajduje się na jego terenie. Poza tym w jego obrębie mieszczą się: kościół Starokatolicki Mariawitów pw. św. Franciszka z Asyżu, Pałac Bidermanna, Szpital MSWiA, Regionalne Centrum Krwiodawstwa i Krwiolecznictwa, Uniwersytecki Szpital Kliniczny nr 4 (popularny wśród Łodzian jako "szpital przy Spornej"), obiekty dawnej Wojskowej Akademii Medycznej (dziś Uniwersytetu Medycznego), Instytut Psychologii Uniwersytetu Łódzkiego, łódzka delegatura Agencji Bezpieczeństwa Wewnętrznego, dworzec PKS Łódź Północny, Wydział Praw Jazdy i Rejestracji Pojazdów Urzędu Miasta (w dawnym budynku dworca Północnego), tor kolarski klubu "Społem", zabytkowa drewniana zabudowa przy ul. Spornej (na tzw. "Kusym Kącie") oraz ogrody działkowe.
Granica przebiega w sposób następujący:

</doc>
<doc id="1816942" url="https://pl.wikipedia.org/wiki?curid=1816942" title="Dymir">
Dymir



</doc>
<doc id="1816943" url="https://pl.wikipedia.org/wiki?curid=1816943" title="MFZB">
MFZB

MFZB – czwarty album studyjny amerykańskiego poppunkowego zespołu Zebrahead wydany w 2003 roku. Nazwa albumu to skrót od "Mother-Fucking Zebrahead, Bitch". Płyta była dostępna w różnych kolorach: niebieskim (oficjalny), żółtym, zielonym i czerwonym. Jest to pierwszy album grupy, w którym pojawiły się ostrzejsze, bardziej punkowe brzmienia.

</doc>
<doc id="1816949" url="https://pl.wikipedia.org/wiki?curid=1816949" title="Infinity">
Infinity



</doc>
<doc id="1816950" url="https://pl.wikipedia.org/wiki?curid=1816950" title="Forum Polskie">
Forum Polskie

Forum Polskie – polska prawicowa partia polityczna o charakterze narodowo-katolickim, powołana jesienią 2005 przez byłych polityków Ligi Polskich Rodzin.
Utworzenie nowej formacji zapowiedział 20 października 2005 były wiceprezes Ligi Polskich Rodzin Bogdan Pęk. Decyzję motywował stwierdzeniem, iż "LPR pod wodzą Romana Giertycha nie jest demokratyczną partią, ale sektą". 7 listopada tego samego roku ugrupowanie zostało zarejestrowane. 4 marca 2006 odbyło się walne zebranie założycieli partii, na którym wybrano jej władze. Ugrupowanie posiadało dwóch przedstawicieli w Sejmie (Zygmunt Wrzodak i Marian Daszyk), jednego w Senacie (Adam Biela) oraz trzech w Parlamencie Europejskim (Bogdan Pęk, Dariusz Grabowski i Bogusław Rogalski). Według prezesa partii Bogdana Pęka, ugrupowanie miało skupiać przedstawicieli ruchu narodowego, ludowego i chadeckiego oraz współpracować z secesjonistami z PSL, zakładającymi PSL „Piast”. Już 25 sierpnia 2006 partia została wykreślona z ewidencji. W 2007 posłowie reprezentujący ją w Sejmie utworzyli nowe ugrupowanie pod nazwą Narodowy Kongres Polski, a w 2008 byli europosłowie FP współtworzyli partię Naprzód Polsko (obie te formacje istniały do 2010).
Władze partii.
Prezes:
Wiceprezesi:
Sekretarz Generalny:
Przewodniczący Rady Politycznej:

</doc>
<doc id="1816951" url="https://pl.wikipedia.org/wiki?curid=1816951" title="Popowe Wierchy">
Popowe Wierchy

Popowe Wierchy – szczyt (grzbiet) górski o wysokości 684 m n.p.m. we wschodniej części Pasma Magurskiego w Beskidzie Niskim. Szczyt położony jest pomiędzy dolinami rzeki Zdynii wraz z potokiem Roztoka (od południa i południowego wschodu) oraz potoku Gładyszówka (od północy). Wierzchołek Popowych Wierchów jest zalesiony, przez co nie ma walorów widokowych.

</doc>
<doc id="1816955" url="https://pl.wikipedia.org/wiki?curid=1816955" title="Waste of MFZB">
Waste of MFZB

Waste of MFZB – piąty album studyjny amerykańskiego poppunkowego zespołu Zebrahead wydany w 2004 roku. Album został wydany tylko w Japonii. Znalazły się na nim niezamieszczone nigdzie wcześniej piosenki, które powstały podczas sesji nagraniowej do poprzedniej płyty, MFZB. Wyjątkiem są dwa utwory: „Wannabe” (cover Spice Girls) został nagrany podczas sesji nagraniowej albumu Playmate of the Year, a „Lightning Rod” pojawił się wcześniej na singlu „Rescue Me” (jednak wtedy nosił tytuł „Outcast”).

</doc>
<doc id="1816959" url="https://pl.wikipedia.org/wiki?curid=1816959" title="Johann Pellert">
Johann Pellert

Johann Pellert (ur. 1901, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberschütze.
Pracę w obozie Dachau rozpoczął we wrześniu 1939 jako cywil na stanowisku kierownika zaopatrzenia w obozowej fabryce ubrań. 27 kwietnia 1942 został członkiem Waffen-SS i dalej sprawował poprzednią funkcję (do 24 kwietnia 1945). Następnie przeniesiono go do podobozu "Thierse", gdzie pozostał do 4 maja 1945.
W procesie załogi Dachau (US vs. Fritz Heske i inni), który miał miejsce w dniach 3–10 lutego 1947 przed amerykańskim Trybunałem Wojskowym w Dachau skazany został na 3 lata pozbawienia wolności za znęcanie się nad więźniami i składanie na nich karnych raportów. Pellert brał również udział w egzekucji przez powieszenie dwóch więźniów rosyjskich.

</doc>
<doc id="1816963" url="https://pl.wikipedia.org/wiki?curid=1816963" title="Josef Gotsch">
Josef Gotsch

Josef Gotsch (ur. 1915, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Rottenführer.
Volksdeutscher rumuński. W czasie II wojny światowej pełnił służbę w obozie głównym Dachau jako strażnik odpowiedzialny za psy wartownicze w jednym z komand więźniarskich. Uczestniczył również w ewakuacji obozu. W procesie załogi Dachau (US vs. Josef Hintermayer i inni), który toczył się w dniach 4–5 marca 1947 przed amerykańskim Trybunałem Wojskowym w Dachau skazany został na 3 lata pozbawienia wolności za szczucie psem podległych mu więźniów.

</doc>
<doc id="1816964" url="https://pl.wikipedia.org/wiki?curid=1816964" title="Trybunał Ludowy (III Rzesza)">
Trybunał Ludowy (III Rzesza)



</doc>
<doc id="1816966" url="https://pl.wikipedia.org/wiki?curid=1816966" title="Karl Rausch">
Karl Rausch

Karl Rausch (ur. 1891, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Sturmscharführer.
W latach 1943–1944 kierował komandem więźniarskim w podobozie KL Dachau – "Schleischeim". Uczestniczył również w ewakuacji obozu. W procesie załogi Dachau (US vs. Josef Hintermayer i inni), który miał miejsce w dniach 4–5 marca 1947 przed amerykańskim Trybunałem Wojskowym w Dachau skazany został na 2,5 roku pozbawienia wolności za znęcanie się nad podległymi mu więźniami.

</doc>
<doc id="1816968" url="https://pl.wikipedia.org/wiki?curid=1816968" title="Hermann Calenberg">
Hermann Calenberg

Hermann Josef Calenberg (ur. 1900, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Hauptscharführer.
Z zawodu kierowca ciężarówki. Członek Niemieckiego Frontu Pracy. Od czerwca 1944 do października 1944 pełnił służbę w "Kaufering III", podobozie Dachau, jako strażnik, dowódca oddziału wartowniczego i kierownik komanda więźniarskiego. Następnie przeniesiony został do podobozu "Utting", gdzie dowodził oddziałami wartowniczymi, a następnie 25 kwietnia 1945 brał udział w ewakuacji obozu. 
W procesie załogi Dachau (US vs. Hermann Calenberg i inni), który odbył się w dniach 6–7 marca 1947 przed amerykańskim Trybunałem Wojskowym w Dachau skazany został na 3 lata pozbawienia wolności za maltretowanie więźniów.

</doc>
<doc id="1816969" url="https://pl.wikipedia.org/wiki?curid=1816969" title="Richard Hoschke">
Richard Hoschke

Richard Hoschke (ur. 1892, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
Członek NSDAP. Od 21 września 1944 do 5 stycznia 1945 pełnił służbę w "Kaufering III", podobozie Dachau, jako strażnik i konwojent drużyn roboczych. Następnie przeniesiony został do podobozu "Utting", gdzie sprawował stanowisko "Rapportführera". Od 12 lutego 1945 do 15 marca 1945 przebywał w podobozie "Udst", gdzie szkolił wartowników SS. Następnie przeniesiono go do obozu głównego, gdzie kierował jedną z kuchni dla esesmanów. 2 kwietnia 1945 powrócił do podobozu "Utting", gdzie pozostał do 22 kwietnia 1945. Uczestniczył w ewakuacji obozu.
W procesie załogi Dachau (US vs. Hermann Calenberg i inni), który miał miejsce w dniach 6–7 marca 1947 przed amerykańskim Trybunałem Wojskowym w Dachau skazany został na 3 lata pozbawienia wolności za wielokrotne maltretowanie więźniów.

</doc>
<doc id="1816970" url="https://pl.wikipedia.org/wiki?curid=1816970" title="Letki">
Letki

osoby

</doc>
<doc id="1816971" url="https://pl.wikipedia.org/wiki?curid=1816971" title="Jooseppi Julius Mikkola">
Jooseppi Julius Mikkola

Jooseppi Julius Mikkola (ur. 6 lipca 1866 w Ylöjärvi zm. 28 września 1946 w Helsinkach) – fiński językoznawca-slawista.
Życiorys.
Urodził się w rodzinie chłopskiej. Początkowo studiował sanskryt, fennistykę i komparatystykę indoeuropejską (m.in. w Uppsali pod kierunkiem Adolfa Noreena). Językami słowiańskimi zainteresował się bliżej już po uzyskaniu dyplomu magisterskiego z indologii i językoznawstwa historyczno-porównawczego.
Slawistyka była niewątpliwie głównym, acz nie jedynym polem badawczym Mikkoli. Za jedną z podstawowych jego prac uchodzi już jego rozprawa doktorska "Slavische Lehnwörter in den westfinnischen Sprachen" (1893). W 1896 r. Mikkola odbył wycieczkę badawczą do Słowińców. Zebrane wśród nich teksty z opracowaniem akcentuacji i wokalizmu opublikował w 1897 r. Były to już rzeczywiście ostatnie chwili dla przeprowadzenia badań, gdyż ostatni Słowińcy mówiący swoim językiem zginęli bądź zmarli w latach I wojny światowej. W 1899 r. Mikkola wydał rozprawę o zachodniosłowiańskim systemie akcentowym i iloczasowym, która w dużej mierze była kontynuacją i rozszerzeniem obserwacji poczynionych wśród Słowińców.
W 1900 r. został profesorem nadzwyczajnym filologii słowiańskiej w Helsinkach, a w 1921 r. profesorem zwyczajnym. Studentom slawistyki najbardziej znana jest jego trzytomowa synteza "Urslavische Grammatik" (t. 1 [akcent, samogłoski]: 1913; t. 2 [spółgłoski]: 1942; t. 3 [morfologia] wydany pośmiertnie: 1950).
Mniej powszechnie natomiast wiadomo, że zasłużył się także dla turkologii publikując "Die Chronologie der türkischen Donaubulgaren" (w: "Journal de la Société Finno-Ougrienne" 30 [1913]: 1-25), którym to studium zainicjował dyskusję nad nazewnictwem osobowym chanów bułgarskich, wykazując, że osobliwe, niesłowiańskie imiona w odkrytej w 1866 r. liście chanów dadzą się objaśnić turkijskimi nazwami lat w tzw. kalendarzowym cyklu zwierzęcym i turkijskimi liczebnikami.
O uznaniu, jakim Mikkola cieszył się w świecie slawistycznym, świadczy fakt, że Uniwersytet w Lipsku zaproponował mu objęcie katedry języków słowiańskich po śmierci Augusta Leskiena (1840–1916). Mikkola propozycji jednak nie przyjął, ponieważ nie chciał opuszczać Finlandii, tym bardziej, że żoną jego była Maila Talvio, pisarka, tłumaczka literatury polskiej i działaczka kulturalna.

</doc>
<doc id="1816972" url="https://pl.wikipedia.org/wiki?curid=1816972" title="Whatever Happens">
Whatever Happens

Whatever Happens – piętnasty utwór Michaela Jacksona z albumu "Invincible". Partia gitarowa Carlosa Santany została zarejestrowana w lutym 2001 w San Francisco. Michael nie mógł uczestniczyć w nagrywaniu jej z powodu innych zobowiązań.
Historia.
Whatever Happens pojawia się na: niemieckiej, szwajcarskiej, włoskiej, francuskiej oraz w wersji Deluxe składanki King of Pop.
Szczegółowe informacje.
Wokal: Michael Jackson 
Dodatkowy wokal w tle: Mario Vasquez i Mary Brown 
Tekst i muzyka: Michael Jackson, T. Riley, Gil Cang, J. Quay i Geoffrey Williams 
Producent: Michael Jackson i Teddy Riley
Gitara: Carlos Santana
Mix: Bruce Swedien, Teddy Riley i George Mayers

</doc>
<doc id="1816975" url="https://pl.wikipedia.org/wiki?curid=1816975" title="Cmentarz na Psim Polu">
Cmentarz na Psim Polu

Cmentarz Komunalny Psie Pole – cmentarz we Wrocławiu, założony w 1996 na osiedlu Psie Pole. Ze względu na brzmienie oficjalnej nazwy często nazywany "Cmentarzem Kiełczowskim" lub "Cmentarzem przy ulicy Kiełczowskiej".
Decyzja o budowie nowego cmentarza komunalnego została podjęta ze względu na fakt wyczerpywania się miejsc grzebalnych na dwóch największych tego typu nekropoliach we Wrocławiu: Osobowickim i Grabiszyńskim. Cmentarz na Psim Polu spełnia wymogi stawiane nowoczesnym cmentarzom, jest przystosowany nie tylko do tradycyjnych pochówków ziemnych ale też urnowych, zarówno w ziemi jak i w kolumbariach. Docelowo cmentarz ma mieć powierzchnię 40 ha, w chwili obecnej powierzchnia wynosi 9,4 ha. W skład kompleksu cmentarnego wchodzą także budynki zarządu, dom pogrzebowy i krematorium – jedyne we Wrocławiu.

</doc>
<doc id="1816977" url="https://pl.wikipedia.org/wiki?curid=1816977" title="Most Władysława IV w Bydgoszczy">
Most Władysława IV w Bydgoszczy

Most Władysława IV – most drogowo-tramwajowy, który znajdował się na Kanale Bydgoskim, w Bydgoszczy, na zachodnim obrzeżu Śródmieścia, powyżej Starego Miasta. Przechodziła przez niego ulica Świętej Trójcy. Wyburzony w 1972 roku.
Historia.
Pierwszy drewniany most powstał po uruchomieniu Kanału Bydgoskiego w 1774 r., z konieczności utrzymania ciągu komunikacyjnego w kierunku Koronowa.
W końcu XVIII wieku, po modernizacji kanału i śluz, koryto kanału lekko przesunięto w kierunku południowym, ku nowym, murowanym śluzom. W miejscu starego mostu zbudowano ziemny nasyp z drogą prowadzącą do nowego, również drewnianego mostu nad przesuniętym korytem kanału. Funkcjonował on do roku 1841, kiedy to władze miasta z uwagi na nasilający się ruch i duże obciążenie starej konstrukcji, podjęły decyzję o wybudowaniu tym razem mostu kamiennego.
Obiekt został wykonany w kamienno-ceglanej konstrukcji łukowej. Była to masywna, dwuprzęsłowa konstrukcja spinająca brzegi Kanału Bydgoskiego, który w tym miejscu posiadał szerokość ponad 18 m. Długość mostu wynosiła 29,1 m, a szerokość ok. 10,4 m. Od dna kanału most wznosił się na wysokość 6,12 m. Przez most poprowadzono jezdnie i chodniki zabezpieczone metalowymi balustradami. Wjazd po obu stronach oświetlały lampy gazowe. Łuki przęseł wykonane były z cegły. Północne przęsło, szersze i wyższe od pozostałych, umożliwiało przepłynięcie barkom rzecznym.
Masywność konstrukcji mostu umożliwiła na początku XX w. położenie na nim torowiska tramwajowego, dochodzącego do linii kolejowej przy zbiegu ul. Grunwaldzkiej z ul. Staroszkolną (linia nr 5).
W okresie międzywojennym most otrzymał imię króla Władysława IV, którego herb umieszczono od strony ulicy Grunwaldzkiej. 4 września 1939 r. wycofujące się oddziały Wojska Polskiego wysadziły południowe przęsło, które zostało prowizorycznie naprawione w 1940 r. 22 stycznia 1945 roku most został ponownie zburzony. Odbudowano go rok później. Most posiadał drewniany pomost ułożony na zachowanym przęśle północnym (ceglano-kamiennym) oraz tymczasowym z dźwigarów stalowych. W takiej formie most dotrwał do początku lat 70. XX wieku. W 1970 roku przeprawę wyremontowano na podstawie projektu opracowanego przez Biuro Projektów Budownictwa Komunalnego.
Obiekt został wyburzony w 1972 r. wraz z fragmentem Kanału Bydgoskiego i dwoma śluzami podczas budowy węzła grunwaldzkiego. W jego miejscu położono torowisko tramwajowe wraz z przystankami w bliskim sąsiedztwie Ronda Grunwaldzkiego.

</doc>
<doc id="1816979" url="https://pl.wikipedia.org/wiki?curid=1816979" title="Franz Oppenheimer">
Franz Oppenheimer

Franz Oppenheimer (ur. 30 marca 1864 roku w Berlinie, zm. 30 września 1943 roku w Los Angeles) – socjolog, ekonomista i politolog, zajmujący się głównie tematyką państwa. Niemiec pochodzenia żydowskiego.
Pogląd na państwo.
W książce „Państwo” Oppenheimer wyjaśnia niewolniczą i pasożytniczą naturę państwa. Jak pisze istnieją dwa wzajemnie wykluczające się rodzaje środków, za pomocą których człowiek może osiągać bogactwo:
Jak opisuje je Murray Rothbard w „Manifeście libertariańskim”, "środki polityczne mają charakter czystego pasożytnictwa, ponieważ bazują na wypracowanej wcześniej produkcji, którą wyzyskujący konfiskują. W ten sposób produkcja ta, zamiast wzbogacić globalny dorobek społeczeństwa, zostaje społeczeństwu zabrana".
Zdaniem Oppenheimera, podczas gdy obywatele osiągają bogactwo pokojowymi, produktywnymi, ekonomicznymi środkami, państwo stosuje przymusowy wyzysk. Dlatego państwo w opinii Oppenheimera to organizacja, która dokonuje grabieży na danym terytorium.

</doc>
<doc id="1816980" url="https://pl.wikipedia.org/wiki?curid=1816980" title="Broadcast to the World">
Broadcast to the World

Broadcast to the World – szósty album studyjny amerykańskiego poppunkowego zespołu Zebrahead wydany w 2006 roku. Następca dobrze ocenianego albumu "MFZB". Płytę nagrano po odejściu z zespołu Justina Mauriello, którego w roli gitary rytmicznej/śpiewu zastąpił debiutujący Matty Lewis. Autorem okładki albumu jest Shawn Harris, wokalista zespołu The Matches.

</doc>
<doc id="1816982" url="https://pl.wikipedia.org/wiki?curid=1816982" title="Pneumocystidomycetes">
Pneumocystidomycetes

Pneumocystidomycetes O.E. Erikss. &amp; Winka – klasa grzybów z gromady workowców ("Ascomycota").
Systematyka.
Według aktualizowanej klasyfikacji Index Fungorum klasa "Pneumocystidomycetes" to takson monotypowy:

</doc>
<doc id="1816983" url="https://pl.wikipedia.org/wiki?curid=1816983" title="Never Gonna Be Alone">
Never Gonna Be Alone

Never Gonna Be Alone – ballada rockowa kanadyjskiego zespołu Nickelback, wydana jako szósty singel promujący płytę "Dark Horse" z 2008 roku. Singel został wydany jedynie w Stanach Zjednoczonych oraz w Brazylii. Ukazał się w rozgłośniach radiowych 29 września 2009 roku. Utwór trwa 3 minuty i 47 sekund, i jest szóstym utworem co do najdłuższych na płycie. Autorem tekstu, jest wokalista grupy Chad Kroeger, muzykę skomponował wspólnie cały zespół, wraz z producentem płyty, Robertem Langiem. „Never Gonna Be Alone” jest jednym z pięciu utworów, w którym swój udział kompozytorski ma Lange. Utwór został zamieszczony na 7 pozycji na krążku.
Znaczenie tekstu.
Tekst utworu zawiera w sobie elementy miłosne. Ze względu na tematykę tekstową, oraz brzmienie, utwór jest także zaliczany do poprzednich ballad zespołu „Far Away”, „If Everyone Cared” czy „I’d Come for You”. Utwór „Never Gonna Be Alone”, jest utrzymany w lekkim soft rockowym brzmieniu, gdzie w zdecydowanej przewadze słychać jest gitary akustyczne. jest jedną z 3 ballad zawartych na albumie „Dark Horse”.
Pozycje na listach.
Utwór zadebiutował na 68 pozycji na liście Billboard Hot 100 na pięć tygodni przed tym jak został wybrany na singel. Utwór dotarł także do 54 pozycji na liście Canadian Hot 100. Podobnie było z innym utworem z płyty, „Shakin’ Hands”. Utwór zadebiutował w rozgłośniach radiowych w grudniu 2008 roku, kiedy to został zaprezentowany w radiu CJFM-FM (Mix 96, Virgin Radio), oraz m.in. w CKRV-FM. Poza tym piosenka zadebiutowała także na liście w Niemczech Dutch Top 40 na 37 pozycji. Utwór dostał się także na amerykańskie listy Billboard Pop Songs gdzie utwór zadebiutował na 31 pozycji, oraz na Hot Adult Top 40 Tracks, gdzie dotarł do pozycji 12.
Utwór został wykorzystany na ścieżce dźwiękowej do brazylijskiej telenoweli „Caminho das Índias”. Telenowela jest także transmitowana w Portugalii. Na ścieżce dźwiękowej, utwór znalazł się obok takich wykonawców jak m.in. Kings of Leon. Piosenka została także użyta w WWE Tribute to the Troops, gdzie podkreślała wizytę zapaśnika Johna Ceny w Iraku, po raz pierwszy od sześciu lat.
Premiera koncertowa utworu nastąpiła 3 kwietnia 2010 roku, podczas koncertu w Atlantic City w Stanach Zjednoczonych. Utwór został zagrany tylko raz podczas trasy „Dark Horse Tour”.
Teledysk.
Do utworu został nakręcony również teledysk. Reżyserem video został Nigel Dick, który wyreżyserował już 4 teledyski z płyty „Dark Horse”. Premiera odbyła się 11 listopada 2009 roku na portalu YouTube. Teledysk opowiada historię pewnej młodej kobiety która straciła swojego ojca.
Lista utworów na singlu.
Single CD:
Twórcy.
Nickelback
Produkcja
Pozostali

</doc>
<doc id="1816984" url="https://pl.wikipedia.org/wiki?curid=1816984" title="Pneumocystidales">
Pneumocystidales



</doc>
<doc id="1816986" url="https://pl.wikipedia.org/wiki?curid=1816986" title="Pneumocystidaceae">
Pneumocystidaceae



</doc>
<doc id="1816988" url="https://pl.wikipedia.org/wiki?curid=1816988" title="Not the New Album EP">
Not the New Album EP

Not the New Album EP – EP amerykańskiego poppunkowego zespołu Zebrahead. Wydany w celu promocji studyjnego albumu Phoenix.

</doc>
<doc id="1816992" url="https://pl.wikipedia.org/wiki?curid=1816992" title="Parafia Podwyższenia Krzyża Pańskiego we Wrocławiu (prawosławna)">
Parafia Podwyższenia Krzyża Pańskiego we Wrocławiu (prawosławna)

Parafia Podwyższenia Krzyża Świętego – dawna prawosławna parafia wojskowa we Wrocławiu.
Historia.
Parafia została erygowana 2 października 1996.
Wspólnota nie posiadała własnej świątyni. Nabożeństwa odbywały się w soborze Narodzenia Przenajświętszej Bogurodzicy (katedrze diecezji wrocławsko-szczecińskiej).
Proboszczem parafii przez cały okres jej istnienia był ks. mitrat płk Aleksander Konachowicz.
W październiku 2018 r. funkcje wrocławskiej prawosławnej parafii wojskowej przejęła parafia Świętych Cyryla i Metodego.

</doc>
<doc id="1816998" url="https://pl.wikipedia.org/wiki?curid=1816998" title="IT-1">
IT-1

IT-1 ("ИТ-1") – czołg z uzbrojeniem rakietowym, konstrukcji radzieckiej, z okresu po II wojnie światowej.

</doc>
<doc id="1816999" url="https://pl.wikipedia.org/wiki?curid=1816999" title="Matrioszka (ujednoznacznienie)">
Matrioszka (ujednoznacznienie)



</doc>
<doc id="1817000" url="https://pl.wikipedia.org/wiki?curid=1817000" title="Étienne de La Boétie">
Étienne de La Boétie

Étienne de La Boétie (ur. 1 listopada 1530 w Sarlat, zm. 18 sierpnia 1563 w Le Taillan-Médoc) – francuski sędzia, pisarz oraz filozof polityczny, przyjaciel Michel de Montaigne’a i autor "Rozprawy o dobrowolnej niewoli" ("Discours de la servitude volontaire").
Życie.
Syn królewskiego urzędnika w południowo-zachodniej Francji i siostry marszałka parlamentu w Bordeaux. Osierocony we wczesnym wieku, został oddany na wychowanie do wuja, który pełnił funkcję wikarego (prawdopodobnie w Bouilhonnas).
W 1553 po uzyskaniu dyplomu prawnika na uniwersytecie w Orleanie, La Boétie został deputowanym parlamentu Bordeaux. Zmarł 18 sierpnia 1563, w wieku 32 lat.
Poglądy.
Na wiek przed Johnem Lockiem i Tomaszem Hobbesem, La Boétie użył abstrakcyjnego, dedukcyjnego rozumowania argumentując za absolutnym, uniwersalnym i naturalnym prawem wolności dla każdego człowieka.
W swoim nigdy nieopublikowanym dziele "Rozprawa o dobrowolnej niewoli" przekonywał, że tyrana nie trzeba zwalczać, ani zabijać – wystarczy, że obywatele odmówią mu posłuszeństwa: „Unicestwi się sam, byleby tylko kraj nie chciał mu dłużej służyć. Nie chodzi o to, by czegoś go pozbawiać, ale by niczego mu nie dawać”.
Tyranem dla La Boétie nie był tylko władca, ale – po raz pierwszy w historii – rozszerzył tę definicję na całe państwo. Tyran posiada „nic więcej jak tylko władzę, którą sami mu przekazujecie, by was zniszczył. Skąd miałby wziąć oczy do szpiegowania was, jeśli sami mu ich nie dacie? Skąd weźmie broń do zadawania wam krzywdy, jeśli nie pożyczy jej od was? Stopy, którymi depcze po waszych miastach, skąd pochodzą, jeśli nie od was? Skąd ma nad wami władzę, jeśli nie od was?”
Tłumaczył, że jeżeli pozbawić tyrana dopływu funduszy, stanie się niczym.
Wpływ.
W XX wieku wielu europejskich anarchistów zaczęło powoływać się na La Boétie, w tym Gustav Landauer, Bart de Ligt czy Simone Weil. Autonomistyczny myśliciel marksistowski John Holloway również cytuje go w książce "Crack Capitalism", aby wyjaśnić swoją ideę „zerwania z kapitalizmem”. Gene Sharp, jeden z czołowych teoretyków politycznej walki bez przemocy, często powoływał się na La Boétiego w swoich pracach: "The Politics of Nonviolent Action" oraz "From Dictatorship to Democracy".

</doc>
<doc id="1817007" url="https://pl.wikipedia.org/wiki?curid=1817007" title="Phoenix (Zebrahead)">
Phoenix (Zebrahead)

Phoenix – siódmy album studyjny amerykańskiego poppunkowego zespołu Zebrahead wydany w 2008 roku. Wydany przez Sony Music Entertainment, następca "Broadcast to the World". "Mental Health", pierwszy singiel z płyty wydano miesiąc przed japońską premierą całego albumu. Autorem okładki albumu jest Shawn Harris, wokalista zespołu The Matches.
Ciekawostki.
"Welcome to the Jungle",
"Holiday in Cambodia",
"Knights of Cydonia",
"Bulls on Parade",
"Anarchy in the U.K.",
"Cities on Flame with Rock and Roll",
"My Name Is Jonas",
"Rock You Like a Hurricane",
"Cherub Rock",
"La Grange",
"Mississippi Queen",
"Talk Dirty to Me",
"Story of My Life",
"Rock and Roll All Nite",
"Hit Me With Your Best Shot",
"Sabotage",
"The Devil Went Down to Georgia",
"Pride and Joy",
"Barracuda",
"Raining Blood",
"Cult of Personality",
"The Number of the Beast",
"One".

</doc>
<doc id="1817010" url="https://pl.wikipedia.org/wiki?curid=1817010" title="Rozprawy i szkice">
Rozprawy i szkice

Rozprawy i szkice – zbiór esejów i publicystyki literackiej Stanisława Lema po raz pierwszy wydany nakładem Wydawnictwa Literackiego w roku 1975 jako 19. pozycja serii "Dzieł wybranych" autora. W częściowo zmienionym wyborze wznowiony jako "Mój pogląd na literaturę".
Dzieło jest podzielone na trzy części. Pierwsza część zawiera eseje literackie, druga - omówienia wybranych pozycji literatury (m.in. posłowia z serii wydawniczej WL „Stanisław Lem poleca”), trzecia - artykuły dotyczące nauki i technologii.

</doc>
<doc id="1817012" url="https://pl.wikipedia.org/wiki?curid=1817012" title="Josef Häussler">
Josef Häussler

Josef Häussler (ur. 1888, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Scharführer.
Członek Waffen-SS od grudnia 1941, kiedy również rozpoczął służbę w obozie głównym Dachau jako strażnik. 5 kwietnia 1943 przeniesiony został do podobozu "Allach" na stanowisko "Blockführera". 20 listopada 1943 skierowano go do podobozu "Kettern", gdzie pełnił funkcje "Blockführera" i kierownika komanda więźniarskiego do 15 maja 1944. Powrócił następnie do obozu głównego Dachau, gdzie, do 15 września 1944, również był "Blockführerem". Od 15 września 1944 do 7 stycznia 1945 sprawował z kolei funkcje "Blockführera" i zastępcy kierownika komanda więźniarskiego w "Kettern". Wreszcie sprawował ponownie takie same stanowisko w obozie głównym do 26 kwietnia 1945. W dniach 26 kwietnia – 1 maja 1945 uczestniczył w ewakuacji obozu.
W procesie załogi Dachau (US vs. Josef Häussler i inni), który miał miejsce w dniach 6–10 marca 1947 przed amerykańskim Trybunałem Wojskowym w Dachau skazany został na 3 lata pozbawienia wolności za bicie więźniów kijem i biczem w trakcie apeli.

</doc>
<doc id="1817015" url="https://pl.wikipedia.org/wiki?curid=1817015" title="Ernst Reuter (esesman)">
Ernst Reuter (esesman)

Ernst Reuter (ur. 1890, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Scharführer.
Członek Waffen-SS. Od 2 sierpnia 1944 do 26 lutego 1945 był strażnikiem w podobozie KL Dachau – "Kaufering III". Następnie od 1 marca 1945 do 27 kwietnia 1945 pełnił służbę w podobozie "Allach". W procesie załogi Dachau (US vs. Edgar Stiller i inni), który miał miejsce w dniach 18–24 marca 1947 przed amerykańskim Trybunałem Wojskowym w Dachau skazany został na 3 lata pozbawienia wolności za maltretowanie więźniów.

</doc>
<doc id="1817016" url="https://pl.wikipedia.org/wiki?curid=1817016" title="Anton Eign">
Anton Eign

Anton Eign (ur. 1908, zm. ?) – zbrodniarz nazistowski, pracownik cywilny w niemieckim obozie koncentracyjnym Dachau.
Z zawodu ślusarz. Od 28 maja 1944 do 27 kwietnia 1945 był kierownikiem jednego z zakładów w fabryce BMW, w której pracowali więźniowie "Kaufberen", podobozu KL Dachau. W procesie załogi Dachau (US vs. August Ruhnke i inni), który miał miejsce w dniach 16–18 kwietnia 1947 przed Amerykańskim Trybunałem Wojskowym w Dachau skazany został na 5 lat pozbawienia wolności za bicie podległych mu więźniów, bezwzględną eksploatację ich siły roboczej i skazywanie ich na okrutne kary.

</doc>
<doc id="1817017" url="https://pl.wikipedia.org/wiki?curid=1817017" title="Oskar Knoche">
Oskar Knoche

Oskar Hermann Franz Knoche (ur. 1898, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Unterscharführer.
Weteran I wojny światowej. 27 sierpnia 1939 wstąpił do Wehrmachtu. Członek Waffen-SS od 1 sierpnia 1944. Od 1 sierpnia 1944 do 27 kwietnia 1945 pełnił służbę w obozie Dachau oraz jego podobozach "Augsburg" i "Bämenheim". Uczestniczył w ewakuacji obozu.
W procesie załogi Dachau (US vs. Oskar Knoche i inni), który miał miejsce w dniach 2–6 maja 1947 przed amerykańskim Trybunałem Wojskowym w Dachau skazany został na 4 lata pozbawienia wolności za udział w zbrodniach popełnionych podczas ewakuacji obozu.

</doc>
<doc id="1817018" url="https://pl.wikipedia.org/wiki?curid=1817018" title="Jon Wilhelm Heyne">
Jon Wilhelm Heyne

Jon Wilhelm Heyne (ur. 1898, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Unterscharführer.
Z zawodu piekarz. W sierpniu 1939 wstąpił do Wehrmachtu. Członek Waffen-SS od 30 czerwca 1944, gdy został również skierowany do służby w obozie Dachau. 14 lipca 1944 przeniesiono go do podobozu "Augsburg", gdzie pozostał do 3 października 1944. Następnie od 4 października 1944 do 5 marca 1945 pełnił służbę w podobozie "Launingen". 5 kwietnia 1945 powrócił do obozu głównego Dachau i pozostał tam do 30 kwietnia 1945. Uczestniczył w ewakuacji obozu.
W procesie załogi Dachau (US vs. Oskar Knoche i inni), który miał miejsce w dniach 2–6 maja 1947 przed amerykańskim Trybunałem Wojskowym w Dachau skazany został na 4 lata pozbawienia wolności za udział w zbrodniach popełnionych podczas ewakuacji obozu.

</doc>
<doc id="1817019" url="https://pl.wikipedia.org/wiki?curid=1817019" title="Michael Greil">
Michael Greil

Michael Greil (ur. 1908, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Rottenführer.
Z zawodu stolarz. 7 czerwca 1940 wstąpił do Waffen-SS i skierowany został do służby w obozie głównym Dachau. Przeszedł tu szkolenie na strażnika, które trwało do 30 sierpnia 1940. Następnie pracował w obozie jako stolarz do 25 listopada 1942. W latach 1942–1943 kierował jednym z komand więźniarskich.
W procesie załogi Dachau (US vs. Michael Greil i inni), który odbył się w dniach 6–9 maja 1947 przed amerykańskim Trybunałem Wojskowym w Dachau skazany został na 4 lata pozbawienia wolności za znęcanie się nad więźniami i składanie na nich karnych raportów.

</doc>
<doc id="1817020" url="https://pl.wikipedia.org/wiki?curid=1817020" title="UFC 74">
UFC 74

UFC 74: Respect – gala mieszanych sztuk walki organizacji UFC, która odbyła się 25 sierpnia 2007 roku w Las Vegas. W walce wieczoru Randy Couture pokonał Gabriela Gonzagę, broniąc mistrzostwa UFC w wadze ciężkiej.
Nagrody bonusowe.
Wymienieni poniżej zawodnicy otrzymali dodatkową nagrodę w wysokości 40 000 $:

</doc>
<doc id="1817024" url="https://pl.wikipedia.org/wiki?curid=1817024" title="Bruno Jakusch">
Bruno Jakusch

Bruno Jakusch (ur. 1903, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Unterscharführer.
1 lutego 1940 wstąpił do Waffen-SS. Od września 1942 do lutego 1945 w obozie głównym Dachau jako kierownik komanda więźniarskiego. W procesie załogi Dachau (US vs. Michael Greil i inni), który odbył się w dniach 6–9 maja 1947 przed amerykańskim Trybunałem Wojskowym w Dachau skazany został na 2,5 roku pozbawienia wolności za znęcanie się nad podległymi mu więźniami.

</doc>
<doc id="1817025" url="https://pl.wikipedia.org/wiki?curid=1817025" title="Pneumocystis jirovecii">
Pneumocystis jirovecii



</doc>
<doc id="1817026" url="https://pl.wikipedia.org/wiki?curid=1817026" title="Karl Holderbaum">
Karl Holderbaum

Karl Holderbaum (ur. 1922, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberschütze.
Volksdeutscher rumuński. Z zawodu rzeźnik. 11 kwietnia 1941 wstąpił do Waffen-SS. Od 20 lipca 1943 do 22 kwietnia 1944 pełnił służbę w administracji obozu Dachau jako rzeźnik. W procesie załogi Dachau (US vs. Michael Greil i inni), który miał miejsce w dniach 6–9 maja 1947 przed amerykańskim Trybunałem Wojskowym w Dachau skazany został na 3 lata pozbawienia wolności za znęcanie się nad więźniami.

</doc>
<doc id="1817027" url="https://pl.wikipedia.org/wiki?curid=1817027" title="Hermann Hanschen">
Hermann Hanschen

Hermann Hanschen (ur. 1910, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
1 października 1934 wstąpił do Waffen-SS. Od 4 maja 1938 do 27 sierpnia 1944 kierował kantyną dla więźniów w obozie Dachau. W procesie załogi Dachau (US vs. Michael Greil i inni), który miał miejsce w dniach 6–9 maja 1947 przed amerykańskim Trybunałem Wojskowym w Dachau skazany został na 3 lata pozbawienia wolności za znęcanie się nad więźniami.

</doc>
<doc id="1817029" url="https://pl.wikipedia.org/wiki?curid=1817029" title="Serek wiejski">
Serek wiejski



</doc>
<doc id="1817030" url="https://pl.wikipedia.org/wiki?curid=1817030" title="Panty Raid">
Panty Raid

Panty Raid – ósmy album studyjny amerykańskiego poppunkowego zespołu Zebrahead. Album zawiera covery piosenek gwiazd muzyki pop, takich jak Avril Lavigne, Christina Aguilera i Gwen Stefani.
Pierwszy singiel z albumu to cover piosenki Avril Lavigne – "Girlfriend". Wydany 20 września 2009 wraz z filmem parodiującym teledysk Avril Lavigne.

</doc>
<doc id="1817031" url="https://pl.wikipedia.org/wiki?curid=1817031" title="Mecano">
Mecano

Mecano – hiszpański zespół muzyczny grający pop. Większość tekstów została napisana z męskiej perspektywy. Piosenki śpiewała głównie Ana Torroja. Uzyskano tym sposobem kontrast oraz dwuznaczność, które były jednymi z wyróżników zespołu.

</doc>
<doc id="1817032" url="https://pl.wikipedia.org/wiki?curid=1817032" title="Roman Lemanik">
Roman Lemanik

Roman Lemanik pseud. "Lemano" (ur. 12 czerwca 1922 w Częstochowie, zm. 26 lipca 1987 w Katowicach) – polski iluzjonista.
Był synem Józefa i Marii z domu Hamala. Od 1945 występował jako iluzjonista. Uczestnik, a następnie również juror międzynarodowych konkursów iluzji w krajach dawnego bloku wschodniego. Jego największym sukcesem był złoty medal w konkursie o puchar Otakara Maršika na Europejskim Przeglądzie Nowych Magicznych Tricków w Nowym Borze w Czechosłowacji. Był członkiem Krajowej Sekcji Artystów Iluzji Stowarzyszenia Polskich Artystów Teatru i Filmu.

</doc>
<doc id="1817033" url="https://pl.wikipedia.org/wiki?curid=1817033" title="Buriana z Kornwalii">
Buriana z Kornwalii

Buriana z Kornwalii (ur. ?, zm. ok. 530) – święta katolicka, eremitka.
Zgodnie z tradycją przyjmuje się, że Buriana przybyła do Kornwalii z Irlandii i została pustelnicą. Jej kult rozwinął się za sprawą króla Atelstana. W podzięce za zwycięstwo wzniósł on świątynię ku jej czci w miejscowości, która przyjęła nazwę Saint Burian.
Jej wspomnienie obchodzone jest 1 i 29 maja.

</doc>
<doc id="1817041" url="https://pl.wikipedia.org/wiki?curid=1817041" title="Harnaska Ławka">
Harnaska Ławka

Harnaska Ławka – piarżysta przełęcz położona na wysokości ok. 2400 m n.p.m. znajdująca się w grani głównej słowackich Tatr Wysokich. Harnaska Ławka znajduje się w północnym ramieniu Małego Lodowego Szczytu, które opada w kierunku Lodowej Przełęczy. Przełęcz ta jest jedną z przełęczy oddzielających Mały Lodowy Szczyt od Harnaskiej Turni (dokładnie oddziela Harnaską Turnię od Harnaskiego Kopiniaka). Dokładny przebieg grani jest następujący:
Na Harnaską Ławkę nie prowadzą żadne znakowane szlaki turystyczne, dla taterników najdogodniej dostępna jest od strony Doliny Jaworowej.
Nazwa Harnaskiej Turni, podobnie jak innych sąsiadujących obiektów, wywodzi się od słowa "harnaś", które funkcjonuje w gwarze podhalańskiej i określa się nim dawnego przywódcę bandy zbójników.
Historia.
Pierwsze wejścia turystyczne:

</doc>
<doc id="1817042" url="https://pl.wikipedia.org/wiki?curid=1817042" title="66189 Żywa">
66189 Żywa



</doc>
<doc id="1817047" url="https://pl.wikipedia.org/wiki?curid=1817047" title="Makowica (Beskid Sądecki)">
Makowica (Beskid Sądecki)

Makowica – szczyt górski o wysokości 948 m w zachodniej części Pasma Jaworzyny Krynickiej w Beskidzie Sądeckim. Stoki Makowicy od strony wschodniej opadają do dwóch potoków spływających w przeciwnych kierunkach: Życzanowskiego Potoku i Głęboczanki. Od strony północnej i północno-zachodniej opadają również do doliny Życzanowskiego Potoku, który zatacza duży łuk wokół podnóży Makowicy, zaś od zachodu do Popradu. Dawniej Makowica była bardziej wylesiona niż obecnie. Niektóre polany już zarosły lasem, inne zarastają. Nadal jednak jest ich jeszcze kilka. Z polan tych, z wysokości do 800 m n.p.m. zbierane jest siano, co na tej wysokości jest rzadkością. Największa z tych polan to Makowica, na której znajduje się należący do miejscowości Sucha Struga przysiółek Makowica. Na zachodnich stokach, nad Życzanowskim Potokiem, położony jest na polanach należący do Rytra przysiółek Podmakowica. Na północno-wschodnim stoku góry, na wysokości 844 m n.p.m. przy Głównym Szlaku Beskidzkim na polanie Cyrla znajduje się na prywatne Schronisko Cyrla. Jeszcze niżej znajduje się polana Kretówki, a na stokach północnych są polany Gawlaki i Łomy.
Na szczycie znajdują się wychodnie skalne. Szczyt jest zalesiony i pozbawiony widoków, również większość stoków jest zalesiona, ale widoki roztaczają się z polan Makowicy. W stokach Makowicy odkryto też kilka jaskiń, którym nadano nazwy "„Sucha Szczelina”, „Lisia Jama”, „Jama Brudasów”, „Jama pod Cyrlą”".
Z rzadkich w Polsce gatunków roślin stwierdzono występowanie podejźrzona rutolistnego.

</doc>
<doc id="1817051" url="https://pl.wikipedia.org/wiki?curid=1817051" title="MoonOffice Compilation">
MoonOffice Compilation

MoonOffice Compilation – zawierająca trzy utwory kolekcja wideo zespołu Alphaville i Mariana Golda, która została wydana w 1993 roku.

</doc>
<doc id="1817057" url="https://pl.wikipedia.org/wiki?curid=1817057" title="Alphaville Amiga Compilation">
Alphaville Amiga Compilation

Alphaville Amiga Compilation – album kompilacyjny zespołu Alphaville, który został wydany w 1988 roku nakładem wytwórni Amiga. Został wydany tylko w NRD, dwa single: "To Germany with Love" oraz "Summer in Berlin" zostały usunięte ze względu na powody polityczne.

</doc>
<doc id="1817062" url="https://pl.wikipedia.org/wiki?curid=1817062" title="Harnaska Turnia">
Harnaska Turnia

Harnaska Turnia – turnia o wysokości 2433 m n.p.m. znajdująca się w grani głównej słowackich Tatr Wysokich. Leży ona w północnym ramieniu Małego Lodowego Szczytu, które opada w kierunku Lodowej Przełęczy i stanowi najwybitniejszy obiekt na tym odcinku grani głównej. Od Małego Lodowego Szczytu oddzielona jest kilkoma obiektami o drugorzędnym znaczeniu, a od Lodowej Kopy oddziela ją Lodowa Przełęcz.
Dokładny przebieg grani jest następujący:
Na wierzchołek Harnaskiej Turni nie prowadzą żadne znakowane szlaki turystyczne, dla taterników najłatwiejszym sposobem wejścia na jej szczyt jest przejście granią od sąsiadującej Harnaskiej Ławki, która najdogodniej dostępna jest od strony Doliny Jaworowej.
Nazwa Harnaskiej Turni, podobnie jak innych sąsiadujących obiektów, wywodzi się od słowa "harnaś", które funkcjonuje w gwarze podhalańskiej i określa się nim dawnego przywódcę bandy zbójników.
Historia.
Pierwsze wejścia turystyczne:

</doc>
<doc id="1817064" url="https://pl.wikipedia.org/wiki?curid=1817064" title="Gala Must">
Gala Must



</doc>
<doc id="1817068" url="https://pl.wikipedia.org/wiki?curid=1817068" title="Adam Obarski">
Adam Obarski

Adam Obarski ps. "Adam", "Bolesław", "Dzianot" (ur. 15 marca 1905 w Warszawie, zm. 1 listopada 1973 r. tamże) – polski działacz socjalistyczny i niepodległościowy. Więzień PRL.
Życiorys.
Do 1925 r. uczył się w gimnazjum Władysława Giżyńskiego, a następnie podjął studia na Wydziale Filozoficznym Uniwersytetu Warszawskiego. W tym czasie został przewodniczącym warszawskiego środowiska Związku Niezależnej Młodzieży Socjalistycznej. Od 1924 r. członek Polskiej Partii Socjalistycznej. Od 1926 r. redaktor „Robotnika”. W okresie 1930–1939 pracownik „Ekspresu Porannego”. Działacz młodzieży socjalistycznej (m.in. przewodniczący OM TUR Warszawa-Podmiejska, sekretarz Federacji Socjalistycznych Organizacji Młodzieżowych w Polsce).
We wrześniu 1939 r. pracownik Stołecznego Komitetu Samopomocy Społecznej. Od 1939 r. działacz PPS-WRN, członek władz okręgu Warszawa-Podmiejska, a po aresztowaniu Antoniego Purtala przewodniczący okręgu. Członek komendy okręgu Gwardii Ludowej WRN Warszawa-Podmiejska. Od 1944 r. zastępca delegata Okręgowa Delegatura Rządu Warszawa-województwo. Podczas powstania warszawskiego redaktor „Wiadomości Radiowych” oraz „Robotnika”. Wyszedł z ludnością cywilną.
Od 1945 r. aktywny w konspiracji antykomunistycznej. Przejściowo szef propagandy Delegatury Sił Zbrojnych na Kraj Obszaru Warszawskiego. Od września 1946 r. wiceprzewodniczący Komitetu Porozumiewawczego Organizacji Demokratycznych Polski Podziemnej (KPODPP), z ramienia Niezależnej Polskiej Partii Socjalistycznej. Aresztowany 6 grudnia 1946. Skazany w grudniu 1947 r. na 15 lat więzienia. W listopadzie 1954 r. zwolniony czasowo z powodu ciężkiej choroby, wyrok ostatecznie zawieszono w kwietniu 1957 r.
Po opuszczeniu więzienia pracował początkowo fizycznie w Stołecznych Zakładach Graficznych, później jako redaktor i redaktor techniczny w gazetach branżowych. Od 1959 do 1963 r. sekretarz redakcji „Kuriera Polskiego”.
Pochowany na cmentarzu Powązkowskim (kwatera 154-6-27).

</doc>
<doc id="1817069" url="https://pl.wikipedia.org/wiki?curid=1817069" title="Most Młyński w Bydgoszczy">
Most Młyński w Bydgoszczy

Most Młyński – most drogowy, żelbetonowy na rzece Młynówce, łączący Wyspę Młyńską ze Starym Miastem w Bydgoszczy.
Nazwy.
Zarówno most, jak i pobliska Wyspa Młyńska zawdzięczają swoje nazwy licznym młynom, jakie istniały na tym terenie od XIV wieku, a szczególnie rozbudowane zostały w wieku XIX.
Historia.
Most powstał w 1791 r. w czasie budowy młynów królewskich. Był to duży obiekt łączący Wyspę Wschodnią (menniczą, obecnie część Wyspy Młyńskiej) ze Starym Miastem. Był zlokalizowany w ciągu ul. Ku Młynom przez rzekę Młynówkę.
W XIX i XX wieku był wielokrotnie przebudowywany. Po zniszczeniach wojennych oddano go do użytku w 1948 r. Ostatnia wersja obiektu z metalowymi barierkami powstała w 1964 r. W ramach prac związanych z rewitalizacją Wyspy Młyńskiej w Bydgoszczy w lipcu 2014 rozpoczęto planowany pierwotnie na 3 miesiące remont obiektu, połączony ze stylizacją barier i oświetleniem mostu. Po rozpoczęciu prac okazało się jednak, że stan techniczny mostu jest zły, co wymusiło przedłużenie prac co najmniej do listopada 2014.
Dane techniczne.
Most zbudowano jako żelbetowy, jednoprzęsłowy, o długości 16,93 m. Konstrukcję nośną stanowią dwie belki monolityczne z betonu zbrojonego. Pomost o szerokości 8,2 m stanowi płyta żelbetowa monolityczna. Obiektem dysponuje Zarząd Dróg Miejskich i Komunikacji Publicznej w Bydgoszczy.
Obciążenie ruchem.
Most Młyński z racji położenia w częściowo zamkniętej dla ruchu pojazdów strefie staromiejskiej nie jest zbytnio obciążony ruchem kołowym. Leży natomiast w ciągu uczęszczanym przez pieszych, przemieszczających się ze Starego Rynku na Wyspę Młyńską.
Z mostu można podziwiać wartko płynącą, krystaliczną rzekę Młynówkę, Wenecję Bydgoską oraz zabytkowe spichlerze: Czerwony Spichlerz (od 2009 r. Galeria Sztuki Nowoczesnej) i Karczmę Młyńską.

</doc>
<doc id="1817070" url="https://pl.wikipedia.org/wiki?curid=1817070" title="Rokitki (stacja kolejowa)">
Rokitki (stacja kolejowa)

Rokitki – stacja kolejowa w Rokitkach, w gminie Chojnów, w województwie dolnośląskim, w Polsce.
W roku 2017 stacja obsługiwała 50–99 pasażerów na dobę.
Historia.
Stacja została oddana do użytku w roku 1875, wraz z budową odcinka relacji Miłkowice – Rokitki – Wierzbowa Śląska – Żagań – Jasień, będącego skrótowym fragmentem newralgicznej wówczas Kolei Dolnośląsko-Marchijskiej.
Ruch.
Przez stacje przebiegają trzy linie:

</doc>
<doc id="1817078" url="https://pl.wikipedia.org/wiki?curid=1817078" title="Parafia św. Józefa w Józefce">
Parafia św. Józefa w Józefce



</doc>
<doc id="1817080" url="https://pl.wikipedia.org/wiki?curid=1817080" title="Edward Pietkiewicz">
Edward Pietkiewicz

Edward Pietkiewicz (ur. 19 listopada 1909 w Nowych Święcianach na Wileńszczyźnie, zm. 16 grudnia 1998 w Warszawie) – polski dyplomata i pisarz.
Życiorys.
Pochodził z rodziny kolejarskiej. W 1929 ukończył seminarium nauczycielskie i podjął pracę nauczyciela w szkołach wiejskich. W 1940 musiał zrezygnować z tej pracy z powodu nieznajomości języka litewskiego. Zatrudnił się w nadleśnictwie, a następnie pracował jako robotnik na kolei.
Po zakończeniu wojny ukończył studia filozoficzne na Uniwersytecie Warszawskim. Przez kilka lat był wizytatorem szkół w Olsztynie i na Mazurach. W 1954 przeniósł się do Warszawy, gdzie objął stanowisko dyrektora departamentu w Ministerstwie Oświaty. Już kilka miesięcy później znalazł zatrudnienie w resorcie spraw zagranicznych i wyjechał do Albanii, gdzie przez trzy lata piastował stanowisko ambasadora. Potem w latach 1956–1965 kierował polską ambasadą w Finlandii, zarazem pełniąc obowiązki dziekana korpusu dyplomatycznego. Po 9 latach pracy w Finlandii wrócił do kraju i objął stanowisko wicedyrektora protokołu dyplomatycznego w MSZ. W 1970 na zakończenie kariery dyplomatycznej objął stanowisko ambasadora PRL w Szwajcarii. Odznaczony Medalem 10-lecia Polski Ludowej.
W 1972 przeszedł na emeryturę i zajął się pisarstwem, prowadził też wykłady z zakresu protokołu dyplomatycznego na uczelniach. Prowadził także kącik porad z zakresu savoir-vivre'u w miesięczniku „Twój Styl”.
Mieszkał w Warszawie. Żonaty z Ireną Pietkiewicz (1912-1996). Pochowany na cmentarzu Powązki Wojskowe w Warszawie (kwatera A3 tuje-2-20).

</doc>
<doc id="1817083" url="https://pl.wikipedia.org/wiki?curid=1817083" title="Superpuchar Europy 2007">
Superpuchar Europy 2007



</doc>
<doc id="1817087" url="https://pl.wikipedia.org/wiki?curid=1817087" title="Renato Bruson">
Renato Bruson

Renato Bruson (ur. 13 stycznia 1936 w Granze) – włoski śpiewak operowy (baryton). Jeden z najwybitniejszych barytonów.
Zadebiutował rolą hrabiego di Luny w "Trubadurze" w Teatro Lirico Sperimentale w Spoleto. Znany ze swoich partii w operach Giuseppe Verdiego, Wolfganga Amadeusa Mozarta, Umberta Giordana, Gaetana Donizettiego, Vincenza Belliniego czy Giacoma Pucciniego. Swoje honorowe obywatelstwa nadały mu Fermo, Parma, Ortona i Palmi. Uniwersytet w Urbino uhonorował go tytułem doktora honoris causa.

</doc>
<doc id="1817089" url="https://pl.wikipedia.org/wiki?curid=1817089" title="Bioelektrochemia">
Bioelektrochemia

Bioelektrochemia, elektrochemia biologiczna (grec. βιολογικών ηλεκτροχημεία) – dziedzina nauki z pogranicza chemii i biologii badająca biologiczne procesy przebiegające z przeniesieniem ładunku (procesy redoks, transport jonowy) oraz wykorzystująca metody elektrochemiczne do poznawania lub odtwarzania innych zjawisk i procesów w układach biologicznych.Do pierwszej grupy zagadnień należą:
Drugą grupę obejmują elektrochemiczne badania tzw. układów biomimetycznych – syntetycznych i półsyntetycznych związków chemicznych naśladujących układy funkcjonujące w organizmach żywych. Stosowane w bioelektrochemii techniki elektrochemiczne to:
Bioelektrochemia spełnia zadania poznawcze jako nauka o charakterze podstawowym; rezultaty jej badań są wykorzystywane m.in. do opracowywania nowych katalizatorów, sensorów elektrochemicznych, biosensorów, układów mikroelektronicznych, np. wykorzystujących enzymy lub warstwy i dwuwarstwy lipidowe. Głównymi kierunkami rozwoju bioelektrochemii są:
Największe postępy osiągnięto w zrozumieniu mechanizmu przeniesienia elektronu w metaloproteinach i ich mutantach dzięki badaniom bionieorganicznym modeli centrów aktywnych białek; wyniki tych badań pozwoliły przygotowanie i zastosowanie katalizatorów do redukcji tlenu, związków azotu, także poznanie czynników kontrolujących procesy transporty elektronów i protonów przez biomembrany. Obecnie dzięki miniaturyzacji urządzeń elektrochemicznych, głównie elektrod (mikroelektroda), można śledzić przebieg procesów wewnątrz komórek i połączeniach międzykomórkowych, np. synapsach, lub transport jonów przez błony pojedynczej komórki (tzw. metoda patch-clamp); rozwinęły się techniki badań w czasach mikro- i nanosekundowych i czułe metody oznaczania składników istotnych dla funkcjonowania układów biologicznych, obecnych w organizmach w tzw. śladowych stężeniach.Metody elektrochemiczne stosowane są w diagnostyce i terapii medycznej, oznaczaniu i poszukiwaniu nowych leków; badania procesów korozyjnych maja na celu wybór optymalnych materiałów, np. na implanty (biomateriały).
Historia.
Historia bioelektrochemii sięga odkryć Luigiego Galvaniego, który udowodnił związki między zjawiskami elektrycznymi a funkcjonowaniem układów biologicznych; jako dyscyplina szczegółowa bioelektrochemia została wyodrębniona w elektrochemii w latach 70. XX w. dzięki pracom m.in. Alberta Szent-Györgyiego, w następstwie dynamicznego rozwoju teorii przeniesienia elektronu (Rudolph A. Marcus, lata 60.) oraz ich zastosowania do opisu układów biologicznych. Wyodrębnieniu się tej dyscypliny sprzyjał znaczny postęp w zrozumieniu budowy fotosyntetycznych i oddechowych łańcuchów białek redoks, osiągnięty dzięki rozwojowi badań spektroskopowych (głównie NMR) oraz rentgenowskich. Problemami bioelektrochemii zajmują się głównie następujące towarzystwa naukowe:
Główne czasopisma:

</doc>
<doc id="1817092" url="https://pl.wikipedia.org/wiki?curid=1817092" title="Älgafallet">
Älgafallet

Älgafallet – wodospad na granicy szwedzko-norweskiej w okręgu Østfold po stronie norweskiej i w gminie Tanum po szwedzkiej. Całkowita różnica poziomów wodospadu wynosi 46 metrów. Według przekazów historycznych w czasie polowania z progu wodospadu spadł 17-letni król Norwegii Olaf IV (ostatni z dynastii Folkungów). W wyniku poniesionych obrażeń zmarł 3 sierpnia 1387 w kilka dni po upadku.

</doc>
<doc id="1817094" url="https://pl.wikipedia.org/wiki?curid=1817094" title="Birgit Minichmayr">
Birgit Minichmayr

Birgit Minichmayr (ur. 3 kwietnia 1977 w Linzu) – austriacka aktorka filmowa, teatralna i telewizyjna.
Życiorys.
Nauki pobierała w Instytucie im. Maxa Reinhardta w Wiedniu. Debiutowała w wiedeńskim Burgtheater. W jej repertuarze znaleźć można role szekspirowskie.
W kinie debiutowała w roku 2000 w polsko-niemieckiej produkcji "Pożegnanie". W tym samym roku otrzymała nagrodę Nestroy Prize dla młodego talentu. W 2004 wystąpiła w nominowanym do Oscara filmie "Upadek" (2004) Olivera Hirschbiegla, opowiadającym o ostatnich dniach życia Adolfa Hitlera. Później zagrała w filmie "Pachnidło" (2006) Toma Tykwera na podstawie powieści Patricka Süskinda. Za główną rolę w filmie "Wszyscy inni" (2009) Maren Ade otrzymała Srebrnego Niedźwiedzia dla najlepszej aktorki na 59. MFF w Berlinie.

</doc>
<doc id="1817098" url="https://pl.wikipedia.org/wiki?curid=1817098" title="Jolanta Mielech">
Jolanta Mielech

Jolanta Mielech (ur. 27 sierpnia 1962 w Łapach) – polska aktorka filmowa, telewizyjna i teatralna.
Życiorys.
W 1985 ukończyła studia na Wydziale Aktorskim PWSFTviT w Łodzi.
W latach 1985-1989 występowała w Teatrze Polskim w Warszawie. W latach 90. wyjechała do Niemiec, gdzie kontynuowała karierę pod nazwiskiem Paulina Mielech. Po powrocie do Polski wystąpiła w filmie "To nie tak jak myślisz, kotku" (2008) jako żona Żmijewskiego (Michał Bajor).

</doc>
<doc id="1817101" url="https://pl.wikipedia.org/wiki?curid=1817101" title="Wildsäu">
Wildsäu

Wildsäu - taktyka lotnicza, stosowana przez Luftwaffe podczas walki z nocnymi nalotami bombowymi w okresie lipiec 1943 - marzec 1944 roku. 
Zarys.
Wildsäu powstała jako alternatywa dla taktyki Himmelbett (łóżko z baldachimem), gdzie nocny myśliwiec był naprowadzany na cel za pomocą wskazań pochodzących z naziemnych stacji radarowych oraz Zahme Sau (oswojona świnia), gdzie nocny myśliwiec był naprowadzany na cel przez kontrolę naziemną. W wypadku braku lub zagłuszenia aparatury radarowej pilot dokona wyboru celów bezpośrednio nad celem nalotu, za pomocą reflektorów przeciwlotniczych, które będą w stanie oświetlać nieprzyjacielskie bombowce na tyle długo, aby mogły zostać zaatakowane. Jej autor, major Hajo Herrmann, zamierzał wykorzystać jednosilnikowe samoloty myśliwskie, które miałyby "szarżować na wroga jak rozjuszone dziki" (stąd pochodzi nazwa). 
Sukces alianckiego nalotu na Hamburg z 24 lipca 1943 roku unaocznił słabość systemu Himmelbett. Zrzucone przez alianckie samoloty paski staniolu - tzw. window doprowadziły do unieruchomienia całej niemieckiej sieci radarowej. Powstała natychmiastowa potrzeba znalezienia środków zaradczych. 
Eksperymentalna jednostka Herrmanna szybko została rozwinięta do wielkości pułku - Jg 300, a następnie dywizji - 30 dywizja myśliwska (Jg 300, 301, 302; III / Kg 3, którego zadaniem było zrzucanie rac świetlnych nad przelatującymi bombowcami). Największe sukcesy osiągnęła podczas nalotu na Berlin w dniu 23 sierpnia 1943 roku, gdy zestrzeliła około 50 samolotów.
Unowocześnienie aparatury radarowej, m.in. wprowadzenie na wyposażenie dwusilnikowych myśliwców nocnych radaru Lichtenstein SN2, doprowadziło do zarzucenia Wildsäu, czego symbolicznym wyrazem było rozformowanie kierowanej przez Herrmanna 30 dywizji myśliwskiej. 

</doc>
<doc id="1817102" url="https://pl.wikipedia.org/wiki?curid=1817102" title="JKCS 041">
JKCS 041

JKCS 041 – gromada galaktyk znajdująca się w konstelacji Wieloryba w odległości 10,2 miliarda lat świetlnych od Ziemi (z = 1,9). Gromada ta została odkryta w 2006 roku przez United Kingdom Infrared Telescope – znajdujący się na Hawajach brytyjski teleskop pracujący w paśmie podczerwieni. W chwili odkrycia była to najbardziej oddalona i równocześnie najstarsza znana gromada galaktyk.
Na podstawie badań prowadzonych Teleskopem Kanadyjsko-Francusko-Hawajskim oraz Kosmicznym Teleskopem Spitzera potwierdzono odległość w jakiej znajduje się gromada JKCS 041. Obserwacje prowadzone teleskopem Chandra potwierdziły, że jest to w pełni dojrzała gromada zawierająca gorący gaz międzygalaktyczny.
Gromada JCKS041 znajduje się miliard lat świetlnych dalej niż odkryta w tym samym roku gromada XMMXCS J2215.9-1738, uważana wcześniej za najdalszą gromadę galaktyk.

</doc>
<doc id="1817110" url="https://pl.wikipedia.org/wiki?curid=1817110" title="Listy Juniusza">
Listy Juniusza

Listy Juniusza - cykl artykułów anonimowego autora, które ukazały się w latach 1769-1772 w londyńskim piśmie "Public Advertiser", a następnie zostały zebrane i wydane drukiem jako książka. Zawarto w niej 69 listów, 29 z nich skierowano do redakcji a 40 miało formę listu do konkretnego adresata (były to osoby publiczne zajmujące wysokie stanowiska). Autor krytykował w nich arystokrację i realia polityczne współczesnej mu Anglii, przeciwstawiając je pierwotnej demokracji sprzed najazdu Normanów. Listy te zostały uznane za arcydzieła angielskiego stylu epistolografii, porównywano je z "Listami z Góry" Rousseau i mowami Mirabeau. Autor listów część z nich poświęcił sprawie Johna Wilkesa, któremu dwukrotnie odmówiono mandatu w Izbie Gmin mimo zwycięstwa w wyborach. Krytyka zawarta w listach Juniusza miała wpływ na podanie się do dymisji ze stanowiska ministra Augustusa Henry’ego FitzRoya. Autor listów Juniusza do dziś pozostaje anonimowy.

</doc>
<doc id="1817115" url="https://pl.wikipedia.org/wiki?curid=1817115" title="Win (demon)">
Win (demon)

Win – w tradycji okultystycznej, czterdziesty piąty duch "Goecji". Znany również pod imionami Vine, Viné i Vinea. By go przywołać i podporządkować, potrzebna jest jego pieczęć, która według "Goecji" powinna być zrobiona ze srebra i miedzi zmieszanych w równych proporcjach albo ze złota.
Jest wielkim królem i hrabią piekła. Rozporządza 36, a według "Dictionnaire Infernal" 19 legionami duchów.
Może znaleźć ukryte skarby, czarownice i czarowników. Sporo wie o przeszłości, teraźniejszości i przyszłości. Na rozkaz przyzywającego buduje wieże i domy, przewraca wielkie kamienne bloki i wpływa na przybór wód.
Wezwany, ukazuje się pod postacią lwa (w niektórych wersjach człowieka z głową lwa albo człowieka złego jak lew), który ujeżdża czarnego konia i trzyma w ręku żmiję.

</doc>
<doc id="1817116" url="https://pl.wikipedia.org/wiki?curid=1817116" title="Mosty historyczne Wyspy Młyńskiej w Bydgoszczy">
Mosty historyczne Wyspy Młyńskiej w Bydgoszczy

Mosty historyczne na Wyspie Młyńskiej – nieistniejące mosty na Wyspie Młyńskiej w Bydgoszczy. 
Pierwsze mosty na Wyspie Młyńskiej w Bydgoszczy powstały w XV wieku, co było związane z wykorzystywaniem wyspy dla celów gospodarczych. 
Most Farny.
Jeden z najstarszych mostów w Bydgoszczy, łączący od XVI wieku Wyspę Menniczą (wschodnią część Wyspy Młyńskiej) z miastem; z czasem został przekształcony w kładkę i rozebrany.
Most Pilarski.
Most na kanale Międzywodzie, łączący Wyspę Menniczą z Wyspą zachodnią, dzisiaj w obrębie Wyspy Młyńskiej. Nazwa pochodzi od tartaku (tzw. piły) napędzanego siłą wodną, który istniał w sąsiedztwie przeprawy w XV-XVII w. Most znajdował się w sąsiedztwie Czerwonego Spichrza, w miejscu, gdzie rozpoczyna się kanał Międzywodzie.
Most na Wolnym Przekopie.
Most w pobliżu młynów Rothera i przystani wodnej na nieistniejącym kanale dzielącym Wyspę Młyńską. 
Most Magazynowy.
Most powstały w 1789 r. łączący Wyspę Wschodnią z północnym nabrzeżem Brdy w okolicy dzisiejszej Opery Nova. Niegdyś łączył wyspę ze spichrzami królewskimi. Następcą tej przeprawy jest kładka przez Brdę, wybudowana w 2006 r. naprzeciw Opery Nova.
Most na Międzywodziu.
Most dla pieszych istniejący w XIX wieku na środkowym odcinku Międzywodzia przy Wyspie Menniczej.

</doc>
<doc id="1817125" url="https://pl.wikipedia.org/wiki?curid=1817125" title="Wojna Polsko-Ruska">
Wojna Polsko-Ruska



</doc>
<doc id="1817133" url="https://pl.wikipedia.org/wiki?curid=1817133" title="Tomasz Leśniak">
Tomasz Leśniak



</doc>
<doc id="1817137" url="https://pl.wikipedia.org/wiki?curid=1817137" title="Tadeusz Wilk">
Tadeusz Wilk

Tadeusz Roman Wilk (ur. 28 lutego 1924 w Świerszczowie) – polski polityk ludowy, poseł na Sejm PRL III kadencji, wojewoda lubelski (1981–1988).
Życiorys.
W młodości zatrudniony m.in. jako rachmistrz, sklepowy i kierownik Gminnej Spółdzielni „Samopomoc Chłopska”. Był wiceprzewodniczącym Zarządu Wojewódzkiego Związku Gminnych Spółdzielni „Samopomoc Chłopska” (1953–1972). W latach 1956–1960 sprawował mandat radnego Wojewódzkiej Rady Narodowej w Lublinie (w skład WRN powrócił w 1980). Ukończył Liceum Ogólnokształcące im. Stefana Żeromskiego w Nałęczowie oraz studia w Wyższej Szkole Nauk Społecznych przy KC PZPR. W latach 1961–1965 pełnił mandat posła na Sejm PRL z okręgu Kraśnik. Zasiadał w Komisji Budżetu, Planu Gospodarczego i Finansów. Kontynuował pracę w spółdzielczości, będąc członkiem Prezydium Naczelnej Rady Spółdzielczości. Pełnił funkcję wicedyrektora Lubelskich Zakładów Przemysłu Spirytusowego i Drożdżowego (1972–1975) oraz dyrektora Okręgowego Przedsiębiorstwa Przemysłu Zbożowo-Młynarskiego PZZ „Lublin” (1978–1981). Działał w Zjednoczonym Stronnictwie Ludowym, pełniąc obowiązki przewodniczącego Miejskiego Komitetu w Chełmie, następnie wiceprzewodniczącego Wojewódzkiego Komitetu w Lublinie oraz członka Naczelnego Komitetu.
W 1981 został mianowany wojewodą lubelskim. Funkcję pełnił do 1988. W 1983 wybrany w skład Zarządu Głównego Towarzystwa Przyjaźni Polsko-Radzieckiej.
Odznaczony Srebrnym Krzyżem Zasługi oraz Krzyżem Kawalerskim i Komandorskim Orderu Odrodzenia Polski.

</doc>
<doc id="1817146" url="https://pl.wikipedia.org/wiki?curid=1817146" title="Mariusz Kubiak (polityk)">
Mariusz Kubiak (polityk)

Mariusz Jan Kubiak (ur. 11 maja 1953 w Toruniu) – polski opozycjonista i działacz polityczny, w 1991 wojewoda kaliski.
Życiorys.
Syn Romana i Reginy. Ukończył w 1977 studia na Politechnice Poznańskiej. Pracował do 1983 jako specjalista w ostrowskim Przedsiębiorstwie Budownictwa Inżynierii Miejskiej Inżynieria.
W 1980 został członkiem Komisji Zakładowej NSZZ „Solidarność” w swoim zakładzie pracy, zasiadał również w Miejskiej Komisji Porozumiewawczej. W grudniu 1981 na krótko internowany, po zwolnieniu zajmował się dystrybucją wydawnictw drugiego obiegu. Po 1983 pracował jako kierownik sklepu i budowlaniec, od 1985 prowadził warsztat tokarski.
W lutym 1989 został członkiem Tymczasowej Miejskiej Komisji Koordynacyjnej NSZZ „Solidarność” w Ostrowie Wielkopolskim. W 1991 przez krótki okres pełnił funkcję wojewody kaliskiego. Później pracował w lokalnej spółdzielczej kasie oszczędnościowo-kredytowej, a w 2003 objął stanowisko specjalisty w NIK.
W latach 90. był członkiem Porozumienia Centrum, ZChN i Akcji Polskiej. Zaangażowany w działalność katolickich organizacji społecznych (w tym Akcji Katolickiej).

</doc>
<doc id="1817150" url="https://pl.wikipedia.org/wiki?curid=1817150" title="Mieczysław Marciniak">
Mieczysław Marciniak

Mieczysław Marciniak (ur. 15 listopada 1947 w Wałczu, zm. 24 października 2009 w Warszawie) – polski dziennikarz radiowy i telewizyjny.
Był absolwentem Szkoły Głównej Planowania i Statystyki: Wydział Finansów i Statystyki. Posiadał tytuł magistra ekonomii oraz studiów podyplomowych na Uniwersytecie Warszawskim, Instytut Dziennikarstwa.
W latach 1970–1972 był redaktorem prowadzącym programu „Popołudnie z młodością” w Pierwszym Programie Polskiego Radia. Następnie w latach 1972–1980 był redaktorem prowadzącym Telewizyjny Kurier Warszawski w Telewizji Regionalnej Warszawa. Jednocześnie w latach 1972–1985 pracował jako dziennikarz w radiowej "Jedynce". 
Był współautorem i współtwórcą programów: „Sygnały dnia”, „Lato z Radiem”, „Cztery pory roku”. Był prezenterem radiowym i komentatorem i sprawozdawcą parlamentarnym. W latach 1985–1990 pracował w Telewizji Polskiej. Od 1995, przez dwa kolejne lata, był producentem programów telewizyjnych, filmów reklamowych i organizatorem gali „Wiktory”. W roku 1997 został redaktorem odpowiedzialnym i realizatorem programu „Teleplotki” w TVN. Funkcję tę pełnił do roku 1999. Następnie w telewizyjnej "dwójce" w latach 1999–2001 prowadził popularnonaukowy magazyn „Proton”. W latach 2001–2002 był współtwórcą i redaktorem naczelnym dwutygodnika regionalnego "Eko Region". W latach 2002–2003 pełnił funkcję zastępcy redaktora naczelnego w Telewizyjnym Magazynie Europejskim (TVP Regionalna). W latach 2003–2006 był sprawozdawcą parlamentarnym w Polskim Radiu Parlament.
Był również lektorem filmów dokumentalnych, reportaży i programów telewizyjnych oraz Polskiej Kroniki Filmowej. Sprawozdawca pielgrzymek papieża Jana Pawła II do Polski.

</doc>
<doc id="1817151" url="https://pl.wikipedia.org/wiki?curid=1817151" title="Pałac w Grubnie">
Pałac w Grubnie

Pałac w Grubnie – pałac wzniesiony w I połowie XIX wieku w Grubnie. Usytuowany na rzucie prostokąta posiada w narożnikach elewacji frontowej 2 wieżyczki o stożkowych dachach krytych łupkami. Sam budynek jest dwukondygnacyjny, który przykrywa czterospadowy dach (dachówka).
Elewacja frontowa pałacu liczy 11 osi okiennych, a przed lico budynku wystaje murowana weranda, sięgająca pierwszego piętra. 
Sama bryła pałacu jest zwarta i ozdobiona skromnymi opaskami okiennymi oraz gzymsem wieńczącym, który spiera się na konsolach. Pałac jest otoczony pięknym i malowniczym parkiem. 
Przed frontem pałacu, na wąskich trawnikach rosną strzeliste świerki, od południowo-zachodniej strony dostępu bronią świerki, żywotniki, kilka robinii i lipy. Od północno-wschodniej strony pałacu rosną jesiony i klony. Zbocze skarpy, na której wznosi się pałac niczym średniowieczna forteca obronna, porastają różnorodne krzewy, wierzby płaczące i rosnące u podnóża jawory.

</doc>
<doc id="1817159" url="https://pl.wikipedia.org/wiki?curid=1817159" title="Commonwealth Bank Tournament of Champions 2009">
Commonwealth Bank Tournament of Champions 2009

Tenisowy turniej Commonwealth Bank Tournament of Champions, zamykający sezon rozgrywek kobiecych, w 2009 roku rozegrany został w dniach 2 listopada - 8 listopada na indonezyjskiej wyspie Bali.
Do udziału w turnieju zaproszono jedenaście najlepszych zawodniczek świata według rankingu WTA obejmującego tylko zwycięstwa w turniejach o kategorii International Series (nie mogły zakwalifikować się do WTA Champions 2009) oraz jedną zawodniczkę z "dziką kartą". Tenisistki rywalizowały w czterech grupach po trzy osoby, jedna najlepsza z każdej grupy awansuje do półfinałów, zwyciężczynie półfinałów zagrały o najwyższe trofeum. Turniej był rozgrywany na kortach twardych w hali.
Gra pojedyncza.
Faza grupowa.
Grupa 1.
Wyniki
Tabela
Grupa 2.
Wyniki
Tabela
Grupa 3.
Wyniki
Tabela
Grupa 4.
Wyniki
Tabela

</doc>
<doc id="1817160" url="https://pl.wikipedia.org/wiki?curid=1817160" title="Boston Madison Square Garden">
Boston Madison Square Garden



</doc>
<doc id="1817166" url="https://pl.wikipedia.org/wiki?curid=1817166" title="Luca Castellazzi">
Luca Castellazzi

Luca Castellazzi (ur. 19 lipca 1975 w Gorgonzoli) – włoski piłkarz występujący na pozycji bramkarza.
Kariera klubowa.
Castellazzi karierę rozpoczynał w Monzie, w której zawodnikiem przez 6 lat. W międzyczasie w sezonie 1994/95 przeżył epizod w Varese na wypożyczeniu. Po powrocie z wypożyczenia został pierwszym bramkarzem zespołu. W kolejnym sezonie Castellazzi przeniósł się do Padovy, gdzie spędził 3 lata i wystąpił w 57 meczach. Następnym etapem w jego karierze był pobyt w Pescarze, gdzie rozegrał zaledwie 3 spotkania.
Brescia.
W latach 1999-2005 był zawodnikiem Brescii, gdzie zadebiutował 21 stycznia 2001 przeciwko Vicenzie. Razem z "Biancoazzurrimi" świętował po roku awans do Serie A. Sezon 2000/01 zakończył jako podstawowy bramkarz zespołu, ale w następnym stracił swą pozycję na rzecz Matteo Sereniego. Po tym sezonie Luca został wypożyczany, kolejno do Regginy i Catanii. Dla zespołu "Amaranto" począwszy od debiutu 15 września 2002 r. w meczu z S.S. Lazio rozegrał w sumie 14 meczów, a dla "Rossazzurrich" 18. Po powrocie do Brescii regularnie występował w pierwszej jedenastce prócz okresu od 4 do 23 kolejki Serie A w sezonie 2004/05, gdy przegrywał rywalizacje z Federiciem Agliardim. Etap gry w Brescii zamknął się dla Castellazziego 54 spotkaniami ligowym.
Sampdoria.
W lecie 2005 roku trafił do Sampdorii z wolnego transferu, podpisując dwuletni kontrakt. W drużynie z Genui spędził swe najlepsze lata w karierze będąc najpierw zmiennikiem Francesca Antoniollego, by później zostać podstawowym bramkarzem klubu. Debiutował w zespole "Blucerchiatich" w meczu Pucharu UEFA ze Steauą. Pierwszy mecz dla "Dorii" w Serie A rozegrał 12 lutego 2006 r. z Messiną. Jego mocna pozycja utrzymywała się aż do 2009 r., gdy odniósł kontuzję i jego absencję wykorzystał Marco Storari, który nie oddał Luce miejsca w bramce. W lutym w sytuacji, gdy do wygaśnięcia kontraktu pozostało mu 4 miesiące, podpisał wstępną umowę z Interem. Dla "Blucerchiatich" rozegrał 101 spotkań w Serie A.
Inter.
17 czerwca 2010 roku podpisał dwuletni kontrakt z Interem Mediolan w którym miał zapełnić lukę po kończącym karierę rezerwowym bramkarzu "Nerazzurrich" Francescu Toldzie, co udanie zrealizował. 29 sierpnia 2010 wystąpił pierwszy raz w rozgrywkach Ligi Mistrzów w spotkaniu z Werderem. Debiut w barwach "Il Biscione" w Serie A miał miejsce 29 października. w pierwszych dwóch latach grał dużo, ponieważ Julio Cesar cierpiał na kontuzje. W maju 2012 r. przedłużył umowę z Interem do czerwca 2014 r., która pozwala mu na 0,5 mln euro rocznie pensji. Trzeci sezon był dla niego nieudany z powodu kontuzji. W ostatnim sezonie pełnił rolę trzeciego bramkarza, gdyż pierwszym rezerwowym został Juan Pablo Carrizo.
Życie prywatne.
Castellazzi nie używa żadnych portali społecznościowych.

</doc>
<doc id="1817167" url="https://pl.wikipedia.org/wiki?curid=1817167" title="Gliese 667 Cb">
Gliese 667 Cb

Gliese 667 Cb – planeta pozasłoneczna obiegająca czerwonego karła Gliese 667 C oddalonego około 22,2 lat świetlnych od Ziemi w konstelacji Skorpiona. Planeta Gliese 667 Cb została odkryta w 2009 roku w programie HARPS. Masa tej planety jest co najmniej 5,7 razy większa od masy Ziemi.

</doc>
<doc id="1817172" url="https://pl.wikipedia.org/wiki?curid=1817172" title="Tukotuko duży">
Tukotuko duży

Tukotuko duży ("Ctenomys conoveri") – endemiczny gatunek gryzonia z rodziny tukotuków (Ctenomyidae). Występuje w Chaco zarówno w Boliwii i Paragwaju poniżej wysokości 200 m n.p.m.
Charakterystyka.
Jak na przedstawicieli gatunków gryzoni ryjących przystało, mają solidne i cylindryczne ciała, dużą głowę, krótki ogon i krótką sierść. Oczy średniej wielkości. Zewnętrzne uszy są bardzo małe, przystosowane do życia w norach. Kończyny przednie są nieco krótsze niż tylne. Pazury przednich łap są dłuższe. Służą do wygrzebywania ziemi.
Długość tych zwierząt waha się od 338 do 442 mm (średnia = 403,3 mm); długość ogona wynosi między 93 i 137 mm (średnia = 110,0 mm). Przeciętny dorosły osobnik waży około 900 gramów, ale może osiągnąć masę znacznie ponad 1 kg. Na wolności żyją przeciętnie około 3 lat.
Kariotyp.
Garnitur chromosomowy tego zwierzęcia tworzy 25 par (2n=50) chromosomów (FN=56).
Środowisko naturalne.
W paragwajskim Chaco tukotuko duży zamieszkują przede wszystkim łąki i sawanny, lasy i zarośla złożone z kolczastych krzewów i kaktusów. Lubią obszary o glebach piaszczystych lub ilastych. "C. conoveri" ma skupiska rozsiane na obszarze wyznaczonym współrzędnymi: 20°S-23°S i 60°W-63°W. Ten gatunek tukotuko jest jednym z najmniejszych liczebnie spośród trzydziestu ośmiu obecnie rozpoznawanych gatunków rodzaju "Ctenomys". Znaleziska kopalne wskazują na występowanie "C. conoveri" w pliocenie.
Tukotuko duże budują systemy tuneli o długości średnio 14 m, szerokości 5 do 7 cm, a zagłębione około 30 cm pod powierzchnią ziemi. W tunelach budują komory do przechowywania pożywienia.
Żywienie.
Tukotuko duży podobnie jak pozostałe gatunki z rodzaju "Ctenomys" są roślinożercami.
Komunikacja.
Jak wszystkich innych tnazwa zwyczajowa pochodzi od części sygnałów alarmowych emitowanych przez samców z powodu chęci obrony terytorium i strachu. Rytmiczny dźwięk zbliżony raczej do "tlok tlok tlok" (a nie 'tuk, tuk') rozbrzmiewa przez 10 do 20 sekund.
Rozród.
Samice tukotuko dużego mają jeden miot rocznie. Budują podłużną komorę gniazda, zwykle poniżej poziomu głównego tunelu.
Ciąża trwa od około 102 do 120 dni. Mioty liczą od 1 do 7 młodych. Młode mogą być po urodzeniu w różnym stopniu rozwinięte i samodzielne. Jedne rodzą się z futrem i wyglądają jak miniatura dorosłych. Inne są nieowłosione i mogą mieć oczy zamknięte. Młode tukotuko bywają samodzielne już po 10 dniach, ale pod opieką matki pozostają około 5 tygodni. Dojrzałość płciową uzyskują po ok. 8 miesiącach. Tak prawdopodobnie jest też w przypadku "C. conoveri".

</doc>
<doc id="1817175" url="https://pl.wikipedia.org/wiki?curid=1817175" title="Mammoth Gardens">
Mammoth Gardens

Mammoth Gardens (obecnie: The Fillmore Auditorium) – sala koncertowa w Denver. 
Została otwarta w 1907 roku. Mieści 3,7 tys. ludzi. Gościła takich artystów jak Jimi Hendrix (23.06.1970), The Doors, The Who, The Grateful Dead. Została zamknięta w październiku 1970 roku. W latach dziewięćdziesiątych funkcjonowała pod nazwą „Mammoth Events Center”. W 1999 roku, po renowacji została ponownie otwarta jako „The Fillmore Auditorium”.

</doc>
<doc id="1817179" url="https://pl.wikipedia.org/wiki?curid=1817179" title="The Fillmore Auditorium (Denver)">
The Fillmore Auditorium (Denver)



</doc>
<doc id="1817180" url="https://pl.wikipedia.org/wiki?curid=1817180" title="Dumy moje, dumy moje">
Dumy moje, dumy moje

[Dumy moje, dumy moje] (oryg. ukr. "Думи мої, думи мої") – wiersz Tarasa Szewczenki z końca 1839 lub początku 1840. Po raz pierwszy wydrukowany w tomie "Kobziarz" w 1840 roku, jako utwór wstępny do całego zbioru. 
Okoliczności powstania utworu.
Wiersz wiąże się z refleksją Szewczenki nad zadaniami poety, jaka jest widoczna w wielu jego utworach pierwszego okresu twórczości ("Perebendia", "Noc Tarasa"). Równocześnie utwór, jako wstępne dzieło "Kobziarza", miało odegrać rolę programową w odniesieniu do całości tomu, wskazując rolę poety, jaką on wyraża, zaś poprzez użycie formy poetyckiej nawiązującej do ludowości - potwierdzić anonimową twórczość ludowych artystów jako główną inspirację dla patriotycznych twórców ukraińskich. 
Treść.
Podmiot liryczny, poeta, żali się na swój ciężki los, zwracając się do napisanych właśnie utworów - dumek. Jest zrozpaczony z powodu własnej wrażliwości, która podyktowała mu te dzieła. Ich tworzenie - ze względu na ich treść - było dla niego ogromnie bolesne, co gorsza nikt nie był w stanie zrozumieć jego uczuć. Wreszcie poeta wzywa dumy, by „leciały na Ukrainę” i tam znalazły godne przyjęcie, szacunek i zrozumienie. 
Cechy utworu.
"[Dumy moje, dumy moje]" nawiązują do pieśni ludowych głównie w kwestiach formalnych - poprzez typową dla ludowej poezji ukraińskiej wersyfikację (czternasto- i dwunastozgłoskowiec), liczne powtórzenia, pytania retoryczne, konwencję skargi i żalu. Podmiot liryczny utworu, poeta, jest pełen smutku i przygnębienia, nie czuje dumy z powodu posiadanego talentu. Wręcz przeciwnie - posiadana wrażliwość na nieszczęście swojego kraju staje się jedynie przyczyną jego ciągłego żalu, którego nikt nie jest w stanie zrozumieć. Tylko poznanie jego twórczości przez lud, jej dotarcie do szerszych kręgów społecznych, może ukoić jego żal. W utworze nie padają jednoznaczne odniesienia do roli poezji jako wezwania do działania, jakie w przyszłości będą uzupełniać podobne dzieła (np. "Testament").
Wiersz był tłumaczony na język polski przez Stanisława Grudzińskiego, Sydora Twerdochliba, Stefana Żeromskiego oraz fragmentarycznie przez Władysława Syrokomlę i Leonarda Sowińskiego. 

</doc>
<doc id="1817192" url="https://pl.wikipedia.org/wiki?curid=1817192" title="Ogród udręczeń">
Ogród udręczeń

Ogród udręczeń (fr. "Le Jardin des supplices") – powieść Octave’a Mirbeau, wydana w czerwcu 1899 roku przez wydawnictwo Fasquelle. Obok "Dziennika panny służącej" jest najpopularniejszym i najczęściej tłumaczonym utworem pisarza. Powieść jest połączeniem opublikowanych już wcześniej tekstów autorstwa Mirbeau. Składa się z trzech części: "Frontispice", "En mission", "Le Jardin des supplices". 

</doc>
<doc id="1817194" url="https://pl.wikipedia.org/wiki?curid=1817194" title="Mercedes-Benz klasy B">
Mercedes-Benz klasy B

Mercedes-Benz klasy B – samochód osobowy typu minivan klasy kompaktowej produkowany pod niemiecką marką Mercedes-Benz od 2004 roku. Od 2018 roku produkowana jest trzecia generacja modelu.
Pierwsza generacja.
Mercedes-Benz klasy B I oznaczony kodem fabrycznym W245 został zaprezentowany po raz pierwszy w 2005 roku. Konstrukcyjnie auto spokrewnione było z klasą A. W 2008 roku auto przeszło facelifting.
Druga generacja.
Mercedes-Benz klasy B II fabrycznie oznaczony kodem W246 produkowany był od 2011 do 2018 roku. Auto premierę miało w 2011 roku podczas targów motoryzacyjnych we Frankfurcie.
Model ten jako pierwszy samochód kompaktowy został seryjnie wyposażony w radarowy system ostrzegania przed kolizją Collision Prevention Assist, który wykrywa zbyt mały odstęp w stosunku do obiektów poprzedzających. System ten w razie zarejestrowania niebezpieczeństwa kolizji, ma za zadanie ostrzegać kierowcę wizualnie i dźwiękowo.
We wrześniu 2014 roku Mercedes-Benz zaprezentował klasę B po liftingu. Zmieniono m.in. kształt pasa przedniego (zderzak, osłona chłodnicy i zintegrowane ze światłami do jazdy dziennej reflektory przednie). Delikatne zmiany objęły też tylną część nadwozia (m.in. inny kształt końcówek rur wydechowych, tylne lampy wykonane w technologii LED) i wnętrze, które zostało upodobnione do trzeciej generacji A klasy.
W kwietniu 2017 roku pojawiły się informacje, iż producent wycofa w 2018 roku klasę B z gamy bez następcy z racji redukcji niespójności z przyszłymi planami marki, która chce usunąć ze swojej gamy niektóre niszowe modele. Później jednak doniesienia te okazały się nieprawdziwe, co udowodniły zdjęcia zamaskowanego testowego egzemplarza nowej, trzeciej generacji klasy B. Nowa generacja ostatecznie pojawiła się na rynku.
Electric Drive.
Mercedes Benz B-Class Electric Drive został zbudowany w oparciu o model spalinowy. Pojazd zaprezentowano w trakcie Targów Motoryzacyjnych we Frankfurcie. Auto weszło do produkcji w 2014 roku.
Konstrukcja samochodu została oparta o modularną platformę „Energy Space”, pozwalającą na stosowanie różnych źródeł napędu samochodu, bez utraty przestrzeni we wnętrzu auta, a także bez negatywnego wpływu na położenie środka ciężkości. W standardowych wersjach auto było napędzane silnikami benzynowymi (122–211 KM), wysokoprężnymi (109–136 KM), a także gazem ziemnym (156 KM). Platforma pozwoliła również na stworzenie pojazdu z napędem elektrycznym, w którym baterie litowo–jonowe zostały ukryte w podłodze auta.
Mercedes Benz B-Class Electric Drive powstał we współpracy z koncernem Tesla, który dostarczył baterie oraz zespół napędowy.
Mercedes Benz B-Class Electric Drive odróżnia się od samochodów z silnikami spalinowymi zastosowaniem reflektorów i lamp wykonanych w technologii LED, oraz innej atrapy grilla. Pod klapką w przedniej części auta zamontowano klapkę do gniazdka ładowania.
Na desce rozdzielczej zamontowano w miejscu obrotomierza okrągły wskaźnik (taki sam, jak stosowany wcześniej obrotomierz i pozostawiony bez zmian prędkościomierz), informujący kierowcę o stopniu naładowania baterii, o pozostałym możliwym do przejechania zasięgu itd. Nie zmienił się kształt kabiny ani ilość miejsca, z wyjątkiem konieczności podniesienia tylnej części podłogi o 77 mm. Wszystko to dzięki zamontowaniu baterii płasko pod podłogą. Pomiędzy okrągłymi wskaźnikami, znajduje się wyświetlacz komputera pokładowego.
Mercedes Benz B-Class Electric Drive jest napędzany przez trójfazowy silnik elektryczny firmy Tesla o mocy 180 KM (340 Nm), zamontowany pod przednią maską (tak, jak silnik spalinowy). Źródłem zasilania dla silnika są baterie litowo–jonowe o łącznej pojemności 36 kWh, produkowane przez Tesla w oparciu o ogniwa Panasonic.
Samochód jest cięższy od wersji spalinowej o 300 kg (waży 1800 kg). Auto rozpędza się do 100 km/h w 7,9 sekundy. Prędkość maksymalna wnosi 161 km/h.
W 2014 roku rozpoczęła się sprzedaż modelu w USA, potem pojazd trafił do Europy. W USA ceny auta rozpoczynały się od 41 500 USD. W Polsce samochód kosztował ok. 170 000 zł. W 2018 roku produkcja została zakończona.
Trzecia generacja.
Mercedes-Benz klasy B III oznaczony kodem W247 zaprezentowany został 2 października 2018 roku podczas targów Paris Motor Show 2018.
Samochód względem poprzednika przeszedł ewolucyjne zmiany. Przy podobnych proporcjach, nadwozie zyskało rozwiązania stylistyczne nawiązujące do najnowszych modeli marki. Przednie lampy zyskały bardziej agresywny kształt, a tylne – stały się dłuższe i zarazem węższe. Projekt kokpitu zaczerpnięto z innych, nowych kompaktowych modeli marki – nowej generacji Klasy A i CLA.
Sprzedaż nowej Klasy B ruszyła w grudniu 2018 roku, a pierwsze egzemplarze zostały dostarczone do klientów w lutym 2019.
W październiku 2022 roku samochód przeszedł delikatną modernizację na rok 2023. Zmieniono m.in. reflektory LED i zderzaki.

</doc>
<doc id="1817199" url="https://pl.wikipedia.org/wiki?curid=1817199" title="Matteo Guardalben">
Matteo Guardalben

Matteo Guardalben (ur. 5 czerwca 1974 w Nogarze) – włoski piłkarz występujący na pozycji bramkarza.
Kariera klubowa.
Pierwsze kroki stawiał w zespole Hellas Werona. Kolejne lata spędził w zespole Parmy, jednak odegrał tam rolę jedynie epizodyczną. Do regularnego grania powrócił dopiero w Piacenzie, gdzie zagrał w 80 meczach. Miejsce w pierwszym składzie wywalczył sobie również w US Palermo. W kolejnych sezonach występował w zespołach z niższych lig, jednak w 2009 roku został piłkarzem Sampdorii, gdzie był rezerwowym golkiperem. Latem 2010 został wolnym zawodnikiem. Następnie podpisał kontrakt z Modeną, w której barwach w 2012 roku zakończył karierę.
Kontuzja.
W lipcu 2006 został pozyskany przez Vicenzę, niestety w październiku odniósł poważną kontuzję i do składu powrócił dopiero po siedmiu miesiącach (w maju).
Reprezentacja.
W 2005 roku został powołany na trzy spotkania reprezentacji Włoch, jednak był w nich tylko rezerwowym.

</doc>
<doc id="1817200" url="https://pl.wikipedia.org/wiki?curid=1817200" title="Franco Corelli">
Franco Corelli

Franco Corelli (ur. 8 kwietnia 1921 w Ankonie, zm. 29 października 2003 w Mediolanie) – włoski śpiewak operowy (tenor bohaterski).
Życiorys.
Początkowo zajmował się studiowaniem inżynierii (budowa statków), ale jednocześnie studiował w konserwatoriach w Pesaro i Mediolanie. W 1950 wygrał konkurs wokalny we Florencji, dopiero w 1951 zadebiutował na scenie operowej w Spoleto rolą Don Josego w "Carmen". Później występował na scenach prowincjonalnych, w 1954 zaśpiewał w La Scali. Odtąd występował na wielkich scenach we Włoszech (Florencja, Werona), Austrii (Opera Wiedeńska, Salzburg), Francji (Opera Paryska) i USA (Metropolitan Opera). Występował z takimi śpiewaczkami, jak Callas, Tebaldi, Magda Olivero, Leontyne Price, Birgit Nilsson, Leyla Gencer, Teresa Żylis-Gara i innymi znakomitościami tego okresu które, podobnie jak on, zyskały po latach status legendarnych. Razem z Giuseppe di Stefano i Mario del Monaco uważany jest za największego tenora tamtych czasów. Jego doskonałe aktorstwo, niepowtarzalny głos i przede wszystkim nacisk, jaki w swoim śpiewie kładł na ekspresję uczyniły z niego w latach 60. czołowego tenora. W Polsce pozostaje jednak mało znany.
Repertuar.
Większość partii tenora lirycznego i dramatycznego: Verdi (Radames w "Aidzie", Manrico w "Trubadurze", Don Carlos), Puccini: Cavaradossi w "Tosce", Kalaf w "Turandot"), i wiele, wiele innych. 

</doc>
<doc id="1817204" url="https://pl.wikipedia.org/wiki?curid=1817204" title="Cursorius coromandelicus">
Cursorius coromandelicus



</doc>
<doc id="1817209" url="https://pl.wikipedia.org/wiki?curid=1817209" title="Grand Prix w Piłce Siatkowej Kobiet 2010">
Grand Prix w Piłce Siatkowej Kobiet 2010

Grand Prix w piłce siatkowej kobiet 2010 - siatkarski turniej rozegrany w dniach 6-29 sierpnia 2010 r. 
W Grand Prix brało udział 12 reprezentacji narodowych. Do turnieju finałowego awansowało 6 najlepszych drużyn. Turniej finałowy odbył się w chińskim Ningbo.
Wyniki fazy eliminacyjnej.
I weekend.
Grupa A.
 São Paulo
Grupa B.
 Gdynia
Grupa C.
 Chengdu
II weekend.
Grupa D.
 Bangkok 
Grupa E.
 Makau
Grupa F.
 Okayama
III weekend.
Grupa G.
 Hongkong
Grupa H.
 Chińskie Tajpej
Grupa I.
 Tokio
Turniej finałowy.
Mecze finałowe zostaną rozegrane w Ningbo w Chinach, w dniach 25 - 29 sierpnia 2010. 

</doc>
<doc id="1817212" url="https://pl.wikipedia.org/wiki?curid=1817212" title="Geografia Gwinei Bissau">
Geografia Gwinei Bissau

Gwinea Bissau jest małym państwem, położonym w Afryce Zachodniej nad Oceanem Atlantyckim. Do państwa należą także liczne przybrzeżne wyspy, zwane archipelagiem Bijagos. Gwineę Bissau cechują silne pływy, których wysokość lokalnie sięga 7 metrów.
Powierzchnia i granice.
Powierzchnia całkowita – 36 125 km².
Skrajne punkty – północny 12°41'N, południowy 10°56'N, zachodni 16°43'W, wschodni 13°38'W
Gwinea w pobliżu wybrzeża ma około 170 km szerokości i 200 km długości z pominięciem archipelagu, gdzie średnia wielkość wysp wynosi 10-15 km szerokości.
Gwinea Bissau graniczy z następującymi państwami:
Linia brzegowa – 350 km.
Budowa geologiczna i rzeźba.
Cały kraj jest nizinny, a większość obszarów to tereny podmokłe, porozcinane estuariami rzek. Linia brzegowa jest urozmaicona dzięki licznie występującym estuariom rzecznym, wciętym głęboko w ląd. Średnia wysokość kraju to około 100 m n.p.m. Tereny najwyżej położone, które leżą w południowo-wschodniej części kraju sięgają maksymalnie 300 m n.p.m. Wzniesienia te zbudowane są z piaskowców pochodzenia paleozoicznego.
Klimat.
Kraj leży w strefie klimatu podrównikowego wilgotnego, gdzie przez cały rok utrzymują się wysokie temperatury. W Gwinei występują dwie pory roku: sucha od listopada do kwietnia i deszczowa od maja do października. Opady średnie w ciągu roku wynoszą około 1300 mm, a maksymalnie osiągają 3000 mm, zwłaszcza na terenach nadmorskich. Temperatury wahają się od 25 do 30 °C. We wnętrzu kraju jest nieco cieplej. Temperatury wynoszą średnio około 27 °C, jednak z racji położenia geograficznego w słońcu sięgają 40 °C. W Gwinei przez cały rok utrzymuje się wysoka wilgotność, która jedynie w porze suchej nieznacznie spada.
Wody.
Z racji obfitych opadów deszczu Gwinea Bissau jest państwem zasobnym w wodę i posiada rozbudowaną sieć rzeczną. Największe rzeki to: Cacheu, Mansôa i Gêba. Wszystkie rzeki należą do zlewiska Oceanu Atlantyckiego i wszystkie zaliczane są to rzek stałych.
Flora.
Gwinea Bissau charakteryzuje się trzema regionami roślinnymi. Wybrzeże porośnięte jest lasami namorzynowymi i występuje tam wiele gatunków palm. W głębi lądu rośnie wiecznie zielony las tropikalny. Przy granicy z Senegalem i Gwineą występują sawanny i lasy parkowe.
Fauna.
Świat zwierząt reprezentuje duże bogactwo gatunkowe. Na wybrzeżu występuje wiele gatunków ptaków min. flamingi i pelikany. Z powodu szerokich ujść rzek, pojawiają się rekiny. W rzekach żyje też duża liczba krokodyli. Lasy i sawanny są zamieszkiwane przez wielkie koty, jednak lwy występują bardzo rzadko. Utrapieniem Gwinei Bissau są owady, głównie komary roznoszące malarię.

</doc>
<doc id="1817215" url="https://pl.wikipedia.org/wiki?curid=1817215" title="Eufrozyna Mazowiecka">
Eufrozyna Mazowiecka



</doc>
<doc id="1817216" url="https://pl.wikipedia.org/wiki?curid=1817216" title="Anna Mazowiecka">
Anna Mazowiecka



</doc>
<doc id="1817217" url="https://pl.wikipedia.org/wiki?curid=1817217" title="WIN">
WIN

Inne:
Zobacz też:

</doc>
<doc id="1817218" url="https://pl.wikipedia.org/wiki?curid=1817218" title="Win">
Win

Osoby:
Zobacz też:

</doc>
<doc id="1817220" url="https://pl.wikipedia.org/wiki?curid=1817220" title="VROOOM">
VROOOM

Vrooom (stylizowane jako VROOOM) – minialbum grupy King Crimson, wydany w 1994 roku. Zapowiadał album "THRAK".
Historia.
Minialbum zapowiadał album "THRAK", wydany rok później. Zadebiutowało nim tzw. podwójne trio King Crimson: Adrian Belew, Bill Bruford, Robert Fripp, Trey Gunn, Tony Levin, Pat Mastelotto. Choć większość zawartych na minialbumie utworów (z wyjątkiem „Cage” i „When I Say Stop, Continue”) znalazła się na "THRAK", to tu zostały one nagrane w innych wersjach: cięższych i ostrzejszych.

</doc>
<doc id="1817224" url="https://pl.wikipedia.org/wiki?curid=1817224" title="Ustępne">
Ustępne

Ustępne – polana na zachodnim grzbiecie Gorca, na wysokości 920–980 m n.p.m.
Przed II wojną światową istniało tutaj (podobnie jak na pobliskich polanach Stawieniec, Gorc Kamienicki oraz Bieniowe) doświadczalne gospodarstwo hodowli bydła prowadzone przez Małopolskie Towarzystwo Rolnicze. W 1935 w ciągu 30 dni wybudowano na polanie oborę i pomocnicze pomieszczenia. Prace doświadczalne przerwał wybuch wojny. Budynek był wykorzystywany w czasie wojny przez partyzantów i jako jedyny niezniszczony przetrwał wojnę (inne zostały spalone przez Niemców, by nie kryli się w nich partyzanci). Na początku lat 60. spłonął w wyniku podpalenia, podpalaczy nie udało się znaleźć.
Przez polanę nie prowadzą żadne szlaki turystyczne. Znajduje się na obszarze Gorczańskiego Parku Narodowego w granicach wsi Zasadne w województwie małopolskim, w powiecie limanowskim, w gminie Kamienica.

</doc>
<doc id="1817227" url="https://pl.wikipedia.org/wiki?curid=1817227" title="Sam Houston Coliseum">
Sam Houston Coliseum

Sam Houston Coliseum była halą sportową w Houston w Teksasie. Została otwarta w listopadzie 1937 roku, mogła pomieścić 9,2 tys. ludzi. Wystąpili tu The Beatles (19.08.1965), Jimi Hendrix (19.04.1969, 04.08.1968, 06.06.1970). Hala została zburzona w 1998 roku.

</doc>
<doc id="1817232" url="https://pl.wikipedia.org/wiki?curid=1817232" title="Vine">
Vine



</doc>
<doc id="1817233" url="https://pl.wikipedia.org/wiki?curid=1817233" title="Cursorius cursor">
Cursorius cursor



</doc>
<doc id="1817236" url="https://pl.wikipedia.org/wiki?curid=1817236" title="Viné">
Viné



</doc>
<doc id="1817237" url="https://pl.wikipedia.org/wiki?curid=1817237" title="Vinea (napój)">
Vinea (napój)

Vinea – niealkoholowy napój gazowany, wykonany na bazie winogron, który po raz pierwszy został stworzony w Czechosłowacji w 1973 przez Słowaka Jána Farkaša, biochemika pracującego dla Bratysławskiego Instytutu Uprawy Winorośli i Tworzenia Wina. Produkcja napoju rozpoczęła się w 1974. Po latach kwestionowania własności marki, w styczniu 2008 roku Vinea została sprzedana producentowi Kofoli. Występuje w dwóch podstawowych wersjach smakowych: białej i czerwonej. Smak napoju przypomina wino musujące. 
W 2012 rozpoczęto dystrybucję napoju w Polsce przez firmę Hoop Polska Sp. z o.o. w wersji czerwonej i zielonej, w półtoralitrowych butelkach z polską wersją etykiet. 

</doc>
<doc id="1817242" url="https://pl.wikipedia.org/wiki?curid=1817242" title="Schizosaccharomycetes">
Schizosaccharomycetes

Schizosaccharomycetes – klasa grzybów z gromady workowców ("Ascomycota"). Jest to takson monotypowy zawierający (także monotypowy) rząd "Schizosaccharomycetales", do którego należy rodzina "Schizosaccharomycetaceae".
Systematyka.
Według aktualizowanej klasyfikacji Index Fungorum bazującej na "Dictionary of the Fungi" klasa "Schizosaccharomycetes" to takson monotypowy:

</doc>
<doc id="1817244" url="https://pl.wikipedia.org/wiki?curid=1817244" title="Saunders-Roe SR.A/1">
Saunders-Roe SR.A/1

Saunders-Roe SR.A/1 – brytyjska, eksperymentalna łódź latająca zbudowana w liczbie trzech prototypów przez zakłady Saunders-Roe w połowie lat 40. XX wieku. Maszyna odgrywała rolę samolotu myśliwskiego, po wybudowaniu trzech prototypów zaprzestano dalszych prac.
Historia.
Samolot jest jedną z wielu konstrukcji powstałych w wyniku potrzeby chwili i sytuacji. Pracę nad nową maszyną rozpoczęto w wyniku doświadczeń, jakie zebrano obserwując działania Japońskiej Cesarskiej Marynarki Wojennej podczas II wojny światowej na Pacyfiku, gdzie myśliwskie wodnosamoloty Nakajima A6M2-N (będący pływakową wersją Mitsubishi A6M) i Kawanishi N1K1 operowały nad tamtejszym obszarem działań bojowych nie potrzebując lotnisk. W wyniku własnych doświadczeń wojennych, gdzie bazy i lotniska Royal Air Force uległy poważnym zniszczeniom podczas intensywnych nalotów Luftwaffe powstał pomysł własnego myśliwskiego wodnosamolotu, który operując na obszarze południowo-wschodniej Azji mógłby operować bez technicznego zaplecza baz lądowych. Do prac przystąpiono na początku 1945 roku, warunki techniczne jakie miał spełniać nowy samolot określono w specyfikacji E.6/44. Nowa maszyna wzniosła się po raz pierwszy w powietrze 16 lipca 1947 roku. Wybudowano jeszcze kolejne dwa prototypy, jednak koniec wojny, ogromna przewaga samolotów z normalnym podwoziem startujących z lotnisk lub lotniskowców unaoczniła małe korzyści płynące z posiadania tego typu maszyny. Dodatkowym problem była produkcja silników, która nastręczała trudności ich wytwórcy. W konsekwencji cały program budowy został anulowany.
Konstrukcja.
Saunders-Roe SR.A/1 był dwusilnikowym, jednoosobowym, wolnonośnym górnopłatem o całkowicie metalowej konstrukcji. Skrzydło proste o obrysie trapezowym zaopatrzone w klapy i lotki. Pod płatami zainstalowano niewielkie pływaki, które były wykorzystywane podczas startu i lądowania, a podczas lotu częściowo chowane do wnęk w płacie. Spód kadłuba stykający się z wodą miał starannie opracowany kształt w celu maksymalnego zmniejszenia oporów przy starcie samolotu. Usterzenie klasyczne, wolnonośne z usterzeniem poziomym zamontowanym w połowie wysokości steru pionowego. Dwa turboodrzutowe silniki Metropolitan-Vickers Beryl zamontowane były w kadłubie po obu jego stronach u nasady skrzydeł. Wlot powietrza do silników znajdował się na dziobie samolotu, a następnie rozdwajał się omijając kabinę pilota doprowadzając powietrze do obydwu silników. Maszyna była uzbrojona w cztery działka 20 mm i mogła na swoim pokładzie przenosić osiem niekierowanych 27-kilogramowych pocisków rakietowych lub 900 kg bomb.

</doc>
<doc id="1817245" url="https://pl.wikipedia.org/wiki?curid=1817245" title="Schizosaccharomycetales">
Schizosaccharomycetales



</doc>
<doc id="1817246" url="https://pl.wikipedia.org/wiki?curid=1817246" title="Schizosaccharomycetaceae">
Schizosaccharomycetaceae



</doc>
<doc id="1817250" url="https://pl.wikipedia.org/wiki?curid=1817250" title="Mostownica (polana)">
Mostownica (polana)

Polana Mostownica – polana w Gorcach. Rozciąga się na głównym grzbiecie Mostownicy na wysokości 1150 – 1244 m. Zajmuje obszar 16 ha.
Polana należała zawsze do gospodarzy z Koniny. W końcu XVIII w. miała trzech współwłaścicieli, w latach 70. XX w. – siedmiu. Była polaną kośną – zbierano z niej rocznie ok. 40 fur siana. Cały teren był systematycznie nawożony odchodami koszarowanych tu owiec, które wypasano w okolicznych lasach, zaś po sianokosach – i na samej polanie. Zachowało się tu jeszcze kilka ostatnich szop gospodarczych.
Mostownica była ostatnią wytworzoną w Gorcach polaną. Zachował się na niej stylowy szałas. Porasta ją uboga bliźniczka psia trawka, wiosną masowo zakwitają na niej krokusy. Polana znajduje się na obszarze Gorczańskiego Parku Narodowego, w granicach wsi Konina, w województwie małopolskim, w powiecie limanowskim, w gminie Niedźwiedź.
Szlaki turystyki pieszej.
Szlak przebiega południowymi stokami grzbietu Mostownicy. Sama polana nie jest dostępna znakowanymi szlakami turystycznymi.

</doc>
<doc id="1817251" url="https://pl.wikipedia.org/wiki?curid=1817251" title="Rzecz o mych smutnych dziwkach">
Rzecz o mych smutnych dziwkach

Rzecz o mych smutnych dziwkach (hiszp. "Memoria de mis putas tristes") – książka autorstwa Gabriela Garcíi Márqueza. Została opublikowana po hiszpańsku w 2004 roku, w Polsce wydana w roku 2005.
Fabuła.
Powieść jest opowieścią o późnej miłości starszego pana do niepełnoletniej dziewicy. Narrator-bohater to dziennikarz, który kiedyś pracował jako dostarczyciel depesz. W chwili opowiadania historii jest już szacownym jubilatem. W dniu swoich 90. urodzin zdobywa się na odwagę, by spełnić swój erotyczny i niemoralny kaprys sprzed lat. Chce spędzić szaloną i upojną noc z niepełnoletnią dziewicą. Ta niecodzienna zachcianka wprowadza w jego nudne, szare, ustabilizowane emeryckie życie niepokój. Niepokój, który okazuje się jego pierwszą i ostatnią młodzieńczą miłością.
Jest to ostatnia książka napisana przez Gabriela Garcíę Márqueza.

</doc>
<doc id="1817259" url="https://pl.wikipedia.org/wiki?curid=1817259" title="Ekspedycja północna">
Ekspedycja północna

Ekspedycja północna () – kampania militarna przeprowadzona przez wojska Kuomintangu w latach 1926–1928. Jej efektem było pokonanie rządzących na północy Chin tzw. militarystów i zjednoczenie kraju.
Tło historyczne.
Po śmierci prezydenta Yuan Shikaia w 1916 roku Chiny pogrążyły się w anarchii. W Pekinie formalnie nadal istniał rząd republiki, jednak od tej pory nie posiadał on żadnej realnej władzy. W poszczególnych prowincjach władzę przejęli gubernatorzy wojskowi, ogłaszając niezależność od rządu pekińskiego. Najsilniejszymi grupami militarystów były projapońska klika Fengtian na czele z Zhang Zuolinem, kontrolująca prowincje Fengtian, Heilongjiang i Jilin, probrytyjska klika Zhili Feng Guozhanga, kontrolująca obszar dzisiejszej prowincji Hebei oraz projapońska klika Anfu Duana Qirui, kontrolująca wschodnie Chiny. Oprócz tego w niektórych prowincjach władali samodzielni militaryści: Yan Xishan w Shanxi, Chen Shufan w Shaanxi, Tang Jiyao w Yunnanie i Lu Rongting w Guangxi.
Kraj pogrążył się w anarchii i permanentnej wojnie domowej pomiędzy poszczególnymi stronnictwami. Pekiński rząd był obalany i ustanawiany przez grupę kontrolującą w danym momencie Pekin. W 1917 roku doszło nawet do krótkotrwałej restauracji monarchii przez Zhang Xuna. W tym samym roku w Kantonie Sun Jat-sen powołał własny, separatystyczny rząd.
Na początku lat 20. północne Chiny były areną walk pomiędzy klikami Zhili, Anfu i Fengtian o Pekin, który ostatecznie znalazł się w rękach Zhang Zuolina. Na południu tymczasem umacniał się rząd odrodzonego w 1919 roku Kuomintangu pod wodzą Sun Jat-sena. W maju 1922 roku Sun rzucił hasło "ekspedycji północnej", zakładającej zbrojne uderzenie na północnych militarystów i zjednoczenie kraju. Szukając sojuszników, nawiązał kontakty z ZSRR, a także nowo powstałą Komunistyczną Partią Chin. W czerwcu 1923 roku KPCh zdecydowała się na utworzenie wspólnego frontu z Kuomintangiem. Wyparcie w tym samym roku z Kantonu Chen Jiongminga stworzyło dogodną sytuację do zorganizowania ekspedycji. 5 maja 1924 roku w Kantonie otwarta została Akademia Wojskowa Whampoa, która do 1927 roku wyszkoliła ponad 7 tysięcy kadetów, późniejszych oficerów utworzonej w 1925 roku Armii Narodowo-Rewolucyjnej.
Preludium.
Na wiosnę 1925 roku Armia Narodowo-Rewolucyjna przeprowadziła kampanię przeciwko Chen Jiongmingowi. W drugiej kampanii, przeprowadzonej jesienią, jego siły zostały ostatecznie rozbite. Również na północy sytuacja zmieniła się na korzyść Kuomintangu. W październiku 1924 klęskę poniósł kontrolujący Pekin Wu Peifu. Pobity został przez Feng Yuxianga, który w przeciwieństwie do pozostałych militarystów był przychylnie nastawiony do Kuomintangu. Ponadto w maju 1925 roku przez cały kraj przetoczyły się zamieszki o charakterze patriotycznym i antycudzoziemskim, określane mianem Ruchu 30 Maja.
Sun Jat-sen, korzystając ze wzrostu wpływów Feng Yuxianga, próbował jeszcze szukać pokojowego porozumienia z północą, udając się w podróż do Pekinu i Tianjinu, jednak nieoczekiwanie zmarł 12 marca 1925 roku.
Pierwsza kampania.
1 lipca 1925 kuomintangowski rząd w Kantonie oficjalnie potwierdził swoje pretensje do władzy nad całym krajem, obwołując się Rządem Narodowym. Na jego czele stanął Wang Jingwei. Przez następny rok trwało dozbrajanie Armii Narodowo-Rewolucyjnej radzieckim sprzętem i zacieśnianie współpracy z komunistami. Ostatecznie 9 lipca 1926 roku po burzliwych naradach sztabowych głównodowodzący ANR Czang Kaj-szek, przemówiwszy do żołnierzy w Akademii Whampoa, podniósł flagę Rządu Narodowego, symbolicznie ogłaszając rozpoczęcie ekspedycji północnej.
Armia Narodowo-Rewolucyjna liczyła maksymalnie 150 tysięcy żołnierzy, z czego w pierwszym uderzeniu mogła skierować do walki najwyżej połowę. Militaryści dysponowali armią liczącą 700 tysięcy żołnierzy. Tę przytłaczającą przewagę liczebną niwelowały jednak atuty ANR: wysokie morale, lepsze uzbrojenie i wyćwiczenie. Wojska militarystów były natomiast zmontowaną naprędce koalicją, rozsadzaną przez wewnętrzną nieufność między dawnymi przeciwnikami, Wu Peifu i Zhang Zuolinem. Armię Narodowo-Rewolucyjną wspomogły także przywiezione w sierpniu 1925 roku z Moskwy przez Feng Yuxianga radziecki sprzęt i eksperci wojskowi.
Armia Narodowo-Rewolucyjna wyruszyła z Henyangu i już 12 lipca zdobyła stolicę prowincji Hunan, Changsha. Zaraz po zdobyciu Changsha część sił ANR wraz z samodzielną grupą pod dowództwem komunisty Ye Tinga, szachując siły Sun Chuanfanga, skierowała się na wschód i pod Wuhanem, w bitwie przy moście Hensheng, rozbiła liczące prawie 200 tysięcy żołnierzy dywizje Wu Peifu. Znaczna część podwładnych Wu, widząc nadchodzące wojska Kuomintangu, porzuciła broń i przeszła na ich stronę. Pokonany Wu wycofał się do Syczuanu, a następnie do Gansu, nie odgrywając już w dziejach Chin żadnej roli. Do Wuhanu przeniósł się kantoński rząd.
Armia Narodowo-Rewolucyjna posuwała się w błyskawicznym tempie naprzód, 10 października zajmując Wuchang; po ciężkich walkach 7 listopada padł także Nanchang. Do końca grudnia siły Kuomintangu opanowały także prowincje Fujian i Zhejiang. W tym samym czasie na północy Feng Yuxiang, korzystając z radzieckiego wsparcia, otworzył drugi front, zajmując prowincję Shanxi i docierając do Henanu.
Na początku 1927 roku komuniści zorganizowali masowy, 800-tysięczny strajk w Szanghaju, opanowując miasto 22 marca. Wydarzenia te umożliwiły zajęcie przez ANR Nankinu dwa dni później.
Rozłam Czanga z komunistami.
Po wkroczeniu ANR do Nankinu w mieście wybuchły wymierzone w cudzoziemców rozruchy. Zabito kilku obcokrajowców i splądrowano konsulaty brytyjski, japoński i amerykański. Ranny został brytyjski konsul. W odpowiedzi brytyjskie kanonierki otworzyły ogień w kierunku miasta, zabijając piętnastu cywilów i dwudziestu czterech żołnierzy ANR. Komuniści winą za zajścia obarczyli Czang Kaj-szeka, ten z kolei uznał je za komunistyczną prowokację.
O świcie 12 kwietnia 1927 w Szanghaju żołnierze Czanga rozpoczęli niespodziewanie aresztowania działaczy komunistycznych. W wyniku walk zginęło prawdopodobnie około 300 osób, a ponad 5000 uznano za zaginione. Z miasta cudem zdołał uciec Zhou Enlai, któremu pomógł jeden z jego uczniów z Akademii Whampoa. Podobne akcje przeciwko komunistom przeprowadzono symultanicznie w kilku innych miastach.
18 kwietnia w Nankinie Czang powołał nowy, prawicowy rząd. Lewicowy rząd Wang Jingweia w Wuhanie został rozwiązany. Z armii i władz usunięto wszystkich komunistów i ekspertów radzieckich. Komuniści podejmowali próby oporu, jak powstanie w Nanchangu 1 sierpnia czy insurekcja w Hubei 8 września. Wszystkie one zostały krwawo stłumione przez wojska Kuomintangu.
Kontrofensywa militarystów.
W kwietniu 1927 roku na stronę ANR przeszedł władający w Shanxi Yan Xishan, wydatnie wzmacniając wojska kuomintangowskie. Na początku czerwca militaryści ponieśli dotkliwą klęskę i musieli wycofać się ze strategicznie położonego Xuzhou.
Niespodziewanie na początku sierpnia 1927 roku Czang Kaj-szek ostentacyjnie zrezygnował z dowództwa i wyjechał z Chin. Krok ten, poprzez celowe ściągnięcie klęski na ANR, miał ukazać go jako człowieka niezastąpionego i ugruntować jego pozycję w Kuomintangu. Pod koniec sierpnia militaryści pod wodzą Sun Chuanfanga przeprowadzili skuteczną kontrofensywę, spychając siły ANR pod Nankin. W bitwie pod Longtan ANR po ciężkiej i długiej walce zdołała co prawda odeprzeć natarcie, jednak widmo klęski sprawiło, że wezwano Czanga do powrotu. Ten powrócił w styczniu 1928 roku, odzyskując dowództwo i obejmując najwyższe stanowiska partyjno-państwowe.
Druga kampania.
Po powrocie Czanga ANR ruszyła do nowej ofensywy, zajmując prowincję Shandong. 3 maja 1928 roku pod Jinanem doszło do konfrontacji ze znajdującą się tam armią japońską przysłaną do ochrony japońskiej osady. W walce zginęło kilka tysięcy żołnierzy chińskich. Z trudem udało się zażegnać groźbę wojny z Japonią, wywołaną przez ten incydent.
W obliczu posuwającej się już bez większych przeszkód na północ ANR, świadom ostatecznej klęski Zhang Zuolin w nocy z 2 na 3 czerwca opuścił Pekin i zdecydował się wycofać do podległej sobie Mandżurii. 4 czerwca pociąg, którym jechał, eksplodował. Zamachu dokonali Japończycy, obawiający się, że Zhang porozumie się ostatecznie z Kuomintangiem.
8 czerwca wojska ANR bez walki wkroczyły do Pekinu. Nazwę miasta zmieniono na Beiping ("Północny Pokój", chociaż odczytywano ją także ironicznie jako "Spacyfikowana Północ"), a stolica została przeniesiona do Nankinu. W Mandżurii tymczasem władzę przejął syn Zhang Zuolina, Zhang Xueliang, który podjął rozmowy z Kuomintangiem i ostatecznie podporządkował się rządowi w Nankinie. 29 grudnia 1928 roku, kiedy to Zhang Xueliang polecił swojej armii zmienić sztandary republikańskie z 1912 roku na sztandary Rządu Narodowego, jest symboliczną datą końca ekspedycji północnej i reunifikacji Chin.

</doc>
<doc id="1817260" url="https://pl.wikipedia.org/wiki?curid=1817260" title="Mouncif El Haddaoui">
Mouncif El Haddaoui

Mohammed Mouncif El Haddaoui (ur. 21 października 1964) – były marokański piłkarz grający na pozycji pomocnika.
Kariera klubowa.
Mouncif El Haddaoui w czasie Mistrzostw Świata 1986 grał w AS Salé.
Kariera reprezentacyjna.
W reprezentacji Maroka Mouncif El Haddaoui grał w latach osiemdziesiątych.
W 1986 roku uczestniczył w Mistrzostwach Świata 1986 w Meksyku.
Na Mundialu był rezerwowym i nie wystąpił w żadnym spotkaniu.

</doc>
<doc id="1817267" url="https://pl.wikipedia.org/wiki?curid=1817267" title="Różowy smok Serendipity">
Różowy smok Serendipity

 – japoński serial anime składający się z 26 odcinków, wyprodukowany przez NTV i Zuiyo Co., Ltd. (obecnie: Nippon Animation) i emitowany w japońskiej TV w 1983 roku. Głównym reżyserem był Nobuo Ōnuki. 
Serial został zrealizowany na podstawie serii książek dla dzieci pt.: "Serendipity", autorstwa Stevena Cosgrove’a z ilustracjami Robina Jamesa.
W Polsce prezentowany był przez Top Canal.
Opis fabuły.
Film opisuje przygody różowego smoka imieniem Serendipity, który pomaga małemu chłopcu i ochrania wyspę, przy której rozbił się statek.
Wersja polska.
Wersja VHS.
„Serendipity – różowy smok” – wersja z angielskim dubbingiem i polskim lektorem została wydana na VHS w latach 90. przez Mada Video Film. Wersja okrojona, 90 minutowa.

</doc>
<doc id="1817271" url="https://pl.wikipedia.org/wiki?curid=1817271" title="Bolesław Jeleń">
Bolesław Jeleń

Bolesław Jeleń, ps. „Bolek” (ur. 12 kwietnia 1911, zm. 19 maja 1985 w Warszawie) – polski komunista pochodzenia żydowskiego, dyplomata.
Życiorys.
Syn Mariana. Działacz Komunistycznego Związku Młodzieży Polski, Polskiej Partii Robotniczej i Polskiej Zjednoczonej Partii Robotniczej. Uczestnik wojny domowej w Hiszpanii, ostatni komisarz polityczny batalionu im. Adama Mickiewicza, części brygady międzynarodowej im. Jarosława Dąbrowskiego. W czasie II wojny światowej działał w komunistycznym ruchu oporu we Francji. W grudniu 1944 przyłączył się do oddziałów polskich, formowanych przy francuskiej l armii generała de Lattre'a. Po powrocie do kraju, rozpoczął pracę w wywiadzie wojskowym. W okresie od stycznia do września 1946 w stopniu podpułkownika kierował Wydziałem Informacji Śląskiego Okręgu Wojskowego.
Był pierwszym po zakończeniu wojny przedstawicielem dyplomatycznym Polski w Albanii w latach 1949–1952, w randze "chargé d’affaires", a następnie posłem w Meksyku, akredytowanym także w Kostaryce, od 1960 do 1964 przedstawicielem dyplomatycznym PRL na Kubie. Pracował w Głównym Zarządzie Informacji Wojska Polskiego. Z Meksyku skierowany na Kubę i jako szef polskiej ambasady wziął udział w negocjacjach, zmierzających do rozwiązania kryzysu 1962.
Pochowany na Cmentarzu Wojskowym na Powązkach (kwatera B4-9-16).

</doc>
<doc id="1817272" url="https://pl.wikipedia.org/wiki?curid=1817272" title="Mięśnie goleni">
Mięśnie goleni

Mięśnie goleni – grupa mięśni kończyny dolnej człowieka, położonych w obrębie goleni. Wyróżnia się wśród nich grupę przednią, boczną i tylną, a wśród tej ostatniej warstwę powierzchowną i warstwę głęboką.
Grupa przednia mięśni goleni.
Mięśnie tej grupy odpowiadają głównie za: 
W tej grupie znajdują się następujące mięśnie:
Unerwione są przez nerw strzałkowy głęboki, unaczynione przez tętnicę piszczelową przednią.
Grupa boczna mięśni goleni.
Mięśnie tej grupy powodują głównie ewersję stopy (uniesienie brzegu bocznego stopy).
Unerwione są przez nerw strzałkowy powierzchowny, unaczynione przez tętnicę strzałkową i tętnicę piszczelową przednią.
Grupa tylna mięśni goleni.
Mięśnie tej grupy odpowiadają głównie za:
Znajdują się tu następujące mięśnie:
Warstwa powierzchowna.
Ścięgna końcowe mięśnia brzuchatego łydki i mięśnia płaszczkowatego łączą się w silne ścięgno piętowe (Achillesa), które przyczepia się do guza piętowego.
Warstwa głęboka.
Grypa tylna mięśni goleni unerwiona jest przez gałęzie nerwu piszczelowego, a unaczyniona przez gałęzie tętnicy podkolanowej, tętnicę piszczelową tylną i tętnicę strzałkową. 

</doc>
<doc id="1817273" url="https://pl.wikipedia.org/wiki?curid=1817273" title="Beatrycze Aragońska">
Beatrycze Aragońska

Beatrycze Aragońska (ur. 14 listopada 1457 w Castel Nuovo w Neapolu, zm. 23 września 1508 na wyspie Ischia) – królowa węgierska, córka króla neapolitańskiego Ferdynanda I i Izabelli Claromonte.
W 1476 została drugą lub trzecią żoną króla Węgier Macieja Korwina. Po jego śmierci w 1490 o tron węgierski zaczął ubiegać się król czeski Władysław Jagiellończyk. Beatrycze wyraziła zgodę na wybór Jagiellona, jednak pod warunkiem, że ten ją poślubi. 15 lipca 1490 doszło do elekcji Władysława, jednak król nie chciał dotrzymać obietnicy zawarcia małżeństwa z nią. W końcu 4 października 1490 na zamku w Budzie Władysław potajemnie poślubił Beatrycze. 
Po ślubie Beatrycze przeniosła się do Ostrzyhomia, gdzie wkrótce na jej zaproszenie przybył Władysław. Po wyjeździe Władysława w liście do ojca napisała, że małżeństwo zostało dokonane. W 1492 zwróciła się do papieża Innocentego VIII z prośbą o wzięcie jej pod opiekę, ponieważ król nie uznawał małżeństwa z nią. Przyczynami niechęci Władysława do żony były jej bezpłodność oraz pozostawanie w związku z Barbarą brandenburską, którą poślubił "per procura" w 1476.
7 kwietnia 1500 na mocy brewe "Derivata in nos" następca Innocentego, papież Aleksander VI unieważnił obydwa związki Władysława, z Barbarą i Beatrycze. Beatrycze musiała zapłacić 25 000 dukatów na poczet kosztów procesu unieważniającego małżeństwo. Po wyjeździe królowej do Włoch papież Juliusz II pisał do króla Władysława z prośbą o zwrócenie jej sum posagowych i rzeczy wyprawnych. Beatrycze zmarła bezpotomnie na wyspie Ischia, niedaleko Neapolu.

</doc>
<doc id="1817277" url="https://pl.wikipedia.org/wiki?curid=1817277" title="Tomáš Hradílek">
Tomáš Hradílek

Tomáš Hradílek (ur. 28 kwietnia 1945 w Lipníku nad Bečvą) – czechosłowacki zootechnik, polityk, rzecznik Karty 77, współpracownik Komitetu Obrony Niesprawiedliwie Prześladowanych.
Życiorys.
Urodził się w Lipníku w rodzinie urzędnika skarbowego. Był studentem zootechniki w Wyższej Szkole Rolniczej w Brnie oraz asystentem katedry genetyki. Skutkiem kontaktów ze środowiskami akademickimi było wstąpienie do Komunistycznej Partii Czechosłowacji. W grudniu 1965 uczestniczył w II Zjeździe Akademickim w Pradze. W 1966 roku ożenił się, a w następnym ukończył studia.
W lecie roku 1967 rozpoczął służbę wojskową. Na dwa tygodnie przed jej zakończeniem doszło do Praskiej Wiosny. W 1969 roku skrytykował władze na skutek czego musiał zrezygnować ze stanowiska zootechnika. We wrześniu tego samego roku został na własną prośbę usunięty z partii. Po odejściu z partii pracował w Týnie nad Bečvą. W styczniu 1975 musiał zrezygnować z pracy zootechnika. Powodem było jego antyradzieckie poglądy. W następnym roku odmówił uczestniczenia w wyborach. W 1981 roku został jednym z rzeczników karty 77. Pod koniec lat siedemdziesiątych znajdował się pod stałym dozorem policji. W marcu 1987 wraz z Rudolfem Berezą napisał list otwarty do Gustáva Husáka. W 1987 roku razem z Michalem Mrtvým demonstracyjnie rozwinął transparent z napisem „Karta 77 wzywa do obywatelskiej odwagi” za co został skazany na karę grzywny.
Na jesieni 1987 roku uczestniczył w powstaniu Towarzystwa Przyjaciół USA. W czerwcu 1988 roku złożył do sądu zawiadomienie o dopuszczeniu się zdrady stanu przez Vasila Biľaka. Od 1987 roku uczestniczył w spotkaniach z polskimi dysydentami. W 1988 roku współtworzył Ruch Swobód Obywatelskich. W styczniu 1989 razem z Daną Němcovą i Sašą Vondrą był rzecznikiem Karty 77. W 1989 roku został skazany na trzynaście miesięcy pozbawienia wolności w zawieszeniu na dwa lata pod zarzutem „podżegania do buntu”. Podczas aksamitnej rewolucji został ostrawskim rzecznikiem Forum Obywatelskiego oraz delegatem Centrum Koordynacyjnego. W grudniu tego samego roku został członkiem Zgromadzenia Federalnego. W czerwcu 1990 roku zdobył mandat w demokratycznych wyborach parlamentarnych. W lipcu 1990 roku został ministrem spraw wewnętrznych w gabinecie Petra Pitharta. Po czterech miesiącach zrezygnował ze stanowiska i odszedł z polityki. Aktualnie mieszka w miejscu urodzenia.

</doc>
<doc id="1817280" url="https://pl.wikipedia.org/wiki?curid=1817280" title="Słup linii energetycznej">
Słup linii energetycznej



</doc>
<doc id="1817281" url="https://pl.wikipedia.org/wiki?curid=1817281" title="City Toruń">
City Toruń

City Toruń – bezpłatna gazeta wydawana w Toruniu.
Charakterystyka.
Gazeta ukazywała się w co drugi czwartek. Redaktorem naczelnym gazety był Artur Szczepański,a redaktorem wydania była Dorota Misiak.
Chociaż w samej gazecie nie pojawiła się żadna informacja o zamknięciu tytułu, to ostatni numer został opublikowany 15 listopada 2012 roku.
'City' poruszało tematykę kulturalno–rozrywkową.
Nad przygotowaniem gazety pracował zespół 11 osób.
Czasopismo rozdawane było w najruchliwszych częściach miasta od godziny 15. Był dostępny także w wielu obiektach na terenie całego miasta.

</doc>
<doc id="1817284" url="https://pl.wikipedia.org/wiki?curid=1817284" title="Gorc Porębski">
Gorc Porębski

Gorc Porębski – polana znajdująca się na wschód od szczytu Gorca Troszackiego. Jest przedłużeniem polany Gorc Troszacki, leży na wysokości 1170–1230 m n.p.m. Dawniej nazywano ją także Gorcem Lubomierskim lub Gorcem Ogielowskim. Rozciąga się z niej bardzo szeroka panorama widokowa, obejmująca niemal cały horyzont. W południowym kierunku widoczne są Tatry, Magura Spiska, Pasmo Lubania i Pasmo Gorca, w północnym kierunku Beskid Wyspowy, po wschodniej stronie Beskid Sądecki i Gorc Kamienicki, po zachodniej dobrze stąd prezentujący się Kudłoń i Turbacz. Polana przestała być użytkowana pastersko w latach 80. XX wieku. W wyniku tego jej zachodnia i środkowa część zarosła już borówczyskami i maliniskami.
Polana znajduje się w granicach wsi Lubomierz w województwie małopolskim, w powiecie limanowskim, w gminie Mszana Dolna. Poniżej jej dolnego końca znajduje się wąska i wydłużona polana Szyja.
Szlaki turystyki pieszej.
Ze szlaków na polanę jest około 50 metrów w kierunku wschodnim.

</doc>
<doc id="1817285" url="https://pl.wikipedia.org/wiki?curid=1817285" title="Afroamerykańska odmiana języka angielskiego">
Afroamerykańska odmiana języka angielskiego

Afroamerykańska odmiana języka angielskiego (, często skracane jako "AAVE"), znana również pod nazwami "Black Vernacular", "Black English Vernacular" ("BEV"), "Black Vernacular English" ("BVE") – odmiana (dialekt, etnolekt oraz socjolekt) języka angielskiego rodzimie używana w większości przez należących do klasy średniej i klasy pracującej Afroamerykanów oraz część czarnoskórych Kanadyjczyków, w szczególności przez społeczności miejskie.
Początki afroamerykańskiej odmiany języka angielskiego sięgają początków XVII wieku. Wtedy to transatlantyckim szlakiem handlu niewolników przywieziono afrykańskich niewolników do brytyjskich kolonii w Ameryce Północnej, na tereny, które w XVIII wieku zaczęły być określane jako Południe Stanów Zjednoczonych (tzw. Dixieland). W czasach rozwoju plantacji bawełny brytyjscy koloniści często posługiwali się różnego rodzaju niestandardowymi dialektami języka angielskiego, a afrykańscy niewolnicy, dla których angielski był drugim językiem, najprawdopodobniej używali jego skreolizowanej formy.
Nazewnictwo.
Język Afroamerykanów nosił wiele nazw, m.in. nacechowanych negatywnie. Lisa Green, profesor językoznawstwa na uniwersytecie Massachusetts Amherst, podaje piętnaście nazw używanych na określenie mowy afroamerykańskiej, w tym:
Ponieważ wyraz "negro" jest dzisiaj uważany za obraźliwy, najczęściej spotyka się formę African American (Vernacular) English. W języku potocznym można również spotkać się z określeniem "Ebonics", zapoczątkowanym w 1973 roku przez Roberta Williamsa, który zdobył krajową popularność w 1996, po tym jak zespół szkół w Oakland (ang. "Oakland Unified School District") przyjął uchwałę, w której "Ebonics" zyskał status osobnego języka, a nie socjolektu, co wywołało falę krytyki w Stanach Zjednoczonych.
Wielu językoznawców rozróżnia terminy "African American Vernacular English" i "African American English", gdzie "African American English" odnosi się do kontinuum dialektalnego rozciągającego się od "African American Vernacular English", które jest zbitką różnych społeczno-regionalnych odmian mowy afroamerykańskiej, do standardowego angielskiego.
W języku polskim najczęściej można spotkać się z określeniami „angielszczyzna afroamerykańska”, „etnolekt afroamerykański” czy po prostu „afroamerykańska odmiana języka angielskiego”. Istnieją również takie określenia jak „angielszczyzna murzyńska” czy „czarna angielszczyzna”, jednak podobnie jak w przypadku terminów wymienionych przez Green, mogą być one negatywnie nacechowane lub mylące.
Fonologia.
Wiele cech fonologicznych wyraźnie odróżnia afroamerykańską odmianę języka angielskiego od amerykańskiej (zwłaszcza od General American). John McWhorter twierdzi, że tym, co tak naprawdę łączy akcenty afroamerykańskie, jest intonacja lub „melodia”, która charakteryzuje wszystkie, nawet najbardziej „neutralne” odmiany mowy afroamerykańskiej. Niektóre z wielosylabowych słów w mowie afroamerykańskiej odróżnia je od standardowej wymowy amerykańskiej, na przykład wyrazy takie jak "police", "guitar" czy "Detroit" posiadają inicjalny akcent wyrazowy zamiast standardowego akcentu na ostatnią sylabę.
Samogłoski.
Opracowano na podstawie badań dr. Paula Heggarty’ego, Warrena Maguire’a, Aprila McMahona oraz innych naukowców zrzeszonych w projekcie „Sound Comparisons”. W badaniach porównywano mowę osób posługujących się afroamerykańską odmianą języka angielskiego z Chicago oraz Karoliny Północnej. 

</doc>
<doc id="1817286" url="https://pl.wikipedia.org/wiki?curid=1817286" title="Historia Madagaskaru">
Historia Madagaskaru

Historia Madagaskaru – dzieje położonej na Oceanie Indyjskim u południowo-wschodnich wybrzeży Afryki wyspy Madagaskar od momentu pojawienia się na niej człowieka. 
Najstarsze wzmianki o Madagaskarze pochodzą z I wieku, gdy wyspa została przypuszczalnie po raz pierwszy wymieniona w źródłach pisanych. Madagaskar, położony na szlakach handlowych między Arabią a wschodnim wybrzeżem kontynentu afrykańskiego, prawdopodobnie był znany Arabom już w IV wieku, zaś opisany został przez arabskich podróżników w X wieku. Możliwe, że w XI wieku o wyspie wiedzieli Chińczycy. Europejczycy przybyli na nią w 1500 roku.
Najstarsze ślady człowieka na Madagaskarze pochodzą z epoki żelaza. W I wieku przybyła tu ludność pochodzenia malajsko-polinezyjskiego. Przez kolejne stulecia miało miejsce kilka faz zaludnienia wyspy. Nierówne odstępy czasu, w jakim przybywali osadnicy, przyczyniły się do zróżnicowania etnicznego mieszkańców. Przed przybyciem Europejczyków główną siłą ekonomiczną Madagaskaru był handel, realizowany przez osiadłych na północnym wybrzeżu Arabów. W XIV wieku rozpoczęło się zasiedlenie centrum Madagaskaru przez przybyłych z Indonezji przodków Merina, jednej z obecnych grup etnicznych. Od XV wieku nastąpił rozwój handlu niewolnikami.
Pierwszymi Europejczykami na Madagaskarze byli Portugalczycy, którzy przez ponad stulecie wykorzystywali wyspę jako punkt przystankowy w drodze do Indii. W XVII wieku swoją pozycję na Madagaskarze zaczęli wzmacniać Francuzi, traktujący go jako źródło taniej siły roboczej, pozyskiwanej dla zakładanych na pobliskich wyspach plantacji. Na przełomie XVII–XVIII wieku Madagaskar stanowił bazę dla piratów, poszukujących niewolników na sprzedaż. Po ich pokonaniu Francja umocniła swoją pozycję ekonomiczną i rozpoczęła zakładanie na wybrzeżach faktorii, stopniowo zmierzając do kolonizacji wyspy. Na przełomie XVIII–XIX wieku rywalem osłabionej politycznie Francji w sporze o wpływy na Madagaskarze była Anglia. Ostatecznie Anglia w 1896 roku zaakceptowała aneksję Madagaskaru przez Francję.
Najwcześniejsze organizmy państwowe na Madagaskarze pojawiły się w XVII wieku. Tworzyły je ludy ze szczepów Sakalawa, Betsimasaraka i Merina. Panujące prawo rodowo-plemienne nie sprzyjało zjednoczeniu wyspy aż do początków XIX wieku, gdy doszło do scalenia terytorium pod berłem króla z ludu Merina. W XIX wieku Europejczycy zdobywali coraz większe wpływy w królestwie Imerina poprzez uzyskiwanie kolejnych koncesji. Władcy zjednoczonego Madagaskaru podejmowali działania, aby zapobiec podporządkowaniu wyspy państwom europejskim. Po konfliktach zbrojnych między Madagaskarem po jednej stronie a Francją i Anglią po drugiej królestwo Imerina przestało istnieć, a wyspa została kolonią francuską.
Na początku XX wieku na wyspie narodziły się ruchy nacjonalistyczne, skierowane na uzyskanie praw politycznych od metropolii. Dążenia mieszkańców Madagaskaru do niezależności przybrały na sile po II wojnie światowej. Francja poszła na ustępstwa, ogłaszając najpierw Madagaskar swoim terytorium zamorskim, a w 1960 roku dając mu suwerenność. Najnowsza historia Madagaskaru obejmuje okres czterech republik. Pierwsza, trzecia i czwarta miały ustrój demokratyczny, druga – socjalistyczny. Zmiany ustrojowe były powodowane kryzysem gospodarczym i różnicami etnicznymi, które przekładały się na kryzys polityczny.
Historia badań nad Madagaskarem.
Nazwa Madagaskar jest wynikiem błędu popełnionego przez XIII-wiecznego podróżnika Marca Pola, który w opisie swoich podróży wspomniał o Mogadiszu, mylnie określając to miasto jako wyspę. Zniekształcona nazwa Mogadiszu jako Madagaskar w późniejszych czasach przyjęła się w dziejopisarstwie europejskim. W języku malgaskim nazwa wyspy oznacza „ląd na końcu świata”.
Europejczycy dowiedzieli się o Madagaskarze w 1500 roku. Po raz pierwszy wyspa została uwzględniona na mapie Dioga Ribeiry w 1519 roku. W połowie XVII wieku jeden z przedstawicieli Kompanii Wschodnioindyjskiej, Étienne de Flacourt, sporządził opis geograficzny wyspy. Jego dzieło "Histoire de la grande isle de Madagascar" zostało wydane w Paryżu w 1658 roku. Dalsze badania wyspy zostały zahamowane ze względu na szerzące się w regionie piractwo, dlatego przez długi czas znano jedynie ogólne zarysy wyspy oraz naniesione na mapy położenia portów i faktorii europejskich. W 1776 roku Francuz d’Apres de Mannovillette sporządził dokładniejszą mapę z ich współrzędnymi.
Po raz pierwszy w głąb wyspy wyruszyła ekspedycja francuskiego badacza Nicolasa Mayeure’go w latach 1770–1780. Towarzyszyła w podbojach Maurycemu Beniowskiemu. Nicolas Mayeure sporządził opis północnej i środkowej części Madagaskaru. Beniowski zaś był autorem pamiętnika "Historia podróży i osobliwych zdarzeń…", będącego pierwszym szczegółowym opisem wyspy.
W latach 20. XIX wieku rozpoczęto prace badawcze nad wybrzeżem Afryki Wschodniej. Dowodził nimi kapitan brytyjskiej marynarki wojennej, William Fitzwilliam Owen. Badaniami objęto także Madagaskar. Wykonane zostały zdjęcia hydrograficzne brzegów i wód przybrzeżnych. W 1833 roku zostały wydane wyniki badań Owena w dziele "Narrative of voyages to explore the shores of Africa, Arabia and Madagascar". W latach 30. XIX wieku podobne badania przeprowadzili Francuzi. W 1846 roku Louis Édouard Bouët-Willaumez wydał w Paryżu dzieło "Nawigacyjny opis brzegów, zawartych między Senegalem i równikiem". W połowie XIX wieku francuski marynarz opublikował w Paryżu trzy prace: "Podróż na wschodni brzeg Afryki" (1846), "Dokumenty dotyczące historii, geografii i handlu zachodniej części wyspy Madagaskar" (1845) oraz "Dokumenty dotyczące historii, geografii i handlu Afryki Wschodniej" (1856-1857).
W 1834 roku na wyspie zostały znalezione rozbite jaja dużego ptaka, nazwanego epiornisem. O tym, że na Madagaskarze żył gigantyczny ptak, wspominał w 1658 roku Flacourt. W XIX wieku jego relacja była uważana za legendę. Znalezisko zostało przewiezione do Francuskiej Akademii Nauk, gdzie podjęto decyzję o zorganizowaniu ekspedycji naukowej na wyspę. Do wyprawy doszło dopiero w 1865 roku. Dowodził nią Alfred Grandidier. Głównym celem ekspedycji było poszukiwanie epiornisa. Grandidierowi udało się ustalić, że ten gatunek został wybity przez myśliwych malgaskich i krokodyle. 
W latach 1865–1870 Grandidier dokonał 1500 pomiarów teodolitem, ustalił dokładną szerokość geograficzną 1885 punktów oraz współrzędne 28 miejscowości. Opisał cechy rzeźby i hydrografii wyspy, charakter roślinności. W 1870 roku Gardinier wykonał zdjęcia topograficzne na obszarze 1800 km² oraz naniósł na mapie położenie kilku tysięcy punktów. Jego badania zaowocowały wydaniem w 1871 roku mapy w skali 1:1850 000.
W latach 1874–1875 prace Gardiniera kontynuował Shaw. Zbadał on południowo-wschodnią część Madagaskaru. W 1876 roku Suell opisał wyspę na linii od Tananariwy do zachodniego wybrzeża. James Sibree badał wewnętrzne obszary w tym samym roku. Muillens natomiast naniósł poprawki na szereg obserwacji Gardiniera. W 1885 roku Gardinier zebrał wyniki badań, dokonanych w drugiej połowie XIX wieku, i wydał je w monografii "Histoire physique, naturelle et politique de Madagascar".
Pod koniec XIX wieku wraz z francuską ekspedycją kolonialną organizowano dalsze wyprawy badawcze w głąb kraju. W 1892 roku Louis Catat i Casimir Maistre zbadali południowo-wschodnią część Madagaskaru. W tymże roku H. Gautier opisał wyspę pod względem fizycznogeograficznym. W latach 1896–1906 francuscy topografowie wydali mapę wyspy w skali 1:500 000. W okresie 1898-1902 Guillaume Grandidier badał południowe i zachodnie części Madagaskaru. Na początku XX wieku trwały badania flory i fauny oraz geologiczne i etnograficzne. Od 1906 roku w nowo powstałej w Tananariwie Służbie Geograficznej trwały prace geodezyjne, których wynikiem było sporządzenie mapy w skali 1:100 000.
Madagaskar w epoce przedkolonialnej.
Historycy nie są zgodni, kiedy nastąpiło odkrycie Madagaskaru. Przypuszczalnie wyspa została wymieniona w "Periplusie Morza Erytrejskiego" z około 60 roku. Madagaskar leżał na morskich szlakach handlowych między przedmuzułmańską Arabią a wschodnim wybrzeżem Afryki. Prawdopodobnie wyspa była znana Arabom już w IV wieku. Na północnym jej wybrzeżu odnaleziono monetę z epoki Konstantyna Wielkiego. W dziele arabskiego podróżnika Al-Masudiego "Złote niwy i diamentowe kopalnie" z X wieku pojawił się opis kraju Waq Waq. Istnieje hipoteza, że nazwa ta mogła odnosić się do Madagaskaru. Wątpliwa pozostaje sprawa odkrycia wyspy przez Chińczyków. Dokument chiński z 1178 roku, prawdopodobnie dotyczący Madagaskaru, wskazywał na istnienie na morzu wyspy, którą zamieszkały dzikie ludy o czarnych ciałach i kręconych włosach. Nadawały się na niewolników, ponieważ "nie tęskniły za domem". Sprzedawano ich za wysoką cenę Arabom.
Do epoki żelaza Madagaskar był niezamieszkały. Nie znaleziono tu śladów obecności człowieka, pochodzących z epoki kamiennej. Choć wyspa geograficznie uznawana jest za część Afryki, zasiedlona została przez ludność o pochodzeniu malajsko-polinezyjskim. Dyskusyjna jest sprawa, kiedy i skąd przybyli Malgasze, stanowiący 98% ludności Madagaskaru. Koloniści, najprawdopodobniej Indonezyjczycy z Jawy, przypłynęli z Archipelagu Malajskiego (Azja Południowo-Wschodnia) w I wieku. Nie jest także jasne, z jakich powodów przodkowie Malgaszy opuścili swoje dotychczasowe miejsce zamieszkania oraz nieznana jest droga, którą dotarli na wyspę. Prawdopodobnie wędrówki na Madagaskar odbywały się przez Indie, Cejlon, Komory oraz wzdłuż wybrzeża Afryki Wschodniej.
Pewną wskazówką do określenia pochodzenia Malgaszy mogą być wyniki badań lingwistycznych, na podstawie których określono przynależność języka malgaskiego do grupy języków indonezyjskich. Szereg zapożyczeń z języków Bantu stanowi jednak utrudnienie dla tych badań. W latach siedemdziesiątych XX wieku R. K. Kent, łącząc dotychczasowe ustalenia badań lingwistycznych, etnograficznych i historycznych, wysnuł teorię, że obszar, rozdzielony Kanałem Mozambickim, w pierwszym tysiącleciu zamieszkała ludność afro-malgalska. Kładł przy tym nacisk na dużą rolę ludów Afryki w etnogenezie Malgaszy. Afro-Malgasze znad wschodnich wybrzeży Afryki zostali wchłonięci przez migrujące z zachodu plemiona Bantu. Natomiast na Madagaskar aż do XVI wieku napływała ludność azjatycka. Dlatego na wyspie przetrwał element afro-malgaski, a język Malgaszów został zaklasyfikowany jako język azjatycki.
W ciągu pierwszego tysiąclecia Madagaskar został zaludniony. Badacz R. K. Kent wyróżnił trzy fazy migracji Indonezyjczyków do Afryki. Były to ludy niejednolite etnicznie. Nazwał osadników po malgasku "lakato" („ludzie potrafiący posługiwać się łodzią i wysięgnikiem”). "Lakato" pierwszej fazy migracji po przybyciu do Afryki Wschodniej zetknęli się z plemionami Bantu. Tak zaczęło się formowanie ludności afro-malgalskiej. Stopniowo nadchodziła kolejna fala Bantu z głębi Afryki ku wschodniemu jej wybrzeżu i Afro-Malgasze byli zmuszeni do przeniesienia się na wschód, na Madagaskar. "Lakato II", druga fala migracyjna, dała początek kilku grupom etnicznym na Madagaskarze, które przyczyniły się do powstania języka malgaskiego. Osadnicy tej fazy przynieśli ze sobą umiejętność uprawy roli i hodowli bydła, charakterystycznego budownictwa tarasów na stokach, megalitów oraz fortyfikacji osad, wzbogacili wierzenia o kult przodków, wprowadzili rytualne składanie ofiar i zwyczaje grzebalne oraz symbolikę koloru czerwonego jako oznaki władzy. Znali instytucję naczelnika wioski. Rozpowszechnili na wyspie odmienny typ ceramiki, mający wiele wspólnych cech z ceramiką ludów Bantu. Wiodącą rolę w formowaniu kultury Malgaszy odegrały ludy Vazimba i Arindrano. Trzecia faza migracji, nazwana przez Kenta "lakato III", nastąpiła na przełomie pierwszego i drugiego tysiąclecia. Główną przyczyną wędrówki ludów był rozwój kontaktów handlowych w regionie. Osadnicy trzeciej fali byli zróżnicowani etnicznie, kulturowo i religijnie. Należały do nich przeważnie ludy Suahili i Bantu, które podjęły kolonizację Afryki Południowej. W okresie trwania fazy "lakato III" na północy Madagaskaru wyłoniła się kultura Antalaotra-Suahili.
Powodem przybycia Suahili na Madagaskar były wojny i konflikty na tle religijnym w ich ojczystych krajach. Przybysze z Suahili zakładali osady na północy Madagaskaru. Utrzymywali kontakty handlowe z Półwyspem Arabskim i Suahili. Ślady ich osadnictwa znaleziono również w południowo-zachodniej części wyspy.
Na wyspie w X-XI wieku pojawili się Arabowie. Przypuszcza się, że występujące w XII-wiecznej literaturze arabskiej określenie Dżesire Komor odnosi się do Madagaskaru. Oznacza Wyspę Indonezyjczyków. Arabowie, określani przez Portugalczyków "poleis", założyli swoje osady w północno-zachodniej części Madagaskaru. Miały one charakter handlowo-produkcyjny. Osady te powstawały na pobliskich wyspach, zaś plantacje ryżu, należące do nich, ulokowane były na Madagaskarze. "Poleis" utrzymywali kontakty handlowe z Mogadiszu, Malindi i Kilwa (wskazują na to badania archeologiczne). Do największych i najbogatszych miast tej części Madagaskaru należało Lulungane na wyspie Nosi Manju. Mieszkańcy Lulungane importowali z Afryki Wschodniej tkaniny i kruszce. Wywozili natomiast ryż pochodzący z pobliskich plantacji, bydło i wosk pszczeli, które były kupowane od Malgaszy. Na polach ryżowych pracowali niewolnicy sprowadzani z Afryki. W 1507 roku Lulungane zostało zdobyte przez Portugalczyków.
W XIV-XV wieku w północnej części Madagaskaru znaczny wpływ gospodarczy zyskało miasto Iharana (współcześnie Vohémar), założone przez migrantów arabskich. Osada utrzymywała kontakty handlowe z Kilwa i Dalekim Wschodem. Ludność z Iharany podjęła dalszą migrację na południe wyspy wzdłuż wybrzeża. Byli to przodkowie grup społecznych Zafi-Raminia i Antemoro. Społeczności te zachowały arabskie tradycje, pismo arabskie i umiejętność wyrobu papieru. Zafi-Raminia i Antemoro założyły własne państwo, które w XVI wieku rozpadło się na kilka mniejszych państewek.
W XIV-XV wieku na Madagaskar przybyli z Indonezji przodkowie Merina. Wylądowali na północnym wybrzeżu wyspy, skąd zaczęli wędrówkę w głąb, osiedlając się na obszarze zwanym Imerina. Początkowo byli pokojowo nastawieni wobec starszych kolonistów, jednak na przełomie XV i XVI wieku, gdy Merina dowodzili Andrianaponga i Andriamanelo, doszło do walk z tubylczym plemieniem Vazimba, wskutek których ci ostatni uznali rządy przybyszów. Merina pozwolili zachować Vazimba ich prawa do ziemi.
Według relacji przybyłych na Madagaskar w XVI wieku Portugalczyków na wyspie istniały osady Kafrów – ludności murzyńskiej z grupy Bantu. Ulokowane były na brzegach zatoki Sada (Anorontsanga). Kafrowie w liczbie około 2 tysięcy prawdopodobnie byli zbiegłymi z Malindi, Mombasy i Mogadiszu niewolnikami. O ich pochodzeniu świadczył język, którym się porozumiewali. Przypominał on język Kafrów mieszkających na kontynencie afrykańskim.
Madagaskar był w znacznym stopniu zróżnicowany etnicznie i kulturowo, co było spowodowane licznymi falami migracji. Do początku XVI wieku na wyspie mieszkało około osiemnastu grup etnicznych. Przybysze osiedlali się początkowo na wybrzeżach, ale z biegiem czasu przenosili się coraz bardziej w głąb wyspy. W XIII wieku centrum wyspy zostało zajęte przez Vazimba, lud o afrykańskich korzeniach, który nie posiadał nawet najprostszych form organizacji politycznej, dlatego został zdominowany przez napływających na jego tereny przybyszy. Wchłonęli go nacierający ze wschodu Hova, którzy wprowadzili indonezyjski typ umocnień osadniczych i upowszechnili uprawę ryżu w wodzie. Poszczególne grupy ludności różniły się przede wszystkim formą działalności gospodarczej (Sakalawa – na zachodnim wybrzeżu – zajmowali się głównie hodowlą bydła, natomiast Merina – w centrum – uprawiali ryż, Wezu – na zachodzie wyspy – zajmowali się rybołówstwem). W X wieku mieszkańcy Madagaskaru regularnie odbywali wyprawy łupieskie na afrykańskie osady handlowe. W XII–XIII wieku podstawową formą gospodarki Madagaskaru był handel w basenie Oceanu Indyjskiego. Z wyspy wywożono głównie ryż. Na Madagaskar importowano żelazo, złoto i prawdopodobnie miedź. W XV wieku rozkwitł handel niewolnikami, sprzedawano ich głównie na wschodnie wybrzeża Afryki i prawdopodobnie na Daleki Wschód. Nieznane jest, skąd dokładnie ich sprowadzano. Mogli pochodzić zarówno z wypraw wojennych (Bantu), jak i być skutkiem wymiany handlowej (Malgasze).
Madagaskar w orbicie zainteresowań mocarstw europejskich.
Madagaskar został odkryty przez Europejczyków w 1500 roku przez portugalskiego żeglarza Diogo Diasa. Jeden z płynących do Indii statków flotylli Pedra Álvaresa Cabrala w pobliżu Przylądka Dobrej Nadziei zmienił kurs na wschodni po tym, jak stracił z oczu pozostałe okręty. Podążając w tym kierunku, dopłynął do wielkiej wyspy, którą okazał się być Madagaskar. Portugalczycy nazywali go Wyspą Świętego Wawrzyńca. W 1506 roku na Madagaskar przybył oddział Fernanda Suareza. W 1517 roku portugalski kartograf Pedro Reinel sporządził mapę wyspy, która wiernie odzwierciedlała jej kształty.
Dla Portugalczyków Madagaskar nie stanowił źródła zainteresowania, gdyż nie posiadał bogactw naturalnych. Przybysze dążyli do rozwoju handlu w regionie i dla nich powiązania wyspy ze wschodnim wybrzeżem Afryki Wschodniej mogło stanowić zagrożenie dla tego przedsięwzięcia. Dlatego podporządkowali sobie wpierw sojuszników Madagaskaru, a później spacyfikowali osłabione miasta na północy wyspy. Z czasem w basenie Oceanu Indyjskiego pojawili się Holendrzy, Anglicy i Francuzi. Między konkurentami doszło do podziału stref wpływów w regionie Afryki Wschodniej. Europejczycy dążyli do utworzenia baz i portów, gdzie mogliby uzupełniać prowiant podczas rejsów handlowych z Europy do Indii. Na Madagaskar statki europejskie przybijały nieregularnie. Zjawienie się tu Europejczyków zapoczątkowało upadek organizacji państwowej i gospodarki wyspy. Pod koniec XVI wieku ludność, zamieszkała na Madagaskarze, była oceniana na około 700 tysięcy. W XVI wieku Portugalczycy niejednokrotnie rabowali Madagaskar, nie zadbali jednak o umocnienie swoich wpływów w kraju.
W połowie XVII wieku Francuzi, którzy planowali założenie plantacji na sąsiednich Maskarenach, zainteresowali się Madagaskarem jako źródłem taniej siły roboczej. W 1642 roku powstała Francuska Kompania Wschodnioindyjska. Jej celem było zdobycie Maskarenów. Madagaskar miał zostać bazą wypadową na pobliskie wyspy. U jego wybrzeży, na wyspie Sainte Luce, wysadzono trzynastu osadników, którzy mieli za zadanie założyć fort. W 1643 roku w południowej części Madagaskaru powstał Fort Dauphin, skąd podjęto kroki do opanowania północno-wschodniej części wyspy, położonej nad Zatoką Antongil, oraz wyspy Sainte Marie. W latach 1642–1643 fortem dowodził Ponis, jednak ani on, ani jego następca w latach 1643–1655, Flacourt, nie potrafili nawiązać przyjaznych stosunków z Malgaszami. Brakowało towarów do wymiany handlowej, dostawy z Francji były nieregularne, dlatego Francuzi organizowali notoryczne wyprawy łupieżcze i wymuszali na rdzennej ludności daniny. W 1665 roku z Francji przybyła nowa fala kolonistów. W 1674 roku Fort Dauphin został zdobyty przez Malgaszy (Antanusi), a większość przebywających tam Francuzów wymordowano. Przyczyn niepowodzenia Francji w XVII-wiecznej polityce osadniczej na Madagaskarze upatruje się w rozbieżnościach interesów między ministrem finansów Ludwika XIV, Jean-Baptiste Colbertem, zwolennikiem francuskiego osadnictwa na wyspie, a przywódcami Kompanii Indyjskiej. Przeciwnicy odmówili dostarczenia środków na realizację planów Colberta i skupili się na handlu z Indiami i rozwijaniu gospodarki plantacyjnej na Maskarenach.
Rozwój handlu z Europą, jaki nastąpił w XVII stuleciu, oraz postępujące osadnictwo w głąb wyspy wpłynęły na wykształcenie się na Madagaskarze rynków lokalnych i regionalnych oraz zróżnicowanie gospodarki. Zasiedlenie centralnej części wyspy przyczyniło się do rozwoju handlu dalekosiężnego. Wymiana handlowa polegała na pozyskaniu za pomocą bogatych darów zgody miejscowego władcy bądź naczelnika wsi oraz znalezienia odpowiedniego agenta handlowego. W odróżnieniu od handlu na kontynencie afrykańskim, agentem na Madagaskarze zostawała kobieta. Najczęściej pochodziła z rodu arystokratycznego. Poślubiana była przez kupca europejskiego, dzięki czemu kupiec zyskiwał protekcję władcy plemienia, z którym chciał nawiązać stosunki handlowe. Na Madagaskar sprowadzano amunicję, indyjskie tkaniny, alkohol, wyroby metalowe i ozdoby. Środkiem płatniczym był hiszpański srebrny piastr, często stosowano barter. Za monetę przeliczeniową uchodził francuski liwr.
Pod koniec XVII wieku północno-wschodnie wybrzeża wyspy zaczęli najeżdżać europejscy i amerykańscy piraci, zakładając osady i wchodząc w związki rodzinne z tubylcami. Ich zainteresowanie wyspą wynikało przede wszystkim z możliwości zdobycia ciemnoskórych niewolników, którzy byli poszukiwanym towarem w Indiach, cenieni przez Portugalczyków i Holendrów. Piraci zakładali własne bazy na wybrzeżach Madagaskaru i pobliskich wyspach. W latach 1685–1726, dysponując dziesiątkami okrętów, hamowali rozwój gospodarki plantacyjnej, utrudniali handel i geograficzne badania wyspy. W latach 1685–1705 piraci pod dowództwem Avery, Missona i Kida zdobyli największe wpływy w regionie. Założyli swoje bazy na Sainte Marie, Rantabé, Foulpointe, Tintingue oraz na Nosy Mangabé w Zatoce Antongil, a także w Antalaha i Vohémar. Piraci współpracowali z miejscowymi władcami, którym dostarczali broń. Wywierali wpływ na lokalną politykę poprzez zawieranie związków małżeńskich z malgaskimi księżniczkami, brali udział w wojnach domowych, które traktowali jako okazję do uprowadzenia jeńców w niewolę. W 1722 roku państwa europejskie podjęły próby zlikwidowania piractwa w regionie. Nie rozwiązało to problemu, nadwerężyło jedynie potęgę piratów.
W XVIII wieku Madagaskar pełnił funkcję osłony dla francuskich plantacji na Maskarenach, gdzie zaczęto uprawiać kawę. Nasiliła się rywalizacja ekonomiczna w regionie między Francją a Wielką Brytanią. Oba państwa dążyły do podboju wyspy i przyłączenia jej do swego imperium. Na wschodnim wybrzeżu Madagaskaru zakładano kolejne faktorie, które miały chronić interesy maskareńskich plantatorów i kontrolować francuską politykę kolonialną w regionie. Początkowo dużą rolę na wschodnich wybrzeżach wyspy odgrywało biuro w Tamatave. W połowie XVIII wieku otworzono faktorię w osadzie Foulpointe, położonej około 250 km na południe od Tamatave. Faktoria Foulpointe sąsiadowała z ludem Betsimisaraka, z którym starała się utrzymywać pokojowe stosunki. W ramach wymiany handlowej władcy Betsimisaraka, Zanahary (zginął podczas wyprawy w 1767 roku), Yavi (1767–1791) i Zakavola (1791–1803), regularnie dostarczali Francuzom na sprzedaż niewolników, zdobytych podczas wypraw wojennych. W latach 1774–1776 na faktora w Foulpointe wyznaczono Maurycego Beniowskiego. Zamiast dbać o interesy plantatorów, Beniowski nawiązał kontakty z Malgaszami i planował podbój Madagaskaru oraz objęcie władzy na wyspie w imieniu Francji. W latach 1768–1771 oraz 1774–1776 Francuzi zorganizowali dwie wyprawy w głąb wyspy. Na czele drugiej stał Maurycy Beniowski, który 10 października 1776 roku ogłosił się cesarzem Madagaskaru. Zginął w potyczce 23 maja 1786 roku.
W 1770 roku Francja posiadała już cztery biura kolonialne, które między innymi zaopatrywały plantacje na Maskarenach w tanią siłę roboczą. Cena niewolnika w pierwszej połowie XVIII wieku wynosiła około 30 liwrów. Po 1760 roku zaczęła rosnąć: w latach 1767–1770 wynosiła około 200 liwrów, w 1785 roku – 300 liwrów, pod koniec XVIII stulecia wahała się od 320 do 540 liwrów. Szacuje się, że w latach 1755–1808 na Maskareny wschodnie faktorie francuskie wysłały 349 statków z niewolnikami, zaś biura zachodnie – 10.
Wielka Rewolucja Francuska i wojny napoleońskie przyczyniły się do osłabienia zaangażowania Francji na Madagaskarze. W 1810 roku Anglicy zajęli kilka posiadłości francuskich w regionie. Francuzi, w obawie przed utratą wpływów, ogłosili aneksję wyspy, jednak Wielka Brytania nie uznała tego aktu. Oba państwa rywalizowały o wyspę do końca XIX wieku. W 1896 roku doszło między nimi do porozumienia i Madagaskar stał się kolonią francuską.
Pierwsze państwa na Madagaskarze.
Zaangażowanie mocarstw europejskich na Madagaskarze w przeciwieństwie do wielu innych tubylczych państw przedkolonialnej Afryki nie spowodowało upadku istniejących tutaj malgaskich królestw. Państwa te wręcz rozwijały się od XVII wieku dzięki kontaktom z francuskimi punktami handlu niewolnikami położonymi na znajdujących się w pobliżu Madagaskaru wyspach Îsle de Bourbon i Îsle de France.
Państwa Sakalawa.
Według tradycji ustnej na początku XVII wieku nad brzegiem rzeki Sakalawa (dopływ Mangoki) powstało pierwsze państwo ludu Sakalawa. Jego stolicą było miasto Bengi. Założycielem państwa był legendarny Andriamisara, przypuszczalnie wywodzący się z rządzącej na południu wyspy dynastii Maroserana, która wzięła swój początek od Anosi. Istnieje również pogląd, że przodkowie władcy byli Arabami. Andriamisara miał zwyciężyć w walce swojego brata dzięki sile, którą otrzymał od cudownego talizmanu.
Następca Andriamisary, Andriandahifotsi (zm. 1685), dzięki użyciu broni palnej, podbił terytoria na północ po Manambolo oraz na wschód po Midongy, a także włączył do państwa Antanandro i – poprzez zawarcie małżeństwa dynastycznego – Sakoambe. Przeniósł stolicę Sakalawa do Maneva. Państwo Andriandahifotsiego nazywano Menabe. Andriandahifotsi wprowadził szereg instytucji i zwyczajów, jak kult zmarłych władców, boskość panujących, pośmiertne imiona (zaczynały się od "Andria" i kończyły się na "-arivo"). Podzielił państwo na lenna, które dał książętom z rodziny, wprowadził hierarchię wśród swoich potomków: synowie pierwszej żony władcy nazywani byli Volamena („potomkowie złota”), synowie pozostałych żon zaś Volafotsi („potomkowie srebra”). Po śmierci Andriandahifotsiego w 1685 roku w Menabe wybuchła wojna o sukcesję. Zwycięstwo odniósł Trimanongarivo (zm. 1718), który kontynuował politykę poprzednika. Nawiązał też kontakty handlowe z kupcami europejskimi.
Pokonany przez Trimanongarivo w walce o sukcesję syn Andriandahifotsiego, Tsimanata, nazwany pośmiertnie Andriamandisoarivo, wraz ze swoimi zwolennikami uciekł na północ, gdzie na równinie Mananara założył państwo Boina, podbijając Sandangoatsi, Manandabo oraz Antalaotes z Nosy Manja i Boina. Stolicą państwa było miasto Tongay. Następcy Tsimanaty – Andrianamboniarivo (1712–1722) i Andriamahatindriarivo (1722–1742) – rozciągnęli kontrolę Sakalawów po zachodnie wybrzeże Madagaskaru. Szczyt potęgi Boina nastąpił za panowania Tsitavany, nazywanego pośmiertnie Andrianiveniarivo.
Zarówno w Menabe, jak i Boina wybuchały między książętami walki o władzę, co politycznie i militarnie osłabiało Sakalawów. Przegrani kandydaci byli zmuszani do emigracji i szukania terytoriów, gdzie mogli zakładać własne państewka. Niektórym z nich udało się powrócić do ojczystego kraju i objąć władzę, na przykład Tsitavana do Boina. Władców Sakalawa wybierali naczelnicy rodów spośród Volamena. Prawa do tronu posiadały także kobiety. Mężowie władczyń nie odgrywali znaczącej roli w polityce i byli często zmieniani. Panujący był czczony jak bóstwo i rzadko pojawiał się przed poddanymi.
Ludy Sakalawa zostały zjednoczone za panowania Ravahiny (ok. 1770?–1808). Dzięki nawiązaniu współpracy z władcą słabszego wówczas od Sakalawów państwa Imerina, Andrianampoinimerina, Ravahina stłumiła bunty, umożliwiając w zamian Imerina handel z zachodnim wybrzeżem wyspy oraz zapewniając nieagresję ze strony Sakalawów. Według relacji Dumaine’a z 1792 roku w stolicy państwa Ravahiny, Majunga, nie licząc Malgaszy, mieszkało około 6 tysięcy Arabów i Hindusów, którzy zajmowali się handlem. W stolicy budowano statki pełnomorskie, a co roku do Majunga z Suratu przybywały dwa statki z tkaninami bawełnianymi i jedwabnymi. Władczyni miała prawo do wyznaczania zwierzchników trzech miejskich gmin arabskich. W każdej dzielnicy państwa posiadała własne stada.
Sakalawa zajmowali się hodowlą bydła i handlem. Rolnictwo miało charakter prymitywny. Rozwojowi gospodarczemu nie sprzyjały słabe zaludnienie wielkiego obszarowo państwa, walki pretendentów do tronu i bunty poszczególnych dzielnic oraz kulturowo-etniczne zróżnicowanie społeczeństwa. Słabością Sakalawa było łączenie cech monarchii absolutnej i boskości władcy, feudalizmu i handlu.
Betsimisaraka.
Wschodnie wybrzeże Madagaskaru zamieszkiwało wiele ludów, wśród których najliczniejsze były Antanusi z wyspy Sainte Marie i Antemaroa znad Zatoki Antongil. Wśród mieszkańców wschodnich obszarów wyspy często dochodziło do wojen, zaś warunki naturalne oraz opanowanie tych terenów przez piratów i organizowane przez kupców zbrojne najazdy celem pozyskiwania niewolników nie sprzyjały powstaniu tutaj przed XVIII wiekiem państw. Organizacja polityczna i społeczna ludów wschodniego Madagaskaru nosiła charakter klanowy. Poszczególne klany miały prawo decydować o sprawach wewnętrznych, natomiast, gdy dochodziło do podjęcia ważnych decyzji w kwestiach całego ludu, zwoływano "filohani", składające się z naczelników klanowych. W sprawach kontaktów handlowych decydowały kobiety. Długotrwały pobyt piratów przyczynił się do powstania licznej grupy mulatów – Zana Malata.
W pierwszej połowie XVIII wieku nad Zatokę Antongil powrócił ze studiów w Anglii syn pirata Thomasa White’a i malgaskiej księżniczki Raheny, Ratsimilaho. W celu uchronienia mieszkańców wschodnich wybrzeży przed najazdami handlarzy niewolnikami rozpoczął jednoczenie klanów. Po pokonaniu Tsikoa, zwierzchników mieszkańców znad Zatoki Antongil, został obrany królem i przybrał imię Ramaromanampo („ten, który ma wielu poddanych”). Państwo Ratsimilaho zostało nazwane Betsimisaraka („liczni – nierozłączni”). Ramaromanampo poślubił księżniczkę z Sakalawów, co zapewniło mu poparcie silniejszego od Betsimisaraka państwa Boina. W czasach swojego panowania Ramaromanampo podbił Tamatave.
Po śmierci Ramaromanampo w 1750 roku w Betsimisaraka wybuchły walki o władzę, co doprowadziło do podziału państwa między naczelnikami klanów i Zana Malata. Syn Ramaromanampo, Zanahary, nie zdołał przywrócić jedności Betsimisaraka.
Imerina.
Przodkowie Merina pojawili się na Madagaskarze na przełomie XIV i XV wieku. Przybyli z południowo-wschodniej Azji nad Zatokę Antongil, skąd rozpoczęli wędrówkę w stronę centralnego płaskowyżu. Początkowo byli pokojowo nastawieni do tubylców, Vazimba. Do konfliktów doszło na przełomie XV i XVI wieku za czasów Andrianaponga i Andriamanelo, który odniósł zwycięstwo dzięki użyciu broni z żelaza.
Pozostaje niejasne, czy Merina utworzyli na podbitych terenach nowe państwo, czy byli spadkobiercami już istniejącego. Jego terytorium kształtowało się przez pierwszą połowę XVII wieku za panowania trzech pierwszych władców – Andriamanelo (1590–1616), Ralambo (1615–1640) i Andriandazaka (1640–1665). Na ten czas przypadły reformy ustrojowe i obyczajowe, które miały doprowadzić do wykształcenia się państwowości Imerina. W procesie rozwoju państwa ważną rolę odegrało jego strategiczne położenie. Lud Merina zamieszkiwał centralną, górzystą, część Madagaskaru, nie docierały tutaj z zewnątrz prowadzone na wybrzeżach wojny i spowodowane przez nie zniszczenia.
Pierwszy władca Merina, Andriamanelo, wprowadził obowiązkowe obrzezanie królewskich synów. Ralambo podzielił arystokrację na kasty: Zafindralambo – potomkowie władców, których obowiązywała endogamia, i trzy kasty Andrianteloray, której członkowie mieli służyć władcy, za co otrzymywali nagrody. Władcy drugiej połowy XVII wieku dokonali kolejnych podziałów warstwy arystokratycznej. Na początku XVIII wieku liczba kast wynosiła już siedem.
Ralambo, następca Andriamanelo, oprócz reform społecznościowych, wprowadził zmiany ekonomiczne. Zapewnił stały napływ pieniędzy do skarbu poprzez wprowadzenie obowiązkowego podatku "vadin-aina" („cena bezpiecznego życia”) dla wszystkich mieszkańców swojego państwa. Za pochodzące z podatku pieniądze była utrzymywana stała armia, która miała zapewnić bezpieczeństwo poddanych. Kolejny władca, Andriandazaka, skupił się na reformach religijnych i ideologicznych (ustanowił między innymi boskość króla), dzięki czemu wzmocnił w społeczeństwie autorytet panującego.
Pod koniec XVII wieku do władzy w Imerina doszedł Andriamasinavaluna (?–1710). Na początku jego rządów państwo posiadało obszar 150 km² i liczyło kilka tysięcy ludności, nie miało łączności z portami na wybrzeżach Madagaskaru. Andriamasinavaluna rozpoczął swoje panowanie od zjednoczenia ludu Merina. Położył nacisk na rozwój rolnictwa (irygację i uprawę ryżu) i hodowli bydła, rzemiosł (przetwórstwa żelaza), oraz handlu dalekosiężnego, dzięki któremu zaopatrywał państwo w broń palną i dochód w postaci ceł. Pod koniec życia Andriamasinavaluna podzielił Imerina między potomków.
W XVIII wieku społeczeństwo Imerina uległo dalszemu podziałowi. Na najwyższym stopniu hierarchii społecznej stał władca. Był właścicielem ziemi i mógł obdarowywać nią poddanych. Władza była dziedziczna. Na kolejnym stopniu drabiny społecznej stali "tampontany" i arystokracja. "Tampontany", naczelnicy ziemi, byli potomkami pierwszych osadników. Następnymi w hierarchii była ludność wolna, nazywana "huva". Należeli do niej kupcy i chłopi. Chłopi byli zobowiązani do uprawy ziemi i świadczeń na rzecz jej właściciela. Na najniższym stopniu drabiny społecznej znajdowali się "andevu", niewolnicy.
W drugiej połowie XVIII wieku wśród państewek rozbitego Imerina na plan pierwszy wybiło się rządzone przez Rambusalama (1740–1810) Ambuhimangi. W 1787 roku Rambusalama rozpoczął proces zjednoczenia Imerina. Umocnił pograniczne osady i zreformował armię, którą uposażył w kupioną od Europejczyków broń palną. W 1794 roku władca zdobył Antananarivę i ogłosił się królem Imerina, przybierając imię Adrianampoinimerina. W kolejnych latach podporządkował ziemie ludu Sihanaka, Betsileu oraz podbił Boina. Wewnętrzne reformy Adrianampoinimerina miały na celu scentralizowanie państwa. Podzielił Imerina na sześć prowincji, które nie pokrywały się z dotychczasowymi podziałami etnicznymi i politycznymi oraz ograniczył uprawnienia arystokracji, uregulował kwestie sądownicze. W sferze ekonomicznej Adrianampoinimerina skutecznie ściągał podatki, trybuty i cła, wspierał handel, rolnictwo i budownictwo dróg.
Zjednoczony Madagaskar.
Szczyt rozwoju państwo osiągnęło w XIX wieku, gdy Merina podporządkowali sobie prawie całą wyspę. Następca Adrianampoinimeriny, Radama I (1810–1828) na początku rządów podbił lud Betsileo, następnie podporządkował państwo Sakalawa. Ekspansję terytorialną Radamy I wspierali Anglicy, zainteresowani utworzeniem na Madagaskarze silnego państwa, które osłabiłoby wpływy francuskie. Z ich pomocą Radama I zmodernizował armię. W 1817 roku podbił południowo-wschodnią część Madagaskaru aż po Tôlanaro (Fort Dauphine). W 1824 roku Anglicy wsparli Imerina podczas podboju Betsimisaraka. Kontrola władzy nad półmilionowym wieloetnicznym społeczeństwem była możliwa dzięki przeprowadzeniu reformy administracyjnej. Polegała ona na utworzeniu "fokonolona" (rad wioski). Swoje rządy Radama I oparł na uboższych warstwach, dążąc do podniesienia standardu ich życia, m.in. zawarł z Anglikami umowę o zniesieniu handlu niewolnikami. Aby ograniczyć wpływy arystokracji, której przywódcy byli zarazem kapłanami wyznań tradycyjnych, Radama I przyjął chrześcijaństwo i zezwolił protestanckiemu Londyńskiemu Towarzystwu Misyjnemu na zakładanie szkół i kościołów. Oświata odbywała się w miejscowym języku, do którego używano pisma łacińskiego. W 1828 roku kilka tysięcy osób, głównie Merina, wysłano na studia do Wielkiej Brytanii. W kraju wprowadzono prasę drukarską.
Po śmierci Radamy I w 1828 roku rządy przejęła jego żona – Ranavalona I, brutalnie rozprawiając się ze wszystkimi pretendentami do objęcia korony. W okresie rządów Ranavalony I na Madagaskarze narodziło się i rozwinęło się zjawisko ruchu religijnego o charakterze separatystycznym. Pierwsze jego przejawy pojawiły się w 1833 roku. Ruch religijny polegał na nadaniu nadrzędnego znaczenia treściom fetyszystycznym, cechowała go opozycja wobec Europejczyków. W zależności od sytuacji w państwie następowała akceptacja wybranych elementów kultury europejskiej bądź ich całkowita negacja. Polityka Ranavalony I była skierowana na ograniczenie wpływów politycznych i ekonomicznych państw europejskich. Królowa powróciła do prawa zwyczajowego, unieważniając wprowadzone przez swoich poprzedników przepisy. W sferze sądownictwa reaktywowała ordalia przez wypicie trucizny. Zakazała wstępu na wyspę misjonarzom, prześladowała chrześcijan. Szacuje się, że za jej panowania stracono ich około 150 tysięcy.
W 1838 roku Ranavalona I nałożyła na Anglików restrykcje ekonomiczne. Zażądała, aby prowadzili handel wyłącznie w wyznaczonych przez nią portach pod pełną kontrolą madagaskarskich urzędników. W odwecie Anglicy wspólnie z Francuzami dokonali zbombardowania miasta portowego Tamatawy. Port został ponownie otwarty dla handlu w 1853 roku. Dzięki pomocy Francuza Jeana Laborde’a uruchomiła w Mantasoa w pobliżu Antananarywy produkcję broni palnej, cementu i tkanin.
Panowanie następcy Ranavalony I, Radamy II (1861–1863), charakteryzowało się zwrotem w kierunku Europejczyków i odnowieniem kontaktów z państwami zachodnimi. Radama II ponownie podpisał skasowane przez swoją poprzedniczkę traktaty handlowe i zezwolił na działalność katolickich misjonarzy francuskich. Rządy Radamy II trwały dwa lata, został zabity przez grupę arystokracji, zaniepokojonej profrancuską polityką władcy oraz obawą przed utratą przywilejów. Jego następcą została wdowa, Rasoherina (1863–1868), która zerwała porozumienie z Francją i zakazała Laborde’owi działalności gospodarczej i zmieniła kierunek polityki na proangielski.
Po jej śmierci na tron wstąpiła Ranavalona II. Rządziła wyspą w latach 1868–1883. Realna władza znajdowała się w rękach drugiego męża królowej, premiera Rainilaiarivony, którego polityka była skierowana na uniemożliwienie mocarstwom europejskim zaanektowania wyspy oraz zahamowanie postępującej jej kolonizacji. Dlatego premier dążył do centralizacji administracji i sądownictwa państwowego. W tym celu został powołany sztab urzędników, którzy mieli kontrolować działalność arystokracji rodowo-plemiennej i lokalnych władców feudalnych. Aparat nadzoru składał się przeważnie ze zdemobilizowanych żołnierzy, których wysyłano na wsie.
W okresie rządów premiera Rainilaiarivony zakazano poligamii, a w 1877 roku na Madagaskarze zostało zniesione niewolnictwo. Rząd przeznaczył pieniądze na uwolnienie kilku kategorii niewolników, ograniczył handel nimi i zakazał zabierania do niewoli za długi. W 1881 roku zostało powołanych dziesięć ministerstw, które miały kontrolować administrację i gospodarkę. Stopniowo zrezygnowano z pańszczyzny na rzecz pracy najemnej. Rząd popierał powstawanie przedsiębiorstw. Rainilaiarivony dążył do wzmocnienia armii. Wprowadzenie nowych reform w życie wymagało jednak podniesienia podatków, co często spotykało się z niechęcią społeczeństwa do rządu. W 1869 roku królowa i premier przyjęli protestantyzm i ustanowili go religią państwową. Chrzest był spowodowany dążeniem władzy do znalezienia sojusznika w Anglii i ograniczenia roszczeń Francji wobec Madagaskaru. Skutkiem tego kroku było jednak zaognienie stosunków z francuskimi osadnikami. Na tym tle doszło do wojny w latach 1883–1885, zakończonej ustanowieniem protektoratu Francji na całej wyspie.
Po śmierci Ranavalony II w 1883 roku premier ożenił się z jej następczynią, Ranavaloną III (1883–1897), ostatnią królową Madagaskaru. Utrzymał antyfrancuski kierunek polityki, co w dwóch ostatnich dekadach XIX wieku przyczyniło się do wybuchu konfliktów między dwoma państwami.
Pod koniec XIX wieku wykrystalizował się system własności ziemskiej. "Menabe", ziemia prywatna i częściowo apanażowa, oraz ziemie nieuprawne stanowiły własność panującego. "Menakely" (lenno) było w posiadaniu "vodivona" (wasal). Pozostała ziemia należała do "fokonolony" (gromada), członkowie gromady uprawiali tę ziemię wspólnie. Każdy członek "fokolony" mógł dostać w dziedziczne władanie "zaratany" (działka pod uprawę lub zabudowanie), którą można było za zgodą gromady sprzedać innemu członkowi gromady. Od "fokolony" rolnik mógł dostać także "hetra" (pole ryżowe). Gromady zarządzały pastwiskami i lasami.
Protektorat francuski.
Francja, zdobywająca od królów malgaskich w XIX wieku coraz większe koncesje, wciąż miała zakusy w celu podbicia całej wyspy. W drugiej połowie XIX wieku na Madagaskarze nastąpił rozwój przemysłu i rzemiosła. Pojawiły się pierwsze manufaktury. Zorganizowano przemysł wydobywczy. Francja, dążąca do przekształcenia wyspy w swoją kolonię, w latach 1883–1885 toczyła z Madagaskarem wojnę. Flota francuska, po uprzednim zbombardowaniu portów, odcięła wyspę od kontaktów zagranicznych.
Sprawa Madagaskaru była jednym z tematów zorganizowanej z inicjatywy Ottona von Bismarcka w 1885 roku w Berlinie konferencji, dotyczącej podziału wpływów w Afryce. Zgodnie z postanowieniami wyspa miała znaleźć się w strefie francuskiej. Ranavalona III została zmuszona do podpisania z Francją układu, na mocy którego Madagaskar został przekształcony w protektorat, a francuski rezydent uzyskał prawo do prowadzenia polityki zagranicznej wyspy. Ranavalona III zrzekła się zatoki Diego Suarez i została zobowiązana do zapłacenia wysokiej kontrybucji. Na podstawie traktatu władze francuskie dokonały dyslokacji oddziałów swoich wojsk w różnych punktach państwa. 5 września 1890 roku nastąpiło podpisanie układu między Anglią i Francją. Brytyjczycy zaakceptowali protektorat francuski nad Madagaskarem, Francuzi zaś potwierdzili prawa Anglii do Zanzibaru. 18 listopada 1890 roku protektorat Francji potwierdziły Niemcy w zamian za uznanie ich władzy w Niemieckiej Afryce Wschodniej.
Podporządkowanie Madagaskaru przez Francję wywołało reakcję społeczeństwa. Jako pierwsi zbrojny opór stawili mieszkańcy południa, następnie powstanie objęło niemal cały kraj. W 1890 roku władze francuskie przedstawiły wyspie ultimatum, którego Malgasze nie mogli przyjąć, gdyż oznaczało to zrzeczenie się niepodległości. W 1895 roku piętnastotysięczna armia francuska dokonała desantu i zajęła Tananariwę. W 1896 roku rząd francuski zatwierdził ustawę o aneksji Madagaskaru. Do stłumienia powstania i wprowadzenia ustawy w życie na wyspę została wysłana armia pod dowództwem generała Josepha Gallieniego. Powstanie upadło. W 1895 roku premier Rainilaiarivony został deportowany do Algieru. W 1897 roku deportowano także królową Ranavalonę III po wymuszeniu na niej podpisania aktu abdykacji. Na wyspie został wprowadzony reżim krwawego terroru. Polityka Gallieniego była skierowana na podsycanie separatystycznych nastrojów wśród feudałów, prowokowanie walk międzyetnicznych. W 1904 roku Madagaskar został spacyfikowany przez wojska francuskie.
Madagaskar kolonią francuską.
Po objęciu władzy na Madagaskarze Francuzi rozpoczęli wdrażanie koncepcji rządów bezpośrednich. Zmiany w administracji i prawie miały na celu stopniowe wchłanianie przez aparat administracji francuskiej miejscowych instytucji oraz uporządkowanie malgaskich przepisów prawnych.
Mieszkańcy Madagaskaru uznawani byli za poddanych francuskich. Posiadali wolność i prawa osobiste. Odmówiono im nadania obywatelstwa i praw politycznych. Obywatelstwo można było dostać dzięki znajomości języka francuskiego, zasługom wobec państwa lub małżeństwu z obywatelem francuskim. Zabroniono stosowania praktyk, niezgodnych z etyką europejską. Zakazano przede wszystkim ordaliów.
W terminologii urzędniczej pozostawiono nazwy urzędów i jednostek administracyjnych sprzed 1896 roku. Wyspa stanowiła federację, na czele której stał gubernator generalny, podporządkowany ministrowi do spraw kolonii. Gubernatorowi generalnemu podlegali gubernatorzy kolonii. "Cercles" i "subdivisions" mieli pieczę nad porządkiem publicznym, sądownictwem, gospodarką oraz rynkiem pracy. Najwyższe stanowiska na szczeblu obwodowym i powiatowym były obsadzane wyłącznie obywatelami francuskimi. W miastach istniały samorządy, składające się z przedstawicieli kolonistów i tubylców. "Mpiadydy" (wójt), wspomagany przez "mpikarakara" (sekretarz), sprawował władzę w "fokontany" (gmina). Najniższą jednostką administracyjną Madagaskaru była "fokonolona" (gromada), zarządzana przez notabli plemiennych.
Umocnienie francuskich wpływów politycznych i ekonomicznych pociągnęło za sobą kolonizację wyspy. Zlikwidowano własność feudalną, zniesiono lenna i ziemie koronne, ustanowiono własność indywidualną, a z ziem państwowych wyłączono ponadmilionowy obszar, który przeznaczono na koncesje dla kolonistów. Ziemie uprawne wykorzystano między innymi na założenie plantacji kawy, na których według ustawy o pracy przymusowej robotnicy mieli odpracować 50 dni roboczych przy 9 godzinach dziennie. W latach 1905–1919 rząd francuski wdrażał na wyspie politykę tzw. przysposobienia, polegającą na umocnieniu więzi kolonii z metropolią. Dzięki temu w I wojnie światowej po stronie francuskiej walczyło około 45 tysięcy Malgaszy.
Po aneksji na Madagaskarze zmalała rola prowadzących działalność oświatową misji katolickich i protestanckich. Rząd francuski wprowadził świeckie nauczanie elementarne. Obowiązek uczęszczania do szkół elementarnych miały dzieci, mieszkające w promieniu trzech mil od placówek. Założono także szkoły okręgowe i zawodowe. Otworzono pierwszą uczelnię wyższą o profilu medycznym "Le Myre de Villiers" w Antananarywie.
Na początku XX wieku na Madagaskarze narodził się ruch nacjonalistyczny i niepodległościowy. W 1913 (lub 1912) roku ze strony grupy intelektualistów z Merina pod przywództwem pastora Ravelojoany wyszła inicjatywa utworzenia tajnej organizacji narodowościowej VVS ("Vy Vato Sakelika" – Związek Ludu Malgaskiego), zainspirowanej japońskim modelem modernizacji państwa. Siedziba VVS mieściła się w Antananarywie. W 1915 roku Związek został zdelegalizowany, a jego przywódcy aresztowani. Działania VVS przyczyniły się do wywalczenia jednego mandatu dla przedstawiciela Madagaskaru w rządzie francuskim.
Walczący na frontach europejskich w latach 1914–1918 Malgasze mieli możliwość zapoznania się z europejską myślą polityczną początków XX wieku. Weterani wojenni, powracający na Madagaskar po skończeniu działań wojennych, przyczynili się do odrodzenia ruchu nacjonalistycznego. Żądali nadania Malgaszom obywatelstwa i praw politycznych na równi z Francuzami w ramach uznania dla udziału Madagaskaru w wojnie po stronie francuskiej. W 1924 roku zostały powołane delegacje gospodarcza i finansowa, reprezentujące prowincje malgaskie. Delegacje składały się z przedstawicieli osadników francuskich i dwudziestu czterech wybranych przez Rady Notabli Malgaszy. W praktyce nie stanowiły organu decyzyjnego w kwestiach ekonomicznych.
W 1922 roku na Madagaskar powrócił Jean Ralaimongo, były niewolnik, nauczyciel oraz najemnik w armii francuskiej w czasach pierwszej wojny światowej. Będąc w Paryżu, Ralaimongo nawiązał kontakty ze środowiskiem lewicowym. Po powrocie na wyspę założył francuskojęzyczne czasopismo "L'Opinion", na którego łamach opisywano nadużycia kolonizatorów. Ralaimongo szerzył ideę asymilacji z Francuzami i uczynienia z Madagaskaru prowincji francuskiej. W 1929 roku z jego inicjatywy odbyła się demonstracja pod siedzibą gubernatora generalnego. Wśród organizatorów znalazł się również członek zdelegalizowanego VVS, Ravohangy. Demonstracja została rozpędzona, a przywódcy aresztowani. Zainicjowany przez Ralaimonga ruch przerodził się z czasem w nacjonalizm malgaski, dysponujący czasopismami "La Partie Malgache" oraz "La Nation Malgache".
W okresie międzywojennym o nadanie Madagaskarowi statusu kondominium wystąpiła do rządu francuskiego przeludniona Polska. W myśl poglądom skrajnej prawicy obozu narodowego, szerzącej hasło „Żydzi na Madagaskar”, na wyspę mieli zostać wysłani polscy Żydzi. Polskie starania nie ograniczały się wyłącznie do pozyskania terytorium kolonii francuskiej w celu osiedlenia na nim wyznawców religii mojżeszowej, na wyspie mieli się osiedlać także Polacy. W 1937 roku została zorganizowana pod kierunkiem Mieczysława Lepeckiego rządowa wyprawa Komisji Studiów, mająca na celu zbadanie warunków kolonizacji. Na miejsce osadnictwa wybrano położoną w górach miejscowość Ankanazina. W ekspedycji Lepeckiego uczestniczył Arkady Fiedler, autor książki "Jutro na Madagaskar!" (1939), która miała zachęcić Polaków do emigracji. Koncepcja uczynienia Madagaskaru francusko-polskiego kondominium upadła na skutek wybuchu drugiej wojny światowej.
Podczas drugiej wojny światowej gubernator Madagaskaru opowiedział się po stronie reżimu Vichy, współpracującego z Niemcami i Japonią. W tej sytuacji utworzony w Londynie w 1940 roku francuski ruch polityczno-wojskowy Wolna Francja na czele z generałem Charles’em de Gaulle’em przy wsparciu brytyjskich sił zbrojnych opracowywał plan opanowania wyspy, który miał zapobiec zdobyciu przewagi militarnej na Oceanie Indyjskim przez Japończyków oraz utrudnieniom morskiej komunikacji pomiędzy Wielką Brytanią a Indiami i Australią. Według planu desant aliantów na Madagaskar miały przeprowadzić brytyjskie okręty stacjonujące w Durbanie. W 1942 roku Japonia przeprowadziła kilka rajdów na Oceanie Indyjskim, co przyśpieszyło przyjęcie przez aliantów planu, któremu nadano kryptonim „Operacja Ironclad”. Polegał on na przeprowadzeniu desantu na wyspę w terminie sześciotygodniowym.
Walki o Madagaskar rozpoczęły się 5 maja 1942 roku. Brytyjskie oddziały piechoty wylądowały w pobliżu portów Diégo Suarez i Arrachart, gdzie mieściła się francuska baza lotnicza. Po trzech dniach walk opór wojsk francuskich na tym odcinku został przełamany. Dnia 22 czerwca 1942 roku na przyczółku wylądowała 22 Wschodnioafrykańska Grupa Bojowa, a kilka tygodni później przybyły południowoafrykańska 7 Brygada Zmotoryzowana i rodezyjska 27 Brygada Piechoty.
Jednocześnie od 5 maja 1942 roku trwały walki na morzu. Przeciwko flocie inwazyjnej bezskuteczne działania podjęły francuskie okręty podwodne. Dwa zostały zatopione, a jeden uszkodzony. Na przełomie maja i czerwca w pobliżu wyspy operowały też cztery japońskie okręty podwodne, będące nosicielami miniaturowych łodzi podwodnych. Zdołały one uszkodzić pancernik HMS „Ramillies” oraz zatopić jeden z tankowców. Dalsze ich działania nie przyniosły jednak spodziewanych efektów i po kilku dniach Japończycy opuścili wody Madagaskaru.
Dnia 10 września 1942 roku rozpoczęła się druga faza operacji. Siły alianckie wylądowały na południowym zachodzie wyspy, zająwszy miasto portowe Mahajangę. Osiem dni później zdobyto też Tamatave. Pod koniec września alianci zajęli stolicę wyspy i położone na południe od niej miasto Ambalavao. W ostatnim dniu września doszło do zajęcia południowo-zachodniego miasta Toliara i położonego na południowym zachodzie Fortu Daulphin. Pozostałe w głębi Madagaskaru siły francuskie, po nieudanej kontrofensywie, skapitulowały 5 listopada 1942 roku pod Ilhosy na południu wyspy.
Madagaskar terytorium zamorskim Francji.
Wojna przyczyniła się do uprzemysłowienia szeregu kolonii europejskich na południe od Sahary. W społeczeństwach wykształciły się nowe warstwy społeczne, burżuazja i proletariat, które zaczęły stanowić główną siłę w dążeniu do uzyskania niepodległości. Jesienią 1945 roku Malgasze i osadnicy francuscy wybrali do Zgromadzenia Konstytucyjnego IV Republiki Francuskiej dwóch przedstawicieli, Josepha Rasetę i Josepha Ravoahangy, zwolenników idei samostanowienia narodów, zapewnionej przez Kartę Atlantycką z 1941 roku oraz potwierdzonej w 1944 roku na konferencji w Brazzaville w Kongo. W Paryżu Raseta i Ravoahangy oraz mieszkający we Francji malgaski pisarz Jacques Rabemananjara założyli partię MDRM ("Mouvement Démocratique de la Rénovation Malgache" – Demokratyczny Ruch Odnowy Malgaskiej), która zjednoczyła kilka utworzonych w 1946 roku na wyspie mniejszych partii politycznych. W krótkim czasie MDRM liczyła już około trzystu tysięcy członków. Na scenie politycznej rywalem MDRM była Partia Wydziedziczonych Madagaskaru ("Parti des Déshérités Malgaches"), skupiająca głównie "côtiers" (mieszkańców wybrzeża) oraz potomków niewolników z płaskowyżu centralnego.
27 października 1946 roku została uchwalona konstytucja IV Republiki, według której status Madagaskaru został zmieniony z kolonii na terytorium zamorskie ("territoire d’outre-mer") w ramach Unii Francuskiej. Konstytucja zapewniła równość praw politycznych wszystkim terytoriom, podległym Francji, oraz obywatelstwo ich mieszkańcom. Madagaskar został podzielony na prowincje, gdzie władzę sprawowały samorządy lokalne. Z każdej prowincji wybierano reprezentantów do Zgromadzenia Narodowego z siedzibą w Anatananarywie. W pierwszych wyborach większość mandatów, z wyjątkiem prowincji Mahajanga, otrzymali kandydaci z partii MDRM.
Mimo zmian politycznych i ustrojowych, sytuacja na Madagaskarze była niestabilna. Pogłębiający się kryzys gospodarczy i społeczny, spowodowany brakiem żywności, aferami, przymusem do pracy oraz napięciami etnicznymi, wywoływał niezadowolenia w społeczeństwie. 29 marca 1947 roku malgascy nacjonaliści z Demokratycznego Ruchu Odnowy Malgaskiej (choć jej przywódcy negowali swój udział) wywołali powstanie. Zryw objął jedną trzecią terytorium wyspy. Francuzi byli w stanie przywrócić spokój dopiero po przybyciu posiłków z Francji. Liczba ofiar była różnie szacowana: od sześćdziesięciu tysięcy poprzez osiemdziesiąt tysięcy do stu tysięcy osób. Sporządzone po zajściach raporty francuskie wskazywały na liczbę jedenastu tysięcy ofiar, spośród których sto osiemdziesiąt osób nie było Malgaszami. Uczestnikom zasądzano wyroki od krótkotrwałego więzienia aż do kary śmierci. Skazano dwudziestu przywódców rebelii. Szacuje się, że ogółem wydanych zostało od pięciu do sześciu tysięcy wyroków.
W 1956 roku rząd francuski wydał ustawę, wprowadzającą wybory powszechne, co przyczyniło się do zniesienia podziału politycznego między Merina a "côtiers" i zwiększenia politycznej pozycji ostatnich. Pod koniec lat 50. XX w. nasiliły się dyskusje na temat stosunków Madagaskaru z Francją. Na wyspie powstały dwie partie. PSD ("Parti Social Démocrate de Madagascar" – Socjaldemokratyczna Partia Madagaskaru) opowiadała się za autonomią w ramach Unii Francuskiej. Dowodził partią poseł na Zgromadzenie Narodowe Philibert Tsiranana, pochodzący z północy wyspy z ludu Tsimihety. W krótkim czasie w ramach PSD zjednoczyły się mniejsze partie, założone przez "côtiers". Jej głównym ośrodkiem było opozycyjnie nastawione wobec MDRM miasto Mahajanga. Drugą nowo powstałą partią była AKFM ("Antokon’ny Kongresy Fanafahana an’i Madagasikara"), którą kierował Richard Andriamanjato, z pochodzenia Merina. AKFM opowiadała się za nacjonalizacją przemysłu, kolektywizacją, opuszczeniem Unii Francuskiej oraz odrzuceniem języka, obyczajów i kultury francuskiej na rzecz tradycji malgaskich.
4 października 1958 roku we Francji została przyjęta Konstytucja V Republiki. Na jej mocy utworzono Wspólnotę Francuską, która objęła terytoria byłego francuskiego imperium kolonialnego. Do kompetencji Wspólnoty należało podejmowanie decyzji w sprawach polityki zagranicznej, obrony, finansów, gospodarki, sprawiedliwości, szkolnictwa wyższego, transportu, poczty i telegrafu.
Początkowo idea Wspólnoty Francuskiej zakładała przekształcenie byłych kolonii francuskich w republiki autonomiczne oraz zacieśnienie stosunków polityczno-gospodarczych między byłymi koloniami a metropolią. 28 września 1958 roku na Madagaskarze przeprowadzono referendum, które miało ustalić dalsze losy kraju. 14 października 1958 roku autonomiczna Republika Malgaska na podstawie wyników referendum weszła w skład Wspólnoty Francuskiej. Pierwszym prezydentem został kandydat PSD, Philibert Tsiranana, wybrany 27 kwietnia 1959 roku.
Niepodległy Madagaskar.
Pierwsza Republika.
24 czerwca 1960 roku do Konstytucji V Republiki wniesiono poprawki, które zakładały, że członek Wspólnoty może uzyskać niepodległość, pozostając przy tym jednocześnie w składzie Wspólnoty. Wobec nasilających się ruchów niepodległościowych w kraju Madagaskar 26 czerwca 1960 roku otrzymał niepodległość, jednak pozostał w składzie Wspólnoty, stosunki z którą miało regulować czternaście podpisanych umów i konwencji francusko-madagaskarskich.
20 czerwca 1960 roku Madagaskar, wraz z szesnastoma państwami afrykańskimi, które w Roku Afryki ogłosiły niepodległość, przystąpił do Organizacji Narodów Zjednoczonych. W grudniu 1960 roku Madagaskar przyłączył się do tzw. „grupy Brazzaville”, która miała być łącznikiem między Wspólnotą Francuską a pozostałymi państwami afrykańskimi. Do grupy weszli członkowie Wspólnoty Francuskiej, państwa Rady Ententy (Górna Wolta, Niger, Benin, Togo, Wybrzeże Kości Słoniowej) i Kamerun. Rok później na konferencji w Jaunde grupa Brazzaville powołała Afrykańsko-Malgaską Organizację Współpracy Gospodarczej (OAMCE – "Organisation Africaine et Malgache de Coopération Economique"), która miała przygotować podwaliny pod utworzenie wspólnego rynku afrykańskiego.
Początkowy okres rządów Tsiranany charakteryzował się współpracą ze zwolennikami poglądów politycznych MDRM i AKFM. Prezydent dążył także do utrzymania i zacieśnienia stosunków polityczno-ekonomicznych z Francją i państwami zachodnimi. Swoją władzę budował na poparciu "côtiers", pomijając młodzież i klasę średnią Merina.
Na początku lat 70. XX w. na scenie politycznej pojawiły się nowe siły. W kwietniu 1971 roku powstała Monima ("Mouvement pour l’Indépendance National de Madagaskar" – Narodowy Ruch Niepodległości Madagaskaru). Ruch narodził się z inicjatywy uczestnika powstania w 1947 roku – Monja Jaona, wywodzącego się z południowych "côtier". W 1971 roku Monima wywołała powstanie chłopskie w prowincji Toliara, dotkniętej wówczas epidemią u bydła. Rząd, zamiast uwolnić rolników od podatków, dalej je pobierał. Rebelianci liczyli na militarne wsparcie Chin, jednak pomoc nie nadeszła. Powstanie upadło, a jego przywódcy, w tym Monja Jaona, zostali deportowani na wyspę Nosy Lava. W powstaniu zginęło od pięćdziesięciu do tysiąca osób. Monima została zdelegalizowana.
Drugą siłą polityczną byli studenci, którzy na początku 1972 roku zorganizowali strajk generalny w Antananarywie. Przyczyną niezadowoleń było zaniedbanie przez władzę kultury i oświaty. Nie zostały wznowione umowy o współpracy kulturalnej z Francją, w dalszym ciągu nie ułatwiono młodzieży z biedniejszych rodzin wstępu na uczelnie wyższe. Strajk studencki odbił się echem na prowincjach. Do protestujących dołączyli urzędnicy, robotnicy, chłopi i bezrobotni. Demonstranci oblegali ratusze i francuskojęzyczne biura prasowe. W dniach 12–13 maja 1972 roku rząd zdecydował się na przerwanie strajku przy wsparciu FRS ("Force Républicaine de Sécurité" – Republikańskie Siły Bezpieczeństwa). 13 maja FRS otworzyły ogień do uczestników protestów. W zamieszkach zginęło od piętnastu do czterdziestu osób, około stu pięćdziesięciu zostało rannych. Przywódców aresztowano i zesłano na Nosy Lava. Wprowadzono zakaz demonstracji. Tsiranana ogłosił stan wojenny.
Stan wojenny 1972–1975.
18 maja rząd Tsiranany podał się do dymisji. Władzę w państwie przejęła Armia Krajowa pod dowództwem pochodzącego z Merina generała Gabriela Ramanantsoa, co zostało zaakceptowane przez opozycję i uczestników strajku. Tsinaranana pełnił formalnie swoje funkcje do 11 października 1972 roku, gdy, ulegając presji publicznej, zrezygnował z prezydentury i złożył swój urząd na ręce Ramanantsoa.
Reżim wojskowy Ramanantsoa nie rozwiązał problemów ekonomicznych. W środowisku sprawujących władzę wojskowych dochodziło do rezonansów na tle etnicznym. 31 grudnia 1974 roku kilku oficerów "côtier" usiłowało dokonać zamachu stanu. 5 lutego 1975 roku Ramanantsoa złożył urząd na ręce pochodzącego ze szczepu Merina pułkownika Richarda Ratsimandravy. 11 lutego Ratsimadrava zginął w zamachu. W obliczu grożącej wojny domowej władzę w kraju przejął Dyrektoriat Narodowo-Wojskowy, wprowadzając cenzurę i zawieszając działalność wszystkich partii politycznych.
15 czerwca 1975 roku Dyrektoriat Narodowo-Wojskowy ustanowił przewodniczącym nowo utworzonego organu władzy państwowej – Najwyższej Rady Rewolucyjnej – komandora Didiera Ratsirakę, "côtier" ze szczepu Betsimisaraka, postrzeganego przez zwolenników zwalczających się poglądów politycznych jako kandydat kompromisowy.
Druga Republika.
21 grudnia 1975 roku na Madagaskarze odbyło się referendum. Na podstawie jego wyników prezydentem tzw. Drugiej Republiki – Demokratycznej Republiki Madagaskaru – został piastujący dotychczas urząd przewodniczącego Najwyższej Rady Rewolucyjnej – Didier Ratsiraka. Podpisana na początku rządów przez prezydenta Karta Rewolucji Malgaskiej ("Boky Mena" – „Czerwona książka”) zakładała wzmocnienie orientacji socjalistycznej i przeprowadzenie rewolucji socjalistycznej. Zgodnie z zawartymi w "Boky Mena" postulatami społeczeństwo Madagaskaru miało opierać się na „pięciu filarach rewolucji”: Najwyższej Radzie Rewolucyjnej, klasie chłopsko-robotniczej, inteligencji, kobietach oraz wojsku.
Nowy kierunek polityki wpłynął na wszystkie dziedziny życia państwa. Najwyższa Rada Rewolucyjna przejęła kontrolę nad państwową gospodarką i mediami. Dekolonizacja wyspy i nacjonalizacja gospodarki przyczyniły się do osłabienia politycznych związków Madagaskaru z Francją, jakkolwiek była metropolia pozostała partnerem handlowym Drugiej Republiki. W kraju ogłoszono tzw. „malgasizację”, kładąc nacisk na rozwój rodzimej oświaty i mediów. Zorientowany na socjalizm Madagaskar nawiązał kontakty z państwami socjalistycznymi, które upatrywały w nowo powstałych państwach afrykańskich swoich naturalnych sojuszników, proponując im inny, odmienny od kapitalistycznego Zachodu, model rozwoju ustrojowego.
W styczniu 1976 roku do zdominowanej przez wojskowych Najwyższej Rady Rewolucyjnej dołączyło dziesięciu cywili, co miało wzmocnić autorytet władzy. Dwa miesiące później powstała partia rządowa AREMA ("Antokin’ny Revolisiona Malagasy" – Awangarda Rewolucji Malgaskiej) na czele z prezydentem, która wraz z pięcioma partiami malgaskimi utworzyła koalicję FNDR ("Front National pour la Défense de la Révolution" – Front na rzecz Obrony Rewolucji).
Polityka ekonomiczna rządu, skierowana na przejęcie kluczowych dla kraju sektorów gospodarczych już w 1977 roku wywołała niezadowolenie społeczeństwa. We wrześniu 1977 roku i w maju 1978 roku w Antananarywie odbyły się demonstracje antyrządowe, wywołane pogłębiającym się kryzysem gospodarczym. W obu przypadkach Ratsiraka użył wojska dla przywrócenia porządku w stolicy. Opór społeczny przyczynił się do złagodzenia przez rząd polityki gospodarczej i wprowadzenia reform wolnorynkowych, których wymagał Międzynarodowy Fundusz Walutowy przy ONZ, aby zapewnić krajowi wsparcie finansowe.
W latach 80. XX w. poparcie społeczne dla AREMA i Ratsiraki spadło. Było to wywołane zachodzącymi zmianami w Europie. Upadek Muru Berlińskiego i osłabienie bloku komunistycznego przyczyniły się do zwrotu w polityce Madagaskaru. W 1989 roku międzynarodowi obserwatorzy podczas wyborów zrelacjonowali w raportach szereg nieprawidłowości i łamanie zasad głosowania, co wywołało zamieszki w stolicy państwa. Ratsiraka stłumił bunt przy pomocy wojska. Liczba ofiar oszacowana była na siedemdziesięciu pięciu zabitych i rannych. W maju 1991 roku w państwie zaczął się strajk generalny, który sparaliżował gospodarkę. 10 sierpnia 1991 roku około czterystu tysięcy Malgaszy wzięło udział w pokojowej demonstracji pod pałacem prezydenckim. Gwardia prezydencka otworzyła ogień do manifestujących. 31 października 1991 roku Ratsiraka został zmuszony do podpisania porozumienia, w którym wyraził zgodę na ustanowienie nowej konstytucji oraz wprowadzenie pluralizmu politycznego. W demokratyzacji państwa wziął udział dopuszczony do rządu przywódca opozycyjnej partii CFV ("Comité des Forces Vives" – Komitet Sił Aktywnych) – Albert Zafy – pochodzący z północno-centralnego wybrzeża wyspy "côtier" ze szczepu Tsimihety.
19 sierpnia 1992 roku na Madagaskarze został przyjęty projekt nowej konstytucji, ograniczającej uprawnienia prezydenta. 25 listopada odbyły się wybory prezydenckie. W pierwszej turze żaden z wiodących kandydatów nie uzyskał większości głosów. Albert Zafy, lider opozycyjnej wobec poprzedniego rządu grupy CFV zdobył 46%. Ratsiraka, kandydat nowo powstałej partii MMSM ("Mouvement Militant pour le Socialisme Malgache"), uzyskał 29% głosów. W drugiej turze wyborów z 10 lutego 1993 roku Zafy zdobył przewagę – 67%.
Trzecia Republika.
W dniu zaprzysiężenia nowego prezydenta 27 marca 1993 roku ogłoszono Trzecią Republikę. Kolejne wybory 13 czerwca 1993 roku, tym razem do parlamentu, dały przewagę partii CFV, co pozwoliło jej utworzyć mocną koalicję rządową, jednak już na początku 1994 roku władza musiała zmierzyć się z kryzysem politycznym i ekonomicznym. W koalicji doszło do pogłębienia podziałów na tle etnicznym. W gospodarce nastąpiło zwiększenie deficytu budżetowego.
Rządy Zafy’ego zakończyły się impeachmentem w lipcu 1996 roku, gdy parlament oskarżył głowę państwa o nadużycie władzy. Przedterminowe wybory w listopadzie 1996 roku dały zwycięstwo byłemu prezydentowi – Didierowi Ratsirace, zaś parlamentarne w 1998 roku zapewniły większość mandatów partii AREMA. Kryzys ekonomiczny na przełomie tysiącleci i rosnące wobec tego niepokoje w państwie wymusiły ogłoszenie wcześniejszych wyborów prezydenckich. Po wyborach w grudniu 2001 roku, na skutek nieuznania ich wyników przez obu kandydatów – Didiera Ratsirakę i Marca Ravalomananę – w państwie powstały dwa ośrodki władzy, co wywołało kryzys konstytucyjny. Swój ośrodek władzy Ratsiraka skupił w prowincji Mahajanga, zamieszkanej przez popierających go Malgaszów z wybrzeża, i groził nawet secesją. W Antananarywie władzę sprawował popierany przez Sąd Najwyższy oraz mieszkańców centralnej części państwa burmistrz Marc Ravalomanana, rywal polityczny Ratsiraki. Do zażegnania konfliktu na Madagaskarze przyczyniła się Organizacja Jedności Afrykańskiej oraz Stany Zjednoczone, które wyraziły poparcie dla Ravalomanany. W połowie 2002 roku Ratsiraka zgodził się opuścić kraj i wyjechać do Francji. W tymże roku został oskarżony o defraudację pieniędzy publicznych w wysokości ośmiu milionów dolarów amerykańskich i skazany na dziesięć lat robót publicznych (w 2011 roku na fali demokratyzacji został oczyszczony z zarzutów i pozwolono mu na powrót do kraju). Wybory parlamentarne w grudniu 2002 roku dały zwycięstwo partii Ravalomanany – TIM ("Tiako I Madagasikara" – Kocham Madagaskar). AREMA zachowała większość w Senacie.
Na początku rządów Ravalomanana ogłosił zamiar zerwania wpływów francuskich na kulturę i oświatę Madagaskaru, deklarował przywrócenie krajowi jego języka i tradycji, likwidację korupcji wśród polityków oraz poprawienie infrastruktury i sfery socjalnej. Państwo doby Ravalomanany należało do najbiedniejszych w Afryce. Prezydent był krytykowany za nieradzenie sobie z likwidacją ubóstwa w kraju, jednak udało mu się zmodernizować infrastrukturę, polepszyć warunki funkcjonowania resortu zdrowia i oświaty. W wyniku jego działań korupcja urzędników została ograniczona. W kraju nasilał się kryzys finansowy, wzrastała inflacja i bezrobocie.
18 listopada 2006 roku na Madagaskarze, podczas nieobecności Ravalomanany w kraju, miał miejsce nieudany zamach stanu. Usiłował go dokonać generał Andrianafidisoa, który zakwestionował władzę prezydenta i ogłosił stan wojenny. Konflikt został zażegnany przed grudniowymi wyborami prezydenckimi, w których Ravalomanana uzyskał reelekcję. W lipcu 2007 roku, przed jesiennymi wyborami do parlamentu, Ravalomanana rozwiązał Zgromadzenie Narodowe, uzasadniając decyzję brakiem poparcia społeczeństwa dla władzy ustawodawczej. W styczniu 2009 roku rozpoczął się kryzys polityczny w kraju oraz masowe protesty przeciw władzy Marca Ravalomanany. Po trwających kilka miesięcy zamieszkach, prezydent 17 marca 2009 roku ustąpił ze stanowiska na rzecz przywódcy protestów – Andry’ego Rajoeliny, mera Antananarywy.
Czwarta Republika.
Po objęciu władzy Andry Rajoelina zobowiązał się do przeprowadzenia reform polityczno-gospodarczych, mających na celu wyprowadzenie państwa z kryzysu. Dnia 9 sierpnia 2009 roku Rajoelina podpisał z opozycją porozumienie w kwestii administracyjnej i legislacyjnej, w grudniu jednak wycofał się z niego i przy poparciu 99 mniejszych partii politycznych wyznaczył datę wyborów prezydenckich, parlamentarnych oraz referendum konstytucyjnego. Referendum odbyło się 17 listopada 2010 roku i, choć grupa oficerów próbowała obalić rząd tymczasowy, proponowane przez Rajoelinę zmiany zostały zaakceptowane przez społeczeństwo. Nowa konstytucja weszła w życie 11 grudnia 2010 roku, ustanawiając tym samym Czwartą Republikę. Konstytucja zakładała zmiany w kwestii wieku kandydatów na prezydenta, wprowadziła wobec nich wymóg domicylu. Powołała nowe instytucje państwowe i usankcjonowała rząd tymczasowy.

</doc>
<doc id="1817288" url="https://pl.wikipedia.org/wiki?curid=1817288" title="Thiyagarajah Maheswaran">
Thiyagarajah Maheswaran

Thiyagarajah Maheswaran (tamil. தியாகராஜா மகேஸ்வரன், ur. 18 czerwca 1960 w Dżafnie, zm. 1 stycznia 2008) – lankijski polityk. Był członkiem Wielkiej Partii Narodowej. Sprzeciwiał się rządowej polityce w stosunku do Tamilskich Tygrysów. Został zamordowany w hinduskiej świątyni.

</doc>
<doc id="1817289" url="https://pl.wikipedia.org/wiki?curid=1817289" title="Wyszejszaja liha (2001)">
Wyszejszaja liha (2001)

Sezon 2001 był 11. sezonem o mistrzostwo Białorusi. Tytułu mistrzowskiego broniła Sławija Mozyrz.
Zobacz też.
Wyszejszaja liha

</doc>
<doc id="1817291" url="https://pl.wikipedia.org/wiki?curid=1817291" title="IOR">
IOR



</doc>
<doc id="1817292" url="https://pl.wikipedia.org/wiki?curid=1817292" title="Al Harrington">
Al Harrington

Albert „Al” Harrington (ur. 17 lutego 1980 w Orange) – amerykański koszykarz, występujący na pozycji silnego skrzydłowego, wybrany do NBA bezpośrednio po ukończeniu szkoły średniej.
Harrington uczył się w szkole średniej St. Patrick High School, gdzie podczas swojej całej kariery szkolnej zdobył łącznie 1307 punktów i 1104 zbiórki (rekord szkoły). W 1998 wystąpił w meczu wschodzących gwiazd - Nike Hoop Summit oraz McDonald’s All-American, został też wybrany graczem roku według Gatorade.
W 1998 został wybrany z 25 numerem w drafcie przez Indiana Pacers. Spędził tam sześć sezonów, zazwyczaj wchodząc z ławki. W sezonie 2001/02 zdobywał w 44 meczach średnio 13,1 punktów i 6,3 zbiórek. Jednak kontuzja kolana, którą doznał podczas meczu przeciwko Boston Celtics, wykluczyła go z reszty sezonu. W sezonie 2003/04 zdobywał 13,3 punktów oraz 6,4 zbiórek na mecz i uzyskał drugie miejsce w głosowaniu na najlepszego rezerwowego.
15 lipca 2004 został wymieniony do Atlanta Hawks w zamian za Stephena Jacksona. Grał tam przez dwa sezony, występując w pierwszej piątce.
22 sierpnia 2006 został wymieniony do Indiany za przyszły wybór w drafcie.
W trakcie sezonu, po rozegraniu 36 meczów w barwach Indiany został wymieniony razem ze Stephenem Jacksonem, Šarūnasem Jasikevičiusem oraz Joshem Powellem do Golden State Warriors w zamian za Troya Murphy’ego, Mike'a Dunleavy, Ike Diogu oraz Keitha McLeoda. Występował tam zazwyczaj w pierwszej piątce swojej drużyny.
W trakcie sezonu 2008/09 został wymieniony przez Golden State za Jamala Crawforda do New York Knicks. 31 października 2009 r. ustanowił swój rekord życiowy, zdobywając 42 punkty w meczu przeciwko Philadelphia 76ers. 10 sierpnia 2012 roku trafił do Orlando Magic. 2 sierpnia 2013, po rozegraniu zaledwie 10 meczów przez cały sezon w barwach Magic, został przez nich zwolniony. 14 sierpnia 2013 podpisał roczny kontrakt z Washington Wizards.
Statystyki w NBA.
Na podstawie Basketball-Reference.com 

</doc>
<doc id="1817293" url="https://pl.wikipedia.org/wiki?curid=1817293" title="Slavia Mozyrz">
Slavia Mozyrz



</doc>
<doc id="1817296" url="https://pl.wikipedia.org/wiki?curid=1817296" title="Do They Know It’s Christmas?">
Do They Know It’s Christmas?

Do They Know It’s Christmas? – piosenka wydana na singlu w 1984, którą nagrał zespół Band Aid na rzecz pomocy ofiarom klęski głodu w Etiopii. Piosenka została napisana przez Boba Geldofa i Midge’a Ure’a, który był też producentem singla. Oryginalna wersja została wydana 29 listopada 1984.
Historia piosenki.
Irlandzkiego piosenkarza Boba Geldofa poruszył obejrzany w 1984 film dokumentalny wyemitowany na antenie stacji BBC na temat głodu panującego w Etiopii. Wraz z frontmanem zespołu Ultravox – Midgem Ure’em napisali tekst piosenki namawiającej do udzielania pomocy głodującym Etiopczykom. Podczas wywiadu udzielonego na antenie radia BBC Radio 1 Bob Geldof zaproponował nagranie piosenki charytatywnej oraz przekonanie do tego pomysłu media i artystów. Powstała grupa o nazwie Band Aid, składająca się z czołowych muzyków irlandzkich i brytyjskich.
Kolejne wersje utworu nagrano w 1989 (Band Aid II) z powodu kolejnej fali głodu w Etiopii, w 2004 (Band Aid 20) z inicjatywy Madonny z okazji 20-lecia wydania pierwotnej wersji piosenki oraz w 2014 opublikowano kolejną wersję (Band Aid 30), tym razem w ramach pomocy ofiarom epidemii gorączki krwotocznej Ebola w Afryce Zachodniej.

</doc>
<doc id="1817302" url="https://pl.wikipedia.org/wiki?curid=1817302" title="Ahmed Masbahi">
Ahmed Masbahi

Ahmed Masbahi (ur. 17 stycznia 1966) – były marokański piłkarz grający na pozycji obrońcy.
Kariera klubowa.
W czasie kariery piłkarskiej Ahmed Masbahi występował w klubie Kawkab Marrakech.
Kariera reprezentacyjna.
W reprezentacji Maroka Ahmed Masbahi grał w latach osiemdziesiątych i dziewięćdziesiątych. 
W 1989 roku uczestniczył w eliminacjach Mistrzostw Świata 1990.
W 1992 i 1993 roku uczestniczył w zakończonych sukcesem eliminacjach Mistrzostw Świata 1994.
Na Mundialu w USA był rezerwowym i nie wystąpił w żadnym spotkaniu.

</doc>
<doc id="1817309" url="https://pl.wikipedia.org/wiki?curid=1817309" title="Ze wschodu na zachód. Podróż dookoła świata">
Ze wschodu na zachód. Podróż dookoła świata

Ze wschodu na zachód. Podróż dookoła świata – autobiograficzna relacja z podróży po świecie napisana przez brytyjskiego historiozofa Arnolda J. Toynbee, autora 12-tomowego dzieła "Studium historii" pisanego z perspektywy 5 kontynentów i traktującego rozwój poszczególnych cywilizacji jako odpowiedź na wyzwanie czasu ("Challenge and response"). Książka w oryginale (w angielskim) została wydana w 1958 roku, w Polsce w 1962 (tłumaczenie – Tadeusz Jan Dehnel). Pozycja została wydana przez wydawnictwo PAX, w formacie A5, zawiera 272 strony.
Opis podróży.
Zaczyna ją w Ameryce Południowej podziwiając twierdzę Cartagena de Indias w Kolumbii. Dalej podróżuje przez Amerykę Łacińską zachwycając się m.in. Machu Picchu czy jezioro Titicaca. Kolejny etap podróży do Australia, a potem w Indonezji rozważania na temat wulkanu Gunung Api i urzeczenie tam buddyjskimi stupami w Borobudur. Z indonezyjskiej wyspy Sumatry znad rzeki Papua nad wietnamski Mekong. Mijając filipińską Manilę, Hongkong, na Hokkaido zastanawiając się nad Japonią. W Kambodży autor porównuje buddyjski Angkor do "Odysei" czy "Raju utraconego". Pisząc o buddyzmie w Birmie dojeżdża do Indii.
Indiom Toynbee poświęca kilka rozdziałów. Swoje wrażenia z subkontynentu autor zaczyna od refleksji na temat praw zwierząt, które są tak ufne tu wobec człowieka, bo wiele im tu można, świadome tego, że ich obecność jest częścią boskiego ładu wiedzą, że nie wolno ich zabijać. Choć, jak Toynbee zauważa nie oznacza to, że zabiega się w Indiach o ich godziwe utrzymanie. T. pisze zabawnie o tym, że drogi należą tu do zwierząt, że jastrzębie zuchwale potrafią porwać jedzenie z talerza, a wróble skaczą beztrosko po stole. Mimo to wolałby on wcielić się kiedyś w krowę na Zachodzie. "W Indiach nie byłbym zarżnięty, ale na nic więcej nie mógłbym liczyć". Uważa on, że nasze krowy mają ograniczone prawo dożycia, ale pełniejsze do szczęścia.
Kolejnym tematem jest nowa mapa Indii powstała w 1947 roku, gdy subkontynent wyzwolił się spod panowania brytyjskiego przeżywając tragiczny podział na Indie i Pakistan. Toynbee pisze tu o walkach o władzę po odejściu Brytyjczyków przypominających walki o sukcesje padającego Imperium Mogołów.Teraz pozostawione sobie Indie, jednoczone uprzednio udziałem w brytyjskiej armii,administracją, językiem angielskim i siecią kolei, podzieliły się dramatycznie. Na podziale najbardziej ucierpiały dwie prowincje: na zachodzie Pendżab i na wschodzie Bengal. Przecięły je na pół granice państwowe między Indiami a nowo powstałym Pakistanem. Podzielono dwie strefy językowe, z katastroficznymi skutkami gospodarczymi. Bengal Wschodni odcięto od Kalkuty i od przewodzącej gospodarce mniejszości hinduskiej. W Pendżabie rozerwano sieci systemu nawadniania zabezpieczającego dobrobyt kraju. Resztę Indii też ogarnął duch podziału na tle różnic językowych. Ze względu na telugu utworzono nowy stan Andhra Pradesh. Nacjonalizm językowy stawał się siłą odśrodkową. Pojawiała się groźba, że lokalny patriotyzm Tamilów, Andhrów i mieszkańców Kerali może osłabiać ducha jedności Indii (jednoczonych dotąd panowaniem brytyjskim i hinduizmem). Problemem stał się też Bombaj. W tej gospodarczej stolicy Indii miejscowa ludność z Maharasztry mówiąca językiem marathi stanowi siłę roboczą, ale pieniądze napędzające ekonomię pochodzą od Gudżaratów, Parsów i Sindów. Konflikt gotowy. Różnojęzyczna mniejszość decydująca o rozkwicie miasta chciałaby z niego utworzyć odrębną jednostkę administracyjną, ale Maharasztra się na to nie zgadza. Dwa wielkie niegdyś ludy Indii: słynący z męstwa Marathowie i szczycący się rozkwitem kultury Bengalczycy tracą na znaczeniu. Prym wiodą biznesmeni z Gudżaratu, który dał kiedyś Indiom Gandhiego. Złamany podziałem Bengal musi się godzić ze zmierzchem swoich wpływów, ale w Maharasztrze pamiętającej moc takich postaci jak Śiwadźi i Tilak lokalny nacjonalizm rośnie w siłę.
T. ciekawi zmaganie się z subkontynentem Indii. Dla historyka to miejsce jest szczególnie interesujące ze względu na wielkość populacji, w której przeważa ludność wiejska, pytanie jak się chłopów przekona do modernizującej się gospodarki, na ile uda się dzięki niej odmienić ich los. Istotne jest też, jak Indie rozwiążą problemy różnic językowych i religijnych, jak wyznaczą sobie wewnętrzne i zaakceptują zewnętrzne granice. Strategiczne położenie Indii (między Chinami a Pakistanem) czyni z nich miejsce, w którym też decydują się sprawy światowego pokoju. T. pisze, że "Indie objawiają się na drogach, które nigdy nie bywają puste albo nudne" (...) "Trzy,cztery tysiąclecia kroczą ramię w ramię". "Na drogach Indii spotyka się odwieczne chłopstwo żyjące na swoją odwieczną modłę". T. uważa, że jego widok nadal przypomina opis życia na Wielkiej Drodze Kołowej w "Kimie" Kiplinga. Patrzącemu na to T. marzy się podróż przez Indie dwukółką zaprzężoną w woły: "Wyruszę w podróż bez celu i kresu, a jeżeli z niej wrócę, przywiozę ładunek prawdziwej wiedzy złożony między wolno obracającymi się kołami". T. pisze też o przebudzeniu indyjskiego chłopstwa. Pisze: "Na naszej ziemi żniwa powtórzyły się zapewne osiem tysięcy razy. Wobec tego nad głową drzemiącego chłopstwa przetoczyło się osiem tysięcy lat". T. uważa, że "cywilizacja ze swoimi dwoma chorobami wrodzonymi – wojną i niewolnictwem – powstała kosztem chłopa". Każe nam zobaczyć "wyraz męki i cierpliwej rezygnacji" obecny nie tylko w oczach potulnego wołu, ale i chłopa indyjskiego. Indie próbują to zmienić. Nie tylko rozdając żywność w rejonach głodu. Drogą perswazji, nie przemocy. Obejmują siecią pomocy coraz więcej wiosek. Pojawia się w nich zespół: lekarz, agronom, inżynier. Uczą oni mieszkańców wiosek budowania dróg, kopania studzien, higieny i nowoczesnych metod uprawiania ziemi. Z dużym taktem, bo ich zadanie to "poruszyć chłopa z miejsca jego własnymi siłami". To mogą zrobić pracując, świecąc własnym przykładem. Działacze akcji społecznych liczą przede wszystkim na kobiety. Prace zaczyna się od budowy szkoły wiejskiej, zbudowania zabezpieczonej od skażenia studni i zastąpienie pełnej odchodów drogi brukowaną ulicą, wzdłuż której biegnie rynsztok.
T. w swej podróży zachwyca się indyjskimi rzekami, chociaż widzi je w porze suchej, wyobrażając sobie tylko ich moc(często niszczycielską) w czas monsunu. W czas suszy objawiają się nam w postaci suchych szerokich koryt. Mosty rozpięte są tam nad sucha, kamienista droga, środkiem której płynie nikła struga wody. Rzeki Pendżabu (nawet wielki Indus) człowiek próbuje ujarzmić zaporami wykorzystując ich wodę w sztucznych kanałach nawadniających pola.
T.jest tak urzeczony rzekami Indii, że prowadzi w książce jakby dialog z nimi przemawiając kolejno do każdej z nich. Przywołuje święty Ganges nie tylko z miejsca, gdzie mija on Benares. W jego pamięci pojawia się widziana z pociągu przecinającego Bihar rzeka Son Pisze o rozlewiskach Brahmaputry, której zdarza się zalać Bengal powodziami, gdy topią się śniegi Himalajów. Przywołuje w pamięci rzeki Kryshnę i Godavari. Rzece Satledź T. przypomina dzień, w którym sikhowie postanowili opanować jej lewy brzeg.Rzekę Bias pyta, czy pamięta dzień, kiedy Aleksander Wielki zrezygnował z jej przeprawy,T.jeszcze patrzy na nie, a już tęskni za nimi. Za ich nurtem, za tym,czego świadectwem były w przeszłości, za świętością, jaka widzą w nich hindusi. Rzeki to dar Boży dla Indii. Bez nich nie istniało by życie. Teraz wykorzystują to modernizujące się Indie stawiając (kontrowersyjne dla niektórych) zapory, magazynując wodę z ulew monsunowych w sztucznych zbiornikach, nawadniając pola. Jak pisze T. "W porównaniu z nimi świątynie stanowią niedawny i pomniejszy wkład w życie Indii".
Na południu Indii ogląda świątynie, które zajmują centralne miejsce wokół którego rozbudowało się miejsce. Patrząc na rydwany bóstw oczekujących corocznych procesji w Madura zastanawia się nad starożytnym Ur czy Babilonem. Przemyśliwa, czy to czasem nie sumeryjskie budowle były inspiracją dla architektury indyjskiej, mimo że uważa się, iż prototypem hinduskiej świątyni jest buddyjska stupa. Jak pisze T. "buddyzm jest macierzą indyjskiego budownictwa sakralnego". Ariowie zniszczywszy prastarą kulturę doliny Indus czcili, jego zdaniem, bogów pod gołym niebem. Dopiero buddyści wznieśli pierwsze sakralne budowle: stupy (dla przechowywania relikwii Buddy) i wihary (klasztory dla mnichów). Oni też wyrąbywali stupy i wihary w skale, w pieczarach, w zboczach gór. W Elura mamy dowód jedności trzech religii - wykute w skałach świątynie buddyjskie, hinduskie i dżinijskie. T. od świątyń wykutych w kamieniu woli te z Mahabalipuram z VII wieku po Chrystusie na Wybrzeżu Koromandelskim między Ćennaj, a kiedyś francuskim Pondicherry.
"Rzeki i świątynie żyją nadal w naszych czasach lecz twierdze Indii utraciły znaczenie". T. jako historyka twierdze fascynują. Lubi też widok z ich wysokości. Czasem jednak jego 68 lat życia nie pozwala mu się już w tropiku wspiąć na samą górę twierdzy np. Daulatabad w stanie Maharasztra. Cieszy się, że w twierdzy Golkonda (pod Hajdarabadem) udało mu się wdrapać na słynne "schody kochanków". Gwalior w Madhya Pradesh podziwia jako wytwór natury rozbudowanej rękoma ludzi. Ma wrażenie, że jak w Grecji zaciera się tu granica między tym, co tworzy natura, a co uzupełnia człowiek.
Kolejny etap podróży to Sri Lanka. T. ląduje na suchej części wyspy, gdzie przez 2 tysiące lat rozwijała się historia wówczas Ceylonu. Dopiero potem na zadeszczonej południowej części wyspy powstały plantacje herbaty i górskie stacje klimatyczne.Początkowo autora książki w tamilskim mieście Jaffna uwięziły lokalne konflikty.Większość na wyspie to buddyjscy Syngalezi, ale hinduskie, tamilskie i chrześcijańskie (potomkowie Holendrów) mniejszości zajęły wyższe społecznie stanowiska. Gdy demokracja dopuściła do władzy większość, Syngalezizaczęli nadużywać swej władzy wobec mniejszości. Nakazano np., że obowiązują tylko tablice rejestracyjne pisane językiem syngalezkim. Tamilowie zagrozili, że położą się pod każdym samochodem, który się temu podporządkuje. Kiedy T. udało się jednak wyruszyć w głąb wyspy, miał okazję zobaczyć tamy, groble i nawodnione pola, częściowo zniszczone przez wojnę domową. Ze szczytu Sigirija,na którym 1500 lat temu rzekomo król-morderca szukając ucieczki przed zemstą postawił zamek warowny T. oglądał z zachwytem krajobrazy wyspy. I znowu powrót do Indii. Szukanie w Sringapatam (Srirangapatna)nad rzeką Kaweri śladów bitwy z 1799 roku, podczas której Tipu Sultan stracił królestwo i życie. Umiejscowiona na wyspie rzecznej ufortyfikowana stolica muzułmańskiego królestwa Mysore tracąc swojego króla otworzyła panowaniu Brytyjczyków drogę na południe Indii.
Śravana Belgola koło Mysore – wykuta w skale, gigantyczna postać jednego z Tirthankaraów- świętych dżinizmu (liczącej sobie dwa i pół tysiąca lat religii, która narodziła się jednocześnie z buddyzmem). Może gdyby nieogromny wpływ reformatora hinduizmu Adi Śankara miałaby dziś w Indiach dużo większy wpływ. W przeciwieństwie do buddyzmu nigdy dżinizm nie rozszerzył swojego działania poza Indie, ale i nie został z nich wyparta przez hinduizm. Zdaniem T. chrześcijaństwo pod pewnym względem przypomina buddyzm. Też opanowało pół świata, ale utraciło władzę nad swoim ojczystym krajem, który obie religie traktują jak ziemię świętą. T. zadaje sobie pytanie, czy Indie straciły czy zyskały na tym, że dżinizm w cieniu hinduizmu nie urósł, a buddyzm (pomijając nielicznych z niskich kast i pielgrzymów do świętych miejsc w Biharze) "wyemigrował" za granicę.
Na kolejnym etapie podróży T. znów zajmuje się podziałem Indii w 1947. Rok wyzwolenia Indii spod panowania brytyjskiego był czarnym rokiem szczególnie dla Bengalu i Pendżabu. W Pendżabie bliskie dotychczas miasta Amritsar i Lahaur rozdzieliła najpierw krew, potem granica. Lahaur – stolica sikhów i muzułmanów stał się pakistańskim miastem wyznawców islamu. Amritsar powstał na pustkowiu jako miasto sikhów. Wokół ich świątyni. W sikhizmie (wyrosłym z próby syntezy islamu i hinduizmu) T. zauważa podobieństwo do protestantyzmu z jego dyscypliną i precyzją. "Granth Sahib", święta księga sikhów, zawierająca obok słów ojca sikhizmu Guru Nanaka teksty Kabira i innych mistyków muzułmańskich, cieszy się kultem przewyższającym cześć oddawana w protestantyzmie Biblii. Mimo obecności muzułmańskich tekstów w "Granth Sahib" między wyznawcami obu religii polała się w 1947 krew. Obie kultury przeplatają się ze sobą -w Lahore grobowiec wodza sikhów Ranjita Singha znajduje się tuż obok meczetu. A jednak w rachunkach krzywd są wzajemnie zburzone domy, zabici krewni, zgwałcone kobiety. I rozdzielone bratnie kiedyś miasta. Wchodząc w skład Pakistanu Lahaure zyskało na znaczeniu, ale przestało być stolicą trzech wyznań – islamu, hinduizmu i sikhizmu. Amritsar w granicach indyjskiego Pendżabu pozostaje stolica sikhów.
Kolejny etap podróży T. to Gandhara podzielona między Indie (Peszawar), Pakistan i Afganistan – twierdza buddyzmu sławna z rzeźb współczującego Buddy i z Przełęczy Chajberskiej, która przechodzili do Indii najeźdźcy. To miejsce jest dla T. okazją do zastanowienia się nad płynnością granicy, kontrolowanej tu przez zbrojnych Pathanów. Mieli z nimi kłopoty sikhowie, potem Brytyjczycy. Jak pisze T. góry nie są w stanie ich wyżywić, schodzą w doliny walcząc tam o swoje miejsce. T. uważa, że rozwiązaniem dla wojowniczych plemion może być nawodnienie jałowej doliny dzięki sztucznemu jezioru Warsak.
Ostatni etap podróży po Indiach wiąże się z Doliną Indusu – odkryta w XX wieku zapomniana cywilizacja miejska w Harappa i Mohendżo Daro. Trzy tysiące lat przed Chrystusem w Dolinie rzeki Indus budowano miasta na symetrycznym planie z wysokiej jakości cegły. Wyposażone w ścieki,łaźnie, spichlerze. Skąd pochodzili jego budowniczowie? Kto zniszczył ich cywilizację? Stajemy przed tajemnicą.
Podróż T. trwa. Przed nim jeszcze Izrael, Iran, Irak, Syria i na końcu Liban, z którego odleci on do Anglii. Kończąc 17-miesięczną podróż, do której przygotowywał się przez półtora roku. Zamykający podróż Bejrut jako stolica Libanu można opatrzyć komentarzem Toynbee'go o dwóch wrogach prawdziwych podróżników: samolotach i stolicach. "Im doskonalsze walce młyńskie, tym mniej pożywny chleb", pisze T. I "Stolice świata współczesnego stają się coraz większe,coraz bardziej do siebie podobne, coraz potężniej namagnetyzowane."(...) "Ale prowincja jest nawet dziś realnym obrazem świata".
W swej opowieści daje nam perspektywę historyka, który patrzy na miejsce z punktu widzenia czasu. To ciekawe, nawet jeśli książka zawiera wrażenia zbierane 50 lat temu.
Cytat.
"Indie rzucają czar na przybyszów ze wszystkich stron świata. Chiński buddysta, który w V czy VII wieku po Chr. pielgrzymował do Gandhary albo Biharu, odczuwał ten urok równie silnie jak dzisiejszy świecki gość z Zachodu. Niewiele krajów niepokoi tak i zbija z tropu cudzoziemskiego wędrowca. Jeszcze mniej chyba budzi przy rozstaniu podobny żal i równie gorące pragnienie powrotu".

</doc>
<doc id="1817316" url="https://pl.wikipedia.org/wiki?curid=1817316" title="Adult Contemporary">
Adult Contemporary



</doc>
<doc id="1817321" url="https://pl.wikipedia.org/wiki?curid=1817321" title="Wyszejszaja liha (2002)">
Wyszejszaja liha (2002)

Sezon 2002 był 12. sezonem o mistrzostwo Białorusi. Tytułu mistrzowskiego broniła Biełszyna Bobrujsk.
Tabela końcowa.
Play-off.
8 listopada 2002, Stadion Traktar, Mińsk
BATE Borysów – Nioman Grodno 1:0
1:0 – Tarasenka (102)
Zobacz też.
Wyszejszaja liha

</doc>
<doc id="1817326" url="https://pl.wikipedia.org/wiki?curid=1817326" title="Obóz Szkolny Wojsk Łączności">
Obóz Szkolny Wojsk Łączności



</doc>
<doc id="1817330" url="https://pl.wikipedia.org/wiki?curid=1817330" title="Muhammadqodir Abdullayev">
Muhammadqodir Abdullayev

Muhammadqodir Muhammadyoqubovich Abdullayev (ur. 15 listopada 1973) – uzbecki bokser, mistrz olimpijski (Sydney 2000) i świata (Houston 1999) w boksie amatorskim w kategorii lekkopółśredniej. Od 2001 roku walczy zawodowo w kategoriach lekkopółśredniej i półśredniej. 
Pierwszą zawodową walkę stoczył 6 kwietnia 2001 roku w kategorii półśredniej. Wygrał kolejnych 11 walk zawodowych. Pierwszą porażkę poniósł 3 czerwca 2003 roku. Jego przeciwnik Emmanuel Clottey znokautował go w ostatniej rundzie. Po tej porażce wygrał 4 walki z rzędu, dzięki czemu otrzymał szansę zmierzenia się o mistrzostwo świata World Boxing Organization w wadze lekkopółśredniej z Miguelem Angelem Cotto. 11 czerwca 2005 roku w Madison Square Garden Uzbek przegrał przez techniczny nokaut w dziewiątej rundzie. 
Po kolejnej porażce z Andrijem Kotelnykiem w listopadzie 2005 roku Abdullayev przerwał karierę na 4 lata. Wznowił ją w czerwcu 2009 roku.

</doc>
<doc id="1817332" url="https://pl.wikipedia.org/wiki?curid=1817332" title="Brosma">
Brosma

Brosma ("Brosme brosme") – gatunek morskiej ryby z rodziny dorszowatych (Gadidae). Jedyny przedstawiciel rodzaju Brosme.
Taksonomia.
Gatunek po raz pierwszy naukowo opisał Peter Ascanius w 1772 z Danii pod nazwą "Gadus brosme", w pracy zatytułowanej "Icones rerum naturalium, ou figures enluminées d'histoire naturelle du Nord". Z rodzaju "Gadus" brosma przeniesiona została do "Trisopterus", a następnie do "Brosme".
Rozmieszczenie i środowisko.
Występuje w północnym Atlantyku – w zachodniej jego części od amerykańskiej New Jersey do kanadyjskiej Nowej Fundlandii, we wschodniej od Wysp Brytyjskich wzdłuż wybrzeża Półwyspu Skandynawskiego po Murmańsk. Zasięg występowania "B. brosme" zamyka się w obszarze 83°N–37°N, 75°W–57°E, obejmując wody Danii (w tym jej terytoriów – Wysp Owczych i Grenlandii, a także cieśnin duńskich – Skagerrak i Kattegat), Szwecji, Norwegii (w tym Svalbardu), Wielkiej Brytanii, Irlandii, Islandii, Rosji, Kanady i Stanów Zjednoczonych. W podziale na regiony rybołówstwa FAO (ang. "FAO Major Fishing Areas") gatunek notowany w regionach północno-wschodniego Atlantyku (27) i północno-zachodniego Atlantyku (21).
Jest rybą denną, bytującą nad skalistym, żwirowym lub kamienistym dnem, z reguły trzymającą się z dala od brzegu, oceanodromiczną. Występuje na głębokościach od 18 do 1000 m, zwykle na stoku kontynentalnym (od około 150 do 450 m w północno-wschodnim Atlantyku oraz od kilkunastu do 550 m w północno-zachodnim), w wodach o temperaturze 0–10 °C. Występuje samotnie bądź w małych ławicach.
Morfologia.
Ciało wydłużone, pokryte grubą skórą z niewielkimi łuskami, osiągające do 120 cm długości całkowitej, zazwyczaj około 50 cm. Wymiary przykładowego osobnika (58 cm TL) w odniesieniu do długości całkowitej: długość standardowa – 94,6%, długość ogonowa – 100%, długość przedanalna – 52,0%, długość przedgrzbietowa – 26,6%, długość przedbrzuszna – 19,1%, długość przedpiersiowa – 22,3%, głębokość ciała – 21,7%, długość głowy – 21,2%, średnica oka – 16,7% długości głowy. Maksymalna odnotowana masa ciała wynosiła 30 kg, przeciętnie 2–10 kg. Ma jedną długą płetwę grzbietową z 93–103 promieniami miękkimi i jedną odbytową, długą, acz krótszą od grzbietowej, z 62–75 promieniami miękkimi. Zarówno płetwa grzbietowa, jak i odbytowa łączą się z zaokrągloną płetwą ogonową. Płetwa tłuszczowa nie występuje. Kręgosłup jest zbudowany z 64–67 kręgów. Na podbródku obecny dość duży wąsik, nieco dłuższy bądź równy długości średnicy oka. Szczęka górna lekko wysunięta w stosunku do szczęki dolnej lub obie równe, usta duże, zęby ostre. Ubarwienie ciała zmienne, na grzbiecie ciemnoczerwonobrązowe lub ciemnozielonobrązowe, na brzuchu jaśniejsze. Młode osobniki mogą mieć sześć żółtych, poprzecznych pasów. Płetwy odbytowa i grzbietowa z biało obrzeżoną czarną krawędzią zewnętrzną.
Rozród.
Dojrzewa płciowo przy długości 40–50 cm i wieku wynoszącym 8–10 lat. Tarło przypada na okres od kwietnia do czerwca, z reguły na głębokości od 200 do 500 m (40–400 m, zazwyczaj 100–200 m według innych źródeł), przy temperaturze wody 6–9 °C. Najważniejsze tarliska są zlokalizowane na północ i zachód od Szkocji, na południowy zachód od Islandii, a także w wodach opływających Wyspy Owcze. Samica składa około 2 mln ziaren gładkiej, okrągłej, pelagicznej, pomarańczowej lub czerwonej ikry o średnicy 1,3–1,5 mm. Maksymalny odnotowany wiek brosmy – 20 lat.
Pokarm.
Brosmy prowadzą przydenny tryb życia. Żywią się skorupiakami (w tym krewetkami – "Pontophilus norvegicus", i miękkoodwłokowcami – "Munida sarsi", rakowcami), rozgwiazdami, mniejszymi rybami (flądrokształtnymi, kurkowatymi, dorszowatymi, np. błękitkiem), a także śluzicami, np. śluzicą pospolitą. Same stanowią pokarm fok i innych ryb, m.in. płaszczki gwiaździstej, "Lepophidium profundorum" i "Scophthalmus aquosus".
Znaczenie gospodarcze.
Brosma jest wykorzystywana gospodarczo. Jest jedną z ważniejszych europejskich ryb konsumpcyjnych. Sprzedawana na świeżo, w postaci mrożonych filetów lub słonych, suszonych kawałków. Nadaje się do gotowania na parze, smażenia, pieczenia. Ma smaczne i tłuste mięso, w smaku przypominające mięso homara. Z wątroby brosmy pozyskuje się tran, zawierający znaczne ilości witamin A i D.

</doc>
<doc id="1817333" url="https://pl.wikipedia.org/wiki?curid=1817333" title="Brosme brosme">
Brosme brosme



</doc>
<doc id="1817334" url="https://pl.wikipedia.org/wiki?curid=1817334" title="Fadel Jilal">
Fadel Jilal

Fadel Jilal (ur. 4 marca 1964 w Casablance) – marokański piłkarz grający na pozycji obrońcy.
Kariera klubowa.
Fadel Jilal swoją karierę spędził w klubie Wydad Casablanca. Grał w niej w latach 1982-1998. Wywalczył cztery mistrzostwa Maroka w latach 1986, 1990, 1991 i 1993 oraz zdobył trzy Puchary Maroka w latach 1989, 1997 i 1998.
Kariera reprezentacyjna.
W reprezentacji Maroka Fadel Jilal grał w latach osiemdziesiątych.
W 1986 roku uczestniczył w Mistrzostwach Świata 1986 w Meksyku.
Na Mundialu był rezerwowym i nie wystąpił w żadnym spotkaniu.
Uczestniczył w przegranych eliminacjach Mistrzostw Świata 1990.

</doc>
<doc id="1817336" url="https://pl.wikipedia.org/wiki?curid=1817336" title="Wyszejszaja liha (2003)">
Wyszejszaja liha (2003)

Sezon 2003 był 13. sezonem o mistrzostwo Białorusi. Tytułu mistrzowskiego bronił BATE Borysów.
Zobacz też.
Wyszejszaja liha

</doc>
<doc id="1817337" url="https://pl.wikipedia.org/wiki?curid=1817337" title="Terra (film)">
Terra (film)

Terra (ang. "Battle for Terra") – amerykański film animowany z gatunku science fiction zrealizowany w cyfrowej technice trójwymiarowej.
Film "Terra" wzbogacony grafiką i animacją komputerową otrzymał nagrodę Grand Prix Międzynarodowego Festiwalu Animacji w Ottawie i był hitem 2008 roku.
Opis fabuły.
Nastoletnia Terranka Mala mieszka na planecie zwanej Terra – jest to miejsce gdzie czci się tolerancję i pokój ze wszystkimi innymi stworzeniami. Niestety spokój jej mieszkańców zostaje zakłócony przez Ziemian, którzy trafiają na nią poszukując nowego miejsca do osiedlenia się po tym, jak na ich planecie wyczerpały się wszystkie surowce. Wraz z rozpoczęciem inwazji na Terrę zostaje porwany ojciec Mali – Roven. Dowódca przybyszów Mertenez A. Hemmer nie dopuszcza możliwości koegzystowania na równych prawach z innymi inteligentnymi istotami, jednak nie wszyscy jego podwładni podzielają jego zdanie. Mala ma nadzieję uratować ojca, dlatego ukrywa Jima – ziemskiego lotnika, którego samolot rozbił się podczas ataku. Opiekuje się nim i pomaga mu w powrocie do zdrowia. Rodzi się między nimi prawdziwa przyjaźń i obmyślają plan, w jaki sposób uratować zarówno ludzką rasę jak i planetę Terra.
Wersja polska.
Wersja polska: Hagi Film Wrocław
Reżyseria: Igor Kujawski
Dialogi: Piotr Skotnicki
Dźwięk: Jacek Kazimierczak (Studio Tower) i Maciej Brzeziński (Studio Sonica)
Montaż i zgranie wersji polskiej: Robert Maniak
Kierownictwo produkcji: Ewa Witan
Wystąpili:
oraz
Mastering kopii cyfrowej 3D: www.ASKOTMEDIA.pl

</doc>
<doc id="1817338" url="https://pl.wikipedia.org/wiki?curid=1817338" title="Breadknife">
Breadknife

Breadknife – formacja skalna znajdująca się w Australii, w Nowej Południowej Walii, w paśmie górskim Warrumbungle Range (Krzywe Góry). Jest jedną z wielu tu występujących skalnych iglic o najbardziej efektownym widoku. Wysokość dochodzi do 90 metrów, przy czym w górnej części jej szerokość osiąga zaledwie 1 metr. Skała została odkryta przez Johna Oxleya.
Początki powstania skały datują się na 13–17 mln lat temu. Wulkaniczne erupcje jakie w tamtym czasie się nasiliły doprowadziły do pęknięć ziemi i wypływania lawy, która następnie zastygała. Na przełomie wielu milionów lat skały wokół lawy zostały poddane procesom erozji i wietrzeniu. Lawa zaś pozostała bardziej oporna na działanie zewnętrznych czynników atmosferycznych pozostawiając swój ślad w formie ostrych i cienkich formacji skalnych.
Wspinaczka od strony pionowej jest zabroniona.
W 1967 r. utworzono Warrumbungle National Park, a okolice skały otoczone zostały ochroną.

</doc>
<doc id="1817340" url="https://pl.wikipedia.org/wiki?curid=1817340" title="Kamil Dżamałutdinow">
Kamil Dżamałutdinow

Kamil Alijewicz Dżamałutdinow (ros. Камиль Алиевич Джамалутдинов; ur. 15 sierpnia, 1979) – rosyjski bokser narodowości dargijskiej, występujący w kategoriach koguciej i piórkowej. 
W 1999 roku w Houston zdobył srebrny medal, podczas mistrzostw świata w kategorii koguciej. W 2000 roku na letnich igrzysk olimpijskich w Sydney zdobył brązowy medal.

</doc>
<doc id="1817341" url="https://pl.wikipedia.org/wiki?curid=1817341" title="Professor Longhair">
Professor Longhair

Professor Longhair, właśc. Henry Roeland "Roy" Byrd (ur. 19 grudnia 1918 w Bougalusa w stanie Luizjana, zm. 30 stycznia 1980 w Nowym Orleanie) – amerykański wokalista i pianista bluesowy, jeden z czołowych przedstawicieli bluesa nowoorleańskiego.
Pierwsze kontakty Byrda z muzyką miały miejsce w wieku kilkunastu lat w Nowym Orleanie. Początkowo był stepującym tancerzem, a następnie zainteresował się perkusją. Jednak instrumentem, który przyniósł mu sławę był fortepian. Jego styl gry ukształtował się pod wpływem Stormy Weathera, Roberta Bertranda i Tutsa Washingtona. W czasie II wojny światowej służył w wojsku. Po powrocie z wojny zaczął grać regularnie w klubie Caldonia Inn w Nowym Orleanie. Tam też przylgnął do niego przydomek "Professor Longhair". W 1949 roku dokonał pierwszych nagrań dla wytwórni Star Talent. Następnie ukazały się jego nagrania dla firm Atlantic, Ebb, Federal oraz Mercury. Jego najsłynniejszy utwór z tego okresu to "Mardi Gras in New Orleans", a utwór "Baldhead" z 1950 roku zajął piąte miejsce na amerykańskiej liście przebojów rhythmandbluesowych.
W roku 1953 nagrał kolejny bardzo znany utwór "Tipitina". Jednakże w połowie lat 50. kariera Profesora Longhaira została przerwana przez atak paraliżu. Sporadycznie występował w latach 60. Na scenę powrócił dopiero w roku 1971 podczas New Orleans Jazz &amp; Heritage Festival. W latach 1973 i 1975 koncertował w Europie. W tych latach nagrywał też dla wytwórni Harvest. Ostatni swój album nagrał dla wytwórni Alligator na krótko przed swoją śmiercią. Jego muzyka wywarła bardzo duży wpływ na tak znanych muzyków jak Dr. John, Fats Domino czy też James Booker.
W 1981 r. został wprowadzony do Blues Hall of Fame.
W 1992 został wprowadzony do "Rock and Roll Hall of Fame".

</doc>
<doc id="1817348" url="https://pl.wikipedia.org/wiki?curid=1817348" title="Wyszejszaja liha (2004)">
Wyszejszaja liha (2004)

Sezon 2004 był 14. sezonem o mistrzostwo Białorusi. Tytułu mistrzowskiego bronił FK Homel.
Tabela końcowa.
Baraż o utrzymanie.
11 listopada 2004, Baranowicze
FK Witebsk – MTZ-RIPO Mińsk 1:4
Zobacz też.
Wyszejszaja liha

</doc>
<doc id="1817349" url="https://pl.wikipedia.org/wiki?curid=1817349" title="Bekzat Sattarchanow">
Bekzat Sattarchanow

Bekzat Sattarchanow (kaz. Бекзат Саттарханов; ur. 4 kwietnia 1980 w Turkiestanie, zm. 31 grudnia 2000 w Szymkencie) – kazachski bokser kategorii piórkowej. 
Życiorys.
W 2000 roku podczas igrzysk olimpijskich w Sydney zdobył złoty medal. Zginął 31 grudnia 2000 roku w wypadku samochodowym.

</doc>
<doc id="1817353" url="https://pl.wikipedia.org/wiki?curid=1817353" title="Chloe Moretz">
Chloe Moretz



</doc>
<doc id="1817355" url="https://pl.wikipedia.org/wiki?curid=1817355" title="Wyszejszaja liha (2005)">
Wyszejszaja liha (2005)

Sezon 2005 był 15. sezonem o mistrzostwo Białorusi. Tytułu broniło ().
Zobacz też.
Wyszejszaja liha

</doc>
<doc id="1817356" url="https://pl.wikipedia.org/wiki?curid=1817356" title="Wyk auf Föhr">
Wyk auf Föhr

Wyk auf Föhr, Wyk (dolnoniem. "De Wyk", "De Wiek"; północnofryz. "Wik", "a Wik") – miasto uzdrowiskowe w Niemczech położone na północnofryzyjskiej wyspie Föhr na Morzu Północnym. Administracyjnie leży w kraju związkowym Szlezwik-Holsztyn, w powiecie Nordfriesland, jest siedzibą urzędu Föhr-Amrum.
Geografia.
Wyk auf Föhr leży w południowo-wschodniej części wyspy Föhr. Mimo że miasto na stałe zamieszkiwane jest przez niespełna 4 500 osób, to w sezonie liczba mieszkańców przekracza 20 000. Główne źródło dochodów miejscowości stanowi turystyka. Miasto jest administracyjnym, handlowym i usługowym ośrodkiem dla mieszkańców wysp Föhr i Amrum.
Historia.
Od 1704 roku funkcjonuje port Wyk auf Föhr. W 1819 roku utworzone zostało tu pierwsze w Szlezwiku-Holsztynie uzdrowisko. Początkowo cieszyło się niewielkim zainteresowaniem, lecz liczba kuracjuszy systematycznie wzrastała. Do wzrostu popularności kurortu przyczyniły się między innymi wizyty króla Danii Chrystiana VIII Oldenburga, który w latach 1842-1847 przybywał tu na odpoczynek.
W 1910 roku Wyk auf Föhr otrzymał prawa miejskie.
Turystyka.
Ze względu na walory uzdrowiskowe i liczne atrakcje Wyk auf Föhr jest odwiedzany przez turystów przez cały rok. W roku 2002 miasto należało do największych ośrodków turystycznych Szlezwiku-Holsztynu: odwiedzone zostało przez ponad 46 tys. turystów (0,7% stanowili turyści spoza Niemiec). Obecnie miasto dysponuje prawie pięcioma tysiącami miejsc noclegowych.
Do największych atrakcji turystycznych miejscowości należy uznawana za najpiękniejszą w Niemczech promenada nadmorska "Sandwall" z widokiem na Morze Północne i Wyspy Północnofryzyjskie.

</doc>
<doc id="1817358" url="https://pl.wikipedia.org/wiki?curid=1817358" title="Abies grandis">
Abies grandis



</doc>
<doc id="1817359" url="https://pl.wikipedia.org/wiki?curid=1817359" title="LMS">
LMS



</doc>
<doc id="1817360" url="https://pl.wikipedia.org/wiki?curid=1817360" title="Wyszejszaja liha (2006)">
Wyszejszaja liha (2006)

W sezonie 2006 rozegrano 16. edycję najwyższej klasy rozgrywkowej piłki nożnej na Białorusi – Wyszejszej lihi. Tytułu mistrzowskiego bronił . Rozgrywki rozpoczęły się 18 kwietnia, a zakończyły po 26 kolejkach – 4 listopada 2006.
Zasady rozgrywek.
W rozgrywkach brało udział 14 drużyn, walczących o tytuł mistrza Białorusi w piłce nożnej.
Każda z drużyn rozegrała po 2 mecze z wszystkimi przeciwnikami (razem 26 spotkań). Dwa ostatnie zespoły w tabeli (13 – , 14 – ) spadły do Pierszej lihi. Mistrz kraju () otrzymał prawo gry w I rundzie kwalifikacyjnej Ligi Mistrzów UEFA, wicemistrz () i zdobywca Pucharu Białorusi 2006/2007 () mogli wystąpić w I rundzie kwalifikacyjnej Pucharu UEFA, a trzecia drużyna w tabeli () w I rundzie Pucharu Intertoto.
Zobacz też.
Wyszejszaja liha

</doc>
<doc id="1817361" url="https://pl.wikipedia.org/wiki?curid=1817361" title="Karol Gonzaga">
Karol Gonzaga



</doc>
<doc id="1817362" url="https://pl.wikipedia.org/wiki?curid=1817362" title="Argila">
Argila



</doc>
<doc id="1817363" url="https://pl.wikipedia.org/wiki?curid=1817363" title="Johnson Macaba">
Johnson Macaba

Johnson Monteiro Pinto Macaba (ur. 23 listopada 1978 w Luandzie w Angoli) – angolski piłkarz, reprezentant kraju. Był w kadrze na PNA 2006 i PNA 2010.
Kariera piłkarska.
Przygodę z futbolem rozpoczął w 1998 w klubie EC São Bernardo. Od tego czasu grał w takich klubach jak Francana, União Barbarense Santa Bárbara, Gama Brasília, Portuguesa São Paulo, Malatyaspor, América São José do Rio Preto, Juventus São Paulo, Portuguesa São Paulo, Goiás EC, na wypożyczeniu do Santa Cruz Recife, Shenzhen Asia Travel, Recreativo Libolo, Chengdu Blades. W latach 2011–2012 występował w Chongqing Lifan, Grêmio Catanduvense de Futebol, Clube Atlético Sorocaba i Chengdu Blades.
Kariera reprezentacyjna.
Karierę reprezentacyjną rozpoczął w 2001 roku. W 2006 roku został powołany na Puchar Narodów Afryki 2006. W 2010 roku został powołany na PNA 2010 Jak dotychczas w reprezentacji zagrał w dziewięciu spotkaniach.

</doc>
<doc id="1817369" url="https://pl.wikipedia.org/wiki?curid=1817369" title="Matumona Lundala">
Matumona Lundala

Goliath, właśc. Matumona Lundala (ur. 1 sierpnia 1972 w Esperançy) – angolski piłkarz, reprezentant kraju. Był w kadrze na Puchar Narodów Afryki 2006.
W 2006 został powołany na Puchar Narodów Afryki 2006.

</doc>
<doc id="1817370" url="https://pl.wikipedia.org/wiki?curid=1817370" title="ČSD M 152.0">
ČSD M 152.0

ČSD M 152.0 – seria wagonów motorowych, używanych głównie na liniach lokalnych, na których liczba podróżnych jest stosunkowo niewielka. W sumie wybudowano 680 wagonów tego typu, z czego dwa były szerokotorowe. Od 1988 roku były oznakowane jako 810
Wagony serii 810 produkowała Vagonka Studénka dla narodowego przewoźnika Czechosłowacji, państwowej firmy kolejowej Československé státní dráhy w latach 1975–1982 (prototypy w 1973). Od 1993 wagony przeszły do następców ČSD – kolei ČD (Czechy) i ŽSR (Słowacja). Każdy z tych zarządów kolejowych modernizował je później według własnych planów. Wagony są do dzisiaj eksploatowane w dużej liczbie egzemplarzy w obu tych krajach.
Historia.
Geneza.
. Postanowiono wówczas zaprojektować nowy dwuosiowy wagon spalinowy napędzany silnikiem autobusowym. Od 1971 silnik ten był testowo zamontowany w dwóch wagonach serii M131.1, które oznaczono jako M151. Rozwiązanie to jednak nie sprawdziło się, dlatego wprowadzono zmiany konstrukcyjne i w 1973 opracowano wagon serii M152.
Produkcja.
W 1975 rozpoczęto produkcję seryjną pojazdów typu M152. Československé státní dráhy początkowo planowały odebrać 150 egzemplarzy tych wagonów, które miały służyć na krótkich liniach z niewielkimi potokami podróżnych. Jako że nie podjęto decyzji o seryjnym wytwarzaniu większych wagonów M474.0, wagony M152 musiały przejąć przewozy również na średnich i długich trasach lokalnych i regionalnych. Ostatecznie do 1982 w sześciu seriach wyprodukowano 680 sztuk wagonów, które potocznie nazywane są "motorakami" (po czesku "motorák" lub "motoráček" oznacza każdy wagon motorowy).
Konstrukcja.
Konstrukcja nadwozia jest samonośna, spawana, osadzona na dwóch pojedynczych osiach. Wagon jest wyposażony w silnik LIAZ ML 634 z automatyczną przekładnią hydromechaniczną Praga 2M70 na jednej osi. Oba te komponenty były przystosowane z autobusu Karosa ŠM 11. Wnętrze jest rozdzielone na pomieszczenie pasażerskie (główne, centralne), dwa przedziały wejściowe i dwie kabiny maszynistów, posiada też toaletę i pomieszczenie gospodarcze. Przedział pasażerski posiada 55 miejsc siedzących i może być ogrzewany niezależnym generatorem elektrycznym lub ciepłem z chłodnicy. Początkowo wagony wyposażono w szyby pojedyncze, ale z uwagi na małe walory izolacyjne zmieniano szyby na podwójne.
Wozy są wyposażone w sprzęg – w przypadku prowadzenia składu kilkoma wagonami istnieje możliwość sterowania z prowadzącego wagonu drzwiami całego składu i ładowanie baterii pozostałych wagonów.
Modernizacje w Czechach.
Seria 809.
Przebudowie na serię 809 uległo w połowie lat 90. XX w. 28 wagonów. Zmiany polegały na przystosowaniu pojazdu do kursowania w ramach samoobsługi podróżnych (bez konduktora) – tzw. "specifického způsobu odbavování cestujících". Zmiany te nie były, z technicznego punktu widzenia, głębokie.
Seria 811.
Dwa wagony serii 810 koleje ČD zmodernizowały w połowie lat 90. XX w. do serii 811. Zmiana polegała na tzw. "remotoryzacji", czyli wymianie silnika oraz częściowej zmianie wzornictwa we wnętrzu wagonu.
Seria 812 Esmeralda.
W roku 2001 zmodernizowano jeden wóz do serii 812. Do dalszych działań w tym zakresie nie doszło – wagon 812, wraz z wozem 912 stworzył prototypowe rozwiązanie – tzw. "Esmeraldę". Następcą tego rozwiązania stała się kolejna konstrukcja – seria 814, tzw. "Regionova".
Seria 814 Regionova.
Od roku 2005 firma Pars nova modernizuje seryjnie wagony motorowe serii 810 (wraz z przyczepami oznaczonymi numerem 010) na dwu- lub trzyczłonowe, niskopodłogowe jednostki spalinowe oznaczane serią 814. Koncepcja pochodzi z wcześniej modernizowanych zestawów 812 + 912.
Modernizacje na Słowacji.
Seria 811.
Seria 811 powstała w drugiej połowie lat 90. XX w. Część wagonów była budowana od podstaw, a część przebudowana z doczep oznaczonych jako 011 (w Czechach 010). Cztery wagony serii 811 powstały z przebudowy pojazdów serii 810.
Seria 812.
Na bazie serii 811 powstała na Słowacji seria 812. Modernizacje te przebiegały w latach 2001–2006. Pierwszych 10 wagonów serii 812 zbudowano z doczep, a ostatni z wagonu 810.
Seria 813.
Ostatnim słowackim pomysłem na przebudowę wagonów tego typu była budowa serii 813 (jednostka dwuczłonowa). Prototyp zbudowano w 2006, a w marcu 2009 było już w ruchu 30 takich pojazdów. Niektóre z nich także powstały z doczep.
Inne.
Seria 010.
Do wagonu motorowego serii 810 predestynowana była doczepa 010, wyposażona w niezależne ogrzewanie i posiadająca 56 miejsc siedzących. Tych wagonów wytworzono aż 909 sztuk. Od lat 90. XX w. są przebudowywane np. na serię 012 z poszerzonym przedziałem rowerowym. Inne są przebudowywane przez firmę Pars nova w Šumperku na niskopodłogowe środkowe człony do jednostek 914.
Na Słowacji oznacza się je jako serię 011 i są przebudowywane na jednostki serii 813, a wcześniej na 811 i 812.
W Czechach, od 1 stycznia 2009, zniesiono oznaczanie wagonów doczepnych seriami liczbowymi. Od tego czasu seria 010 przyjęła oznaczenie Btax.
Seria 892.
W latach 1981–1982 Škoda Vagonka wyprodukowała na bazie wozu 810 motorowe wagony do utrzymania sieci trakcyjnej (115 sztuk). Były one oznaczane jako M153.0 (lub M153.5 w wersji szerokotorowej), a później 892 (szerokotorowe – 892.8). Obecnie w Czechach są oznaczone jako MVTV 2, na Słowacji MVTV 02 i MVTV 03 (słowackie, szerokotorowe).
Seria Bzmot.
W latach 1979–1986 wyprodukowano także 205 wagonów z przeznaczeniem dla Węgier. Na kolejach Magyar Államvasutak jeżdżą pod oznaczeniem Bzmot. Wyłącznie na terenie Węgier seria Bzmot prowadziła specyficzną kategorię pociągów – InterPici.

</doc>
<doc id="1817374" url="https://pl.wikipedia.org/wiki?curid=1817374" title="Kapibara">
Kapibara

Kapibara ("Hydrochoerus") – rodzaj ssaka z podrodziny kapibar (Hydrochoerinae) w obrębie rodziny kawiowatych (Caviidae).
Zasięg występowania.
Rodzaj obejmuje gatunki występujące w Ameryce Środkowej (Panama) i Południowej (Kolumbia, Wenezuela, Gujana, Brazylia, Ekwador, Peru, Boliwia, Paragwaj, Argentyna i Urugwaj).
Morfologia.
Długość ciała (bez ogona) 1025–1340 mm, długość ogona 10–20 mm, długość tylnej stopy 200–250 mm, długość ucha 60–70 mm; masa ciała 35–65 kg.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe z pliocenu i plejstocenu:

</doc>
<doc id="1817375" url="https://pl.wikipedia.org/wiki?curid=1817375" title="Bernardo José Piñango">
Bernardo José Piñango

José Bernardo Piñango (ur. 9 lutego 1960 w Caracas) – były wenezuelski bokser kategorii koguciej. W 1980 roku na letnich igrzysk olimpijskich w Moskwie zdobył srebrny medal.
Kariera Zawodowa.
W 1981 roku rozpoczął karierę zawodową. 4 czerwca 1986 roku został mistrzem świata federacji WBA. Jego przeciwnikiem był Gaby Canizales. Tytuł stracił 29 marca 1987 na rzecz Farida Benredjeba. Ostatnią walkę stoczył 7 kwietnia 1990 roku w Las Vegas. Jego bilans to 32 walki z których wygrał 23 w tym 15 przez KO 5 przegrał i 3 zremisował.

</doc>
<doc id="1817377" url="https://pl.wikipedia.org/wiki?curid=1817377" title="Wyszejszaja liha (2007)">
Wyszejszaja liha (2007)

W sezonie 2007 rozegrano 17. edycję najwyższej klasy rozgrywkowej piłki nożnej na Białorusi – Wyszejszej lihi. Tytułu mistrzowskiego bronił . Rozgrywki rozpoczęły się 14 kwietnia, a zakończyły po 26 kolejkach – 10 listopada 2007.
Zasady rozgrywek.
W rozgrywkach brało udział 14 drużyn, walczących o tytuł mistrza Białorusi w piłce nożnej.
Każda z drużyn rozegrała po 2 mecze z wszystkimi przeciwnikami (razem 26 spotkań). Ostatni zespół w tabeli (14 – ) spadł do Pierszej lihi. Mistrz kraju () otrzymał prawo gry w I rundzie kwalifikacyjnej Ligi Mistrzów UEFA, wicemistrz () i zdobywca Pucharu Białorusi 2007/2008 () mogli wystąpić w I rundzie kwalifikacyjnej Pucharu UEFA, a trzecia drużyna w tabeli () w I rundzie Pucharu Intertoto.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Zobacz też.
Wyszejszaja liha

</doc>
<doc id="1817382" url="https://pl.wikipedia.org/wiki?curid=1817382" title="Robot Building">
Robot Building

Robot Building – 20-piętrowy, postmodernistyczny wieżowiec biurowy, zlokalizowany w dzielnicy Sathorn w Bangkoku, stolicy Tajlandii. Robot Building jest siedzibą United Overseas Bank. Wieżowiec stoi przy 191 South Sathorn Road i ma powierzchnię 23 506 m².
Obiekt zaprojektowany przez tajskiego architekta Sumet Jumsai Na Ayudhaya na potrzeby Bank of Asia. Jego forma i nazwa odzwierciedla duże przemiany w bankowości, jaki miały miejsce w końcu XX wieku, a mianowicie dogłębną komputeryzację tej części działalności gospodarczej. Budynek wyobraża potoczny wizerunek robota, wykreowany przez pop-kulturę. Ukończony został w 1986.

</doc>
<doc id="1817383" url="https://pl.wikipedia.org/wiki?curid=1817383" title="Caproni Ca.313">
Caproni Ca.313

Ca.313 Caproni – włoski samolot rozpoznawczy i bombowy z okresu II wojny światowej. Wyprodukowano 271 maszyn.
Historia.
"Ca.313" został opracowany pod kierunkiem inżyniera projektanta Cesara Pallavicino. Do budowy samolotu wykorzystano kadłub "Ca.310" oraz mocniejsze silniki Isotta Fraschini. Pierwszy lot odbył się 22 grudnia 1939 roku. Zamówienie na samolot złożyły Francja i Wielka Brytania. Zamówiono 200 sztuk. Natomiast Szwecja zamówiła 64 egzemplarze. Jednakże do chwili przystąpienia Włoch do wojny wysłano do Francji zaledwie 5 sztuk "Ca.313". Pozostałe samoloty z francuskiego i brytyjskiego zamówienia przejęła Regia Aeronautica.

</doc>
<doc id="1817386" url="https://pl.wikipedia.org/wiki?curid=1817386" title="Jorge Julio Rocha">
Jorge Julio Rocha

Jorge Eliécer Julio Rocha (ur. 4 kwietnia 1969 w El Retén) – były kolumbijski bokser kategorii koguciej, brązowy medalista letnich igrzysk olimpijskich w Seulu.
Kariera zawodowa.
W 1989 roku przeszedł na boks zawodowy wygrywając 26 pierwszych walk. 9 października 1992 pokonał Eddie Cooka zdobywając tytuł mistrza świata federacji WBA. Tytuł ten stracił 23 października 1993. W starciu z Juniorem Jonesem został znokautowany. 26 lipca 1997 roku ponownie zdobył tytuł mistrza świata federacji WBO po walce z Robbie Reganem. 8 stycznia 2000 roku został pokonany przez Johnny Tapię. W 2002 roku został pokonany Manny Pacquiao a w 2003 przez Israela Vázqueza. Jego bilans to 49 walk, z których odniósł 44 zwycięstwa (32 przez KO) i 5 porażek.

</doc>
<doc id="1817387" url="https://pl.wikipedia.org/wiki?curid=1817387" title="Monika Dannemann">
Monika Dannemann

Monika Dannemann (ur. 24 czerwca 1945 w Düsseldorfie, zm. 5 kwietnia 1996 w Seaford) – niemiecka łyżwiarka figurowa i malarka.
Życiorys.
Była ostatnią kobietą związaną z Jimim Hendrixem i ostatnią osobą która widziała go żywego. Napisała książkę "The Inner World of Jimi Hendrix". W 1976 poznała muzyka niemieckiej grupy Scorpions Uliego Jon Rotha, z którym się związała i spędziła 20 lat.
Popełniła samobójstwo 5 kwietnia 1996 zatruwając się tlenkiem węgla.

</doc>
<doc id="1817389" url="https://pl.wikipedia.org/wiki?curid=1817389" title="Michele Maffei">
Michele Maffei

Michele Maffei (ur. 11 listopada 1946 w Rzymie), włoski szermierz, szablista. Wielokrotny medalista olimpijski.
Brał udział w czterech igrzyskach olimpijskich (1968-1980), z każdej olimpiady przywożąc medale. Największy sukces odniósł na igrzyskach w Monachium w 1972, kiedy to wspólnie z kolegami zwyciężył w rywalizacji drużynowej. Trzykrotnie reprezentacja Włoch z Maffei w składzie przegrywała olimpijski finał z szermierzami radzieckimi. Był indywidualnym mistrzem świata w 1971. Stawał na niższych stopniach podium mistrzostw globu, łącznie zdobywając 10 krążków. 

</doc>
<doc id="1817390" url="https://pl.wikipedia.org/wiki?curid=1817390" title="Sata Misaki">
Sata Misaki



</doc>
<doc id="1817398" url="https://pl.wikipedia.org/wiki?curid=1817398" title="Park Zachodni we Wrocławiu">
Park Zachodni we Wrocławiu

Park Zachodni ("Bebelpark", "Westpark"), to park położony w zachodniej części Wrocławia. Nazwa parku została nadana § 1 pkt 3 uchwały nr LXXI/454/93 Rady Miejskiej Wrocławia z dnia 9 października 1993 roku "w sprawie nazw parków i terenów leśnych istniejących we Wrocławiu". Pieczę nad Parkiem Zachodnim sprawuje Zarząd Zieleni Miejskiej, podległy Departamentowi Architektury i Rozwoju Urzędu Miejskiego Wrocławia. Powstał w latach 1897 – 1899(1905-1910). Park częściowo leży na terenie dawnych cmentarzy.
Park położony jest pomiędzy ulicami i następującymi terenami:
Atrakcjami parku są:
Na obrzeżach parku położone są następujące obiekty:

</doc>
<doc id="1817399" url="https://pl.wikipedia.org/wiki?curid=1817399" title="Rolando Rigoli">
Rolando Rigoli

Rolando Rigoli (ur. 3 października 1940 w Livorno), włoski szermierz, szablista. Dwukrotny medalista olimpijski.
Największy sukces w karierze odniósł na igrzyskach w Monachium w 1972, kiedy to wspólnie z kolegami zwyciężył w rywalizacji drużynowej. Cztery lata wcześniej reprezentacja Włoch z Rigolim w składzie przegrała olimpijski finał z szermierzami radzieckimi. W drużynie stawał na niższych stopniach podium mistrzostw globu, łącznie zdobywając 3 krążki (brąz w 1971, 1973 i 1974). 

</doc>
<doc id="1817405" url="https://pl.wikipedia.org/wiki?curid=1817405" title="Mario González (bokser)">
Mario González (bokser)

Mario González (ur. 15 sierpnia 1969) – meksykański bokser wagi muszej. W 1988 roku na letnich igrzyskach olimpijskich w Seulu zdobył brązowy medal. Obecnie mieszka w Kalifornii.

</doc>
<doc id="1817406" url="https://pl.wikipedia.org/wiki?curid=1817406" title="Zbigniew Żmudzki">
Zbigniew Żmudzki

Zbigniew Żmudzki (ur. 17 stycznia 1950 w Łodzi) – polski producent filmowy.
Życiorys.
Absolwent wydziału Ekonomiczno-Socjologicznego na Uniwersytecie Łódzkim i Wyższego Zawodowego Studium Organizacji Produkcji Filmowej w PWSFTviT w Łodzi. W latach 1976–1992 pracował w Zespołach Filmowych przy produkcji filmów fabularnych – aktorskich. W 1993 związał się z filmem animowanym i Studiem Filmowym Semafor gdzie był szefem produkcji. W grudniu 1999 założył spółkę Se-ma-for Produkcja Filmowa i został jej prezesem (do roku 2015). Od 2008 do 2015 stał także na czele Fundacji Filmowej Se-ma-for. Inicjator powstania Se-ma-for Muzeum Animacji.
Filmy animowane, których był producentem zdobyły wiele krajowych i międzynarodowych nagród na festiwalach filmowych. Najważniejsza to Oscar dla filmu "Piotruś i wilk" (reż. Suzie Templeton, współproducent).
Studio Se-ma-for kierowane przez Zbigniewa Żmudzkiego otrzymało w 2007 i 2008 nagrody i wyróżnienia za całokształt działalności:
Współpracuje z Fundacją Tour Academy organizującą Festiwal Art. Film and Tourism.
Współautor pomysłu i koncepcji animowanego serialu lalkowego dla dzieci w wieku przedszkolnym "Parauszek i przyjaciele".
Filmografia.
Filmy w Se-ma-forze.
W filmach Se-ma-fora Zbigniew Żmudzki był producentem.

</doc>
<doc id="1817407" url="https://pl.wikipedia.org/wiki?curid=1817407" title="Wyszejszaja liha (2008)">
Wyszejszaja liha (2008)

W sezonie 2008 rozegrano 18. edycję najwyższej klasy rozgrywkowej piłki nożnej na Białorusi – Wyszejszej lihi. Tytułu mistrzowskiego bronił . Rozgrywki rozpoczęły się 6 kwietnia, a zakończyły po 30 kolejkach – 16 listopada 2008.
Zasady rozgrywek.
W rozgrywkach brało udział 16 drużyn, walczących o tytuł mistrza Białorusi w piłce nożnej.
Każda z drużyn rozegrała po 2 mecze z wszystkimi przeciwnikami (razem 30 spotkań). Po sezonie 2007 liczba uczestników została zwiększona z 14 do 16. Trzy ostatnie zespoły w tabeli (14 – , 15 – , 16 – ) spadły do Pierszej lihi. Mistrz kraju () otrzymał prawo gry w II rundzie kwalifikacyjnej Ligi Mistrzów UEFA, wicemistrz () i trzecia drużyna w tabeli () mógł wystąpić w I rundzie kwalifikacyjnej Ligi Europy UEFA, a zdobywca Pucharu Białorusi 2008/2009 () w II rundzie kwalifikacyjnej tych rozgrywek.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Zobacz też.
Wyszejszaja liha

</doc>
<doc id="1817409" url="https://pl.wikipedia.org/wiki?curid=1817409" title="Cesare Salvadori">
Cesare Salvadori

Cesare Salvadori (ur. 22 września 1941 w Turynie, zm. 8 sierpnia 2021 tamże) – włoski szermierz, szablista. Trzykrotny medalista olimpijski.
Największy sukces w karierze odniósł na igrzyskach w Monachium w 1972, kiedy to wspólnie z kolegami zwyciężył w rywalizacji drużynowej. Wcześniej reprezentacja Włoch, z Salvadorim w składzie, dwukrotnie przegrała olimpijski finał z szermierzami radzieckimi (w 1964 i 1968). W drużynie stawał również trzykrotnie na podium mistrzostw świata, zdobywając srebrny medal w 1965 oraz brązowe w 1971 i 1973.

</doc>
<doc id="1817410" url="https://pl.wikipedia.org/wiki?curid=1817410" title="Caproni Ca.314">
Caproni Ca.314

Ca.314 Caproni – włoski wielozadaniowy samolot wojskowy z początku lat 40. XX wieku. Wyprodukowano 407 egzemplarzy.
Historia.
"Ca.314" był wersją rozwojową "Ca.313", który różnił się od poprzednika zmianą w kokpicie. Samolot bardzo przypominał brytyjski Bristol Blenheim. Zmieniono również uzbrojenie z karabinów maszynowych kal. 7,7 mm na kal. 12,7 mm. Natomiast jednostki napędowe samolotu pozostały takie same jak w "Ca.313". Samoloty przeznaczono dla marynarki wojennej.
Samoloty produkowano w fabrykach: Taliedo, Ponte San Pietro i Castellammare di Stabia.

</doc>
<doc id="1817411" url="https://pl.wikipedia.org/wiki?curid=1817411" title="IPayOne Center">
IPayOne Center



</doc>
<doc id="1817414" url="https://pl.wikipedia.org/wiki?curid=1817414" title="Sabinian Derecki">
Sabinian Derecki

Sabinian Derecki, imię chrzestne Mikołaj (ur. 7 grudnia 1832 w Lubartowie, zm. 5 maja 1895 w Łomży) – polski duchowny katolicki, kapucyn.
Do zakonu kapucynów (prowincji polskiej) wstąpił w rodzinnym Lubartowie 31 października 1848, równo rok później złożył tamże śluby zakonne. Święcenia kapłańskie przyjął 26 grudnia 1855 w Warszawie. W warszawskim klasztorze pełnił m.in. obowiązki wikarego (1860) i lektora teologii (1860-1864). W latach 1855-1856 prowadził kurs retoryki.
W okresie pełnienia funkcji przez ostatniego gwardiana klasztoru w Warszawie ojca Alberyka Gerbana (1862-1864) był wśród kilku kapucynów, wyznaczonych do niesienia posługi duszpasterskiej więźniom Cytadeli. Do jego obowiązków należało głównie dysponowanie na śmierć skazańców, i w tym charakterze 5 sierpnia 1864 towarzyszył w drodze na stracenie Romualdowi Trauguttowi. Krzyż, trzymany przez Traugutta do ostatnich chwil życia, spowiednik przekazał po egzekucji innemu więźniowi, a potem trafił on do rąk wdowy po straconym. W wielu opracowaniach spowiednik Traugutta figuruje pod omyłkowym imieniem Serafin; kapucyna o tym imieniu nie było w ogóle w tym czasie w prowincji polskiej.
W 1864 klasztor w Warszawie uległ kasacie. Ojciec Derecki trafił do Łomży, gdzie przez pewien czas pełnił obowiązki gwardiana. Przeprowadził w Łomży remont kościoła i klasztoru, cieszył się opinią opiekuna ubogich i świątobliwego zakonnika. W Bibliotece Prowincji Warszawskiej ojców kapucynów w Nowym Mieście nad Pilicą pozostały w rękopisie zapiski – cytaty, nekrologi, wiersze i inne – przypisywane Dereckiemu, autorstwo jego nie jest jednak pewne. 

</doc>
<doc id="1817415" url="https://pl.wikipedia.org/wiki?curid=1817415" title="Ogród Dendrologiczny im. Stefana Kownasa">
Ogród Dendrologiczny im. Stefana Kownasa

Ogród Dendrologiczny im. Stefana Kownasa (do 1945 niem. "Nemitzer Friedhof") – park miejski położony na terenie szczecińskiego osiedla Niebuszewo-Bolinko. Zajmuje teren 15,5 ha pomiędzy ulicami Niemierzyńską, Żupańskiego i Słowackiego.
Opis i charakterystyka.
Ogród Dendrologiczny został urządzony w latach 1973-1974 na terenie dawnego Cmentarza Majdańskiego, nadano mu imię dra Stefana Kownasa, który wybitnie zasłużył się dla Szczecina organizując i kierując Katedrą Botaniki Akademii Rolniczej. Cmentarz był czynny do początku lat 50. XX wieku, nagrobki znajdowały się tutaj do początku lat 70. XX wieku, kiedy to cmentarz jako poniemiecki został zrównany z ziemią, a następnie przekształcony w park, który na początku nazywano Parkiem Dendrologicznym.
Do czasów współczesnych wyraźny jest cmentarny układ parkowych alejek, o przeszłości parku świadczą także równe tarasy na stokach wzdłuż których umiejscowione były nagrobki, schody (deniwelacja terenu parku wynosi 13,5 m), fragment muru cmentarnego (od ulicy Niemierzyńskiej). Z tablic nagrobnych i fragmentów nagrobków wykonano murki otaczające park od strony północnej i południowej. Potwierdzają one fakt wykorzystywania niemieckich nagrobków jako budulca.
Ogród nie posiada dużej ilości drzew egzotycznych, natomiast w przeważającej części są to egzemplarze wiekowe i posiadają pokaźne rozmiary (obwód pnia nierzadko wynosi powyżej 200 cm). Badania dendrologiczne pozwoliły odnotować występowanie 82 gatunków i odmian drzew i krzewów. Wśród najstarszych liczną grupę stanowią buki, w tym buk zwyczajny, buk zwyczajny w odmianie zwisającej ("Fagus sylvatica ’Pendula’") i w formie purpurowej ("Fagus sylvatica ’Atropunice’"). Do wyjątkowo rzadko występujących należą rosnące tu dwa drzewa odmiany purpurowej trójbarwnej (różowobrzegiej) buka zwyczajnego ("Fagus sylvatica 'Purpurea Tricolor' "), których obwód pni liczy 182 cm i 225 cm. W Ogrodzie rosną też wiekowe dęby szypułkowe i dęby bezszypułkowe.
Układ alej na terenie pozostał typowy dla miejskiego cmentarza, aleje te są wysadzane dębami szypułkowymi, lipami drobnolistnymi, kasztanowcami kwitnącymi na różowo i czerwono oraz sosnami wejmutkami. W części położonej od ulicy Słowackiego rośnie brzoza brodawkowata w odmianie strzępolistnej oraz topole czarne. Dawną funkcję parku oddają okazy drzew w odmianach zwisających, które często bywają sadzone na cmentarzach. Oprócz takiej buczyny występuje tu także „płacząca” ww. odmiana jesionu.
Ponadto w Ogrodzie Dendrologicznym można spotkać: jesiony wyniosłe (również w odmianie zwisającej), na jednym z nich o obwodzie pnia 267 cm rośnie się kwitnący i owocujący bluszcz pospolity z dwoma zrośniętymi tuż nad ziemią pędami, posiadającymi razem obwód 201 cm – co stanowi ewenement; ponad 300 cisów pospolitych (w formie drzewiastej i krzewiastej), cis pospolity w odmianie złocistej i irlandzkiej, choinę kanadyjską, a także egzemplarze żywotnika olbrzymiego.
Na terenie parku znajduje się kilka polodowcowych głazów, z których patronem największego jest Juliusz Słowacki (imię to nadano w 1999 r., kiedy to przypadała 150 rocznica śmierci poety), drugi stojący na postumencie przy wejściu do parku ma zamocowany metalowy liść dębu i napis informujący o patronie Ogrodu.

</doc>
<doc id="1817417" url="https://pl.wikipedia.org/wiki?curid=1817417" title="Peter Konyegwachie">
Peter Konyegwachie

Peter Konyegwachie (ur. 26 listopada 1965 w Lagos) – nigeryjski bokser kategorii piórkowej i lekkiej, srebrny medalista letnich igrzysk olimpijskich w Los Angeles w kategorii piórkowej zdobył dla Nigerii pierwszy w historii w medal olimpijski.
Kariera Zawodowa.
W 1986 roku został zawodowym bokserem kategorii lekkiej i wygrał swoje pierwsze 15 walk. W 1990 roku przegrał walkę z Patrick Kamy. Po porażce skończył zawodową karierę.

</doc>
<doc id="1817418" url="https://pl.wikipedia.org/wiki?curid=1817418" title="Park Dendrologiczny im. Stefana Kownasa">
Park Dendrologiczny im. Stefana Kownasa



</doc>
<doc id="1817419" url="https://pl.wikipedia.org/wiki?curid=1817419" title="Angelika Markul">
Angelika Markul

Angelika Markul (ur. w 1977 w Szczecinie) – polska artystka mieszkająca w Paryżu. Dyplom École nationale supérieure des beaux-arts w Paryżu otrzymała w 2003 roku w pracowni multimedialnej Christiana Boltanskiego. Współpracuje z paryską Galerie Frédéric Giroux i Galerią Kewening w Kolonii.
Twórczość.
W sztuce Angeliki Markul odnaleźć można bardzo charakterystyczny repertuar form – artystka często łączy obrazy wideo z instalacjami, do budowy których używa takich materiałów jak czarna folia, szkło, czy drewno. Motywem wielokrotnie pojawiającym się w jej instalacjach są także przemysłowe świetlówki i wentylatory. W tworzonych przez nią filmach wideo widoczna jest fascynacja światem roślin i owadów.

</doc>
<doc id="1817420" url="https://pl.wikipedia.org/wiki?curid=1817420" title="Molva">
Molva

Molva – rodzaj ryb z rodziny dorszowatych (Gadidae), czasami wyodrębniany do rodziny Lotidae. Występują w północnym Oceanie Atlantyckim i Morzu Śródziemnym. Charakteryzują się obecnością dwóch płetw grzbietowych i jedną odbytową. Otwór gębowy jest zaopatrzony w dobrze rozwinięte zęby. Wszystkie gatunki są poławiane komercyjnie.
Klasyfikacja.
Gatunki zaliczane do tego rodzaju:

</doc>
<doc id="1817421" url="https://pl.wikipedia.org/wiki?curid=1817421" title="Brosme">
Brosme



</doc>
<doc id="1817422" url="https://pl.wikipedia.org/wiki?curid=1817422" title="Lota">
Lota



</doc>
<doc id="1817423" url="https://pl.wikipedia.org/wiki?curid=1817423" title="Katastrofa kolejowa pod Paryżem">
Katastrofa kolejowa pod Paryżem



</doc>
<doc id="1817425" url="https://pl.wikipedia.org/wiki?curid=1817425" title="Martin Ndongo-Ebanga">
Martin Ndongo-Ebanga



</doc>
<doc id="1817426" url="https://pl.wikipedia.org/wiki?curid=1817426" title="Psalmodia">
Psalmodia



</doc>
<doc id="1817428" url="https://pl.wikipedia.org/wiki?curid=1817428" title="KB-Hallen">
KB-Hallen



</doc>
<doc id="1817430" url="https://pl.wikipedia.org/wiki?curid=1817430" title="Türgüt Aykaç">
Türgüt Aykaç

Türgüt Aykaç (ur. 1 stycznia 1958 w Adanie) – były turecki bokser kategorii piórkowej. Na letnich igrzysk olimpijskich w Los Angeles roku zdobył brązowy medal.

</doc>
<doc id="1817432" url="https://pl.wikipedia.org/wiki?curid=1817432" title="Mircea Fulger">
Mircea Fulger

Mircea Fulger (ur. 26 stycznia 1959) – były rumuński bokser kategorii lekkopółśredniej. Na letnich igrzyskach olimpijskich w Los Angeles zdobył brązowy medal.

</doc>
<doc id="1817433" url="https://pl.wikipedia.org/wiki?curid=1817433" title="Medal KEN">
Medal KEN



</doc>
<doc id="1817436" url="https://pl.wikipedia.org/wiki?curid=1817436" title="Odjazd (album)">
Odjazd (album)

Odjazd – dziesiąty album Renaty Przemyk, wydany 13 listopada 2009 nakładem wydawnictwa QL Music.
Pierwszy krążek jest krążkiem studyjnym, drugi w całości nagrany w domowym studio Renaty Przemyk.
Piosenki, które znalazły się na tej płycie napisane zostały z myślą o spektaklu pod tym samym tytułem.
Album uzyskał status złotej płyty.
W lutym 2010 roku wydawnictwo uzyskało nominację do nagrody polskiego przemysłu fonograficznego Fryderyka w kategorii: Album roku piosenka poetycka.
Lista utworów.
Odjazd "Normalny"
Odjazd "Demo"

</doc>
<doc id="1817438" url="https://pl.wikipedia.org/wiki?curid=1817438" title="Inna Bohosłowśka">
Inna Bohosłowśka

Inna Hermaniwna Bohosłowśka, ukr. Інна Германівна Богословська (ur. 5 sierpnia 1960 w Charkowie) – ukraińska polityk i prawnik, deputowana dwóch kadencji, kandydatka na urząd prezydenta.
Życiorys.
Ukończyła w 1982 studia wyższe w Charkowskim Instytucie Prawniczym, w tym samym roku rozpoczęła prowadzenie praktyki adwokackiej. W 1993 założyła własną kancelarię prawniczą, zajmującą się świadczeniem usług prawnych m.in. przedsiębiorstwom międzynarodowym. Rok później powołała firmę audytorską. W 1997 została przewodniczącą oddziału charkowskiego krajowego zrzeszenia prawników, a także wiceprzewodniczącą struktur centralnych tej organizacji. Objęła później kierownictwo m.in. zrzeszenia ukraińskich doradców podatkowych.
W 1998 uzyskała mandat posłanki do Rady Najwyższej. Cztery lata później bez powodzenia ubiegała się o reelekcję jako jeden z liderów komitetu wyborczego „Komanda ozymoho pokolinnia”, określanego jako techniczny blok utworzony z inicjatywy Wiktora Pinczuka i mający odbierać głosy ugrupowaniom opozycyjnym. W tym czasie Inna Bohosłowśka kierowała Konstytucyjno-Demokratyczną Partią, którą w 2005 przekształciła w ugrupowanie pod nazwą Partija „Wicze”.
Od 2003 do 2004 stała na czele centralnego komitetu ds. polityki regulacyjnej i przedsiębiorczości. W 2006 została wiceministrem sprawiedliwości w drugim rządzie Wiktora Janukowycza. W 2007 wystartowała z powodzeniem do parlamentu VI kadencji z listy Partii Regionów. Formalnie była bezpartyjnym kandydatem, zgodnie z przepisami wyborczymi zrezygnowała wcześniej z kierowania i członkostwa w ugrupowaniu Partija „Wicze”, podobnie jak inni jej liderzy, kandydujący z ramienia PR w ramach porozumienia między tymi formacjami.
W 2009 opuściła frakcję Partii Regionów, zarejestrowała się też jako kandydatka w wyborach prezydenckich 2010 (otrzymała około 0,4% głosów), powróciła później do frakcji PR. W 2012 uzyskała poselską reelekcję, zasiadając w parlamencie do 2014. W 2019 ponownie startowała w wyborach prezydenckich, dostała około 0,1% głosów.

</doc>
<doc id="1817439" url="https://pl.wikipedia.org/wiki?curid=1817439" title="Jerry Page">
Jerry Page

Jerry Louis Page (ur. 15 stycznia 1961 w Columbus) – amerykański bokser kategorii lekkopółśredniej.
Igrzyska Panamerykańskie.
W 1983 zdobył srebrny medal na Igrzyskach Panamerykańskich w Caracas.
Igrzyska Olimpijskie.
W 1984 zdobył złoty medal na letnich igrzyskach olimpijskich w Los Angeles.
Kariera zawodowa.
W 1985 został bokserem zawodowym. Wygrał pierwsze 8 walk. Porażkę poniósł w 1988 z Terrencem Alliem. W 1989 roku poniósł kolejną porażkę, a w 1990 zakończył sportową karierę.

</doc>
<doc id="1817454" url="https://pl.wikipedia.org/wiki?curid=1817454" title="1. liga białoruska 1992">
1. liga białoruska 1992



</doc>
<doc id="1817455" url="https://pl.wikipedia.org/wiki?curid=1817455" title="1. liga białoruska 1992/93">
1. liga białoruska 1992/93



</doc>
<doc id="1817456" url="https://pl.wikipedia.org/wiki?curid=1817456" title="1. liga białoruska 1993/94">
1. liga białoruska 1993/94



</doc>
<doc id="1817457" url="https://pl.wikipedia.org/wiki?curid=1817457" title="1. liga białoruska 1994/95">
1. liga białoruska 1994/95



</doc>
<doc id="1817458" url="https://pl.wikipedia.org/wiki?curid=1817458" title="1. liga białoruska 1995">
1. liga białoruska 1995



</doc>
<doc id="1817459" url="https://pl.wikipedia.org/wiki?curid=1817459" title="1. liga białoruska 1996">
1. liga białoruska 1996



</doc>
<doc id="1817460" url="https://pl.wikipedia.org/wiki?curid=1817460" title="1. liga białoruska 1997">
1. liga białoruska 1997



</doc>
<doc id="1817462" url="https://pl.wikipedia.org/wiki?curid=1817462" title="1. liga białoruska 1998">
1. liga białoruska 1998



</doc>
<doc id="1817463" url="https://pl.wikipedia.org/wiki?curid=1817463" title="1. liga białoruska 1999">
1. liga białoruska 1999



</doc>
<doc id="1817464" url="https://pl.wikipedia.org/wiki?curid=1817464" title="Linda Züblin">
Linda Züblin

Linda Züblin (ur. 21 marca 1986) – szwajcarska lekkoatletka specjalizująca się w wielobojach.
W 2008 roku startowała w igrzyskach olimpijskich w Pekinie gdzie zajęła 30. lokatę w siedmioboju. Startowała w międzynarodowych imprezach juniorskich nie odnosząc jednak sukcesów. Medalistka mistrzostw Szwajcarii oraz była rekordzistka tego kraju w rzucie oszczepem – 53,01 (16 sierpnia 2009, Berlin).

</doc>
<doc id="1817465" url="https://pl.wikipedia.org/wiki?curid=1817465" title="1. liga białoruska 2000">
1. liga białoruska 2000



</doc>
<doc id="1817468" url="https://pl.wikipedia.org/wiki?curid=1817468" title="Dolina Luczańska">
Dolina Luczańska

Dolina Luczańska, Dolina Raztoczna ("Lúčanská dolina", też: "Ráztočná dolina") – wybitna dolina w Górach Choczańskich na Słowacji, rozdzielająca grupę Wielkiego Chocza na zachodzie od Sielnickich Wierchów na wschodzie. Orograficznie prawe zbocza doliny tworzą wzniesienia Grupy Wielkiego Chocza: Ostroň (1105 m), Holica (1056 m), Wielki Chocz (1465 m), Bukov (1218 m), Turícka Magura (1085 m), Smrekov (1024 m), lewe Sielnickie Wierchy: Magura (1171 m) i Plieška (977 m).
Dolina ma długość ok. 8 km i płynie nią potok Teplianka (ta, górna jego część, nosi też nazwy "Ráztočná" lub "Lúčanka"), którego źródła znajdują się w kotle między szczytami Ostroň i Havrania (1130 m). Jest w większości zalesiona, jedynie w jej górnej części, w pobliżu przełęczy Vrchvarta znajdują się duże polany i łąki, z których roztaczają się widoki na południową stronę. Największym odgałęzieniem jest Jastrabia dolina wcinająca się między masyw Bukova a masywy Turíckiej Magury i Smrekova. Spływa nią Žimerov potok.
Doliną Luczańską, a następnie przez przełęcz Vrchvarta, biegnie droga jezdna z miejscowości Lúčky (na południu, po stronie liptowskiej) do wsi Osádka (na północy, już na Orawie). Zimą nie jest odśnieżana.

</doc>
<doc id="1817469" url="https://pl.wikipedia.org/wiki?curid=1817469" title="1. liga białoruska 2001">
1. liga białoruska 2001



</doc>
<doc id="1817470" url="https://pl.wikipedia.org/wiki?curid=1817470" title="1. liga białoruska 2002">
1. liga białoruska 2002



</doc>
<doc id="1817471" url="https://pl.wikipedia.org/wiki?curid=1817471" title="1. liga białoruska 2003">
1. liga białoruska 2003



</doc>
<doc id="1817472" url="https://pl.wikipedia.org/wiki?curid=1817472" title="1. liga białoruska 2004">
1. liga białoruska 2004



</doc>
<doc id="1817473" url="https://pl.wikipedia.org/wiki?curid=1817473" title="1. liga białoruska 2005">
1. liga białoruska 2005



</doc>
<doc id="1817474" url="https://pl.wikipedia.org/wiki?curid=1817474" title="1. liga białoruska 2006">
1. liga białoruska 2006



</doc>
<doc id="1817475" url="https://pl.wikipedia.org/wiki?curid=1817475" title="1. liga białoruska 2007">
1. liga białoruska 2007



</doc>
<doc id="1817476" url="https://pl.wikipedia.org/wiki?curid=1817476" title="Tomasz Kaska">
Tomasz Kaska

Tomasz Kaska (ur. 4 lutego 1984 w Mińsku Mazowieckim) – polski lekkoatleta, sprinter.

</doc>
<doc id="1817477" url="https://pl.wikipedia.org/wiki?curid=1817477" title="1. liga białoruska 2008">
1. liga białoruska 2008



</doc>
<doc id="1817479" url="https://pl.wikipedia.org/wiki?curid=1817479" title="Hemigrammus hyanuary">
Hemigrammus hyanuary



</doc>
<doc id="1817481" url="https://pl.wikipedia.org/wiki?curid=1817481" title="Ronald Allen Harris">
Ronald Allen Harris

Ronald Allen Harris (ur. 8 lutego 1947 w Detroit, zm. 31 grudnia 1980 tamże) – amerykański bokser kategorii lekkiej i lekkopółśredniej.
Igrzyska olimpijskie.
W 1964 zdobył tytuł amatorskiego mistrza USA (AAU) w wadze lekkiej, dzięki czemu wystartował w letnich igrzysk olimpijskich w Tokio, gdzie zdobył brązowy medal w kategorii lekkiej (przegrał w półfinale z Józefem Grudniem).
Kariera zawodowa.
W latach 1965-1973 stoczył 30 walk zawodowych. Pierwsza zawodową walkę stoczył 7 maja 1965 roku. jego przeciwnikiem był Willie Cooper. Walkę wygrał przez KO w 6 rundzie. W kolejnej walce stoczonej w tym samym roku z Billym Lloydem zremisował. w kolejnych 3 latach stoczył 17 wygranych walk. Pierwszą porażkę poniósł 12 czerwca 1969 roku z Japończykiem Shinichim Kadotą. Po walce przez 2 lata nie walczył na zawodowym ringu. 29 października 1971 roku powrócił po 2 letniej przerwie pokonując przez nokaut Dona Cobbsa. W kolejnym roku stoczył 5 pojedynków. Ostatnią walkę 1972 roku przegrał z Alvinem Phillipsem. W 1973 roku stoczył 4 walki. doznając 2 porażek. karierę zakończył przegranym pojedynkiem z Arturo Zunigą.

</doc>
<doc id="1817482" url="https://pl.wikipedia.org/wiki?curid=1817482" title="Cmentarz Niemierzyński">
Cmentarz Niemierzyński

Cmentarz Niemierzyński także Cmentarz Majdański (do 1945 niem. "Nemitzer Friedhof") – dawny cmentarz miejski położonym na terenie obecnego szczecińskiego osiedla Niebuszewo-Bolinko. Zajmował teren 16 ha pomiędzy współczesnymi ulicami Niemierzyńską ("Nemitzer Str."), Żupańskiego ("Schnellstr.") i Słowackiego ("Mühlenstr."). 
Historia.
Nekropolia została oddana do użytku 12 października 1868 roku (część źródeł podaje 10 października), jako lokalny cmentarz grzebalny w Niemierzynie (wówczas osobnej wsi "Nemitz" – stąd niemiecka nazwa). Ze względu na oryginalne położenie (różnica wysokości terenu wynosi tu 13,5 m) w szybkim tempie stał się miejscem spoczynku szczecinian z tzw. wyższych sfer. Już w 1872 roku spoczął tu pisarz Robert Eduard Prutz. W 1900 roku Niemierzyn został włączony w granice miejskie Szczecina, wkrótce na cmentarzu wybudowano kaplicę, a jego obszar w 1905 roku powiększono na północny zachód. Teren cmentarza otaczał ceglany mur, w który wmurowane były żeliwne kraty. Po 1939 roku chowano tu liczne ofiary bombardowań, a na terenie cmentarza wybudowano schrony przeciwlotnicze. Po przejęciu Szczecina przez władze polskie grzebano tu zmarłych spośród przybyłych polskich osadników. Według nowej nomenklatury nekropolia była nazywana Cmentarzem Majdańskim. Nagrobki znajdowały się tutaj do początku lat 70. XX wieku, kiedy to cmentarz po uznaniu za poniemiecki zlikwidowano. Było to w tamtych czasach częste działanie na terenie zachodniej Polski, teren pozostały po likwidacji cmentarza przekształcono w park, który w pierwszych latach swojego istnienia nazywano Parkiem Dendrologicznym, a później Ogrodem Dendrologicznym im. Stefana Kownasa.
W Ogrodzie pozostał typowy dla cmentarza układ alejek, o przeszłości parku świadczą także równe tarasy na stokach wzdłuż których umiejscowione były nagrobki, schody na skarpach, pozostał fragment muru cmentarnego od strony ulicy Niemierzyńskiej. Niestety ze zdewastowanych tablic nagrobnych i fragmentów grobowców wybudowano murki, które otaczają park od północy i południa. Stanowią niemy dowód wykorzystywania niemieckich nagrobków jako budulca małej architektury parkowej. Na terenie Ogrodu Dendrologicznego nie istnieje żadna informacja, że przed 1973 rokiem znajdował się tu cmentarz, a trawniki wzdłuż parkowych alejek są miejscem spoczynku szczecinian. 

</doc>
<doc id="1817486" url="https://pl.wikipedia.org/wiki?curid=1817486" title="Dolina Sesterska">
Dolina Sesterska

Dolina Sesterska lub Dolina Malatyńska ("Sestrčská dolina", też: "Malatinská dolina") – głęboka, przełomowa dolina w Górach Choczańskich na Słowacji, przecinająca w poprzek całe to pasmo górskie i oddzielająca Grupę Prosiecznego na wschodzie od Sielnickich Wierchów na zachodzie. Doliną spływa Sesterski Potok ("Sestrčský potok").
Nazwa doliny pochodzi od osady Sestrč, zalanej dziś wodami Liptowskiej Mary.
Doliną biegnie droga jezdna (zamknięta dla ruchu pojazdów mechanicznych) ze wsi Bukovina (na południu, po stronie liptowskiej) do miejscowości Malatiná (na północy, już na Orawie).

</doc>
<doc id="1817489" url="https://pl.wikipedia.org/wiki?curid=1817489" title="Lawrence Bittaker i Roy Norris">
Lawrence Bittaker i Roy Norris

Lawrence Sigmund Bittaker (ur. 27 września 1940 w Pittsburghu, zm. 13 grudnia 2019 w Więzieniu Stanowym San Quentin) i Roy Lewis Norris (ur. 5 lutego 1948 w Greeley, zm. 24 lutego 2020) – amerykańscy seryjni mordercy i gwałciciele, znani jako Zabójcy z narzędziami, którzy wspólnie dopuścili się porwań, gwałtów, tortur i morderstw pięciu nastoletnich dziewcząt od 24 czerwca do 31 października 1979 w południowej Kalifornii.
Zdaniem byłego agenta specjalnego FBI Johna E. Douglasa, Bittaker jest najbardziej niepokojącym przypadkiem, z jakim zetknął się podczas swojej wieloletniej pracy w charakterze profilera kryminalnego. 24 marca 1981 roku Bittaker został skazany na karę śmierci za pięć morderstw. Norris natomiast przyjął ugodę z prokuratorem, zgodnie z którą zgodził się zeznawać na procesie przeciwko Bittakerowi i dzięki temu 7 maja 1980 roku został skazany na karę dożywotniego pozbawienia wolności z możliwością ubiegania się o zwolnienie warunkowe po odbyciu 30 lat kary. 
Bittaker i Norris zyskali przydomek "Zabójcy z narzędziami", ponieważ do torturowania i mordowania ofiar używali zwykłych narzędzi, takich jak m.in. obcęgi, młotek, śrubokręt, szpikulec do lodu czy kombinerki.
Wczesne życie.
Lawrence Bittaker.
Lawrence Sigmund Bittaker przyszedł na świat 27 września 1940 roku w Pittsburghu, w stanie Pensylwania, jako niechciane dziecko pary, która postanowiła nie mieć dzieci. Tuż po narodzinach biologiczna matka umieściła Larry’ego w sierocińcu i niedługo potem został adoptowany przez państwo Bittakerów. Przybrany ojciec Larry’ego pracował w fabrykach produkujących samoloty i praca ta wiązała się z częstymi przeprowadzkami po kraju w dzieciństwie chłopaka.
W wieku 12 lat Larry po raz pierwszy zwrócił na siebie uwagę policji, gdy został zatrzymany za kradzież w sklepie. W ciągu następnych czterech lat był kilkakrotnie zatrzymywany za kradzieże w sklepach, a także za różne inne drobne przestępstwa i w wyniku tego trafił do kartoteki policyjnej.
Pomimo wysokiego IQ wynoszącego 138 punktów, Bittaker uważał naukę za żmudne doświadczenie i rzucił szkołę w 1957 roku.
W tamtym czasie mieszkał z przybranymi rodzicami w Kalifornii. Wkrótce potem został aresztowany za kradzież samochodu, ucieczkę z miejsca wypadku i uchylanie się od zatrzymania przez policję. Za te przestępstwa trafił do domu poprawczego California Youth Authority, w którym pozostawał aż do ukończenia 18. roku życia. Po wyjściu na wolność Bittaker odkrył, że jego przybrani rodzice wyrzekli się go i przeprowadzili do innego stanu. Nigdy nie zobaczył już swoich adopcyjnych rodziców.
Roy Norris.
Roy Lewis Norris urodził się 5 lutego 1948 roku w Greeley, w stanie Kolorado. Został poczęty z nieprawego łoża i jego rodzice pobrali się dopiero później, aby uniknąć społecznego ostracyzmu, z którym wiązał się wówczas fakt posiadania nieślubnego dziecka.
Dziadek Norrisa inwestował w nieruchomości, ojciec Roya pracował na złomowisku, a jego matka była gospodynią domową, która cierpiała z powodu uzależnienia od narkotyków. Roy od czasu do czasu mieszkał ze swoimi biologicznymi rodzicami, ale większość swojego dzieciństwa i wieku dojrzewania spędził w rodzinach zastępczych na terenie stanu Kolorado.
Podczas pobytów w rodzinach zastępczych doświadczał tam bardzo poważnego zaniedbania; często nie miał u nich co jeść, ani też co na siebie włożyć. Twierdził również, że był ofiarą molestowania seksualnego, gdy przebywał pod opieką latynoskiej rodziny. Później wyrażał rasistowskie poglądy na temat wszystkich Latynosów.
Mając szesnaście lat Norris, który mieszkał wtedy z biologicznymi rodzicami, odwiedził swoją młodą krewną i zaproponował jej seks, ale ona oburzona jego zachowaniem wyrzuciła go ze swojego domu. Ojciec Norrisa został poinformowany o tym incydencie i zagroził, że pobije za to swojego syna. W odpowiedzi na to, Roy ukradł samochód ojca i pojechał nim w Góry Skaliste, gdzie bezskutecznie próbował popełnić samobójstwo poprzez wstrzyknięcie sobie powietrza do żył. Wkrótce potem został zatrzymany jako uciekinier z domu i wrócił do swoich rodziców. Kiedy wrócił wtedy do nich, rodzice poinformowali go, że zarówno on, jak i jego młodsza siostra byli niechcianymi dziećmi.
Rok później Norris rzucił szkołę i zaciągnął się do służby w Marynarce Wojennej Stanów Zjednoczonych. W latach 1965–1969 Roy stacjonował w bazie lotnictwa marynarki wojennej w San Diego w Kalifornii, skąd został wysłany na wojnę w Wietnamie. Podczas czterech miesięcy tam spędzonych, nie brał jednak udziału w żadnej bitwie. Wrócił do Stanów Zjednoczonych jeszcze tego samego roku.
W trakcie służby w Wietnamie, Norris eksperymentował zarówno z heroiną, jak i marihuaną. Mimo że nie był uzależniony od heroiny, to jednak lubił zażywać marihuanę.
Pierwsze przestępstwa.
Bittaker.
Kilka dni po wyjściu na zwolnienie warunkowe z California Youth Authority, Bittaker został aresztowany przez policję za przejazd skradzionym samochodem przez granicę stanu. W sierpniu 1959 roku Larry został skazany za to na 18 miesięcy pozbawienia wolności, które odbywał w zakładzie poprawczym w Oklahomie. Stamtąd przeniesiono go po jakimś czasie do centrum medycznego dla więźniów federalnych w Springfield, w stanie Missouri, gdzie odbył resztę wyroku.
W 1960 roku Bittaker wyszedł na wolność i wkrótce potem znów powrócił na drogę przestępczą. Po kilku miesiącach od opuszczenia murów zakładu karnego został zatrzymany w Los Angeles za rozbój i w maju 1961 roku skazany na 15 lat więzienia. Podczas pobytu za kratkami psychiatra stwierdził, że ma on manipulacyjny charakter. Lekarz zauważył również, że Bittaker skrywa głęboko w sobie wrogość do społeczeństwa.
Po odbyciu dwóch lat z zasądzonego wyroku, Bittaker wyszedł na zwolnienie warunkowe w 1963 roku. W październiku 1964 roku trafił ponownie za kratki za naruszenie zasad zwolnienia warunkowego. W 1966 roku Larry został zbadany przez dwóch niezależnych od siebie psychiatrów, którzy orzekli zgodnie, że ma psychotyczną osobowość i jest manipulatorem. Jednemu z tych dwu psychiatrów, Bittaker zdradził, że dokonywanie przez niego przestępstw sprawia, że czuje się ważny. Bittakerowi przepisano wtedy leki antypsychotyczne. W czerwcu 1967 roku ponownie wrócił na łono społeczeństwa.
Miesiąc później, w lipcu 1967 roku po raz kolejny został aresztowany za kradzież samochodu i ucieczkę z miejsca wypadku, za które skazano go na pięć lat więzienia. Wyszedł jednak na wolność w kwietniu 1970 roku. W marcu 1971 roku ponownie aresztowano go za włamanie. Ze względu na powtarzające się przypadki łamania zasad zwolnienia warunkowego, tym razem skazano go na karę od sześciu miesięcy do 15 lat więzienia. Trzy lata później znów opuścił zakład karny na zasadzie zwolnienia warunkowego.
W 1974 roku Bittaker został aresztowany za usiłowanie zabójstwa pracownika supermarketu, Gary’ego Louie, który przyłapał go na kradzieży steku. Dogonił następnie Larry’ego na parkingu przed sklepem i zażądał zwrotu skradzionego towaru. W odpowiedzi Bittaker ranił pracownika supermarketu nożem w klatkę piersiową, kilka centymetrów od serca i próbował uciec z miejsca przestępstwa, ale został zatrzymany przez dwóch innych pracowników supermarketu.
Gary Louie przeżył atak, a Bittaker został skazany za usiłowanie zabójstwa i trafił za to do zakładu karnego dla mężczyzn California Men's Colony w San Luis Obispo.
Norris.
W listopadzie 1969 roku Norris został aresztowany za próbę wtargnięcia siłą do samochodu pewnej kobiety z zamiarem jej zgwałcenia. Trzy miesiące później, w lutym 1970 roku Norris próbował włamać się do domu samotnej kobiety, ale kobieta wcześniej zadzwoniła na policję i funkcjonariusze zdołali aresztować go w porę, zanim mógłby zrobić jej krzywdę.
Kilka miesięcy później wojskowi psycholodzy wykryli u niego poważne zaburzenia psychicznie i marynarka wojenna z tego powodu zwolniła go z dalszej służby.
W maju 1970 roku Norris zaatakował studentkę na terenie kampusu San Diego State University. Przewrócił ją na ziemię, a potem uderzył kilka razy jej głową o chodnik. Wkrótce potem został za to skazany na pięć lat pobytu w szpitalu stanowym Atascadero.
W 1975 roku został zwolniony ze szpitala, po ocenie lekarzy, że nie stanowi już zagrożenia dla innych. Zaledwie trzy miesiące po wyjściu na wolność zbliżył się do 27-letniej kobiety idącej do domu z restauracji w Redondo Beach i zaproponował jej przejażdżkę na swoim motorze. Gdy mu odmówiła, Norris zaparkował swój motocykl, chwycił kobietę za chustkę, którą miała owiniętą wokół szyi i zaciągnął ją w pobliskie krzaki. Obawiając się o swoje życie kobieta nie stawiała mu żadnego oporu, kiedy ją tam gwałcił.
Chociaż poszkodowana kobieta zgłosiła od razu gwałt na policję, to jednak funkcjonariusze mieli problemy ze znalezieniem sprawcy. Miesiąc później zgwałcona kobieta zauważyła swojego oprawcę jadącego przez miasto na motocyklu i zapamiętała jego numer rejestracyjny. Norris został aresztowany za gwałt i skazany rok później na karę więzienia, po czym wysłano go do zakładu karnego dla mężczyzn California Men’s Colony w San Luis Obispo. Podczas odsiadki w tym więzieniu Norris spotkał i zaprzyjaźnił się z Lawrence’em Bittakerem.
Znajomość.
Bittaker i Norris zapoznali się ze sobą w 1977 roku, rok po przybyciu Norrisa do zakładu karnego dla mężczyzn California Men’s Colony w San Luis Obispo. Na początku ich znajomość miała dość luźny charakter. Według późniejszych zeznań Norrisa, Bittaker uratował go dwa razy przed atakami ze strony innych współwięźniów, którzy nie tolerowali przestępców seksualnych. W ten sposób obaj zbliżyli się do siebie i zaczęli dzielić się swoimi mrocznymi fantazjami na punkcie przemocy seksualnej stosowanej wobec kobiet. Bittaker, który nigdy wcześniej nie popełnił żadnych przestępstw na tle seksualnym powiedział mu, że jeśli kiedyś zgwałci kobietę, to będzie musiał ją następnie zabić, aby pozbyć się świadka.
Z upływem czasu obaj zaczęli rozprawiać na temat porwań i morderstw nastolatek, które zamierzali popełniać po wyjściu na wolność. Te wspólne fantazje rozbudowali do planu morderstw dziewczyn w wieku od trzynastu do dziewiętnastu lat. Obaj przysięgli sobie wtedy, że ponownie nawiążą ze sobą wspólną znajomość, gdy tylko z powrotem znajdą się na wolności.
Bittaker został zwolniony warunkowo z California Men’s Colony w dniu 15 listopada 1978 roku. Wrócił następnie do Los Angeles, gdzie znalazł pracę jako mechanik. Zarabiał tam blisko 1000 dolarów tygodniowo i mimo tego, że na ogół był raczej samotnikiem, to jednak zaprzyjaźnił się z kilkoma osobami w swoim sąsiedztwie. Przez nielicznych znajomych był uważany za hojnego i pomocnego człowieka, który czasami ofiarowywał pieniądze dla Armii Zbawienia.
Bittaker był szczególnie popularny wśród miejscowych nastolatków, ponieważ zawsze miał piwo i marihuanę w swoim wynajmowanym pokoju w motelu w Burbank i często zapraszał ich do siebie na imprezy.
Dwa miesiące później po wyjściu na wolność Bittakera, 15 stycznia 1979 roku Norris został zwolniony warunkowo z California Men’s Colony i przeniósł się do domu swojej matki w Redondo Beach. Wkrótce znalazł pracę jako elektryk w Compton. Niedługo potem otrzymał list od Bittakera i obaj spotkali się ze sobą pod koniec lutego w hotelu, gdzie odnowili swoje plany dotyczące porywania i gwałcenia nastolatek.
Aby umożliwić im skuteczne porywanie dziewcząt, Bittaker podsunął pomysł, że będą potrzebowali furgonetki, zamiast zwykłego samochodu. Dzięki pomocy finansowej ze strony Norrisa, Bittaker zakupił srebrną furgonetkę dostawczą marki GMC rocznik 1977 w lutym 1979 roku. Pojazd ten nie miał żadnych bocznych okien i miał duże przesuwane drzwi za fotelem pasażera, przez które zamierzali wciągać dziewczyny do środka, gdy nie zgodzą się na podwiezienie. Bittaker i Norris nazwali furgonetkę "Morderczy Mack".
Morderstwa.
Od lutego do czerwca 1979 roku Bittaker i Norris podwieźli swoją furgonetką ponad dwadzieścia autostopowiczek, nie robiąc im przy tym żadnej krzywdy. Robili to tylko dlatego, aby lepiej poznać sposób zachowania nastolatek, który miał zaprocentować dla nich w przyszłości. Pod koniec kwietnia odkryli także ustronne miejsce w górach San Gabriel, do którego mieli zawozić swoje przyszłe ofiary. Bittaker wyłamał łomem kłódkę w bramie na drodze pożarowej i zastąpił ją inną, która należała do niego.
Cindy Schaeffer.
Bittaker i Norris zabili swoją pierwszą ofiarę, 16-letnią Cindy Schaeffer w niedzielę, 24 czerwca 1979 roku. Schaeffer była ostatni raz widziana żywa po wyjściu z kościoła prezbiteriańskiego w Redondo Beach. Rankiem tamtego dnia Bittaker i Norris skończyli budowę łóżka, które zainstalowali w tylnej części furgonetki, pod którym schowali narzędzia, ubrania oraz chłodziarkę pełną piwa i napojów bezalkoholowych. Około 11.00 przed południem, obaj wyruszyli furgonetką na plażę, gdzie mieli zamiar spożywać złocisty trunek i flirtować z dziewczynami.
Około 17.00 Norris zauważył Schaeffer idącą boczną uliczką i powiedział do Bittakera: "Oto jest słodka, mała blondyneczka".
Następnie po bezskutecznej próbie zachęcenia Cindy do wejścia do ich furgonetki pod pozorem zapalenia trawki i podwiezienia do domu, Bittaker i Norris pojechali kawałek dalej i zaparkowali swoje auto obok podjazdu. Norris następnie wyszedł z furgonetki, udając, że robi coś przy przesuwanych drzwiach za fotelem pasażera. Kiedy Cindy Schaeffer przechodziła obok, Norris chwycił ją w pół, po czym wciągnął szarpiącą się i krzyczącą dziewczynę do furgonetki. Podczas szamotaniny Schaeffer zgubiła jeden but, który pozostał na chodniku, w miejscu jej uprowadzenia. Aby stłumić jej krzyki Bittaker pogłośnił radio, a Norris w tym czasie skrępował jej ręce i nogi, a usta zakleił taśmą. Potem skierowali pojazd w stronę gór San Gabriel, gdzie mieli już przygotowaną kryjówkę.
Pomimo początkowych krzyków w momencie porwania, Cindy Schaeffer szybko odzyskała panowanie nad sobą. Bittaker powiedział później śledczym, że chyba przeczuwała "co się święci". Przestała płakać i nie stawiała im więcej oporu. Po dojechaniu do kryjówki, Bittaker wysiadł z furgonetki i poszedł się przejść, a wtedy Norris zgwałcił kilkakrotnie dziewczynę, zmuszając ją w przerwach pomiędzy kolejnymi gwałtami do seksu oralnego. Później wrócił Bittaker i także zgwałcił dziewczynę. W pewnym momencie Schaeffer zapytała Norrisa, czy zamierzają ją zabić, na co on odparł: "Nie". Dziewczyna wiedziała jednak, że nadchodzi jej koniec, więc poprosiła ich, aby dali jej chwilę, żeby mogła się pomodlić przed śmiercią, ale oni nie zgodzili się na to.
Norris następnie próbował ją udusić gołymi rękami, ale po około 45 sekundach bezskutecznego duszenia, zrobiło mu się niedobrze i wybiegł z furgonetki, aby zwymiotować. Bittaker zaczął także dusić ją rękami, ale dziewczyna wciąż żyła, leżąc na ziemi w konwulsjach. Potem jednak Bittaker udusił dziewczynę przy pomocy drucianego wieszaka.
Ciało Cindy Schaeffer owinęli w prysznicową zasłonę i zrzucili w dół stromego kanionu. Bittaker zapewnił wtedy Norrisa, mówiąc: "Zwierzęta ją zjedzą i nie będzie żadnych dowodów".
Andrea Hall.
Dwa tygodnie po zabójstwie Cindy Schaeffer, 8 lipca 1979 roku Bittaker i Norris zauważyli 18-letnią Andreę Hall próbującą złapać okazję przy autostradzie Pacific Coast Highway. Kiedy zamierzali do niej podjechać swoją furgonetką, inny samochód jadący przed nimi zatrzymał się przy dziewczynie i zabrał ją do środka. Bittaker i Norris jechali za tym autem do momentu, aż Andrea Hall wysiadła z niego w Redondo Beach.
Wtedy Norris ukrył się w tylnej części furgonetki, aby oszukać dziewczynę, że Bittaker podróżuje sam. Larry następnie zatrzymał się przy 18-latce i zaproponował podwiezienie, na co ona ochoczo przystała. Podczas jazdy dziewczyna zwierzyła się Bittakerowi, ze jedzie odwiedzić swojego chłopaka mieszkającego w Wilmington. W pewnym momencie Bittaker zaproponował dziewczynie, żeby poczęstowała się zimnym napojem, który znajdował się w zgrzewce w tylnej części furgonetki. Kiedy Andrea sięgnęła po napój, Norris nagle wyłonił się ze swej kryjówki i rzucił się na dziewczynę. Po intensywnej walce wykręcił 18-latce rękę za plecami, powodując tym samym, że krzyknęła z bólu. Następnie zakneblował jej usta taśmą klejącą i związał jej nadgarstki i nogi w kostkach.
Hall została zabrana przez nich do tej samej kryjówki w górach San Gabriel, do której wcześniej zawieźli Cindy Schaeffer. Na miejscu osiemnastolatka została dwukrotnie zgwałcona przez Bittakera i raz przez Norrisa. Kiedy Bittaker gwałcił ją drugi raz, Norris zauważył światła nadjeżdżającego samochodu w pobliżu i poinformował o tym swojego kompana. Bittaker zacisnął wówczas dłoń na ustach Hall i zaciągnął zmaltretowaną dziewczynę w pobliskie krzaki, a Norris w tym czasie wybrał się na bezskuteczne poszukiwania tamtego pojazdu. Kiedy wrócił, zabrali dziewczynę w bardziej odludną część gór, gdzie Bittaker zmuszał dziewczynę do chodzenia wokół nich nago i zmuszał ją do wykonywania na nim seksu oralnego. Potem Larry zmusił dziewczynę, aby pozowała mu do zdjęć robionych aparatem Polaroida.
Potem Bittaker i Norris zabrali 18-latkę do jeszcze innego miejsca, gdzie Norris zostawił ich samych i pojechał do pobliskiego sklepu kupić alkohol. Gdy wrócił, Bittaker był sam i miał dwa inne zdjęcia zrobione Andrei Hall, na których widać było wykrzywioną bólem i przerażeniem twarz dziewczyny błagającej go o pozostawienie przy życiu. Bittaker poinformował wówczas Norrisa, że powiedział 18-latce, że zamierza ją zabić i chce, aby powiedziała mu jakieś argumenty, dla których miałby tego nie robić, a potem szpikulcem do lodu przebił oboje uszu dziewczyny aż do mózgu. Przy drugim ciosie złamał się uchwyt od szpikulca i ostrze utkwiło w czaszce dziewczyny. Później, kiedy dziewczyna wciąż żyła, Bittaker udusił ją gołymi rękami, a następnie rzucił jej ciało do urwiska.
Jackie Gilliam i Leah Lamp.
3 września 1979 roku Bittaker i Norris obserwowali dwie dziewczyny, 15-letnią Jackie Gilliam i 13-letnią Leah Lamp siedzące na ławce przystanku autobusowego znajdującego się blisko Hermosa Beach. Lamp i Gilliam podróżowały autostopem wzdłuż Pacific Coast Highway i akurat odpoczywały przed kolejną podróżą. Bittaker i Norris zaproponowali dziewczynom przejażdżkę ich furgonetką, którą Gilliam i Lamp chętnie przyjęły. Siedząc już w środku, Norris zaoferował obu dziewczynom skręta i dziewczyny zgodziły się go zapalić.
Wkrótce po wejściu do furgonetki obie dziewczyny zauważyły, że Bittaker zjechał z autostrady Pacific Coast Highway i skierował vana w stronę gór San Gabriel. Kiedy dziewczyny zaczęły protestować, Bittaker i Norris próbowali rozwiać ich obawy wymówkami, ale one nie dały się na nie nabrać. Gdy 13-letnia Lamp próbowała otworzyć przesuwane drzwi za fotelem pasażera, Norris uderzył ją w głowę torbą wypełnioną ołowianymi ciężarkami, na krótko powodując utratę jej przytomności, po czym zaczął obezwładniać 15-letnią Jackie Gilliam. Kiedy zaczął wiązać i kneblować Gilliam, Leah Lamp odzyskała przytomność i znów usiłowała uciec z vana, ale Norris wykręcił jej rękę za plecami i wciągnął z powrotem do furgonetki. Gdy wywiązała się pomiędzy nimi walka, Bittaker zauważył kilka osób grających w tenisa na pobliskich kortach tenisowych i obawiając się, że krzyki dziewczyn mogą ich zaalarmować, zatrzymał vana, a następnie uderzył w twarz Gilliam i pomógł Norrisowi w krępowaniu i kneblowaniu obu dziewczyn.
Gilliam i Lamp zostały wywiezione w głąb gór San Gabriel, gdzie były trzymane w niewoli przez prawie dwa dni. Mężczyźni gwałcili je tam i bili. W pewnym momencie Bittaker zabrał Lamp na pobliskie wzgórze i zmusił ją tam, żeby pozowała mu do zdjęć pornograficznych, a potem oboje wrócili do furgonetki. Norris również pstryknął kilka zdjęć zrobionych Polaroidem przerażonej Gilliam. Najpierw, gdy była naga, a potem w ubraniu. Przez cały okres niewoli Bittaker zgwałcił Gilliam trzy razy, a podczas jednego gwałtu nagrał na taśmie to co z nią robił, zmuszając dziewczynę, żeby udawała, że jest jego kuzynką. Potem Bittaker wbił w obie piersi Gilliam szpikulec do lodu i za pomocą kombinerek oderwał jej jedną brodawkę.
Po niespełna dwóch dniach niewoli, Lamp i Gilliam zostały zamordowane. Bittaker wbił Gilliam w każde ucho szpikulec do lodu, a potem ją udusił, po czym wyciągnął z vana Lamp. Bittaker krzyknął wówczas do niej: – Chciałaś zostać dziewicą, to teraz umrzesz jak dziewica!, po czym Norris uderzył ją w głowę dużym młotem. Bittaker następnie dusił dziewczynę do momentu, aż wydało mu się, że nie żyje. Gdy jednak Lamp otworzyła oczy, Norris uderzył ją jeszcze kilkakrotnie młotem, po czym Bittaker dusił ją do momentu, aż skonała.
Zwłoki Jackie Gilliam i Leah Lamp zostały przez nich zrzucone z nasypu Chaparral.
Lynette Ledford.
Swoją ostatnią ofiarę, 16-letnią Lynette Ledford, Bittaker i Norris uprowadzili w wieczór Halloween, 31 października 1979 roku. Ledford została przez nich porwana, gdy stała przed stacją benzynową i próbowała złapać okazję, aby dostać się do domu z pracy w dzielnicy Sunland-Tujunga w Los Angeles. Śledczy uważali, że Ledford przyjęła propozycję podwiezienia od Bittakera i Norrisa, ponieważ poznała Bittakera, który często jadał w restauracji, w której dziewczyna pracowała na pół etatu jako kelnerka.
Po zaakceptowaniu oferty podwiezienia do domu i wejściu do vana, Norris zaproponował Ledford skręta, którego ona jednak odmówiła. Bittaker pojechał furgonetką do zacisznej ulicy, gdzie Norris wyciągnął nóż, a następnie związał i zakneblował Ledford taśmą budowlaną.
Bittaker następnie zamienił się miejscami z Norrisem, który jeździł bez celu po mieście przez ponad godzinę, podczas gdy Bittaker przebywał w tym czasie razem z Ledford w tylnej części furgonetki. Po usunięciu taśmy budowlanej z ust i nóg dziewczyny, Bittaker zaczął dręczyć Ledford: początkowo uderzając ją i przedrzeźniając, a potem bijąc ją wielokrotnie i krzycząc na nią, aby «coś powiedziała», a gdy w końcu Ledford zaczęła krzyczeć, wrzeszczał na nią, aby «krzyczała głośniej». Gdy Ledford nadal krzyczała, Bittaker pytał ją nadal bijąc: – Co się stało. Nie lubisz krzyczeć?
Kiedy Lynette Ledford zaczęła płakać, błagała również Bittakera, mówiąc: – Nie, nie dotykaj mnie. – W odpowiedzi Bittaker znowu kazał jej krzyczeć tak głośno jak to możliwe, a później zaczął na przemian uderzać ją młotkiem, bijąc pięściami w piersi i torturując obcęgami, a przy tym gwałcąc ją waginalnie i analnie. Wielokrotnie Ledford błagała go, żeby przestał i ciągle powtarzała: – O nie, nie! Wszystkie tortury i gwałty, których się na niej dopuścili nagrali na taśmę magnetofonową. Norris powiedział później podczas przesłuchania, że podczas jazdy słyszał ciągłe krzyki dobiegające z tylnej części furgonetki. Bittaker na koniec włożył dziewczynie obcęgi do pochwy i odbytu i rozerwał jej narządy wewnętrzne.
Kiedy Norris zamienił się w końcu miejscami z Bittakerem, zmusił najpierw Lynette Ledford do seksu oralnego, a następnie ponownie włączył magnetofon, który był włączony wcześniej przez większość czasu, który Bittaker spędził sam na sam z szesnastolatką. Norris wrzasnął wtedy do Ledford: – Śmiało krzycz, albo zaraz sprawię, że będziesz darła się w niebogłosy. W odpowiedzi Ledford mówi: – Będę krzyczeć, jeśli przestaniesz mnie bić. – Potem słychać kilka piskliwych wrzasków wydobywających się z gardła zmaltretowanej dziewczyny, a potem znów daje się słyszeć głos Norrisa: – Krzycz mała, krzycz, dopóki nie powiem stop.
Norris następnie sięgnął po młot, a widząc to Lynette Ledford krzyknęła: – O, nie! – Potem Roy uderzył raz dziewczynę w lewy łokieć. Dziewczyna płacząc poinformowała wtedy mężczyznę, że złamał jej łokieć i zaczęła błagać: – Nie bij mnie ponownie. – W odpowiedzi Norris podniósł młot do góry, a Ledford zaczęła wielokrotnie krzyczeć: – Nie! – Później Roy uderzył ją w to samo miejsce 25 razy z rzędu, mówiąc jej: – Co ty tak ciągle szlochasz?! – podczas gdy Lynette przez cały ten czas płakała i krzyczała.
Po około dwóch godzinach trzymania w niewoli, Norris zabił Lynette Ledford przy użyciu wieszaka z drutu, którego oba końce zacisnął obcęgami. Ledford nie broniła się zbyt długo podczas duszenia i zmarła z otwartymi oczami. Bittaker następnie zdecydował, że wyrzucą jej ciało na losowo wybrany trawnik, aby zobaczyć reakcję prasy na to co zrobili. Obaj pojechali do losowo wybranego domu w Sunland i wyrzucili zwłoki dziewczyny do rabatki obsadzonej bluszczem.
Zmasakrowane ciało Lynette Ledford zostało znalezione przez mężczyznę uprawiającego jogging następnego dnia rano. Autopsja wykazała, że poniosła śmierć na skutek uduszenia, a na jej twarzy, głowie, piersiach i lewym łokciu widać było liczne złamania. Jej pochwa i odbyt były rozerwane, ponadto jej lewa ręka nosiła ślady nakłuć, a jeden z palców prawej ręki został całkowicie zmiażdżony.
Śledztwo.
W listopadzie 1979 roku Roy Norris spotkał się ze swoim przyjacielem, Jimmym Daltonem, którego poznał wcześniej podczas odsiadki w California Men's Colony. Norris zwierzył się temu mężczyźnie o wyczynach, jakich dopuszczał się razem z Bittakerem w ciągu ostatnich pięciu miesięcy. Opisał między innymi ze szczegółami zabójstwo Lynette Ledford, jedynej wówczas ofiary, której ciało zostało znalezione. Norris ujawnił także Daltonowi, że oprócz pięciu morderstw on i Bittaker próbowali uprowadzić jeszcze trzy inne dziewczyny, ale ostatecznie nic z tego nie wyszło.
Po wysłuchaniu przerażających opowieści Norrisa, Dalton skontaktował się ze swoim adwokatem, który poradził mu, aby poinformował o wszystkim policję. Dalton zgodził się i razem ze swoim adwokatem powiadomił Departament Policji Los Angeles, który z kolei przekazał sprawę dwóch mężczyzn policji w Redondo Beach.
Detektyw z wydziału zabójstw policji w Redondo Beach, Paul Bynum został przydzielony do zbadania historii Daltona dotyczącej zwierzeń Norrisa w sprawie morderstw, porwań i gwałtów, których miał dopuścić się od czerwca do października. Bynum wstępnie zauważył, że zeznania Daltona pokrywają się z raportami dotyczącymi kilku nastoletnich dziewcząt, które zaginęły w ciągu ostatnich pięciu miesięcy. Ponadto Norris wspomniał Daltonowi o incydencie z 30 września, kiedy to razem z Bittakerem spryskali gazem łzawiącym twarz kobiety, a następnie wciągnęli ją do furgonetki i zgwałcili, po czym wypuścili ją. Poszkodowaną kobietą była Robin Robeck, która zgłosiła gwałt na policję, ale nie była w stanie zidentyfikować swoich oprawców.
Bynum wysłał innego detektywa do domu Robin Robeck w stanie Oregon, której pokazano serię zdjęć policyjnych przedstawiających wielu podejrzanych mężczyzn aresztowanych w ostatnich latach za różne przestępstwa. Kobieta przeglądając dokładnie zdjęcia, wybrała z nich dwie fotografie przedstawiające Lawrence’a Bittakera i Roya Norrisa i powiedziała, że to właśnie oni porwali ją, a następnie zgwałcili.
Aresztowanie.
Po powiązaniu Bittakera i Norrisa z gwałtem na Robin Robeck, policja z Hermosa Beach rozpoczęła inwigilację Norrisa. W ciągu kilku dni obserwacji zauważono, że Norris handluje marihuaną. 20 listopada 1979 roku Norris został aresztowany przez policję w Hermosa Beach za naruszenie zasad zwolnienia warunkowego. Tego samego dnia policja zatrzymała również Bittakera w motelu „Scott” w Burbank, w którym mieszkał, i oskarżyła go o gwałt na Robin Robeck.
Chociaż Robeck pozytywnie zidentyfikowała swoich oprawców na zdjęciach policyjnych, to jednak nie potrafiła rozpoznać ich podczas okazania na posterunku policji. Niemniej jednak policja miała dowody na Norrisa, że handlował marihuaną, a podczas aresztowania Bittakera znaleziono w jego pokoju w motelu narkotyki. Obaj zostali oskarżeni o naruszenie zasad zwolnienia warunkowego.
W trakcie przeszukiwania mieszkania Bittakera znaleziono kilka zdjęć zrobionych Polaroidem, na których widniały zaginione Andrea Hall i Jackie Gilliam. Wewnątrz furgonetki Bittakera detektywi znaleźli młotek, plastikową torbę wypełnioną ołowianymi ciężarkami, książkę szczegółowo opisującą znalezienie częstotliwości policyjnej radiostacji, słoik wazeliny, dwa naszyjniki (później potwierdzono, że należały one do dwóch ofiar) oraz kasetę magnetofonową z nagraniem krzyczącej i błagającej o litość młodej kobiety podczas tortur i gwałtów jakich się na niej dopuszczono. Później matka Lynette Ledford przesłuchując nagranie zidentyfikowała głos swojej córki, natomiast głosy nagranych na taśmę dwóch mężczyzn, którzy znęcali się nad dziewczyną zidentyfikowano jako należącego do Roya Norrisa i Lawrence’a Bittakera. W pokoju motelowym Bittakera odkryto również siedem butelek z kwasem. Później śledczy dowiedzieli się, że Bittaker zamierzał użyć ich na kolejnej ofierze.
Natomiast w mieszkaniu Norrisa policja znalazła bransoletkę, którą zabrał martwej Lynette Ledford i zatrzymał dla siebie jako pamiątkę. Ponadto w mieszkaniach obu mężczyzn odkryto zdjęcia blisko 500 dziewcząt i młodych kobiet, z których większość najprawdopodobniej została przez nich podwieziona w Redondo Beach i Hermosa Beach. Większość tych fotografii została zrobiona bez wiedzy i zgody dziewczyn.
Zeznanie.
30 listopada 1979 roku Norris był obecny na rozprawie wstępnej, podczas której wypytywano go o gwałt z 30 września. W trakcie przesłuchania Norris był wyraźnie zdenerwowany. Zanim detektyw Bynum i zastępca prokuratora okręgowego Stephen Kay zaczęli go przesłuchiwać, Norris zrezygnował z odczytywania mu prawa Mirandy. Początkowo przesłuchiwano go w odniesieniu do gwałtu popełnionego na Robin Robeck, a następnie w stosunku do zeznań przekazanych policji przez Jimmy’ego Daltona i dowodów znalezionych w mieszkaniach jego i Bittakera.
Początkowo Norris kategorycznie zaprzeczał swojemu udziałowi w zabójstwach, gwałtach i zaginięciach, jednak po konfrontacji z dowodami, które zebrali przeciwko niemu śledczy, Roy zaczął stopniowo przyznawać się do winy, chociaż próbował przedstawiać Bittakera jako bardziej winnego od siebie. Norris ujawnił, że on i Bittaker zazwyczaj jeździli po Pacific Coast Highway i zatrzymywali się przy atrakcyjnych nastolatkach, proponując im podwiezienie, a także pozując z nimi do zdjęć i paląc wspólnie marihuanę. Większość dziewcząt, przy których się zatrzymali, nie uległa ich podstępnym propozycjom mającym na celu wejście do furgonetki. Spośród pięciu zamordowanych dziewcząt, tylko jedna została wciągnięta do środka siłą, natomiast cztery pozostałe dobrowolnie weszły do ich auta.
Wewnątrz furgonetki dziewczyny były obezwładniane, związywano im ręce i nogi, a usta kneblowano, po czym wywożono je do odludnych rejonów gór San Gabriel, gdzie obaj mężczyźni wykorzystywali je seksualnie. Potem były zazwyczaj zabijane przez uduszenie za pomocą drucianego wieszaka, chociaż dwóm z nich zanim je uduszono wbito najpierw do uszu szpikulec do lodu. Norris przyznał się także do zmiażdżenia młotkiem głowy Leah Lamp, zanim Bittaker ją udusił i przyznał się również do wielokrotnego uderzania młotkiem w łokieć Lynette Ledford, zanim udusił ją na śmierć. Butelki z kwasem, które znaleziono w pokoju motelowym Bittakera zdaniem Norrisa były przeznaczone do zastosowania na kolejnej ofierze, którą zamierzali uprowadzić.
Zgodnie z zeznaniami Norrisa, poziom brutalności Bittakera narastał z każdym kolejnym zwabieniem dziewczyny do ich furgonetki. Ich ostatnia ofiara, Lynette Ledford błagała ich, żeby ją jak najszybciej zabili, ponieważ pragnęła aby jej agonia mogła się wreszcie skończyć. Norris wiedział również, że ich pierwsza ofiara, Cindy Schaeffer wyszła z Kościoła Prezbiteriańskiego krótko przed tym zanim została porwana, a potem zgubiła jeden but w trakcie szamotaniny z nim tuż przed wciągnięciem jej do furgonetki Bittakera. Norris ujawnił także, że część przodków Lynette Ledford była latynoskiego pochodzenia i że Bittaker wcześniej bezskutecznie próbował ją zaprosić kilka razy na randkę.
W oświadczeniu prasowym dotyczącym śledztwa policji w sprawie morderstw wyemitowanym 7 lutego 1980 roku, szeryf hrabstwa Los Angeles, Peter Pitchess podał do publicznej wiadomości, że ofiary zostały poddane "sadystycznym i barbarzyńskim torturom" dodając, że będzie domagał się, aby zarówno Bittakera, jak i Norrisa oskarżyć o popełnienie pięciu morderstw pierwszego stopnia. Szeryf Pitchess stwierdził również, że 60 młodych kobiet przedstawionych na zdjęciach zrobionych Polaroidem i znalezionych w mieszkaniach Bittakera i Norrisa zostało odnalezionych całe i zdrowe.
Niemniej jednak Pitchess stwierdził także, że policja zidentyfikowała również 19 kobiet przedstawionych na zdjęciach jako osoby, które zostały zgłoszone jako zaginione. Dodał też, że te nastoletnie dziewczęta i młode kobiety mogły również zostać zamordowane, jednak nie dysponowano żadnymi dowodami na potwierdzenie, że tych 19 sfotografowanych młodych kobiet padło ofiarami Bittakera i Norrisa.
Jedna z osób przedstawionych na zdjęciach polaroidowych przejętych od Bittakera i Norrisa ukazywała niezidentyfikowaną młodą, białą kobietę, samą z oboma mężczyznami, w warunkach bardzo zbliżonych do zdjęć przedstawiających znane ofiary, takie jak Andrea Hall, Leah Lamp i Jackie Gilliam. Młoda kobieta na zdjęciach nigdy nie została zidentyfikowana. Śledczy są zdania, że osoba ta została najprawdopodobniej zamordowana przez Bittakera i Norrisa.
Poszukiwania w górach San Gabriel.
Norris zgodził się zabrać śledczych w głąb gór San Gabriel i pomóc im w poszukiwaniach ciał dziewcząt, do których porwań i morderstw się przyznał. Za każdym razem Norris prowadził ich w miejsca, gdzie on i Bittaker pozbywali się zwłok. Pomimo szeroko zakrojonych poszukiwań nigdy nie udało się odnaleźć ciał Cindy Schaeffer i Andrei Hall. Niemniej jednak w dniu 9 lutego 1980 roku na dnie kanionu obok suchego koryta rzeki odnaleziono szkielety Leah Lamp i Jackie Gilliam. Części ciała obu dziewczyn za sprawą leśnych zwierząt zostały rozrzucone na obszarze setek metrów. Szpikulec do lodu w dalszym ciągu tkwił w czaszce Jackie Gilliam, natomiast czaszka Leah Lamp nosiła ślady licznych wgnieceń powstałych za sprawą uderzeń młotkiem przez Norrisa.
W lutym 1980 roku Norris i Bittaker formalnie zostali oskarżeni o zamordowanie pięciu dziewcząt. Podczas rozprawy Bittakerowi odmówiono zwolnienia za kaucją, natomiast w przypadku Norrisa kaucja została ustalona na sumę 10 tysięcy dolarów. Miesiąc później, Norris przyjął ugodę z prokuratorem, w której miał zeznawać przeciwko Bittakerowi w zamian za to, że nie będzie wobec niego żądać kary śmierci na swoim procesie.
Przyznanie się do winy.
18 marca 1980 roku Roy Norris przyznał się do popełnienia czterech morderstw pierwszego stopnia, natomiast w stosunku do ofiary Andrei Hall przyznał się do popełnienia morderstwa drugiego stopnia. Formalne skazanie zostało odroczone do dnia 7 maja.
W zamian za przyznanie się do winy i zeznawanie przeciwko Lawrence’owi Bittakerowi w nadchodzącym procesie, prokuratorzy zgodzili się nie żądać wobec niego ani kary śmierci ani też dożywotniego pozbawienia wolności bez możliwości ubiegania się o zwolnienie warunkowe.
Przed jego skazaniem w dniu 7 maja, Norris spędził wiele godzin na rozmowach z kuratorem sądowym, który chciał mu się bliżej przyjrzeć w kontekście zwolnienia warunkowego w przyszłości. Ten kurator sądowy zeznał później na procesie Norrisa, że Roy w rozmowach z nim ukazywał Bittakera jako osobnika znacznie gorszego od siebie, natomiast dla niego samego bardziej od samego gwałtu popełnionego na dziewczynach liczyła się całkowita dominacja nad nimi. Kurator sądowy dodał także, że Norris nigdy nie wykazał choćby cienia skruchy ani współczucia dla swoich ofiar. Stwierdził także, że oskarżony przejawia pragnienia w zadawaniu bólu i tortur kobietom. Podsumowując kurator sądowy uznał Norrisa za skrajnego socjopatę, który nie nadaje się do jakiejkolwiek formy resocjalizacji.
7 maja 1980 roku Roy Norris został skazany na karę dożywotniego pozbawienia wolności z możliwością ubiegania się o zwolnienie warunkowe od 2010 roku.
Postawienie w stan oskarżenia.
24 kwietnia 1980 roku Lawrence Bittaker został postawiony w stan oskarżenia. Usłyszał wtedy 29 zarzutów o porwanie, gwałt, sodomię, morderstwo i nielegalne posiadanie broni palnej. Został także oskarżony o nakłanianie dwóch współwięźniów w grudniu 1979 roku, aby zamordowali Robin Robeck w celu zapobieżenia jej zeznaniom przeciwko niemu w nadchodzącym procesie. (Później jednak oskarżenia przeciwko Bittakerowi i Norrisowi w sprawie gwałtu na Robin Robeck zostały wycofane ze względu na brak dowodów oraz nierozpoznanie ich przez ofiarę na posterunku policji podczas okazania.)
Gdy sędzia William Hollingsworth zapytał oskarżonego, czy przyznaje się do winy, Bittaker milczał i odmawiał udzielania odpowiedzi na wszelkie pytania. Wówczas sędzia w jego imieniu stwierdził, że oskarżony nie przyznaje się do winy.
Proces.
Proces Lawrence’a Bittakera rozpoczął się 19 stycznia 1981 w Torrance. Ławie przysięgłych przewodniczył sędzia Thomas Fredericks.
Głównym świadkiem oskarżenia był Roy Norris, który zaczął zeznawać od 22 stycznia. Norris opowiedział jak poznał Bittakera w więzieniu i jak obaj opracowali tam plan porywania, gwałcenia i mordowania nastolatek. Norris opowiedział ze szczegółami o każdym z pięciu morderstw, a także o zgwałceniu Robin Robeck w dniu 30 września 1979 roku i nieudanej próbie uprowadzenia kobiety o nazwisku Jan Malin tego samego dnia.
Kilku świadków zeznało, że Bittaker pokazywał im zdjęcia ofiar, które zatrzymał sobie jako pamiątki. 17-letnia Christina Dralle, która była sąsiadką Bittakera w motelu "Scott" w Burbank zeznała, że Larry pokazywał jej zdjęcia Polaroidowe, które zrobił zamordowanej Jackie Gilliam. Innym świadkiem, który złożył obciążające zeznania był Lloyd Douglas, który dzielił celę w areszcie z Bittakerem, po zatrzymaniu Larry’ego w listopadzie 1979 roku. Douglas zeznał, że Bittaker opowiedział mu ze szczegółami o torturach jakich dopuścił się wobec Jackie Gilliam i Lynette Ledford.
Obrona utrzymywała, że to Norris był faktycznym sprawcą morderstw, przy których Bittaker jedynie mu asystował.
Najbardziej obciążającym dowodem przedstawionym na procesie Bittakera było 17-minutowe nagranie na kasecie magnetofonowej, na której obaj mordercy nagrali gwałty i tortury jakich się dopuścili przed śmiercią na 16-letniej Lynette Ledford. Kaseta magnetofonowa, która została znaleziona wewnątrz furgonetki Bittakera została odtworzona na sali sądowej w dniu 29 stycznia.
Ponad 100 osób będących wówczas na sali sądowej, kiedy odtworzono nagranie, w tym większość członków ławy przysięgłych i zgromadzonej publiczności otwarcie płakało słysząc przerażającą zawartość kasety magnetofonowej. Bittaker natomiast podczas odsłuchiwania nagrania na sali sądowej przez cały czas tylko się uśmiechał.
Dwukrotnie podczas całego procesu prokurator Stephen Kay uronił łzy. Po odsłuchaniu taśmy z gwałtów i tortur popełnionych na Lynette Ledford Kay wyszedł z sali sądowej i płacząc otwarcie powiedział do zgromadzonych wokół niego dziennikarzy: – Każdy, kto słyszał to nagranie, wie teraz jakich cierpień doświadczyły zamordowane dziewczyny.
5 lutego 1981 roku Bittaker zeznawał we własnej obronie. Oskarżony odmówił podania jakichkolwiek informacji na temat uprowadzenia i zamordowania Cindy Schaeffer. Twierdził natomiast, że zapłacił Andrei Hall za seks i pozowanie mu do zdjęć. Bittaker miał podobne wyjaśnienia odnośnie do morderstw Jackie Gilliam i Leah Lamp. Twierdził, że Gilliam przyjęła od niego pieniądze w zamian za seks i pozowanie mu do zdjęć i że ostatni raz widział obie dziewczyny sam na sam z Norrisem wewnątrz furgonetki. W odniesieniu do morderstwa Lynette Ledford przekonywał, że dziewczyna zgodziła się teatralnie krzyczeć podczas nagrania na kasecie magnetofonowej i nie była torturowana w jego obecności, tylko wtedy, kiedy znajdowała się sam na sam z Norrisem.
Proces Bittakera trwał ponad trzy tygodnie. 10 lutego 1981 roku prokurator i adwokat wygłosili swoje mowy końcowe. W trakcie swojej przemowy prokurator Stephen Kay przeprosił ławę przysięgłych, że prosi ich tylko o karę śmierci, dodając, że chciałby takiego prawa pozwalającemu mu zażądać takich samych cierpień, jakie wyrządził Bittaker swoim ofiarom. Trzymając uniesione do góry zdjęcia wszystkich pięciu zamordowanych dziewcząt, Kay zwrócił się do przysięgłych: – Proszę o karę śmierci dla Bittakera, który jest jednym z najbardziej szokujących i brutalnych przypadków w historii amerykańskiej kryminalistyki. – Prokurator dodał także: – Jeśli kara śmierci nie jest właściwą w tym przypadku, to jaka w takim razie kara będzie sprawiedliwa?
Adwokat Albert Garber próbował zdyskredytować przed przysięgłymi zeznania Roya Norrisa, argumentując na rzecz swojego klienta, że to Norris był rzeczywistym sprawcą wszystkich morderstw. Adwokat zarzucił prokuratorom, że pragną "żądzy krwi". Garber odniósł się także do wcześniejszych zeznań psychologa Michaela Maloneya, który zaświadczył, że Bittaker nie potrafi wczuć się w uczucia i emocje innych ludzi. Obrona przyznała także, że przedstawiono wystarczające dowody na procesie, aby skazać Bittakera.
17 lutego 1981 roku po trwających trzy dni obradach, ława przysięgłych uznała Bittakera winnym popełnienia pięciu morderstw pierwszego stopnia. Rozważania na temat tego, czy Bittaker powinien zostać skazany na karę śmierci czy na dożywotnie pozbawienie wolności bez możliwości ubiegania się o zwolnienie warunkowe rozpoczęły się 19 lutego.
Po zaledwie 90 minutach narady ława przysięgłych ustaliła werdykt. Bittaker został skazany na karę śmierci w komorze gazowej. Oskarżony z kamiennym wyrazem twarzy przyjął decyzję przysięgłych. Sędzia Thomas Fredericks następnie nakazał Bittakerowi do stawienia się w sądzie 24 marca, kiedy to miał zostać formalnie skazany.
24 marca 1981 roku zgodnie z zaleceniem ławy przysięgłych Lawrence Bittaker został oficjalnie skazany na karę śmierci.
Uwięzienie i apelacje.
W Kalifornii wszystkim skazanym na śmierć przysługuje automatyczne odwołanie. Dopiero po dwóch latach od zasądzonego wyroku Sąd Najwyższy Kalifornii przyznał Bittakerowi adwokata, który miał zajmować się jego apelacjami. Po upływie kolejnych sześciu lat ten sam sąd utrzymał w mocy wyrok śmierci wydany na Bittakera w dniu 28 czerwca 1989 roku. 4 października 1989 roku sędzia z Torrance John Shook ustalił datę jego egzekucji na dzień 29 grudnia 1989 roku. Bittaker jednak za sprawą swojego adwokata złożył kolejną apelację, która automatycznie odroczyła jego egzekucję. 11 czerwca 1990 roku Sąd Najwyższy Kalifornii odmówił ponownego rozpatrywania jego sprawy.
Kolejna apelacja Bittakera była rozpatrywana przez sędziego Terry’ego Hattera z federalnego sądu apelacyjnego, który nawet nie ukrywa, że jest zagorzałym przeciwnikiem kary śmierci i od 2006 roku nie zrobił absolutnie nic, aby ruszyć do przodu sprawę jednego z najgroźniejszych przestępców w historii Kalifornii i doprowadzić w końcu do jego egzekucji.
Od 1981 roku Lawrence Bittaker przebywał w bloku śmierci więzienia stanowego San Quentin. Siedział tam w małej celi o wymiarach dwa na trzy metry, w której spędza dwadzieścia trzy godziny na dobę. Dla zabicia czasu czytał książki i czasopisma z więziennej biblioteki oraz oglądał telewizję. Zmarł 13 grudnia 2019 roku. Roy Norris zmarł 24 lutego 2020.

</doc>
<doc id="1817490" url="https://pl.wikipedia.org/wiki?curid=1817490" title="Kourtney i Khloé jadą do Miami">
Kourtney i Khloé jadą do Miami

Kourtney i Khloé jadą do Miami (ang. "Kourtney and Khloé Take Miami") – amerykański reality show wyemitowany po raz pierwszy na kanale E! 16 sierpnia 2009 roku.
W sierpniu 2009 ogłoszono, że Kourtney i Khloé wystąpią w nowej produkcji, której premierę początkowo wyznaczono na wrzesień 2009. Siostry zdecydowały się poszukać zupełnie nowych wrażeń z dala od rodzinnego domu i wyprowadzić się na słoneczną Florydę do Miami, gdzie otwierają nowy butik. 13 czerwca 2010 (w kraju produkcji) pojawił się drugi sezon.
Trzeci, ostatni sezon serialu miał swoją premierę 20 stycznia 2013.
Odcinki.
Sezon 1.
Pierwszy odcinek wyemitowany 16 sierpnia 2009 na kanale E! obejrzało 2.7 miliona widzów.
Sezon 2.
Pierwszy odcinek drugiego sezonu wyemitowany w Stanach Zjednoczonych obejrzało 2.607 mln widzów. Finałowy odcinek zobaczyło 3.656 mln widzów, co było najlepszym wynikiem spośród wszystkich odcinków jakie do tej pory wyemitowano.

</doc>
<doc id="1817491" url="https://pl.wikipedia.org/wiki?curid=1817491" title="EPIC Racing">
EPIC Racing

EPIC Racing (dawniej Epsilon Euskadi) – hiszpański zespół wyścigowy z siedzibą w Azkoitia. Jedyny większy zespół pochodzący z Kraju Basków, od którego czerpie swoją nazwę. Właścicielem zespołu jest Joan Villadelprat, który przez ponad 30 lat pracował w Formule 1, gdzie związany był z takimi zespołami jak McLaren, Ferrari, Benetton, Tyrell czy Prost Grand Prix. Również obecny szef działu inżynierii - Sergio Rinland, pracował w przeszłości w Królowej Sportów Motorowych. Ekipa startowała w Formule Renault 3.5, Europejskim Pucharze Formuły Renault 2.0, Wschodnioeuropejskim Pucharze Formuły Renault 2.0 i Le Mans Series.
Działalność.
Formuła Renault 3.5.
W latach 2005-2011 zespół startował w Formule Renault 3.5. W 2005 roku podczas pierwszego sezonu serii wywalczył mistrzostwo kierowców i zespołów, kiedy to jego kierowcami byli Robert Kubica i Félix Porteiro. Kubica wygrał 4 z 17 wyścigów, w dwóch startował z pole position, a w jednym zdobył najszybsze okrążenie. Zdobywając 152 punkty został zwycięzcą klasyfikacji indywidualnej. Porteiro był 5. i zdobył 77 punktów, co pozwoliło baskijskiej ekipie zdobyć mistrzostwo zespołów. Był to najlepszy sezon w WSbR tego zespołu. Kolejny sezon ekipa zakończyła na 10 lokacie. W sezonie 2007 było nieco lepiej, bowiem zarówno Filipe Albuquerque, jak i Davide Valsecchi pokusili się o zwycięstwa w wyścigach. Sezon zakończył się dla zespołu tuż za podium. W latach 2008-2010 o zwycięstwach Epsilon Euskadi mógł jedynie pomarzyć. Lata te przyniosły mu odpowiednio 10, 8 i 6 miejsce w klasyfikacji.
W sezonie 2011 ekipa wystartował już z nową nazwą: EPIC Racing, będącą skrótem od Euskadi Phil Imanol Claudio Racing. Był to już nieco lepszy sezon. Sten Pentus i Albert Costa stawali spisali się dobrze, a Hiszpan czterokrotnie stawał na podium oraz zwyciężył niedzielne zmagania na torze Circuit de Catalunya. Przyniosło to zespołowi czwartą lokatę w klasyfikacji zespołów.
Europejski Puchar Formuły Renault 2.0.
W latach 2005-2012 zespół startował w Europejskim Pucharze Formuły Renault 2.0. Odniosła tam dwa zwycięstwa w klasyfikacji zespołów - 2007 (jako Epsilon RedBull) i w 2009 roku. Do tych tytułów znacząco przyłożyli się mistrzowie wśród kierowców z tych sezonów - odpowiednio Brendon Hartley oraz Albert Costa. Poza tym stajnia bardzo dobrze spisała się jeszcze w sezonie 2008, kiedy to stanęła na najniższym stopniu podium wśród kierowców.
Le Mans.
Zespół próbował również swych sił w długodystansowym wyścigu 24 godziny Le Mans, gdzie wystawił dwa samochody Epsilon Euskadi ee1 w kategorii LMP1. Jednak był to pechowy występ baskijskiej ekipy, gdyż oba samochody nie dojechały do mety i w przyszłorocznej edycji zespół nie pojawił się już na starcie.
Próba wejścia do Formuły 1.
Zespół również miał ambicje przejścia do Formuły 1. Dnia 3 czerwca 2009 roku ogłosili, że będą się ubiegać o jedno z trzech wolnych miejsc w sezonie 2010. Zespół jednak znalazł się tylko na liście rezerwowej ogłoszonej przez FIA dnia 12 czerwca 2009 i stracił szanse na start w tegorocznych zmaganiach, zapowiadając podjęcie kolejnej próby za rok, w sezonie 2011. Ta jednak również okazała się nieudana.
Starty.
Europejski Puchar Formuły Renault 2.0.
† – zawodnik nie był liczony do klasyfikacji końcowej.
‡ – zawodnik startował w ekipie Epsilon RedBull.

</doc>
<doc id="1817492" url="https://pl.wikipedia.org/wiki?curid=1817492" title="Algafallet">
Algafallet



</doc>
<doc id="1817493" url="https://pl.wikipedia.org/wiki?curid=1817493" title="Henryk Hoch">
Henryk Hoch

Henryk Paweł Hoch (ur. 4 marca 1950 w Ostródzie) – polski polityk mniejszości niemieckiej, działacz regionalny związany z Mazurami, przewodniczący Stowarzyszenia Mniejszości Niemieckiej „Jodły” w Ostródzie oraz Związku Stowarzyszeń Niemieckich Warmii i Mazur (od 2004). Od 2012 do 2014 przewodniczący rady miejskiej w Ostródzie.
Życiorys.
Urodził się na Mazurach w rodzinie od kilku pokoleń związanej z Warmią, a w szczególności z Bartągiem. Uzyskał wykształcenie technika ekonomisty, po czym pracował w Państwowym Przedsiębiorstwie Gospodarki Rolnej w Ostródzie (1974–1995). Od 1995 zatrudniony w ośrodku wypoczynkowym w Pałacu w Karnitach jako przewodnik i pilot wycieczek zagranicznych.
Po upadku komunizmu związał się ze Stowarzyszeniem Mniejszości Niemieckiej „Jodły” w Ostródzie (niem. "Deutsche Gesellschaft „Tannen” Osterode"), którego pierwszą prezeską była Waltraud Mroczyńska. W 1996 objął funkcję prezesa tej organizacji. Osiem lat później został przewodniczącym Związku Stowarzyszeń Niemieckich w byłych Prusach Wschodnich. W latach 2007, 2010 i 2013 uzyskiwał reelekcję na to stanowisko.
W latach 90. należał do inicjatorów powołania Muzeum Regionalnego w Ostródzie, odbudowy kościoła w Glaznotach oraz pomnika Jedności Europejskiej. W wyborach samorządowych w 1998 uzyskał mandat radnego rady miejskiej w Ostródzie, był jej wiceprzewodniczącym do 2002. W wyborach w 2002 bez powodzenia ubiegał się o reelekcję, którą skutecznie uzyskiwał w wyborach w 2006, 2010 i 2014 z ramienia komitetów organizowanych przez Platformę Obywatelską. Został wybrany na wiceprzewodniczącego Rady Miejskiej w Ostródzie VI kadencji. W 2012 został przewodniczącym rady miejskiej. W wyborach 2011 bez powodzenia ubiegał się o mandat posła z listy Platformy Obywatelskiej, uzyskał 1541 głosów w okręgu Elbląg.
Czynnie uprawiał piłkę nożną i tenis stołowy w ostródzkich klubach Kormoran i Sokół. Przez lata był prezesem obu tych klubów, a także członkiem zarządu Okręgowego Związku Piłki Nożnej w Olsztynie (przez trzy kadencje).
Odznaczony Brązowym Krzyżem Zasługi (2003). W 2021 otrzymał Krzyż Zasługi na Wstędze Orderu Zasługi Republiki Federalnej Niemiec.

</doc>
<doc id="1817500" url="https://pl.wikipedia.org/wiki?curid=1817500" title="Danieł Petrow">
Danieł Petrow

Danieł Bożiłow Petrow (; ur. 6 września 1971 w Warnie) – bułgarski bokser kategorii papierowej. Był srebrnym medalistą letnich igrzysk olimpijskich w Barcelonie i złotym medalistą letnich igrzysk olimpijskich w Atlancie. W latach 1991-1997 zdobywał czterokrotnie medale mistrzostw świata.

</doc>
<doc id="1817505" url="https://pl.wikipedia.org/wiki?curid=1817505" title="Dietmar Brehmer (polityk)">
Dietmar Brehmer (polityk)

Dietmar Artur Brehmer (ur. 1 lutego 1942) – niemiecki działacz regionalny i charytatywny związany z Górnym Śląskiem, wieloletni przewodniczący Niemieckiej Wspólnoty Roboczej „Pojednanie i Przyszłość”.
Życiorys.
Ukończył studia w Akademii Wychowania Fizycznego w Warszawie.
W wyborach w 1989 i 1991 bez powodzenia ubiegał się o mandat senatorski w województwie katowickim (w drugim przypadku uzyskał 130 tys. głosów i 10. miejsce wśród 22 kandydatów). Na początku lat 90. założył Niemiecką Wspólnotę Roboczą „Pojednanie i Przyszłość”, która ubiegała się o mandaty w wyborach samorządowych i parlamentarnych. W 2001 z jej ramienia (KWW Niemiecka Mniejszość Górnego Śląska) startował w wyborach do Sejmu. W 2004 znalazł się wśród założycieli Jedności Górnośląskiej, skupiającej m.in. Związek Górnośląski i Ruch Autonomii Śląska. W wyborach parlamentarnych w 2015 był liderem komitetu Zjednoczeni dla Śląska i kandydował z jego listy do Sejmu. W 2018 zasiadł w radzie politycznej Śląskiej Partii Regionalnej i kandydował z jej listy bez powodzenia do sejmiku śląskiego. Partia została wyrejestrowana w 2023.
Jest prezesem Górnośląskiego Towarzystwa Charytatywnego, a także wydawcą czasopisma „Hoffnung”.

</doc>
<doc id="1817507" url="https://pl.wikipedia.org/wiki?curid=1817507" title="Galeria Attis">
Galeria Attis

Galeria Sztuki ATTIS działa w Krakowie od 2003 roku. Galeria mieści się przy ulicy Starowiślnej 14 w Krakowie. Właścicielem galerii jest Ryszard Lachman. 
Galeria jest członkiem Stowarzyszenia Antykwariuszy Polskich oraz Confédération Internationale des Négociants en Oeuvres d'Art .
W galerii znajdują się prace m.in.

</doc>
<doc id="1817509" url="https://pl.wikipedia.org/wiki?curid=1817509" title="Iwajło Marinow">
Iwajło Marinow

Iwajło Marinow () (ur. 13 lipca 1960 w Warnie jako Ismaił Mustafow) – bułgarski bokser kategorii papierowej. Jest brązowym medalistą letnich igrzysk olimpijskich w Moskwie i złotym medalistą letnich igrzysk olimpijskich w Seulu. W 1982 roku w Monachium zdobył mistrzostwo świata w kategorii papierowej. Jest także czterokrotnym mistrzem Europy z Tampere Warny Aten i Göteborga.

</doc>
<doc id="1817515" url="https://pl.wikipedia.org/wiki?curid=1817515" title="Petyr Lesow">
Petyr Lesow

Petyr Lesow (buł: Петър Лесов; ur. 12 września 1960 w Rakowskim) – bułgarski bokser kategorii muszej i piórkowej. W 1980 roku na letnich igrzyskach olimpijskich w Moskwie zdobył złoty medal. W latach 1991-1992 stoczył 5 przegranych walk zawodowych w kategorii piórkowej. Po zakończeniu zawodniczej kariery został trenerem pięściarstwa. Przez 9 lat był szkoleniowcem klubu CSKA Liteks. W 2007 roku został głównym trenerem narodowej reprezentacji Bułgarii.

</doc>
<doc id="1817522" url="https://pl.wikipedia.org/wiki?curid=1817522" title="Blackalicious">
Blackalicious

Blackalicious – amerykańska grupa hip-hopowa z Kalifornii, założona w 1987 r. przez Gift of Gab'a (Tim Parker) i Xcel'a (Xavier Mosley) która jak na razie wydała trzy płyty.
Historia.
Raperzy poznali się w 1986 r. wtedy właśnie Gab po śmierci matki przeprowadził się z San Fernando Valley do Sacramento, skąd pochodzi Xcel. Obaj poznali się w szkole im. Johna F. Kennedy’ego w Sacramento, gdzie razem zaczęli Pierwsze nagrania, i stworzyli swoje pierwsze demo zafascynowani singlem „Top Billin'” AUDIO 2. Po skończeniu szkoły Xavier zaczął studia na uniwersytecie w Davis, a Gab wrócił do Los Angeles gdzie podjął pracę, ale nadal obaj mieli ze sobą kontakt. W końcu Tim przyjechał do Davis, gdzie na uniwersytecie poznali ich DJ Shadow i Dj Zen z radia KDVS, a także Lyrics Born i Lateef the Truth Speaker. W 1992 r. założyli SoleSides Crew i wydali singla Blackalicious „Swan Lake”. Podpisali kontrakt z brytyjską wytwórnią Mo'Wax, która jednak nie zapewniała im dystrybucji, dlatego SoleSide Crew przekształcił się w Quannum Project i w 1999 r. wydał LP Spectrum, a po roku ukazała się płyta Nia. W 2002 r. Blackalicious przeszedł do MCA dla której wydał LP Blazing Arrow. Gab już sam w 2004 r. nagrał LP 4th Dimensional, a rok później jako Blackalicious wydali The Craft.

</doc>
<doc id="1817523" url="https://pl.wikipedia.org/wiki?curid=1817523" title="I Liceum Ogólnokształcące im. Marii Skłodowskiej-Curie w Starogardzie Gdańskim">
I Liceum Ogólnokształcące im. Marii Skłodowskiej-Curie w Starogardzie Gdańskim

I Liceum Ogólnokształcące im. Marii Skłodowskiej-Curie – najstarsza, powstała w 1880 szkoła średnia w Starogardzie Gdańskim. Obecnie (2009) wchodzi w skład Zespołu Szkół Ogólnokształcących.
Historia szkoły.
Szkoła - powszechnie zwana "Czerwonym Ogólniakiem" - została założona w 1880 r., a jego pierwszym dyrektorem był dr Heinze. Początkowo było to gimnazjum miejskie, jednak już 28 III 1881 zostało podniesione do rangi Gimnazjum Królewskiego (państwowego). W tym czasie uczęszczało do niego 111 gimnazjalistów. W 1887 mury szkoły opuściło pierwszych sześciu maturzystów. W 1920 przeszła pod kuratelę władz polskich. W 1928 powstała pierwsza bursa dla uczniów zamiejscowych, a jej otwarcie uświetnił prezydent RP - Ignacy Mościcki. Do wybuchu II wojny światowej szkołę opuściło ponad 300 absolwentów. W 1947 szkole nadano patronat Stanisława Staszica, a kolejne lata przyniosły podział budynku na dwie odrębne placówki: gimnazjum i liceum. W 1962 zrezygnowano z podziału i nowo połączonej szkole nadano nazwę "Liceum Ogólnokształcącego im. Marii Skłodowskiej–Curie" w Starogardzie Gdańskim, a siedzibą ponownie został budynek przy ul. Świerczewskiego.

</doc>
<doc id="1817534" url="https://pl.wikipedia.org/wiki?curid=1817534" title="Clemente Rojas">
Clemente Rojas

Clemente Rojas (ur. 1 września 1952 w Cartagena de Indias) – kolumbijski bokser wagi piórkowej. W 1972 roku na letnich igrzyskach olimpijskich w Monachium zdobył brązowy medal. Stoczył 26 zawodowych walk, z których zaliczył 10 wygranych, 16 porażek oraz 3 remisy.

</doc>
<doc id="1817537" url="https://pl.wikipedia.org/wiki?curid=1817537" title="George Turpin">
George Turpin

George Turpin (ur. 10 stycznia 1952 w Liverpoolu) – brytyjski bokser kategorii koguciej, brązowy medalista letnich igrzysk olimpijskich w Monachium. W maju 1973 roku przeszedł na zawodowstwo. 7 maja 1973 roku zadebiutował walką z Johnem Mitchellem. Podczas kariery zawodowej stoczył 16 walk. Jego bilans to 11 wygranych, 3 porażki i 2 remisy. Karierę zakończył w 1976 roku walką z Barry Price'em.

</doc>
<doc id="1817538" url="https://pl.wikipedia.org/wiki?curid=1817538" title="August Grodzicki">
August Grodzicki

August Grodzicki (ur. 29 sierpnia 1912, zm. 13 stycznia 2003) – polski dziennikarz, pisarz i krytyk teatralny, redaktor naczelny Kuriera Codziennego (1946–1953).
Życiorys.
W latach 1936–1939 pracował jako redaktor, publicysta i krytyk teatralny w czasopiśmie "Polonia" związanym z chadecją. Był redaktorem technicznym śląskiego pisma "Zwrot". W czasie II wojny światowej uczestniczył w tajnym nauczaniu dziennikarstwa w Krakowie. Po zakończeniu wojny był wiceredaktorem naczelnym "Dziennika Zachodniego" i "Odry". W latach 1946-1953 stał na czele redakcji "Kuriera Codziennego", dziennika SD. Po likwidacji gazety przeszedł do pracy w "Życiu Warszawy", gdzie był m.in. korespondentem we Francji (1958–1962) oraz recenzentem teatralnym. Od 1972 do 1992 pełnił obowiązki redaktora miesięcznika "Le theatre en Pologne".
Zmarł w 2003, został pochowany na cmentarzu Powązkowskim (kwatera 159-4-23/24).

</doc>
<doc id="1817540" url="https://pl.wikipedia.org/wiki?curid=1817540" title="Gilles Berolatti">
Gilles Berolatti

Gilles Berolatti (ur. 4 maja 1944 w Paryżu), francuski szermierz, florecista. Dwukrotny medalista olimpijski.
Największy sukces w karierze odniósł na igrzyskach w Meksyku w 1968, kiedy to wspólnie z kolegami zwyciężył w rywalizacji drużynowej. Cztery lata później w tej samej konkurencji wywalczył brązowy medal.

</doc>
<doc id="1817542" url="https://pl.wikipedia.org/wiki?curid=1817542" title="Kurier Wielkopolski">
Kurier Wielkopolski

Kurier Wielkopolski – polski dziennik wydawany w latach 1946–1950 na terenie Wielkopolski, organ Stronnictwa Demokratycznego. 
Historia.
Gazeta powstała z inicjatywy ówczesnego przewodniczącego Wojewódzkiego Komitetu Stronnictwa Demokratycznego Jana Sobaszka. Pierwszy egzemplarz pisma ukazał się w trzy dni po referendum ludowym 3 lipca 1946. Gazeta była wydawana kolejno przez: Wielkopolską Spółdzielnię Wydawniczą "Kurier", Spółdzielnię Wydawniczą "Kurier" oraz Spółdzielnię Wydawniczą "Prasa Demokratyczna – Nowa Epoka" (od 1949). Na jej utrzymanie środki asygnował Centralny Komitet SD, pismo utrzymywało się również ze składek. Gazeta była drukowana w poznańskiej drukarni św. Wojciecha, następnie w drukarni w Kościanie i ponownie w drukarni św. Wojciecha. 
Pismo ukazywało się jako dziennik (z wyjątkiem poniedziałków) do końca października 1950, następnie zostało przekształcono w mutację "Kuriera Codziennego". Gazeta liczyła 6 stron (w wydaniu niedzielnym: 8) i miała dwie mutacje: gnieźnieńską (do 1949) i ostrowską. Maksymalny nakład na jaki zezwoliły władze wynosił 30 tys., w praktyce był on dwa–trzy razy niższy. 
Funkcję redaktorów naczelnych pełnili kolejno: Albin Wietrzykowski, Oktawian Misiurewicz, Bohdan Danielewski, Jan Cieślak oraz Bolesław Nencki.

</doc>
<doc id="1817544" url="https://pl.wikipedia.org/wiki?curid=1817544" title="Ödön Tersztyánszky">
Ödön Tersztyánszky

Ödön Tersztyánszky (ur. 6 marca 1890 w Csákvár, zm. 21 czerwca 1929 w Budapeszcie) – węgierski szermierz, szablista i florecista. Wielokrotny medalista olimpijski.
Jego talent rozwinął się w wojskowej szkole zawodowej w Peczu. W czasie I wojny światowej został ranny na froncie rosyjskim, raz w prawą rękę, drugi raz otrzymał postrzał w płuca. W czerwcu 1916 podczas ofensywy został schwytany i przewieziony do jednego z obozów jenieckich na Uralu. Sądzono, że zmarł jego imię zapisano w księdze umarłych. Ze względu na poważnie uszkodzoną prawą rękę nauczył się także pisać i mocować lewą. Uciekł z obozu jenieckiego wrócił na front, a następnie dołączył do sztabu Aurela Stromfelda jako oficer sztabowy. Na igrzyskach olimpijskich startował w obu broniach. W 1924 wywalczył srebro w szabli i brąz we florecie w turniejach drużynowych. Cztery lata później zdobył dwa złote medale, triumfując w obu konkurencjach w szabli. W 1927 był wicemistrzem świata w szabli. W 1927 został najmłodszym podpułkownikiem w armii. 13 czerwca 1929 na służbie, wracając do domu z praktyki wojskowej jego motocykl z boczną przyczepą, prowadzony przez jego adiutanta, uderzył w drzewo. Był poważnie ranny w obie stopy, doznał także poważnych obrażeń wewnętrznych, które ostatecznie doprowadziły do jego śmierci. 

</doc>
<doc id="1817545" url="https://pl.wikipedia.org/wiki?curid=1817545" title="Odon Tersztyanszky">
Odon Tersztyanszky



</doc>
<doc id="1817549" url="https://pl.wikipedia.org/wiki?curid=1817549" title="Elżbieta Otffinowska">
Elżbieta Otffinowska

Elżbieta Otffinowska z domu Pąchalska (ur. 12 listopada 1936, zm. 7 listopada 2006) – polska dziennikarka związana z "Kurierem Polskim", "Tygodnikiem Demokratycznym" i "Rzeczpospolitą". 
Życiorys.
Ukończyła studia dziennikarskie na Uniwersytecie Warszawskim, po czym podjęła pracę w "Kurierze Polskim", gdzie była m.in. szefową działu reportażu, a także zastępcą redaktora naczelnego. Był wieloletnim członkiem Stowarzyszenia Dziennikarzy Polskich. W stanie wojennym pomagała kolegom zweryfikowanym negatywnie. W latach 80. publikowała m.in. w "Tygodniku Demokratycznym". Po transformacji ustrojowej i upadku "Kuriera Polskiego" przeszła do pracy w "Rzeczpospolitej". 

</doc>
<doc id="1817553" url="https://pl.wikipedia.org/wiki?curid=1817553" title="Sándor Posta">
Sándor Posta



</doc>
<doc id="1817554" url="https://pl.wikipedia.org/wiki?curid=1817554" title="Sándor Pósta">
Sándor Pósta

Sándor Pósta (ur. 25 września 1888 w Pánd, zm. 4 listopada 1952 w Budapeszcie) – węgierski szermierz, szablista i florecista. Trzykrotny medalista olimpijski z Paryża.
Na igrzyskach olimpijskich startował w obu broniach. Zwyciężył w rywalizacji indywidualnej w szabli, w drużynie wspólnie z kolegami zajął drugie miejsce. Był także członkiem brązowej drużyny we florecie.

</doc>
<doc id="1817555" url="https://pl.wikipedia.org/wiki?curid=1817555" title="Sandor Posta">
Sandor Posta



</doc>
<doc id="1817557" url="https://pl.wikipedia.org/wiki?curid=1817557" title="Hypoxylon">
Hypoxylon

Hypoxylon Bull. (drewniak) – rodzaj grzybów z rzędu próchnilcowców ("Xylariales").
Systematyka.
Pozycja w klasyfikacji według Index Fungorum: "Hypoxylaceae, Xylariales, Xylariomycetidae, Sordariomycetes, Pezizomycotina, Ascomycota, Fungi".
Polską nazwę podali Barbara Gumińska i Władysław Wojewoda. W dawnej literaturze polskiej rodzaj ten znany był również pod nazwą nadrzewnica. Synonimy naukowe: "Ascoporia" Samuels &amp; A.I. Romero,
"Discosphaera" Dumort.,
"Epixylon" Füisting,
"Euhypoxylon" Füisting,
"Hypoxylina" Starbäck,
"Institale" Fr.,
"Perisphaeria" Roussel,
"Pseudosolidum" Lloyd,
"Pyrenodermium" Bonord.,
"Spermatodermia" Wallr.,
"Spermodermia" Tode,
"Sphaeria" Haller.
Cechy charakterystyczne.
Saprotrofy rosnące na drewnie. Owocniki półkuliste, do skorupiastych, wewnątrz czarne, niestrefowane. Konsystencja drewnowata. Otocznie zawierające wewnątrz worki z zarodnikami – czarne, pod całą powierzchnią ułożone w jednej lub dwóch warstwach. Wysyp zarodników czarny. Zarodniki prawie nieprzejrzyste, eliptyczne do podłużnie wygiętych, gładkie, ze szczelinowatą porą rostkową.

</doc>
<doc id="1817561" url="https://pl.wikipedia.org/wiki?curid=1817561" title="Pierścień Poznański">
Pierścień Poznański



</doc>
<doc id="1817562" url="https://pl.wikipedia.org/wiki?curid=1817562" title="All Shall Fall">
All Shall Fall

All Shall Fall - album norweskiej grupy muzycznej Immortal. Wydawnictwo ukazało się 25 września 2009 roku w Europie, natomiast w Stanach Zjednoczonych płyta ukazała się 6 października 2009. W styczniu 2008 roku zespół przystąpił do prac nad albumem. Nagrania rozpoczęto w kwietniu 2009 roku w studiach Abyss i Grieghallen. Miesiąc później nagrania zostały ukończone, opublikowany został również tytuł płyty. Mastering nagrań odbył się w Blacklounge.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Wydania.
Opracowano na podstawie materiału źródłowego.

</doc>
<doc id="1817563" url="https://pl.wikipedia.org/wiki?curid=1817563" title="Boo i ja">
Boo i ja

Boo i ja (ang. "Boo &amp; Me") – brytyjski serial animowany emitowany w Polsce na kanale KidsCo.
Opis fabuły.
Serial opisuje przygody małego orangutana, który wraz z dziećmi przeżywa w dżungli niezwykłe przygody i uczy się jak chronić przyrodę.

</doc>
<doc id="1817565" url="https://pl.wikipedia.org/wiki?curid=1817565" title="Desire (singel Darina)">
Desire (singel Darina)

Desire – trzeci singel szwedzkiego piosenkarza Darina z trzeciej płyty Break the News. Wydany w Szwecji 7 maja 2007, oraz jako drugi singel po utworze "Insanity" w Niemczech.

</doc>
<doc id="1817567" url="https://pl.wikipedia.org/wiki?curid=1817567" title="Broch (ujednoznacznienie)">
Broch (ujednoznacznienie)

Osoby:
Inne:
Zobacz też:

</doc>
<doc id="1817568" url="https://pl.wikipedia.org/wiki?curid=1817568" title="Laurence Rees">
Laurence Rees

Laurence Rees (ur. 1957 w Ayr, Szkocja) – brytyjski historyk, dyrektor kreatywny programów historycznych BBC, autor sześciu książek o tematyce II wojny światowej i zbrodni z nią związanych.
Życiorys.
Kiedy był dzieckiem jego rodzina przeniosła się do Birmingham. Jego ojciec pracował jako producent telewizyjny BBC.
Rees ukończył Solihull School oraz Uniwersytet Oksfordzki. Swoją karierę rozpoczął jako redaktor w serii dokumentalnej "Timewatch", wyprodukowanej przez BBC.
W 1997 napisał, wyreżyserował i wyprodukował serię "Naziści. Ostrzeżenie z historii" (6 odcinków). W roku 2001 "Horror na wschodzie" (2 odcinki), w 2005 "Auschwitz. Naziści i „ostateczne rozwiązanie”" (6 odcinków), natomiast w roku 2008 nakręcił serial "II wojna światowa. Za zamkniętymi drzwiami" (6 odcinków). Otrzymał m.in.: nagrodę BAFT-y, Grierson Award, International Documentary Award, British Press Guild Award i nagrodę festiwalu BANFF. W 2006 roku zdobył tytuł British Book Awards za powieść o Auschwitz-Birkenau – "Auschwitz. Naziści i „ostateczne rozwiązanie”". Dzięki temu stał się pierwszą osobą, która otrzymała dwie nagrody BAFTA, dla serialu telewizyjnego za scenariusz, produkcję i reżyserię, a także British Book Award za książkę, na podstawie której powstał film.
Jego kolejna książka "Za zamkniętymi drzwiami. Kulisy II wojny światowej" została wydana w 2009 roku.
W 2005 roku otrzymał doktorat honoris causa nadany przez Uniwersytet w Sheffield, za zasługi dla historii i telewizji.

</doc>
<doc id="1817569" url="https://pl.wikipedia.org/wiki?curid=1817569" title="Adam Karpiński">
Adam Karpiński

Adam Tadeusz Karpiński ps. „Akar” (ur. 16 grudnia 1897 w Turce, zm. w nocy 18/19 lipca 1939 na Tirsuli) – kapitan obserwator Wojska Polskiego, kawaler Orderu Virtuti Militari, inżynier mechanik, konstruktor lotniczy, taternik, alpinista i himalaista.
Życiorys.
Syn Stanisława i Zofii z domu Kuszepecińska. W latach 1907–1915 uczył się w gimnazjach w Trembowli i Cieszynie. Trafił do Lublina, gdzie pracował jako kierownik działu analiz w laboratorium chemicznym armii austro-węgierskiej. Był uczestnikiem I wojny światowej w szeregach Legionów Polskich. W latach 1918–1920 służył w Wojsku Polskim, najpierw w 23 pułku piechoty, następnie został skierowany na kurs obserwatorski do Oficerskiej Szkoły Obserwatorów Lotniczych. Po jego ukończeniu otrzymał przydział do 12 eskadry wywiadowczej. Swe doświadczenia bojowe opisał w artykule „Moje dobre czasy” opublikowanym w „Młodym Lotniku” z grudnia 1926 r. Zweryfikowany w stopniu porucznika ze starszeństwem z dniem 1 czerwca 1919 roku w korpusie oficerów aeronautyki. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do 5 pułku lotniczego w Lidzie. Na stopień kapitana został mianowany ze starszeństwem z 19 marca 1939 i 1. lokatą w korpusie oficerów lotnictwa.
Po ukończeniu służby wojskowej rozpoczął studia na Wydziale Mechanicznym Politechniki Warszawskiej, w trakcie których odbył praktyki w Zakładach Mechanicznych E. Plage i T. Laśkiewicz oraz we włoskim koncernie S.A. Breda w Mediolanie.
Następnie został projektantem i konstruktorem samolotów sportowych i szybowców, jednym z najlepszych w kraju. W trakcie studiów skonstruował szybowiec SL-1 Akar, który wziął udział w I Konkursie Ślizgowców rozegranym w sierpniu i wrześniu w Białce k. Nowego Targu. Szybowiec w konkursie zajął I miejsce zdobywając I i II nagrodę. Na tym szybowcu 9 kwietnia 1924 roku brat konstruktora, Tadeusz Karpiński, ustanowił rekord Polski w długotrwałości lotu wynoszący 4 minuty i 5 sekund. W 1924 roku opracował, w ramach konkursu ogłoszonego przez Ministerstwo Komunikacji, projekt samolotu pasażerskiego. W 1926 roku uczestniczył w konkursie ogłoszonym przez Podlaską Wytwórnię Samolotów na samolot szkolny.
W czerwcu 1926 roku obronił dyplom inżyniera i rozpoczął pracę w Podlaskiej Wytwórni Samolotów jako konstruktor lotniczy. Został skierowany na roczne specjalistyczne studia uzupełniające do Turynu, po ich ukończeniu został w PWS kierownikiem działu montażu samolotów.
Jako zawodnik i organizator brał udział w licznych zawodach, badał warunki do tworzenia lotnisk szybowcowych w Beskidach i na Podtatrzu. W latach 1924–1925 kierował dwoma wyprawami szybowcowymi w okolice Babiej Góry mającymi za zadanie wyszukiwać nowe tereny do uprawiania szybownictwa. Od 1922 do 1924 roku był prezesem Sekcji Lotniczej przy Kole Mechaników-Studentów Politechniki Warszawskiej, uprawiał narciarstwo i wioślarstwo. W 1923 roku był w składzie zwycięskiej ósemki Warszawskiego Towarzystwa Wioślarskiego w międzyklubowych regatach rozegranych na Wiśle. W 1924 roku, w składzie reprezentacji Akademickiego Związku Sportowego, brał udział w zawodach wioślarskich rozegranych w Gdańsku. W 1927 roku był jednym z założycieli Aeroklubu Akademickiego w Warszawskie, w 1929 r. brał udział w tworzeniu Klubu Lotniczego PWS (w latach 1930–1931 był jego prezesem). W 1929 roku przeszedł przeszkolenie w Klubie Lotniczym PWS i otrzymał licencję pilota turystycznego I kategorii. W lipcu 1930 wziął udział jako mechanik pokładowy w początkowej fazie rajdu lotniczego dookoła Europy międzynarodowych zawodów Challenge 1930, z pilotem Zbigniewem Babińskim na PWS-50 (18-21 lipca).
W 1932 roku zakończył pracę w PWS i przeniósł się do Kierownictwa Zaopatrzenia Aeronautyki, na następnie do Państwowych Zakładów Lotniczych w Warszawie.
Był autorem wielu publikacji z dziedziny lotnictwa, zarówno fachowych, jak i popularnych. Zajmował się też konstruowaniem sprzętu alpinistycznego, jak namiotów („Akar-Ramada”), śpiworów czy tzw. „rakobutów”.
Był mężem Wandy Czarnockiej-Karpińskiej, ojcem Marka i Jacka.
Wspinaczka.
Taternictwo.
Od roku 1922 zajmował się wspinaczką – początkowo w Tatrach, gdzie kładł nacisk na rozwój taternictwa zimowego ze szczególnym uwzględnieniem długich, wielodniowych przejść. Miał na koncie wiele pierwszych wejść zimowych na szczyty tatrzańskie od Banówki na zachodzie do Nowego Wierchu na wschodzie. Na Lodowy Szczyt wszedł zimą północną ścianą. W zimie 1925 dokonał samotnego przejścia grani Tatr Zachodnich od Bobrowca do Tomanowego Wierchu Polskiego (z czterema biwakami w namiocie). Trzy lata później razem z Konstantym Narkiewiczem-Jodko przeszedł zimą znaczną część grani Tatr Wysokich – od Przełęczy pod Kopą do Białej Ławki. Trasa ta wymagała jedenastu biwaków w namiocie i obejścia trudnych fragmentów.
Góry wysokie.
Od 1925 Karpiński uczestniczył w wyprawach w Alpy, w 1936 kierował w tych górach wyprawą Klubu Wysokogórskiego i był tam kierownikiem obozu treningowego. W latach 1933–1934 był jednym z sześciu uczestników pierwszej polskiej wyprawy w Andy. Dokonał w jej trakcie m.in. pierwszego wejścia na wierzchołek Mercedario (6720 m n.p.m.), trzeci co do wysokości szczyt Ameryki (wówczas uznawany za drugi).
Już w 1924, a ponownie w 1938, Karpiński planował polską wyprawę, która miałaby zdobyć Mount Everest. W 1939 kierował I Polską Wyprawą w Himalaje. Podczas tej wyprawy 2 lipca 1939 Jakub Bujak i Janusz Klarner zdobyli wierzchołek Nanda Devi East (7434 m), co było ówczesnym wysokościowym rekordem Polski.
Razem z inż. Stefanem Bernadzikiewiczem Karpiński atakował podczas tej wyprawy szczyt Tirsuli (7074 m) w Himalajach Garhwalu. Próba zakończyła się tragicznie – obaj wspinacze zginęli w lawinie w nocy z 18 na 19 lipca 1939 roku. Ich ciała nie zostały odnalezione. Jego grób symboliczny znajduje się na cmentarzu ewangelicko-reformowanym w Warszawie (kwatera K1-2-21).
W dwudziestoleciu międzywojennym Karpiński był jedną z osób, dzięki którym nastąpił rozwój zimowego taternictwa oraz alpinizmu w Polsce. Zwracał uwagę na konieczność dobrej organizacji wyjazdów, odnosił sukcesy propagandowe. Wspinanie w Tatrach, Alpach, a także Andach traktował jako ćwiczenia przed wyprawami w Himalaje.

</doc>
<doc id="1817577" url="https://pl.wikipedia.org/wiki?curid=1817577" title="Thimerosal">
Thimerosal



</doc>
<doc id="1817578" url="https://pl.wikipedia.org/wiki?curid=1817578" title="Thimerosol">
Thimerosol



</doc>
<doc id="1817579" url="https://pl.wikipedia.org/wiki?curid=1817579" title="Timerosal">
Timerosal



</doc>
<doc id="1817580" url="https://pl.wikipedia.org/wiki?curid=1817580" title="Obrona Egeru">
Obrona Egeru

Obrona Egeru – starcie zbrojne, które miało miejsce we wrześniu 1552 roku między Imperium osmańskim a Królestwem Węgier. Była najważniejszym zwycięstwem Węgrów podczas wojny z Turcją.
Przyczyny bitwy.
W 1521 Turcy po zajęciu Belgradu skierowali się na północny zachód, zagrażając kolejnym ziemiom chrześcijańskim. W 1526 roku rozpoczęli kampanię skierowaną przeciwko Węgrom. Początkowo Sulejman I zażądał od Węgrów uiszczenia wysokiego trybutu, ci jednak odrzucili te żądania. Siły tureckie zostały więc skierowane na północ. W 1526 Węgry poniosły klęskę w bitwie pod Mohaczem, w wyniku czego duża część Węgier wraz ze stolicą Budą dostała się po turecką okupację. W 1541 roku ziemie węgierskie zostały podzielone na trzy odrębne części. Środek kraju z Budą i Pesztem został włączony w granice imperium osmańskiego i stał się prowincją turecką. Na wschodzie, pod rządami Jana Zapolyi, powstało zhołdowane Osmanom księstwo siedmiogrodzkie, a zachodnia część z dzisiejszą Słowacją i Chorwacją rządzona była przez habsburskich królów węgierskich. Przez kolejne lata Turcy podejmowali kolejne próby ekspansji na te tereny.
Przebieg bitwy.
Pod twierdzą w Egerze Turcy stanęli w sile ok. 150 000 żołnierzy, z czego 80 000 stanowiła regularna armia dobrze wyszkolonych żołnierzy wraz z artylerią. Resztę stanowiły tabory i służby pomocnicze. Obrońcami było około 2100 zawodowych żołnierzy pod dowództwem kapitana Istvána Dobó, wymieszanych z powstańcami, wywodzącymi się z lokalnej ludności chłopskiej. Walczyło także kilka kobiet. Wśród obrońców znajdował się również 250-osobowy oddział austriackich muszkieterów pod dowództwem Gergelyego Bornemissza. Obrońcy przez 39 dni w stosunku 1 do 50 odpierali ataki wroga, zmuszając Turków do odstąpienia od oblężenia.
Znaczenie bitwy.
W dziejach Węgier bitwa o Eger miała podobne znaczenie jak w historii Polski obrona Częstochowy. Zwycięstwo to dało Węgrom nadzieję na wyzwolenie spod osmańskiej okupacji. Turcy co prawda zdobyli w końcu Eger, ale stało się to dopiero 44 lata później. Panowali oni na zdobytych ziemiach przez 150 lat, a Eger był okupowany najkrócej spośród węgierskich miast, bo tylko 91 lat. Dopiero w wyniku odsieczy wiedeńskiej dominacja Turcji na tym terenie została zatrzymana. Skuteczna obrona twierdzy w Egerze stała się jednak bardzo ważnym narodowym symbolem w świadomości narodu węgierskiego, pozwalając przetrwać czasy niewoli pod władzą turecką.

</doc>
<doc id="1817582" url="https://pl.wikipedia.org/wiki?curid=1817582" title="Sylwia Bernadotte">
Sylwia Bernadotte



</doc>
<doc id="1817590" url="https://pl.wikipedia.org/wiki?curid=1817590" title="Tiantong Rujing">
Tiantong Rujing

Tiantong Rujing (chiń. 天童如淨, pinyin "Tiāntóng Rújìng"; kor. 천동여정 "Ch’ŏndong Yŏjŏng"; jap. "Tendō Nyojō"; wiet. "Thiên Đồng Như Tịnh"; ur. 1163, zm. 17 lipca 1228) – chiński mistrz chan szkoły caodong, znany także jako Changweng Rujing.
Życiorys.
Rujing pochodził z miasta Weijiang położonego w Mingzhou, w pobliżu współczesnego miasta Ningbo w prow. Zhejiang.
Już w dzieciństwie wykazywał niezwykłą inteligencję i po zostaniu mnichem buddyjskim poświęcił się całkowicie studiowaniu sutr i siastr.
Jednak w wieku 19 lat porzucił studiowanie doktryny i został uczniem mistrza chan Furonga Daokaia. Po pewnym czasie odszedł od niego, aby praktykować u mistrza Songyuana Chongyuego (1132–1202). Następnie został uczniem mistrza Wuyonga Jingquana ze szkoły linji, ucznia wielkiego mistrza Dahui Zonggao.
Wreszcie został uczniem mistrza ze szkoły caodong – Xuedou Zhijiana (1105–1192). Pod jego kierunkiem osiągnął oświecenie.
Po otrzymaniu przekazu Dharmy od nauczyciela, przez ponad 20 lat wędrował przenosząc się z klasztoru do klasztoru.
W 1210 r. został mianowany opatem klasztoru Qingliang w Jinling (w Nankinie). Przebywał tam i nauczał przez kilka lat. Potem bardzo krótko był opatem w klasztorze Jingtuchan. Następnie, na życzenie cesarza, był opatem klasztoru Jingzi na południowym brzegu Jeziora Zachodniego w Hangzhou. Podczas jego rezydowania w tym klasztorze został nagrodzony przez cesarza purpurową szatą, którą zdecydowanie odrzucił. Potem, stosunkowo krótko, prowadził klasztor Shuiyan w Mingzhou, po czym przez 9 miesięcy był powtórnie opatem Jingzi.
W 1225 r. został wyznaczony 13 opatem klasztoru Jingde na górze Tiantong, po śmierci jego dotychczasowego opata, mistrza chan szkoły linji – Wuji Liaopaia.
Przez następne cztery lata, aż do swojej śmierci, prowadził ten klasztor.
Przed śmiercią napisał wiersz
Nauczanie.
Rujing był niezwykle krytycznie nastawiony do współczesnych mu mistrzów chan. Zaatakował ich wysuwając trzy zastrzeżenia
Ten element jego nauk został przekazany przez Dōgena, który umieścił go w swoim tekście. Jednak ta cecha jego nauczania została opisana tylko i wyłącznie przez Dōgena i w żadnych innych pismach związanych z Rujingiem, nie ma nawet śladu takich jego poglądów
Jednak krytyka mistrza poszła także dalej i krytykował także chan za separowanie się od innych tradycji buddyzmu chińskiego. Ideą mistrza było zjednoczenie buddyzmu.
Kładł bardzo wielki nacisk na praktykę medytacji – "zhiguan dazuo" (jap. "shikan taza"). Uważał, że jedynie skoncentrowane, intensywne siedzenie w medytacji, było konieczne dla oświecenia, a wszystkie inne czynności (jak np. palenie kadzidełek, oddawanie czci, recytowanie sutr itd.) – były zupełnie niepotrzebne.
Sam był przykładem dla innych mnichów. Mistrz siedział w medytacji do godziny po 23 w nocy. Wstawał przed 3 w nocy i medytował dalej. Nigdy nie opuścił nawet jednego dnia
Ważnym elementem jego nauki było „wyrzucenie kurzu z umysłu” (chiń. "shenxin tuoluo"), co cofało go o kilkaset lat i stawiało właściwie w jednym rzędzie z Yuquanem Shenxiu. Jednak Dōgen nie naśladował tu swojego nauczyciela, gdyż istotą jego nauczania stało się „odrzucenie ciała i umysłu”, co jest jakościowo czymś zupełnie innym. Rujing pragnął przywrócić pierwotny stan umysłu przez oczyszczenie go z zanieczyszczeń. Natomiast Dōgen uważał, iż nie ma niczego, do czego pierwotny stan czystości musi być przywracany.
Olbrzymią zasługą Rujinga jest przeniesienie dzięki Dōgenowi jego nauczania do Japonii, gdzie szkoła sōtō jest największą szkołą zenu.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1817595" url="https://pl.wikipedia.org/wiki?curid=1817595" title="Lucanska dolina">
Lucanska dolina



</doc>
<doc id="1817600" url="https://pl.wikipedia.org/wiki?curid=1817600" title="Tical 2000">
Tical 2000



</doc>
<doc id="1817601" url="https://pl.wikipedia.org/wiki?curid=1817601" title="Method Man (utwór)">
Method Man (utwór)



</doc>
<doc id="1817602" url="https://pl.wikipedia.org/wiki?curid=1817602" title="C.R.E.A.M">
C.R.E.A.M



</doc>
<doc id="1817606" url="https://pl.wikipedia.org/wiki?curid=1817606" title="Front Wyzwolenia Narodowego im. Farabundo Marti">
Front Wyzwolenia Narodowego im. Farabundo Marti



</doc>
<doc id="1817610" url="https://pl.wikipedia.org/wiki?curid=1817610" title="Sordariomycetes">
Sordariomycetes

"Sordariomycetes" O.E. Erikss. &amp; Winka – klasa workowców ("Ascomycota"), której typem nomenklatorycznym jest "Sordaria". Jest to jedna z najliczniejszych w gatunki grup workowców.
Charakterystyka.
Workowce nie tworzące porostów. Wytwarzają askokarpy przeważnie w formie perytecjum, rzadziej klejstotecjum, a worki są zazwyczaj 8-zarodnikowe, pozbawione wieka ("operculum") i ułożone na podstawie lub na obwodzie hymenium. Są szeroko rozpowszechnione i występują praktycznie we wszystkich ekosystemach. Mogą być patogenami roślin (np. "Cryphonectria parasitica" powodująca zgorzel kasztana i "Magnaporthe grisea" atakująca ryż), stawonogów lub ssaków, a także pasożytami lub saprotrofami. Należący do tej klasy grzyb "Neurospora crassa" jest organizmem modelowym w badaniach molekularnych i genetycznych.
Do "Sordariomycetes" należą liczne gatunki znane tylko w postaci anamorf, Dawniej gatunki te zaliczane były do grupy grzybów niedoskonałych. Wiele gatunków z rzędów "Hypocreales", "Ophiostomatales" i "Chaetosphaeriales" ma dwie, a czasami nawet więcej anamorf.
Systematyka.
Klasę "Sordariomycetes" utworzyli Ove Eriksson i Katarina Winka w artykule "Supraordinal taxa of Ascomycota", opublikowanym w „Myconet” z 1997:
Dawniej gatunki "Sordariomycetes" zaliczane były do "Pyrenomycetes" – taksonu utworzonego przez Lewisa Davida von Schweinitza w 1832 roku.
Według aktualizowanej klasyfikacji Index Fungorum bazującej na "Dictionary of the Fungi" do klasy "Sordariomycetes" należą:
Klasyfikacja jest niedokończona. Liczne gatunki, rodzaje, a także całe rodziny i rzędy nie zostały jeszcze zaklasyfikowane do taksonów wyższego rzędu.

</doc>
<doc id="1817611" url="https://pl.wikipedia.org/wiki?curid=1817611" title="Listopad 2009">
Listopad 2009



</doc>
<doc id="1817620" url="https://pl.wikipedia.org/wiki?curid=1817620" title="Antonio Francesco Peruzzini">
Antonio Francesco Peruzzini

Antonio Francesco Peruzzini (ur. 1643 lub 1646 w Ankonie, zm. 1724 w Mediolanie) – włoski malarz pejzażysta, syn malarza i miedziorytnika Domenico Peruzziniego (1601-1671), brat malarzy Giovanni i Paolo Peruzzinich.
Malował wspólnie z Alessandro Magnasco i Sebastiano Ricci.
W zbiorach Muzeum Narodowego w Warszawie znajduje się przypisywany mu obraz „Pejzaż z woziwodą”.

</doc>
<doc id="1817621" url="https://pl.wikipedia.org/wiki?curid=1817621" title="Cupel (885 m)">
Cupel (885 m)

Cupel (885 m, 887 m) – niezbyt wybitny, porośnięty lasem szczyt górski w północno-wschodniej części Pasma Policy w Beskidzie Żywieckim. Znajduje się w głównym grzbiecie tego pasma i jest zwornikiem dla 3 grzbietów. Grzbiet główny biegnie w kierunku północno-zachodnim poprzez przełęcz do Drobnego Wierchu (867 m), w drugą stronę grzbiet ten opada początkowo w północno-wschodnim, później południowo-wschodnim kierunku poprzez górę Gawroń (756 m) do doliny Bystrzanki. Grzbiet boczny biegnie w kierunku południowym również do doliny Bystrzanki, niżej znów się rozgałęziając. Stoki Cupla opadają do dolin trzech potoków: Mostów Potok, Rusinów Potok i potok Wędźno.
Szczyt Cupla jest płaski i niepozorny, porośnięty lasem bukowym. Poniżej szczytu znajduje się wykop będący pozostałością stanowiska ogniowego z okresu II wojny światowej. Przez szczyt Cupla prowadzi znakowany szlak turystyczny, a na przełęczy między Cuplem i Drobnym Wierchem znajduje się węzeł szlaków turystycznych. Na południowych stokach Cupla znajduje się duża polana Mytjosikówka.
Szlak turystyczny.
Zboczami Cupla prowadzi zielono znakowany szlak turystyczny, omijający jego wierzchołek po północnej stronie. Szlak ten na przełęczy między Cuplem i Drobnym Wierchem dołącza do czerwonego Głównego Szlaku Beskidzkiego biegnącego dalej grzbietem Pasma Policy.

</doc>
<doc id="1817625" url="https://pl.wikipedia.org/wiki?curid=1817625" title="Mieczkowski">
Mieczkowski



</doc>
<doc id="1817629" url="https://pl.wikipedia.org/wiki?curid=1817629" title="Seattle Center Coliseum">
Seattle Center Coliseum



</doc>
<doc id="1817634" url="https://pl.wikipedia.org/wiki?curid=1817634" title="Stary Machnów">
Stary Machnów



</doc>
<doc id="1817635" url="https://pl.wikipedia.org/wiki?curid=1817635" title="Nowy Machnów">
Nowy Machnów



</doc>
<doc id="1817637" url="https://pl.wikipedia.org/wiki?curid=1817637" title="LA Forum">
LA Forum



</doc>
<doc id="1817638" url="https://pl.wikipedia.org/wiki?curid=1817638" title="L.A. Forum">
L.A. Forum



</doc>
<doc id="1817639" url="https://pl.wikipedia.org/wiki?curid=1817639" title="Los Angeles Forum">
Los Angeles Forum



</doc>
<doc id="1817643" url="https://pl.wikipedia.org/wiki?curid=1817643" title="Jan Verkolje">
Jan Verkolje

Jan Verkolje (ur. 9 lutego 1650 w Amsterdamie, zm. 8 maja 1693 w Delfcie) – holenderski malarz, rysownik i grafik okresu baroku.
Życiorys.
Był uczniem Jana Lievensa. Działał w Amsterdamie. W 1672 roku osiedlił się w Deltcie, wstępując do cechu artystów w 1673, którego był kilkakrotnie dziekanem w latach 1678–1688.
Malował portrety oraz obrazy mitologiczne i rodzajowe, w których widoczne są wpływy Gabriëla Metsu, Gerarda ter Borcha oraz Caspara Netschera. Tworzył też grafiki techniką mezzotinty. Prawdopodobnie nigdy nie odwiedził Anglii, ale niektóre z jego rycin datowane na 1680–1684 są opisane po angielsku i były przeznaczone na rynek londyński.
Jego syn i uczeń Nicolaes Verkolje (1673–1746) malował sceny rodzajowe w stylu Gabriëla Metsu. Drugi jego syn, Jana Verkolje II, również był malarzem. Oprócz synów Verkolje uczył też takich malarzy, jak Albertus van der Burch (1672–1745), Joan van der Spriet (1660–1690), Thomas van der Wilt (16S9–1733) i Willem Verschuuring (1659–1715).

</doc>
<doc id="1817644" url="https://pl.wikipedia.org/wiki?curid=1817644" title="Selektywność odbiornika radiowego">
Selektywność odbiornika radiowego

Selektywność odbiornika radiowego – zdolność do wyodrębnienia spośród różnych sygnałów wielkiej częstotliwości doprowadzonych do wejścia odbiornika tylko sygnału o takiej częstotliwości, na którą jest nastrojony.
Obwody wejściowe odbiornika nie są w stanie zapewnić odpowiedniej selektywności, a jedynie dokonują selekcji wybranego pasma.
Dlatego w celu uzyskania odpowiedniej selektywności odbiornika stosuje się odpowiednie formowanie sygnału w torze pośredniej częstotliwości.
W odbiornikach z pośrednią przemianą częstotliwości, głównej selekcji dokonuje się w torze wzmacniacza p.cz. przez zastosowanie odpowiednich filtrów.
W zależności od przeznaczenia, rodzaju odbiornika, jak i rodzaju odbieranych modulacji, we wzmacniaczach pośredniej częstotliwości stosuje się różne filtry, mogą to być np. filtry ceramiczne, kwarcowe w celu uzyskania odpowiedniej selektywności odbiornika i głównie od tych filtrów zależy selektywność odbiornika.
W odbiornikach o bezpośredniej przemianie częstotliwości (homodynowych), głównej selekcji dokonuje się w torze małej częstotliwości, przez zastosowanie odpowiednich filtrów dolnoprzepustowych, lub odpowiednich wzmacniaczy selektywnych małej częstotliwości.
Odbiorniki te w zasadzie są budowane i wykorzystywane jedynie przez radioamatorów, krótkofalowców.
Najczęściej używaną miarą selektywności jest tłumienie sygnałów niepożądanych określonego rodzaju, wyrażonych w decybelach. Tłumienie sygnału niepożądanego jest to wyrażony w decybelach stosunek poziomu sygnału wejściowego o częstotliwości niepożądanej do poziomu sygnału o częstotliwości dostrojenia odbiornika, gdy każdy z tych sygnałów zapewnia normalną moc wyjściową.

</doc>
<doc id="1817647" url="https://pl.wikipedia.org/wiki?curid=1817647" title="Speck">
Speck



</doc>
<doc id="1817652" url="https://pl.wikipedia.org/wiki?curid=1817652" title="Siba Shakib">
Siba Shakib

Siba Shakib (ur. w Teheranie) – irańsko-niemiecka pisarka i autorka filmów dokumentalnych oraz aktywistka polityczna. Pisze w języku niemieckim.
W 2001 opublikowała książkę "Nad Afganistanem Bóg już tylko płacze", przetłumaczoną na 27 języków i nagrodzoną nagrodą P.E.N.. Książka, oparta na prawdziwej historii, stała się tak sławna, że nazywano organizacje czy przedszkola imieniem jej głównej bohaterki, Shrin-Gol.
Od lat 90. zaangażowana w sprawy ojczystego Iranu u sąsiadującego z nim Afganistanu. Wyreżyserowała o nim nagrodzony niemiecką nagrodą obrony praw człowieka film dokumentalny "A Flower for the Women of Kabul".
Obecnie mieszka w Nowym Jorku, we Włoszech i w Dubaju. Pracuje nad sfilmowaniem swojej powieści "Samira i Samir".

</doc>
<doc id="1817660" url="https://pl.wikipedia.org/wiki?curid=1817660" title="All Night Long 4">
All Night Long 4

All Night Long 4 (inny tytuł: All Night Long R) – japoński horror z 2002 roku w reżyserii Katsuyi Matsumury.
Fabuła.
Głównym bohaterem filmu jest młody, samotny mężczyzna. Dzięki internetowi dowiaduje się o dziewczynie o imieniu Reika. Pewnej nocy zjawia się u niej w domu i zabija ją, pozbawiając kilku części ciała. Mężczyzna wypatruje sobie kolejną ofiarę. Podczas wizyty w jej mieszkaniu usypia ją i zanosi do siebie. Mimo że kobieta jest jego więźniem z czasem zdaje się powstawać między nimi pewna więź. Pod koniec filmu w domu porywacza zjawia się włamywacz. Po zobaczeniu martwej kobiety (tu wychodzi na jaw, że owa więź była jedynie wyobraźnią głównego bohatera) próbuje opuścić mieszkanie.

</doc>
<doc id="1817661" url="https://pl.wikipedia.org/wiki?curid=1817661" title="Sun Chuanfang">
Sun Chuanfang

Sun Chuanfang (ur. 1885, zm. 13 listopada 1935 w Tianjinie) – chiński wojskowy i militarysta.
W latach 1905-1910 odbył studia wojskowe w Japonii, po powrocie do kraju wstąpił do Armii Beiyang. W 1921 roku został dowódcą dywizji. 
W 1923 roku został gubernatorem wojskowym prowincji Fujian. W następnych latach zdołał opanować prowincje Jiangsu, Anhui i Jiangxi, stając się w 1925 roku najpotężniejszym militarystą w środkowowschodnich Chinach. Pokonany przez siły Armii Narodowo-Rewolucyjnej podczas ekspedycji północnej zbiegł na teren koncesji japońskiej w Tianjinie, gdzie w 1935 roku został zamordowany przez córkę jednego z oficerów, który zginął z jego ręki.

</doc>
<doc id="1817662" url="https://pl.wikipedia.org/wiki?curid=1817662" title="Supplementary services">
Supplementary services



</doc>
<doc id="1817665" url="https://pl.wikipedia.org/wiki?curid=1817665" title="Gift of Gab">
Gift of Gab

Gift of Gab, Gab, właśc. Timothy Parker (ur. 1971 w Panorama City, zm. 18 czerwca 2021) – amerykański raper, tworzył wraz z Xcelem duet Blackalicious.
Życiorys.
W wieku 15 lat razem ze starszym bratem, po śmierci matki przeprowadził się do Sacramento, gdzie podjął naukę w szkole im. Johna F. Kennedy’ego, w klasie o profilu ekonomicznym. Tam właśnie poznał Xcela z którym stworzył duet Blackalicious. Gab już w szkole interesował się rapem, i brał udział w bitwach na rymy. Pierwsze demo nagrali na pożyczonym sprzęcie, zafascynowani utworem „"Top Billin"” grupy Audio Two. Po zakończeniu szkoły raper wrócił do Los Angeles i zaczął prace w telemarketingu. Ponownie duet spotkał się w Davis gdzie studiował Xcel. Jako Blackalicious nagrali razem trzy albumy, a sam raper wydał pięć albumów, ostatni z nich to "Escape 2 Mars" z 2009 roku. Gift of Gab był uznawany za jednego z najbardziej kreatywnych niezależnych raperów w Stanach Zjednoczonych.
Zmarł 18 czerwca 2021.

</doc>
<doc id="1817671" url="https://pl.wikipedia.org/wiki?curid=1817671" title="Balboa Stadium">
Balboa Stadium

Balboa Stadium – stadion sportowy położony w San Diego. Został zbudowany w 1914 roku. Zaprojektowano go na 15 tys. miejsc, w 1961 doszło jednak do przebudowy w związku z którą powiększono go do 34 tys. miejsc. 19 września 1919 roku prezydent Woodrow Wilson wygłosił na oczach 50 tys. ludzi zgromadzonych na stadionie przemówienie dotyczące powołania Ligi Narodów. 
Występowało tu wiele zespołów i muzyków takich jak: The Beatles, Jimi Hendrix (03.09.1968), The Doors, Jefferson Airplane czy Crosby, Stills, Nash and Young.

</doc>
<doc id="1817676" url="https://pl.wikipedia.org/wiki?curid=1817676" title="Catherina McKiernan">
Catherina McKiernan

Catherina McKiernan (ur. 30 listopada 1969) – irlandzka biegaczka długodystansowa, olimpijka.

</doc>
<doc id="1817677" url="https://pl.wikipedia.org/wiki?curid=1817677" title="Obszary Północne">
Obszary Północne



</doc>
<doc id="1817682" url="https://pl.wikipedia.org/wiki?curid=1817682" title="Nad Afganistanem Bóg już tylko płacze">
Nad Afganistanem Bóg już tylko płacze

Nad Afganistanem Bóg już tylko płacze – powieść Siby Shakib, urodzonej i wychowanej w Teheranie, w Iranie aktywnej politycznie pisarki i autorki filmów dokumentalnych piszącej w języku niemieckim. Książkę, wydaną w 2001 roku w języku niemieckim przetłumaczono na 27 języków i nagrodzono nagrodą P.E.N.. Książka, oparta na prawdziwej historii, stała się tak sławna, że nazywano organizacje czy przedszkola imieniem jej głównej bohaterki, Shrin-Gol W Polsce książkę wydano w 2003 roku 1971 (tłumaczenie – Anna Kryczyńska). Pozycja została wydana przez Warszawskie Wydawnictwo Literackie Muza, w formacie A5, zawiera 300 stron.
Opis książki.
Książka ta, którą pisząca po niemiecku Iranka Siba Shakib poświęca ludziom wolnym oraz zniewolonym, ma motto z Alberta Einsteina "Pokój nie rodzi się przy użyciu siły tylko dzięki porozumieniu". Autorka przedstawia w niej prawdziwą historię afgańskiej kobiety, Shirin-Gol, której dzieciństwo naznaczyła walka ojca i braci z Rosjanami. Niemniej ważnym jednak dla jej poczucia własnej wartości okazuje się czas, jaki spędziła ona ucząc się w szkole czytać i pisać. Ta młodziutka dziewczyna, bardzo wcześnie poślubiwszy jednego z wojowników, zmuszona jest do ciągłej tułaczki, najpierw podczas walk o władzę mudżahedinów, a potem żyjąc w reżymie wprowadzonym przez talibów. Bohaterka przekracza granice to przebywając w obozie uchodźców w Pakistanie, to stając się emigrantką w Iranie (najpierw pełnym współczucia, z czasem odrzucającym Afganów). W międzyczasie rośnie jej rodzina. Przedmiotem czułej troski Shirin-Gol stają się też dzieci poczęte z gwałtu, czy z oddania się za cenę utrzymania rodziny przy życiu. Shirin-Gol przejmuje też z miłością opiekę nad swoim doświadczonym kalectwem, a w miarę upływu lat uzależnionym też od opium mężem.

</doc>
<doc id="1817683" url="https://pl.wikipedia.org/wiki?curid=1817683" title="Jaycee Okwunwanne">
Jaycee Okwunwanne

Jaycee John Akwani Okwunwanne (ur. 8 października 1985 w Lagos) – piłkarz bahrajński pochodzenia nigeryjskiego grający na pozycji napastnika.
Kariera klubowa.
Okunwanne urodził się w nigeryjskim Lagos. W młodym wieku wyemigrował do Bahrajnu i tam też rozpoczął karierę piłkarską w klubie Al-Ahli Manama. W 2005 roku zadebiutował w jego barwach w bahrajńskiej Premier League. W Al-Ahli grał przez półtora roku. Na początku 2007 roku został piłkarzem Al-Muharraq Sports Club. W 2007 i 2008 roku wywalczył z nim mistrzostwo Bahrajnu. Inne sukcesy, które osiągnął z Al-Muharraq, to: zdobycie Pucharu Bahrajnu w 2008 roku, Puchar Korony Księcia Bahrajnu w 2008 roku i zwycięstwo w AFC Cup w 2008 roku.
Latem 2008 roku Okunwanne przeszedł do belgijskiego Excelsioru Mouscron. 16 sierpnia 2008 roku zadebiutował w Jupiler League w wygranym 2:1 wyjazdowym meczu z A.F.C. Tubize i w debiucie zdobył gola. W Excelsiorze stał się podstawowym zawodnikiem i tworzył w nim linię ataku z Guillaume'em François. W 2009 roku został wolnym zawodnikiem, gdy jesienią tamtego roku klub zbankrutował.
Na początku 2010 roku Okunwanne odszedł do tureckiego Eskişehirsporu. Następnie grał w kuwejckim Al-Jahra SC, katarskim Al-Kharitiyath SC, rodzimym Al-Muharraq, katarskim Al-Mesaimeer SC oraz tajskich Bangkok United i Air Force FC.
Kariera reprezentacyjna.
W reprezentacji Bahrajnu Okwunwanne zadebiutował w 2006 roku. W 2007 roku został powołany przez selekcjonera Milana Máčalę do kadry na Puchar Azji 2007. W meczach kwalifikacji do mistrzostw świata w RPA strzelił 2 gole: z Malezją (4:1) i w barażu z Arabią Saudyjską (2:2).

</doc>
<doc id="1817685" url="https://pl.wikipedia.org/wiki?curid=1817685" title="Jaycee John Akwani Okwunwanne">
Jaycee John Akwani Okwunwanne



</doc>
<doc id="1817687" url="https://pl.wikipedia.org/wiki?curid=1817687" title="Jaycee John">
Jaycee John



</doc>
<doc id="1817691" url="https://pl.wikipedia.org/wiki?curid=1817691" title="Mistrzostwa Świata Kobiet w Curlingu 1992">
Mistrzostwa Świata Kobiet w Curlingu 1992

Mistrzostwa Świata Kobiet w Curlingu 1992 odbyły się między 28 marca a 5 kwietnia 1992 w niemieckim Garmisch-Partenkirchen, na Olympic Eisstadion.
Tytuł mistrzyń świata po 11 latach przerwy zdobyły Szwedki (Elisabet Johansson) pokonując w finale Amerykanki (Lisa Schoeneberg) 8:4. Brązowe medale po porażkach w półfinałach zdobyły Kanadyjki (Connie Laliberte) i Szwajcarki (Janet Hürlimann). Stany Zjednoczone po raz pierwszy w historii zdobyły medal mistrzostw świata kobiet. 

</doc>
<doc id="1817699" url="https://pl.wikipedia.org/wiki?curid=1817699" title="Kościół św. Teresy i klasztor ss. Opatrzności Bożej we Lwowie">
Kościół św. Teresy i klasztor ss. Opatrzności Bożej we Lwowie

Kościół św. Teresy i klasztor ss. Opatrzności Bożej we Lwowie – jest położony przy ul. Bandery 32 (ukr. вул. Бандери, 32; przed 1945 - ul. Leona Sapiehy).
Historia kościoła i klasztoru.
W 1857 zostało założone we Lwowie z inicjatywy arcybiskupa lwowskiego Łukasza Baranieckiego zgromadzenie zakonne sióstr Opatrzności Bożej; założycielką była Antonina Mirska. W latach 1860 – 1862 przy ul. Leona Sapiehy (obecnie ul. Stepana Bandery), wybudowano niewielki kościół wraz z klasztorem. Siostry Opatrzności Bożej prowadziły zakład wychowawczo-naukowy dla uczennic szkól powszechnych.
Projekt kościoła wykonał architekt Józef Franc. Kościół był jednonawowy, murowany z cegły, tynkowany. Zamykała go pięcioboczna ołtarzowa absyda. Nad nawą zbudowano metalową sygnaturkę. Wnętrze ścian zdobiły drewniane panele i malowidła ścienne utrzymane w stylu neorenesansu i neobaroku. 
W prezbiterium zbudowano ołtarz główny a w nawie – dwa boczne. W ołtarzu głównym znajdował się obraz Niepokalanego Poczęcia NMP pędzla córki Aleksandra Fredry, hrabiny Zofii Szeptyckiej oraz drewniane rzeźby św. Piotra i Pawła. W ołtarzach bocznych były obrazy Matki Boskiej Nieustającej Pomocy i św. Teresy z Ávili. 
W 1892 w kościele umieszczono organy firmy Jana Śliwińskiego.
W 1903 przeprowadzono remont kościoła pod kierownictwem architekta W. Halickiego. Kolejny remont miał miejsce w latach 1927 – 1929. 
W czasie wojny kościół został zarekwirowany przez Niemców na potrzeby wojskowe.
Po II wojnie światowej kościół i budynki klasztorne przekazano na potrzeby Politechniki Lwowskiej, która przebudowała gmach kościoła dzieląc go na trzy piętra i lokując tam swoje laboratoria. Do dnia dzisiejszego zachowała się jednak absyda kościoła. 
Siostry Opatrzności Bożej po opuszczeniu klasztoru wyjechały do Polski.

</doc>
<doc id="1817700" url="https://pl.wikipedia.org/wiki?curid=1817700" title="Cisowa Przełęcz">
Cisowa Przełęcz

Cisowa Przełęcz (słow. "Predné Tisovské sedlo") – bezleśna przełęcz położona na wysokości ok. 1302 m n.p.m. (według innych źródeł ok. 1307 m) znajdująca się w grani odchodzącej na północny zachód od wierzchołka Golicy Jaworzyńskiej w słowackiej części Tatr Wysokich. Siodło Cisowej Przełęczy oddziela Czerwoną Skałkę od sąsiadującej z nią Skrajnej Cisowej Czuby. Cisowa Przełęcz jest wyłączona z ruchu turystycznego i nie prowadzą na nią żadne szlaki, gdyż znajduje się na obszarze ochrony ścisłej.
Pierwsze wejścia na siodło Cisowej Przełęczy nie są znane, wchodzono na nią zapewne od dawna, gdyż jest przełęczą łatwo dostępną.

</doc>
<doc id="1817701" url="https://pl.wikipedia.org/wiki?curid=1817701" title="Teleusługi">
Teleusługi



</doc>
<doc id="1817704" url="https://pl.wikipedia.org/wiki?curid=1817704" title="Młoda Białoruś">
Młoda Białoruś

Młoda Białoruś (biał. Маладая Беларусь) – białoruski młodzieżowy ruch polityczny opowiadający się za demokratycznymi przemianami na Białorusi i ochroną kultury narodowej.
Historia.
Powstanie organizacji ogłoszono 28 września 2008 roku – w dzień przeprowadzenia na Białorusi wyborów parlamentarnych. Nazwa „Młoda Białoruś” pojawiła się w 2004 – taka była nazwa koalicji wyborczej powstałej na czas wyborów parlamentarnych. Powołanie do życia nowego ruchu jest powodowane przyszłymi wyborami prezydenckimi w 2011. Celem Ruchu jest zjednoczenie istniejących struktur młodzieżowych dla organizacji skutecznej kampanii wyborczej.
Idea powołania organizacji wyszła od Artura Fińkiewicza.
Zadaniem Ruchu „Młoda Białoruś” na lata 2008–2011 jest organizacja oraz prowadzenie kampanii mobilizacyjnych w gronie młodzieży. Ruch zamierzał zorganizować pozytywną kampanię propagandową na rzecz demokratyzacji oraz europeizacji Białorusi, a w następnej kolejności na rzecz demokratycznego kandydata na prezydenta w 2011. Zamierza również prowadzić kampanię propagandową przeciwko Aleksandrowi Łukaszence i jego rządom.

</doc>
<doc id="1817705" url="https://pl.wikipedia.org/wiki?curid=1817705" title="Ostrogski">
Ostrogski



</doc>
<doc id="1817707" url="https://pl.wikipedia.org/wiki?curid=1817707" title="2300 Jackson Street">
2300 Jackson Street

2300 Jackson Street – ostatni album The Jacksons wydany przez Epic Records.
Album nagrany został przez Jermaine'a, Jackiego, Randy'ego, i Tito Jackson. Michael Jackson i Marlon Jackson razem z siostrami Rebbie i Janet pojawiają się tylko w tytułowym utworze.

</doc>
<doc id="1817708" url="https://pl.wikipedia.org/wiki?curid=1817708" title="Zadnia Cisowa Czuba">
Zadnia Cisowa Czuba

Zadnia Cisowa Czuba (słow. "Zadná Tisovka") – mało wybitne wzniesienie o wysokości ok. 1370 m n.p.m. znajdujące się w grani odchodzącej na północny zachód od wierzchołka Golicy Jaworzyńskiej w słowackich Tatrach Wysokich. Od Golicy Jaworzyńskiej oddzielona jest siodłem przełęczy Goły Brzeżek, a od Skrajnej Cisowej Czuby oddziela ją przełęcz o wysokości ok. 1340 m. Na Zadnią Cisową Czubę nie prowadzą żadne znakowane szlaki turystyczne, ponieważ znajduje się w obrębie ścisłego rezerwatu, którym objęty jest masyw Szerokiej Jaworzyńskiej.
Zadnia Cisowa Czuba jest wyższą z dwóch Cisowych Czub – Skrajna Cisowa Czuba jest niższa o ok. 10 m. U jej podnóża, po stronie Doliny Białej Wody, znajduje się duża polana Biała Woda, przez którą przebiega niebiesko znakowany szlak turystyczny prowadzący w kierunku Rohatki. W niektórych źródłach, np. w przewodniku "Tatry Wysokie" Witolda Henryka Paryskiego, nie wyróżnia się dwóch Cisowych Czub – Zadnia i Skrajna Cisowa Czuba figurują pod wspólną nazwą Cisowa Czuba.
Pierwsze wejścia na Zadnią Cisową Czubę nie są znane, pasterze i myśliwi wchodzili na nią od dawna.

</doc>
<doc id="1817711" url="https://pl.wikipedia.org/wiki?curid=1817711" title="Moving Violation">
Moving Violation

Moving Violation – ostatni album The Jackson 5 wydany w wytwórni Motown. Po wydaniu tego albumu zespół przeniósł się do wytwórni CBS i zmienił nazwę na The Jacksons.

</doc>
<doc id="1817712" url="https://pl.wikipedia.org/wiki?curid=1817712" title="Karl Kiepfer">
Karl Kiepfer

Karl Kiepfer (ur. 1906, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Hauptscharführer.
Członek NSDAP, SS (od 1933) i Waffen-SS (od 1938). Od lutego 1939 do maja 1944 pełnił służbę w obozie głównym Dachau jako urzędnik administracji i kierownik komanda więźniarskiego. Uczestniczył także w ewakuacji obozu.
W procesie członków załogi Dachau (US vs. Nikolaus Fiedler i inni), który miał miejsce w dniach 22–23 maja 1947 przed amerykańskim Trybunałem Wojskowym w Dachau skazany został na 3 lata pozbawienia wolności za składanie karnych raportów na więźniów.

</doc>
<doc id="1817714" url="https://pl.wikipedia.org/wiki?curid=1817714" title="Ulica św. Idziego w Krakowie">
Ulica św. Idziego w Krakowie

Ulica św. Idziego – ulica w Krakowie na Starym Mieście, biegnie u podnóża wawelskiego wzgórza. Stanowi część I obwodnicy. Łączy ul. Podzamcze z ulicami św. Gertrudy oraz Stradomską, która jest jej przedłużeniem.
Do 1941 roku ulica był niewielką przecznicą ul. Grodzkiej, pomiędzy kościołem św. Idziego (od którego wzięła nazwę) a wybudowaną w XIX wieku kamienicą zwaną Dębno. Podczas II wojny światowej i okupacji Krakowa, Niemcy przeprowadzali porządkowanie otoczenia Wawelu i wyburzyli dom. Wtedy wytyczono ulicę w obecnym kształcie.
U zbiegu ulic św. Idziego i Grodzkiej do początku XIX w. znajdowała się Brama Grodzka. Obecnie w pobliżu tego samego miejsca znajduje się replika posągu Światowida ze Zbrucza.

</doc>
<doc id="1817718" url="https://pl.wikipedia.org/wiki?curid=1817718" title="Mój pogląd na literaturę">
Mój pogląd na literaturę

Mój pogląd na literaturę. Rozprawy i szkice – zbiór esejów i publicystyki literackiej Stanisława Lema po raz pierwszy wydany nakładem Wydawnictwa Literackiego w roku 2003 jako 24. tom "Dzieł zebranych" autora. Posłowie napisał prof. Jerzy Jarzębski.
Dzieło jest podzielone na trzy części, podobnie jak jego pierwowzór – "Rozprawy i szkice" (1975), skąd pochodzi większość utworów. Pierwsza część zawiera eseje literackie, druga - omówienia wybranych pozycji literatury (m.in. z serii wydawniczej WL „Stanisław Lem poleca”), trzecia - artykuły dotyczące nauki i technologii.

</doc>
<doc id="1817719" url="https://pl.wikipedia.org/wiki?curid=1817719" title="London Research Institute">
London Research Institute

London Research Institute – brytyjski instytut, który prowadził badania w zakresie biologii raka. Należał do Cancer Research UK – organizacji zajmującej się badaniami nad rakiem. W 2015 roku doszło do połączenia National Institute for Medical Research (Medical Research Council) oraz London Research Institute w wyniku czego powstał Francis Crick Institute.
Instytut składał się z 46 jednostek badawczych znajdujących się w dwóch lokalizacjach: Lincoln’s Inn Fields (LIF) w centralnym Londynie oraz Clare Hall (CH) w South Mimms, Hertfordshire.

</doc>
<doc id="1817720" url="https://pl.wikipedia.org/wiki?curid=1817720" title="Ulica Droga do Zamku w Krakowie">
Ulica Droga do Zamku w Krakowie

Ulica Droga do Zamku – ulica w Krakowie na Starym Mieście, biegnie od ul. św. Idziego południowym stokiem wzgórza wawelskiego do Bramy Bernardyńskiej a dalej od bramy na dziedziniec zewnętrzny Wawelu prowadzi wewnętrzna ulica.
Od roku 1846, po wcieleniu Rzeczypospolitej Krakowskiej do Austrii, na Wawelu stacjonowali austriaccy żołnierze. Zamek zamieniono w koszary artylerzystów. W tym czasie wjazd na wzgórze był tylko jeden, od ul. Kanoniczej.
Po rozpoczęciu fortyfikowania Krakowa (od 1850 roku) armia austriacka podjęła prace mające przekształcić wzgórze w cytadelę.
Austriaccy inżynierowie wojskowi zaplanowali nowy wjazd. Wzdłuż południowego, stromego stoku wzgórza, które było częścią Plant i rosły na nim drzewa brzoskwiniowe i były winnice, splantowano teren i zbudowano stosunkowo łagodny dojazd dla artylerii, dowozu amunicji i zaopatrzenia dla wojska oraz do budowanego w tym czasie szpitala wojskowego. Wjazdu do cytadeli strzegła brama i most zwodzony znajdujące się w miejscu dzisiejszej Bramy Bernardyńskiej. Od drogi prowadziła przecznica do kolejnej zbudowanej przez Austriaków, pod Basztą Senatorską, bramy.
Droga prowadziła od placu Bernardyńskiego (zakończenie ul. Grodzkiej) czego pamiątką jest obecnie niewielki, ślepy fragment ulicy u podnóża wawelskiego wzgórza.
Podczas II wojny światowej Niemcy uporządkowali otoczenie Wawelu burząc kilka stojących wokół niego kamienic m.in. zburzyli kamienicę zwaną „Dębno” stojącą na miejscu dzisiejszej ulicy św. Idziego i zbudowali nowy dojazd. Zbudowali także, w 1943 roku, na miejscu wyburzonej austriackiej bramy wjazdowej, bramę zwaną obecnie Bramą Bernardyńską a zaprojektowaną przez Adolfa Szyszko-Bohusza. Droga otrzymała dzisiejszy kształt.
Ulica jest jedyną drogą dojazdową na wzgórze dostępną dla pojazdów, jest też jednym z dwóch wejść dla turystów.
W pobliżu skrzyżowania z ul. św. Idziego znajduje się replika posągu Światowida ze Zbrucza.

</doc>
<doc id="1817731" url="https://pl.wikipedia.org/wiki?curid=1817731" title="Morpurgo">
Morpurgo

Morpurgo:

</doc>
<doc id="1817741" url="https://pl.wikipedia.org/wiki?curid=1817741" title="Aziz Bouderbala">
Aziz Bouderbala

Abdelaziz El Idrissi Bouderbala (arab. عزيز الإدريسي بودربالة) (ur. 26 grudnia 1960 w Casablance) – marokański piłkarz grający na pozycji pomocnika.
Kariera klubowa.
Aziz Bouderbala karierę piłkarską rozpoczął w 1977 roku w klubie Wydad Casablanca. Z Wydadem zdobył mistrzostwo Maroka 1978 oraz trzykrotnie Puchar Maroka 1978, 1979, 1981. 
Dobra gra zaowocowała transferem do szwajcarskiego FC Sion. Z drużyną ze Sionu Bouderbala zdobył Puchar Szwajcarii 1986. W 1988 przeniósł się do Francji, do Racingu Paryż. W klubie z Paryża grał przez dwa lata. W sezonie 1989-1990 trenerem Racingu był Henryk Kasperczak. W tym sezonie Racing dotarł do finału Pucharu Francji.
W latach 1990-1992 Aziz Bouderbala grał w Olympique Lyon, po czym w 1992 przeniósł się do portugalskiego G.D. Estoril-Praia. Ostatnie dwa lata kariery spędził w szwajcarskim FC Sankt Gallen, gdzie zakończył karierę w 1995 roku.
Kariera reprezentacyjna.
W reprezentacji Maroka Aziz Bouderbala grał w latach 1977-1992.
W 1980 i 1981 uczestniczył w przegranych eliminacjach do Mistrzostw Świata 1982. W 1985 roku uczestniczył w zakończonych sukcesem eliminacjach do Mistrzostw Świata 1986.
Na Mundialu w Meksyku Aziz Bouderbala był podstawowym zawodnikiem i wystąpił we wszystkich czterech meczach Maroka z reprezentacją Polski, reprezentacją Anglii, reprezentacją Portugalii oraz reprezentacją RFN. Później uczestniczył w przegranych eliminacjach do Mistrzostw Świata 1990.
Obok udziału w Mistrzostwach Świata Aziz Bouderbala trzykrotnie uczestniczył w Pucharze Narodów Afryki w 1986 (czwarte miejsce), 1988 (czwarte miejsce) i 1992.
Ciekawostki.
W 1986 roku Aziz Bouderbala zajął drugie miejsce w plebiscycie na Piłkarza Roku w Afryce, przegrywając jedynie z kolegą z drużyny narodowej Badou Ezzakim.

</doc>
<doc id="1817743" url="https://pl.wikipedia.org/wiki?curid=1817743" title="Motarzyno (stacja kolejowa)">
Motarzyno (stacja kolejowa)

Motarzyno – zlikwidowana stacja kolejowa w Motarzynie, w województwie pomorskim, w Polsce. Stacja znajdowała się przy nieczynnej linii kolejowej ze Słupska do Budowa.

</doc>
<doc id="1817744" url="https://pl.wikipedia.org/wiki?curid=1817744" title="Josef Muller">
Josef Muller

Josef Muller (ur. 1908, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Hauptscharführer.
Członek NSDAP, SS (od marca 1932) i Waffen-SS (od września 1933). Od listopada 1934 pełnił służbę w obozie głównym Dachau, kierując między innymi różnego rodzaju warsztatami, w których pracowali więźniowie. W procesie członków załogi Dachau (US vs. Nikolaus Fiedler i inni), który miał miejsce w dniach 22–23 maja 1947 przed amerykańskim Trybunałem Wojskowym w Dachau skazany został na 3 lata pozbawienia wolności za udział w egzekucjach i bicie więźniów.

</doc>
<doc id="1817746" url="https://pl.wikipedia.org/wiki?curid=1817746" title="Goły Brzeżek">
Goły Brzeżek

Goły Brzeżek (słow. "Holý briežok") – szeroka przełęcz położona na wysokości ok. 1350 m n.p.m. (według innych pomiarów ok. 1368 m) znajdująca się w grani, która odchodzi na północny zachód od wierzchołka Golicy Jaworzyńskiej w słowackich Tatrach Wysokich. Siodło przełęczy Goły Brzeżek oddziela Golicę Jaworzyńską od Zadniej Cisowej Czuby. Na Goły Brzeżek nie prowadzą żadne znakowane szlaki turystyczne, gdyż przełęcz ta leży na obszarze ochrony ścisłej, którym objęty jest cały masyw Szerokiej Jaworzyńskiej wraz z jej dwoma ramionami.
Poniżej Gołego Brzeżka, po stronie Doliny Białej Wody, znajduje się duża polana Biała Woda, na której stoi leśniczówka TANAP-u.
Pierwsze wejścia na Goły Brzeżek nie są znane, na przełęcz tę wchodzono od dawna z racji jej łatwej dostępności.

</doc>
<doc id="1817747" url="https://pl.wikipedia.org/wiki?curid=1817747" title="Kurt Rauch">
Kurt Rauch

Kurt Rauch (ur. 1908, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
Członek NSDAP, SS (od 1932) i Waffen-SS (od 1933). Od 1934 pełnił służbę jako posłaniec, urzędnik administracji, ordynans i telefonista w obozie głównym Dachau do lipca 1938. Następnie został kierownikiem jednego z warsztatów, w których pracowali więźniowie i pozostał na tym stanowisku do lipca 1943.
W procesie członków załogi Dachau (US vs. Nikolaus Fiedler i inni), który miał miejsce w dniach 22–23 maja 1947 przed amerykańskim Trybunałem Wojskowym w Dachau skazany został na 3 lata pozbawienia wolności za pobicie czterech więźniów żydowskich w 1942.

</doc>
<doc id="1817748" url="https://pl.wikipedia.org/wiki?curid=1817748" title="August Stoltz">
August Stoltz

August Wilhelm Stoltz (ur. 1889, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Obersturmführer.
Członek NSDAP (od 1933), SS (od 1933) i Waffen-SS (od 1940). Od 1940 do czerwca 1944 pełnił służbę jako, kolejno, jako strażnik, dowódca plutonu wartowniczego i dowódca kompanii wartowniczej. Od października 1944 do grudnia 1944 był komendantem podobozu "Allach". Następnie przeniesiony został do podobozu "Kempten", gdzie sprawował identyczne stanowisko, a także kierował jednym z komand więźniarskich do kwietnia 1945. Kierował również ewakuacją "Kempten".
W procesie członków załogi Dachau (US vs. Alois Mühlbauer i inni), który miał miejsce 11 czerwca 1947 przed amerykańskim Trybunałem Wojskowym w Dachau skazany został na 4 lata pozbawienia wolności za współodpowiedzialność za fatalne warunki panujące w podobozie "Kempten".

</doc>
<doc id="1817749" url="https://pl.wikipedia.org/wiki?curid=1817749" title="Brandenburg nad Hawelą">
Brandenburg nad Hawelą



</doc>
<doc id="1817750" url="https://pl.wikipedia.org/wiki?curid=1817750" title="Dyzjunkcja">
Dyzjunkcja



</doc>
<doc id="1817753" url="https://pl.wikipedia.org/wiki?curid=1817753" title="Rudolf Berger">
Rudolf Berger

Rudolf Berger (ur. 1911, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Rottenführer.
Od grudnia 1939 do kwietnia 1945 pełnił służbę jako kucharz w "Schleissheim", podobozie KL Dachau. W procesie członków załogi Dachau (US vs. Johann Antkowiak i inni), który miał miejsce w dniach 30 czerwca – 1 lipca 1947 przed amerykańskim Trybunałem Wojskowym w Dachau skazany został na 3 lata pozbawienia wolności za bicie więźniów i składanie na nich karnych raportów.

</doc>
<doc id="1817754" url="https://pl.wikipedia.org/wiki?curid=1817754" title="Said Dghay">
Said Dghay

Said Dghay (ur. 14 stycznia 1964) – marokański piłkarz grający na pozycji bramkarza.
Kariera klubowa.
Said Dghay podczas Mistrzostw Świata 1994 był zawodnikiem marokańskiego klubu Olympique Casablanca.
Kariera reprezentacyjna.
W reprezentacji Maroka Said Dghay grał w latach dziewięćdziesiątych.
W 1994 roku uczestniczył w Mistrzostwach Świata 1994.
Na Mundialu w USA Said Dghay był rezerwowym i nie wystąpił w żadnym spotkaniu.

</doc>
<doc id="1817756" url="https://pl.wikipedia.org/wiki?curid=1817756" title="Johann Antkowiak">
Johann Antkowiak

Johann Antkowiak (ur. 1897, zm. ?) – zbrodniarz nazistowski, członek załogi niemieckiego nazistowskiego obozu koncentracyjnego Dachau i SS-Oberscharführer.
Życiorys.
Członek NSDAP (od 1933) i SS. Od lipca 1941 do kwietnia 1945 pełnił służbę jako podoficer kompanii wartowniczej. W procesie członków załogi Dachau (US vs. Johann Antkowiak i inni), który odbył się w dniach 30 czerwca – 1 lipca 1947 przed amerykańskim Trybunałem Wojskowym w Dachau skazany został na 3 lata pozbawienia wolności za bicie więźniów.

</doc>
<doc id="1817757" url="https://pl.wikipedia.org/wiki?curid=1817757" title="Beverly Randolph">
Beverly Randolph

Beverly Dawn Randolph (ur. 10 sierpnia 1964 r.) – amerykańska aktorka pochodząca z Kalifornii. Najbardziej znana z roli bezbronnej Tiny w kultowym horrorze komediowym "Powrót żywych trupów" (1985), karierę filmową zakończyła po udziale w nadmienionej produkcji, z dorobkiem zaledwie czterech ról – w tym jednej serialowej. Zagrała też w kilku telewizyjnych spotach reklamowych.
Córka scenografki Virginii L. Randolph, ma siostrę-bliźniaczkę Kimberly, wraz z którą wystąpiła jako niemowlę w filmach "Szczególna przysługa" (1965) oraz "Shenandoah" (1965). W 1982 roku ukończyła University High School w Los Angeles w stanie Kalifornia.
Jest licencjonowanym pilotem. Licencję uzyskała w roku 1991.
Alternatywnie znana jako Beverly Hartley, mierzy 163 cm. Od 1988 roku jest żoną scenografa Claytona Hartleya, któremu urodziła jedno dziecko.

</doc>
<doc id="1817758" url="https://pl.wikipedia.org/wiki?curid=1817758" title="Cecha konstrukcyjna">
Cecha konstrukcyjna

Cecha konstrukcyjna (ang. feature) – w CAD predefiniowany obiekt charakterystyczny, taki jak: powierzchnia płaska, powierzchnia walcowa, dwie powierzchnie równoległe, próg, gwint, szczelina, otwór, rowek itd. Liczba cech konstrukcyjnych zależy od konkretnego programu CAD, w praktyce wynosi od kilku do kilkudziesięciu. Pierwszym programem bazującym na cechach konstrukcyjnych był Pro/ENGINEER (1988 rok). Inne tłumaczenie na język polski terminu „feature” to „całostka”. Modelowanie oparte na cechach konstrukcyjnych (FBM) jest jedną z metod modelowania cyfrowego.

</doc>
<doc id="1817759" url="https://pl.wikipedia.org/wiki?curid=1817759" title="Fritz Hradilek">
Fritz Hradilek

Fritz Alois Hradilek (ur. 1906, zm. ?) − SS-Sturmmann, zbrodniarz nazistowski, członek załogi niemieckiego obozu koncentracyjnego Dachau.
Obywatel czechosłowacki narodowości niemieckiej. Od 25 stycznia 1943 do 22 września 1944 roku pełnił służbę jako strażnik w obozie głównym Dachau. Następnie był sanitariuszem w podobozie "Kaufberen" od 23 września 1944 do 8 maja 1945 roku. Brał udział w ewakuacji obozu.
W procesie członków załogi Dachau (US vs. Franz Fröschl i inni), który miał miejsce 9 lipca 1947 roku przed amerykańskim Trybunałem Wojskowym w Dachau skazany został na 3 lata pozbawienia wolności za znęcanie się nad chorymi więźniami w podobozie "Kaufberen". Dalsze losy nieznane.

</doc>
<doc id="1817760" url="https://pl.wikipedia.org/wiki?curid=1817760" title="Franz Fröschl">
Franz Fröschl

Franz Rudolf Fröschl (ur. 1889, zm. ?) – zbrodniarz nazistowski, SS-Scharführer, członek załogi niemieckich obozów koncentracyjnych Mauthausen-Gusen i Dachau.
Służbę obozową rozpoczął 1 maja 1942 w Mauthausen, gdzie pozostał do marca 1943] Następnie od marca 1943 do marca 1944 był zbrojmistrzem w obozie głównym Dachau, skąd przeniesiono go do podobozu "Allach", gdzie do września 1944 sprawował stanowisko kierownika kantyny. Identyczną funkcję pełnił również w podobozie "Kaufering" od września 1944 do kwietnia 1945. 
W procesie członków załogi Dachau (US vs. Franz Fröschl i inni), który miał miejsce 9 lipca 1947 przed amerykańskim Trybunałem Wojskowym w Dachau skazany został na 2,5 roku pozbawienia wolności za bicie więźniów kijem.

</doc>
<doc id="1817762" url="https://pl.wikipedia.org/wiki?curid=1817762" title="Johann Trummer">
Johann Trummer

Johann Trummer (ur. 1918, zm. ?) – zbrodniarz nazistowski, esesman, członek załogi niemieckiego obozu koncentracyjnego Dachau.
W trakcie II wojny światowej pełnił służbę w Mühldorf, podobozie KL Dachau. W procesie członków załogi Dachau (US vs. Michael Vogel i inni), który miał miejsce w dniach 8–15 lipca 1947 przed amerykańskim Trybunałem Wojskowym w Dachau skazany został na 4 lata pozbawienia wolności za znęcanie się nad więźniami.

</doc>
<doc id="1817764" url="https://pl.wikipedia.org/wiki?curid=1817764" title="Jan Kazimierz Siwek">
Jan Kazimierz Siwek

Jan Kazimierz Siwek (ur. 25 sierpnia 1945 w Warszawie) – poeta, bajkopisarz, satyryk, autor słuchowisk radiowych, tekstów piosenek, a także skeczy, monologów, scenariuszy programów telewizyjnych i widowisk teatralnych.
Życiorys.
Wychowywał się w Warszawie, na ulicy Chmielnej, gdzie jego ojciec miał warsztat szewski. Ukończył Technikum Księgarskie w Warszawie. Studiował andragogikę.
Debiutował w 1968 roku w Almanachu Łódzkiej Wiosny Poetów /wyd. PAX/.
W latach siedemdziesiątych związał się z ruchem studenckim – jako poeta z Forum Poetów Hybrydy jako satyryk z nurtem kabaretowym klubów: "Klub Mospan", Klub Stodoła, Klub Remont i Klub Hybrydy. W tych ostatnich stworzył wraz ze Stanisławem Zygmuntem kabaret "Helota", który zadebiutował programem "A może by coś z ludzi?". W następnych latach współpracował m.in. z kabaretami "Pan Tu Mieszka" i "Piosenkariat".
Imał się różnych zawodów. Był pomocnikiem murarza, elektromonterem, bibliotekarzem, instruktorem kulturalno-oświatowym, konferansjerem, aktorem.
W 1981 roku zakończył pracę etatową na stanowisku zastępcy szefa hotelu robotniczego przy ul. Wł. Reymonta w Warszawie i rozpoczął zawodową działalność autorską.
W latach osiemdziesiątych prowadził studio piosenki w klubie Politechniki Warszawskiej "Riwiera-Remont" i w klubie SGPiS "Park".
Był też kierownikiem artystycznym kabaretu "Warsztat" działającym pod egidą Związku Autorów i Kompozytorów Rozrywkowych ZAKR w kawiarni hotelu MDM w Warszawie.
Od 1990 roku współpracuje z Programem Trzecim Polskiego Radia tworząc, wraz z Sylwestrem Witkowskim, "Reportaż penetrujący" i z Programem Pierwszym Polskiego Radia pisząc teksty do magazynu Marcina Wolskiego ZSYP, stworzył cykl "Dzielnicowy Niedźwiadek" dla magazynu satyrycznego "KIWI" (450 odcinków z Krzysztofem Kowalewskim w roli głównej). Jan Kazimierz Siwek tworzy również dla dzieci. Jego książki dla dzieci wydaje między innymi wydawnictwo Wilga.
Bibliografia – wybrane tytuły.
Jego książki "Kaczuszka Pogaduszka", "Kopareczka Śpioszka", "Kotka Ślicznotka", "Radiowozik Czaruś", "Bajka o Lwie" (wydawnictwo Wilga)
są tłumaczone na różne języki m.in. norweski, litewski, czeski, węgierski, francuski.
Baza Biblioteki Narodowej.

</doc>
<doc id="1817765" url="https://pl.wikipedia.org/wiki?curid=1817765" title="Abdellah Bidane">
Abdellah Bidane

Abdellah Bidane lub Abdellah Bidar (ur. 19 sierpnia 1967) – marokański piłkarz grający na pozycji obrońcy.
Kariera klubowa.
Abdellah Bidane w czasie Mistrzostw Świata 1986 grał w Olympique Khouribga.
Kariera reprezentacyjna.
W reprezentacji Maroka Abdellah Bidane grał w latach osiemdziesiątych. W 1986 roku uczestniczył w Mistrzostwach Świata 1986 w Meksyku.Na Mundialu był rezerwowym i nie wystąpił w żadnym spotkaniu. W tym samym roku zajął z Marokiem 4. miejsce w Pucharze Narodów Afryki 1986. W 1989 roku uczestniczył w przegranych eliminacjach do Mistrzostw Świata 1990.

</doc>
<doc id="1817766" url="https://pl.wikipedia.org/wiki?curid=1817766" title="Wilhelm Deeg">
Wilhelm Deeg

Wilhelm Deeg (ur. 1907, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Unterscharführer.
Z zawodu malarz. Od listopada 1944 do kwietnia 1945 pełnił służbę jako kierownik komanda więźniarskiego w "Mühldorf", podobozie KL Dachau. W procesie członków załogi Dachau (US vs. Ludwig Silbermann i inni), który miał miejsce w dniach 23–24 lipca 1947 przed amerykańskim Trybunałem Wojskowym w Dachau, skazany został na 4 lata pozbawienia wolności za bicie więźniów kolbą karabinu i kijem.

</doc>
<doc id="1817769" url="https://pl.wikipedia.org/wiki?curid=1817769" title="Heinrich Beck (esesman)">
Heinrich Beck (esesman)

Heinrich Beck (ur. 1913, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
Z zawodu rolnik. Członek NSDAP (od 1933), SA i SS. Od listopada 1944 do kwietnia 1945 pełnił służbę jako kierownik komanda więźniarskiego w Mühldorf, podobozie KL Dachau. W procesie członków załogi Dachau (US vs. Heinrich Beck i inni), który miał miejsce w dniach 30–31 lipca 1947 przed amerykańskim Trybunałem Wojskowym w Dachau skazany został na 3 lata pozbawienia wolności za bicie więźniów.

</doc>
<doc id="1817770" url="https://pl.wikipedia.org/wiki?curid=1817770" title="Tadeusz Bieńkowski (oficer)">
Tadeusz Bieńkowski (oficer)

Tadeusz Bronisław Bieńkowski (ur. 26 maja 1897 roku w Chorostkowie, zm. 1 stycznia 1946 roku w Przemyślu) – kapitan Wojska Polskiego.
Życiorys.
Absolwent Szkoły Podchorążych Piechoty w Ostrowi Mazowieckiej z 9 czerwca 1919 roku. Początkowo w wojsku austriackim. W I pierwszej wojnie światowej walczył na froncie rosyjskim, a następnie na froncie południowym, gdzie trafił do niewoli francuskiej. Do Polski wrócił z Błękitną Armią gen. Hallera.
Od 23 marca 1919 roku służył w 15 pułku piechoty „Wilków” w Bochni, a potem w Dęblinie, gdzie dowodził 3 kompanią. Uczestniczył w wojnie polsko-bolszewickiej. Za utrzymanie pozycji przy przytłaczającej przewadze wroga odznaczony został Krzyżem Walecznych. Od czerwca 1920 przez 13 miesięcy więziony.
Od 1932 roku do wybuchu II wojny światowej w 38 pułku piechoty Strzelców Lwowskich w Przemyślu. We wrześniu 1939 roku trafił do niewoli radzieckiej, z której udało mu się zbiec, a następnie do niewoli niemieckiej – więziony kolejno w obozach: Arnswalde (numer jeniecki: 1297/II B) i Gross-Born.

</doc>
<doc id="1817777" url="https://pl.wikipedia.org/wiki?curid=1817777" title="Ulica Senacka w Krakowie">
Ulica Senacka w Krakowie

Ulica Senacka – ulica w Krakowie na Starym Mieście. 
Przedlokacyjna, położona na terenie dawnej osady Okół. Do XVIII w. bezimienna, nazywana przecznicą lub zaułkiem. Pod koniec XVIII wieku fragment wzdłuż dawnego klasztoru nazywano ulicą św. Michała. 
W 1881 r. otrzymała obecną nazwę. Pochodzi ona od Senatu Rzeczypospolitej Krakowskiej, który w latach 1814-1846 mieścił się w budynkach pojezuickich na wschodnim końcu ulicy.
Niektóre budynki.
W kamienicy nr 1 mieści się ośrodek badawczy Instytutu Nauk Geologicznych PAN.
W budynku nr 3 mieści się Muzeum Archeologiczne.
Kamienica pod nr 6 powstała w XIV w. i stanowiła północną pierzeję głównego placu handlowego (rynku) rozciągającego się pomiędzy ul. Kanoniczą i ul. Grodzką w południowej części dzisiejszego placu św. Marii Magdaleny. Na placu tym znajdował się XII-wieczny kościół romański św. Marii Magdaleny, a także budowla halowa interpretowana dziś jako najstarsze „sukiennice” Krakowa. W roku 2011 kamienica została przebudowana na apartamenty.

</doc>
<doc id="1817778" url="https://pl.wikipedia.org/wiki?curid=1817778" title="Wojciech Walczak">
Wojciech Walczak

Wojciech Walczak (ur. 6 kwietnia 1916 w Kowalowych, zm. 31 stycznia 1984 we Wrocławiu) – polski geograf, geomorfolog, profesor w Zakładzie Geografii Regionalnej Instytucie Geograficznym Uniwersytetu Wrocławskiego.
Życiorys.
Wojciech Walczak urodził się w Kowalowych koło Jasła, był synem Wojciecha i Józefy z Bernackich. Po ukończeniu czteroletniej Szkoły Powszechnej im. Stanisława Staszica w Jaśle, w roku 1926 uczęszczał do Państwowego Gimnazjum im. Króla Stanisława Leszczyńskiego w Jaśle, gdzie zdał maturę w 1934. W latach 1934–1935 odbywał służbę wojskową, najpierw w Szkole Podchorążych w Zambrowie, później w 2 Pułku Strzelców Podhalańskich w Sanoku.
W 1935 podjął studia geograficzne na Uniwersytecie Jagiellońskim, w czasie studiów zajmował się badaniem rumowisk skalnych Gorganów. Swoje spostrzeżenia na temat ich genezy zawarł w pracy magisterskiej pt. "Rumowiska skalne grzbietu Sywuli w Gorganach", napisanej pod kierunkiem profesora Jerzego Smoleńskiego. Magisterium uzyskał w dniu 30 czerwca 1939 r.
Został awansowany do stopnia podporucznika rezerwy piechoty ze starszeństwem z 1 stycznia 1938. Po wybuchu II wojny światowej brał udział w kampanii wrześniowej jako dowódca jednej z kompanii 38 Pułku Piechoty. Lata wojny spędził w Krakowie, działał w konspiracji, uczestnicząc między innymi w tajnym nauczaniu. Po wyzwoleniu Krakowa objął w dniu 6 lutego 1945 stanowisko asystenta w Instytucie Geograficznym Uniwersytetu Jagiellońskiego, gdzie 20 lipca 1945 otrzymał stopień doktora na podstawie dysertacji "Z morfologii i dyluwium dolin Będkowskiej i Kobylańskiej w Jurze Krakowskiej" napisanej pod kierunkiem profesora Eugeniusza Romera.
W dniu 1 marca 1946 przybył do Wrocławia, aby objąć stanowisko adiunkta w Instytucie Geograficznym Uniwersytetu Wrocławskiego, z tym instytutem związał się już na zawsze. W roku 1954 otrzymał stanowisko docenta, w roku 1960 przejął po profesorze Julianie Czyżewskim funkcję kierownika Katedry Geografii Regionalnej. W roku 1963 otrzymał tytuł profesora nadzwyczajnego, a w 1971 zwyczajnego.
Na Uniwersytecie Wrocławskim pełnił ponadto w latach 1959–1960 funkcję prodziekana, a od 1963 do 1966 dziekana Wydziału Nauk Przyrodniczych oraz w latach 1962–1963 funkcję kuratora Zrzeszenia Studentów Polskich. Był również prezesem Oddziału Wrocławskiego Polskiego Towarzystwa Geograficznego, a od 1965 r. wiceprezesem Zarządu Głównego Polskiego Towarzystwa Geograficznego w Warszawie, członkiem Polskiego Towarzystwa Geologicznego. Przewodniczył także Komisji Fotointerpretacji Polskiego Towarzystwa Geograficznego. W latach 1977–1979 przebywał w Republice Federalnej Niemiec, gdzie wykładał geografię Polski na uniwersytetach w Hanowerze – 1977, Marburgu – 1978 i we Frankfurcie nad Menem w roku 1979. W czasie swojej pracy naukowej wypromował 180 magistrantów, 8 doktorów i 5 docentów.
Wojciech Walczak, pomimo tego że jego specjalnością była geomorfologia, był geografem uniwersalnym, jego zainteresowania naukowe obejmowały także takie dziedziny jak kartografia – opracował szereg map ogólnogeograficznych, geografia regionalna – jest autorem monografii geograficznych Polski i innych krajów Europy, które obejmują również zagadnienia z zakresu geografii społeczno-ekonomicznej oraz historii odkryć geograficznych – wraz z Józefem Babiczem opracował podręcznik akademicki z historii odkryć geograficznych. Jest także autorem przewodników turystycznych i krajoznawczych książek popularnonaukowych o Dolnym Śląsku. Do jego zasług zalicza się m.in. opracowanie podziału fizycznogeograficznego Sudetów.

</doc>
<doc id="1817779" url="https://pl.wikipedia.org/wiki?curid=1817779" title="Wujku, nie jesteś sam">
Wujku, nie jesteś sam

Wujku, nie jesteś sam (ang. "Uncle Bob's Hospital Visit", 2008) – kanadyjski krótkometrażowy familijny film animowany wyprodukowany przez National Film Board of Canada. 
Opis fabuły.
Po śmierci żony Bob prowadzi spokojne życie z dala od jakiegokolwiek zgiełku. Żyje w samotności a jego kolejny dzień prawie niczym nie różni się od poprzedniego. Pewnego dnia gdy odśnieżał wjazd poczuł silny ból w klatce piersiowej. Zemdlał a gdy się ocknął był już w pobliskim szpitalu. Codziennie odwiedzali go jego najbliżsi sąsiedzi i przyjaciele. Bob jednak nic nie jadł jego stan zdrowia był coraz gorszy. Wszystko uległo zmianie gdy do szpitala przyjechała rodzina Boba. Dała mu radość i szczęście, którego mu tak brakowało od bardzo dawna. Bob każdego dnia myślał o swojej wnuczce Angeli, wiedział, że dla niej musi wyzdrowieć. Po wyjściu ze szpitala czekała go jeszcze jedna niespodzianka, do domu który stał obok wprowadził się jego syn Robert wraz z żoną i córką. Od tamtej pory wujek Bob był innym człowiekiem. Uwielbiał przyrodę i świat, kochał innych i chciał żyć. 
Wersja polska.
Opracowanie: Telewizja Polska Agencja Filmowa
Reżyseria: Andrzej Bogusz
Tłumaczenie i dialogi: Ewa Plugar
Dźwięk i montaż: Urszula Bylica
Kierownik produkcji: Anna Jaroch
Wystąpili:
i inni

</doc>
<doc id="1817783" url="https://pl.wikipedia.org/wiki?curid=1817783" title="Szpetczaki">
Szpetczaki

Szpetczaki ("Taphrinomycetes" O.E. Erikss. &amp; Winka) – klasa workowców ("Ascomycota"), której typem nomenklatorycznym jest "Taphrina".
Charakterystyka.
Szpetczaki to pierwotna grupa grzybów, uważana za przodków workowców. Charakteryzują się formowaniem warstw dwujądrowych komórek słabo rozwiniętej grzybni w przestrzeniach międzykomórkowych pod kutykulą skórki, czasami w ścianach komórkowych roślin. Nie wytwarzają askokarpów, ich nagie worki pokrywają powierzchnię liści lub gałęzi żywiciela. Worki mają przeważnie cylindryczny kształt i obcięte wierzchołki. Zazwyczaj są trwałe – w czasie dojrzewania zarodników nie zanikają. W jednym worku tworzy się zazwyczaj po 8 askospor, które uwalniają się z niego jednocześnie, czasami w postaci zlepionej masy. Askospory są bezbarwne, bez przegród, o kulistym lub eliptycznym kształcie. Anamorfy wykazują wiele cech wspólnych z drożdżami. Mają dwuwarstwowe ściany komórkowe, a ich plechy powstają przez pączkowanie askospor.
Są pasożytami i patogenami roślin (np. "Taphrina deformans" powodująca kędzierzawość liści brzoskwini). U porażonych roślin zazwyczaj wywołują nadmiernie szybki podział komórek, wskutek czego na organach roślin pojawiają się różnego rodzaju zniekształcenia typu kędzierzowatości liści, narośli czy zgrubień.
Systematyka.
Klasę "Taphrinomycetes" utworzyli Ove Eriksson i Katarina Winka w artykule "Supraordinal taxa of Ascomycota", opublikowanym w „Myconet” z 1997 r.
Według aktualizowanej klasyfikacji Index Fungorum bazującej na "Dictionary of the Fungi" do klasy "Taphrinomycetes" należą:

</doc>
<doc id="1817785" url="https://pl.wikipedia.org/wiki?curid=1817785" title="Szpetkowe">
Szpetkowe



</doc>
<doc id="1817786" url="https://pl.wikipedia.org/wiki?curid=1817786" title="Taphrinales">
Taphrinales



</doc>
<doc id="1817788" url="https://pl.wikipedia.org/wiki?curid=1817788" title="Bifrons">
Bifrons

Bifrons – w tradycji okultystycznej, czterdziesty szósty duch "Goecji". Znany również pod imionami Bifron, Bifrovs, Bifrows, Bifröus i Bifrous. By go przywołać i podporządkować, potrzebna jest jego pieczęć, która według "Goecji" powinna być zrobiona ze srebra i miedzi zmieszanych w równych proporcjach.
Jest hrabią piekła. Rozporządza 60 albo 6, a według "Dictionnaire Infernal" 26 legionami duchów.
Uczy astrologii, geometrii oraz innych sztuk i nauk. Wie wszystko o drzewach, ziołach i kamieniach szlachetnych. Przenosi trupy z jednego miejsca na drugie oraz zapala światła na grobach umarłych.
Wezwany, ukazuje się pod postacią potwora, a na rozkaz przyzywającego może przybrać ludzką postać.

</doc>
<doc id="1817789" url="https://pl.wikipedia.org/wiki?curid=1817789" title="Bifron">
Bifron



</doc>
<doc id="1817790" url="https://pl.wikipedia.org/wiki?curid=1817790" title="Bifrovs">
Bifrovs



</doc>
<doc id="1817791" url="https://pl.wikipedia.org/wiki?curid=1817791" title="Bifrows">
Bifrows



</doc>
<doc id="1817792" url="https://pl.wikipedia.org/wiki?curid=1817792" title="Bifröus">
Bifröus



</doc>
<doc id="1817795" url="https://pl.wikipedia.org/wiki?curid=1817795" title="Bifrous">
Bifrous



</doc>
<doc id="1817797" url="https://pl.wikipedia.org/wiki?curid=1817797" title="Cmentarz wojenny nr 327 – Niepołomice">
Cmentarz wojenny nr 327 – Niepołomice

Cmentarz wojenny nr 327 – Niepołomice – wydzielona kwatera na cmentarzu parafialnym w Niepołomicach.
Według większości źródeł cmentarz był częścią IX okręgu cmentarnego - Bochnia. Głównym architektem tego okręgu był Franz Stark i to prawdopodobnie on zaprojektował pierwotny wystrój cmentarza.
Obecny wygląd cmentarza wojennego jest skutkiem kilku remontów i reorganizacji kwatery z I wojny. W latach 20 cmentarz pełnił rolę cmentarza garnizonowego i chowano na nim żołnierzy polskich służących w garnizonie niepołomickim. W późniejszym okresie na cmentarzu wojennym pojawiło się jeszcze kilka nowych grobów. Układ grobów zmieniał się kilkukrotnie w czasie prowadzonych remontów. Istotne zmiany nastąpiły również podczas ostatniego remontu w latach 90. Wszystkie te działania doprowadziły niemal do całkowitego zatracenia pierwotnego kształtu i wystroju cmentarza. Obecnie trwają starania Gminy Niepołomice o przeprowadzenie kolejnego remontu, zmierzającego tym razem do przywrócenia pierwotnego wystroju cmentarza.

</doc>
<doc id="1817800" url="https://pl.wikipedia.org/wiki?curid=1817800" title="Ulica Poselska w Krakowie">
Ulica Poselska w Krakowie

Ulica Poselska – ulica w Krakowie na Starym Mieście. 
Położona jest na terenie dawnej osady Okół. Ulica pochodzi z XIII wieku. W średniowieczu nazywana była Zaułkiem Grodzkim, a na początku XIX wieku ulicą św. Józefa. Była też nazywana ulicą Legacką. W 1882 roku otrzymała obecną nazwę.
W miejscu, gdzie obecnie wznosi się trzypiętrowe skrzydło Magistratu (ul. Poselska 8 – 14), stały niegdyś trzy zabytkowe domy mieszkalne (dawniej ul. Poselska 12 i 14). W niskim, długim jednopiętrowym domu z balkonem, od swojego właściciela nazywanym "Rydzowszczyzna", mieszkał w l. 1869 – 1874 Józef Konrad Korzeniowski. Wymienione domy zostały zburzone w drugiej połowie 1908 r. i na początku 1909 r. wraz z prawym ryzalitem tzw. "Estreicherówki" (ul. Poselska 8–10) o boniowanej elewacji. Zniszczenie zabytkowych kamienic dokonało się wbrew opinii znacznej części krakowian. Na miejscu zburzonych domów wzniesiono w latach 1910 – 1912 nowe skrzydło Magistratu, w którego elewację wmurowano tablicę upamiętniającą dziecięce lata Conrada.

</doc>
<doc id="1817803" url="https://pl.wikipedia.org/wiki?curid=1817803" title="Gamerscore">
Gamerscore



</doc>
<doc id="1817805" url="https://pl.wikipedia.org/wiki?curid=1817805" title="Obserwatorium Astrogeodynamiczne Centrum Badań Kosmicznych PAN">
Obserwatorium Astrogeodynamiczne Centrum Badań Kosmicznych PAN

Obserwatorium Astrogeodynamiczne (daw. "Astronomiczna Stacja Szerokościowa", "Astronomiczne Obserwatorium Szerokościowe") – obserwatorium astronomiczne znajdujące się we wsi Borówiec koło Poznania w województwie wielkopolskim przy ul. Drapałka 4, należące od 1977 roku do Centrum Badań Kosmicznych PAN. 
W obserwatorium działa stacja laserowa (należąca do międzynarodowego systemu ILRS) wykonująca laserowe pomiary odległości do sztucznych satelitów Ziemi, laboratorium czasu wyposażone w dwa zegary cezowe i dwa masery wodorowe (jedyna w Polsce tego typu placówka biorąca udział we współtworzeniu europejskiego systemu lokalizacyjnego Galileo) oraz permanentna stacja GPS (należąca do sieci IGS). 
Oprócz tego na terenie placówki znajdują się dwa instrumenty należące do Obserwatorium Astronomicznego UAM w Poznaniu: teleskop fotometryczny (reflektor Newtona o średnicy zwierciadła 400 mm z kamerą CCD SBIG ST-8) oraz teleskop spektroskopowy (podwójny reflektor Newtona o średnicy zwierciadła 2 x 500 mm, współpracujący ze światłowodowym spektrografem echelle R=35000 i kamerą CCD Andor DZ-436).
Historia.
Obserwatorium powstało na początku lat 50 XX wieku jako część Zakładu Astronomii PAN. Inicjatorem budowy i pierwszym kierownikiem obserwatorium był prof. Józef Witkowski, ówczesny kierownik Obserwatorium Astronomicznego Uniwersytetu Poznańskiego. Miało ono funkcjonować jako obserwatorium szerokościowe. Miejsce zostało wybrane ze względu na fakt, że szerokość geograficzna Borówca jest zbliżona do szerokości Irkucka, a różnica długości geograficznych pomiędzy tymi dwoma miejscami wynosi ok. 90°. Obserwatorium zostało powołane w roku 1952 pod nazwą Astronomiczna Stacja Szerokościowa. Początkowo obserwatorium miało zajmować się wyznaczaniem ruchów bieguna oraz zjawiskami związanymi z czasem (poprawki czasu, utrzymanie standardu czasu UTC). W połowie lat 60. XX wieku obiekt stał się częścią Instytutu Geofizyki Polskiej Akademii Nauk. Od roku 1964 z obserwatorium prowadzone są obserwacje sztucznych satelitów Ziemi. W roku 1972 po raz kolejny zmieniono nazwę placówki. Tym razem na Astronomiczne Obserwatorium Szerokościowe. W roku 1977 placówka oraz Zakład Geodezji Planetarnej zostały włączone do nowo utworzonego Centrum Badań Kosmicznych Polskiej Akademii Nauk.
Od 1976 roku prowadzono w obserwatorium obserwacje przy pomocy laserowego systemu Interkosmos, a od 1983 roku pomiarów dokonywano przy użyciu techniki dopplerowskiej. Używano do tego odbiornika DOG−2 własnej konstrukcji. W roku 1980 wprowadzono cezowy wzorzec częstotliwości "Rhode&amp;Schwarz" oraz połączono bazę czasową z międzynarodowym systemem czasu. W roku 1982 obiekt zyskał astrolabium Danjona. Instrument zastąpił instrumenty przejściowe i teleskop zenitalny. W roku 1988 do użytku wprowadzono system laserowy drugiej generacji, w 1991 trzeciej (model CONTINUUM PY−62). Od roku 1993 nie są wykonywane pomiary dopplerowskie, zastąpione przez pomiary GPS. W kolejnym rokiem wraz z zainstalowaniem odbiornika GPS TURBO ROGUE SNR−8000 placówka włączona została do sieci International GPS Service for Geodynamics (później zmieniła nazwę na International GNSS Service). Ponadto dzięki temu, że obserwatorium korzysta z dwóch technik pomiarów: laserowej i GPS została włączona do IERS. Nazwa została przemianowana na obecną w roku 1992 lub 1995.
Nazwa.
W wielu źródłach (np. Rocznik Astronomiczny Instytutu Geodezji i Kartografii) nazwa miejscowości, w której znajduje się obserwatorium pisana jest "Borowiec" (zamiast "Borówiec"). Pisownia taka ma historię sięgającą lat 70. XX wieku, kiedy wyniki obserwacji wysyłano ze stacji przy pomocy dalekopisu nie obsługującego polskich znaków diakrytycznych.

</doc>
<doc id="1817806" url="https://pl.wikipedia.org/wiki?curid=1817806" title="Guitar Hero 5">
Guitar Hero 5

Guitar Hero 5 – komputerowa gra muzyczna wydana przez Activision i RedOctane we wrześniu 2009 roku na konsole PlayStation 2, PlayStation 3, Xbox 360 oraz Wii. Jest to piąta część serii gier komputerowych "Guitar Hero". Gracz wciela się w niej w gitarzystę, basistę, wokalistę lub perkusistę, by samemu lub z zespołem grać na kontrolerach-instrumentach, do rytmu uderzając w odpowiednie klawisze. Gracz może przejąć też kontrolę nad znanymi postaciami branży, takimi jak Kurt Cobain, Johnny Cash czy Carlos Santana.
Zmiany w stosunku do poprzednich części "Guitar Hero" polegają między innymi na wprowadzeniu możliwości gry wieloosobowej w dowolnych kombinacjach instrumentów czy też możliwości odłączania się lub dołączania się dodatkowego gracza w trakcie piosenki. Gra zawiera 85 piosenek 83 wykonawców.
Gra "Guitar Hero 5" została pozytywnie przyjęta przez recenzentów. Odniosła także sukces komercyjny, do 2010 roku uzyskując sprzedaż bliską 1 miliona egzemplarzy.

</doc>
<doc id="1817808" url="https://pl.wikipedia.org/wiki?curid=1817808" title="Janvier Charles Mbarga">
Janvier Charles Mbarga

Janvier Charles (ur. 27 września 1985 w Jaunde) – piłkarz kameruński grający na pozycji bramkarza. Mierzy 185 cm wzrostu.
Kariera klubowa.
Mbarga urodził się w stolicy Kamerunu, Jaunde. Profesjonalną karierę piłkarską rozpoczął w klubie Canon Jaunde. W swojej karierze grał też w zespołach FC Botoșani, Cotonsport Garua, Union Duala, Salala SC oraz Apejes FC de Mfou.
Kariera reprezentacyjna.
W 2008 roku Mbarga został powołany przez selekcjonera Otto Pfistera do reprezentacji Kamerunu na Puchar Narodów Afryki 2008, z którego przywiózł srebrny medal za wicemistrzostwo Afryki. Na turnieju był rezerwowym i nie wystąpił w żadnym spotkaniu.

</doc>
<doc id="1817809" url="https://pl.wikipedia.org/wiki?curid=1817809" title="Skrajna Cisowa Czuba">
Skrajna Cisowa Czuba

Skrajna Cisowa Czuba (słow. "Predná Tisovka") – mało wybitne wzniesienie o wysokości ok. 1360 m n.p.m. znajdująca się w północno-zachodniej grani Golicy Jaworzyńskiej w słowackiej części Tatr Wysokich. Skrajna Cisowa Czuba oddzielona jest od Czerwonej Skałki szerokim siodłem Cisowej Przełęczy, a od Zadniej Cisowej Czuby przełęczą o wysokości ok. 1340 m. Podobnie jak na sąsiednie obiekty, tak i na nią nie prowadzą żadne znakowane szlaki turystyczne, gdyż leży ona w obrębie obszaru ochrony ścisłej, którym objęty jest cały masyw Szerokiej Jaworzyńskiej wraz z jej dwoma ramionami.
Skrajna Cisowa Czuba jest niższą z dwóch Cisowych Czub, sąsiednia Zadnia Cisowa Czuba jest wyższa o ok. 10 m. W niektórych źródłach, np. w przewodniku "Tatry Wysokie" Witolda Henryka Paryskiego, nie wyróżnia się dwóch Cisowych Czub – Skrajna i Zadnia Cisowa Czuba figurują pod wspólną nazwą Cisowa Czuba.
Pierwsze wejścia na wierzchołek Skrajnej Cisowej Czuby nie są udokumentowane, z powodu łatwej dostępności wchodzono na nią od dawna.

</doc>
<doc id="1817815" url="https://pl.wikipedia.org/wiki?curid=1817815" title="Przepis kolizyjny">
Przepis kolizyjny

Przepis kolizyjny – taki przepis prawny, który rozstrzyga o zastosowaniu jednego z dwóch przepisów w sytuacji, gdy ten sam typ zachowań jest odmiennie przez nie uregulowny. Przepisy kolizyjne występują przede wszystkim w prawie prywatnym międzynarodowym. Przykładem jest przepis artykułu 20 Ustawy z dnia 12 listopada 1965 r. Prawo prywatne międzynarodowe, który stanowi, że roszczenia alimentacyjne między krewnymi lub powinowatymi podlegają prawu ojczystemu osoby uprawnionej do alimentacji.

</doc>
<doc id="1817816" url="https://pl.wikipedia.org/wiki?curid=1817816" title="Pomnik Papieża Jana XXIII we Wrocławiu">
Pomnik Papieża Jana XXIII we Wrocławiu

Pomnik Papieża Jana XXIII we Wrocławiu – granitowy pomnik na niskim cokole autorstwa Ludwiki Nitschowej znajdujący się we Wrocławiu przy ulicy Świętego Marcina.
Pomnik przedstawia papieża Jana XXIII w szatach liturgicznych, wyciągającego prawą rękę w geście błogosławieństwa; syntetyczne ujęcie kształtu nadaje postaci monumentalny charakter i podkreśla wyrazistość gestu, bardziej szczegółowo opracowana jest jedynie twarz. Na cokole wykuty jest tytuł jednej z jego encyklik – "Pacem in terris" („Pokój na ziemi”). Pomnik wykonany jest z dolnośląskiego granitu, z pięciu połączonych ze sobą bloków, natomiast cokół wykonany jest z piętnastu jednakowych bloków granitowych; całość ma wysokość 5,2 m. 
Jest to jedyny w Polsce pomnik tego papieża i jednocześnie jedyny w Polsce pomnik osoby duchownej ufundowany nie z funduszy kościelnych czy składek społecznych, lecz przez władze Polskiej Rzeczypospolitej Ludowej. Decyzja o postawieniu pomnika, wydana przez Komitet Wojewódzki PZPR, wynikała z nadinterpretacji słów papieża, zawartych w wypowiedzi skierowanej do polskich biskupów na audiencji podczas Soboru Watykańskiego II. Zdanie wypowiedziane przez niego 8 grudnia 1962 do polskich hierarchów o "Ziemiach Zachodnich po wiekach odzyskanych" wzbudziło protest niektórych kół niemieckich. Pomnik miał stanowić wyraz hołdu społeczeństwa polskiego dla pierwszego zwierzchnika Kościoła katolickiego, który miał uznać w ten sposób prawa Polski do Wrocławia i całych ziem zachodnich odzyskanych po stuleciach.

</doc>
<doc id="1817818" url="https://pl.wikipedia.org/wiki?curid=1817818" title="Bertin Tomou">
Bertin Tomou

Bertin Tomou Bayard (ur. 8 sierpnia 1978 w Bafoussam) – piłkarz kameruński grający na pozycji napastnika. Mierzy 189 cm wzrostu.
Kariera klubowa.
Bertin Tomou karierę piłkarską rozpoczął w klubie PWD Bamenda w 1996 roku. W 1997 przeszedł do południowokoreańskiego Pohang Steelers. Po jednym sezonie odszedł do chińskiego Shenzhen. Przez kolejne osiem lat występował w chińskich klubach Yunnan Hongta, Guangzhou Xiangxue, Zhejiang Lucheng, Xiamen Lanshi i ponownie w Zhejiang Lucheng. W pierwszej połowie 2006 roku był graczem francuskiego Stade Brestois 29.
W połowie 2006 roku przeszedł do belgijskiego Excelsioru Mouscron, a w 2008 roku do KVC Westerlo. W 2010 roku został zawodnikiem KSV Roeselare. Następnie grał w zespołach US Vaires-sur-Marne, Racing Waregem, RFC Huy oraz RE Bertrix. W 2016 roku zakończył karierę.
W pierwszej lidze belgijskiej rozegrał 104 spotkania i zdobył 27 bramek.
Kariera reprezentacyjna.
W latach 2004–2008 w reprezentacji Kamerunu Tomou rozegrał 2 spotkania. Zadebiutował w niej 9 października 2004 w zremisowanym 1:1 meczu eliminacji do Mistrzostw Świata 2006 z Sudanem.
W 2008 roku został powołany przez selekcjonera Otto Pfistera do kadry na Puchar Narodów Afryki 2008. Na tym turnieju, zakończonym przez Kamerun na 2. miejscu, zagrał w wygranym 3:0 pojedynku z Sudanem.

</doc>
<doc id="1817823" url="https://pl.wikipedia.org/wiki?curid=1817823" title="Azjatyckie igrzyska młodzieży">
Azjatyckie igrzyska młodzieży

Azjatyckie igrzyska młodzieży – rozgrywane co cztery lata multidyscyplinarne zawody sportowe, których pierwsza edycja odbyła się w roku 2009. W igrzyskach biorą udział zawodnicy w przedziale wiekowym 14-17 lat z czterdziestu pięciu krajów zrzeszonych w Olimpijskiej Radzie Azji.

</doc>
<doc id="1817824" url="https://pl.wikipedia.org/wiki?curid=1817824" title="Azjatyckie Igrzyska Młodzieży 2009">
Azjatyckie Igrzyska Młodzieży 2009

1. Azjatyckie Igrzyska Młodzieży – multidyscyplinarne zawody sportowe dla zawodników mających od 14 do 17 lat, które odbyły się od 29 czerwca do 7 lipca 2009 roku w Singapurze. 1327 sportowców z 43 państw rywalizowało w 9 dyscyplinach sportowych. Impreza była testem przed zaplanowanymi na rok 2010 igrzyskami olimpijskimi młodzieży, a których gospodarzem był Singapur.

</doc>
<doc id="1817825" url="https://pl.wikipedia.org/wiki?curid=1817825" title="Niestrój">
Niestrój

Niestrój, Niestroj:

</doc>
<doc id="1817827" url="https://pl.wikipedia.org/wiki?curid=1817827" title="Niestroj">
Niestroj



</doc>
<doc id="1817832" url="https://pl.wikipedia.org/wiki?curid=1817832" title="Gennadij Szatkow">
Gennadij Szatkow



</doc>
<doc id="1817833" url="https://pl.wikipedia.org/wiki?curid=1817833" title="Alfred Raoul">
Alfred Raoul

Alfred Raoul (ur. 15 grudnia 1938 w Pointe-Noire, zm. 16 lipca 1999 w Paryżu) – major, premier Konga od 4 sierpnia 1968 roku do 30 grudnia 1969, jako wojskowy pełnił funkcję tymczasowego prezydenta Konga od 5 września 1968 roku do 1 stycznia 1969. 
Alfred Raoul pochodził z Kabindy, enklawy należącej wówczas do Portugalii. W lipcu 1970 roku odwiedził Mao Zedonga.

</doc>
<doc id="1817835" url="https://pl.wikipedia.org/wiki?curid=1817835" title="Salvatore Foti">
Salvatore Foti

Salvatore Foti (ur. 8 sierpnia 1988 w Palermo) – włoski piłkarz występujący na pozycji napastnika.
Kariera klubowa.
Salvatore swoje pierwsze kroki stawiał w juniorskich drużynach Venezii. Zawodową karierę rozpoczynał w drużynie Sampdorii, skąd wypożyczany był do grających w Serie B: Vicenzy i Messiny. Kolejnym klubem tego zawodnika było Udinese Calcio. Nie zagrzał tam miejsca na długo i po wypożyczeniu do Treviso powrócił do Sampdorii. Od 6 stycznia 2010 do końca sezonu Foti przebywał na wypożyczeniu w Piacenzie.
Kariera reprezentacyjna.
Zawodnik rozegrał 25 spotkań w młodzieżowych drużynach reprezentacji Włoch i zdobył w nich 10 bramek.

</doc>
<doc id="1817839" url="https://pl.wikipedia.org/wiki?curid=1817839" title="Christian Gourcuff">
Christian Gourcuff

Christian Gourcuff (ur. 5 kwietnia 1955 w Hanvec) – francuski trener piłkarski oraz piłkarz występujący na pozycji pomocnika. Ojciec reprezentanta Francji, Yoanna Gourcuffa.

</doc>
<doc id="1817844" url="https://pl.wikipedia.org/wiki?curid=1817844" title="Lekkoatletyka na Azjatyckich Igrzyskach Młodzieży 2009">
Lekkoatletyka na Azjatyckich Igrzyskach Młodzieży 2009

Lekkoatletyka na Azjatyckich Igrzyskach Młodzieży 2009 – zawody sportowe, które odbyły się w Singapurze na stadionie Bishan pomiędzy 30 czerwca i 3 lipca.

</doc>
<doc id="1817859" url="https://pl.wikipedia.org/wiki?curid=1817859" title="Golica Bielska">
Golica Bielska

Golica Bielska (, , ) – wznoszący się na 1981 m n.p.m. skalisty wierzchołek w grani Jatek Bielskich (fragmencie grani głównej Tatr Bielskich) w słowackich Tatrach Bielskich. Jest to pierwsze wybitniejsze wzniesienie po zachodniej stronie Bujaczej Przełęczy (1912 m). Golica wraz z dwoma sąsiednimi na wschód wierzchołkami Skrajnych Jatek (2012 m) tworzy charakterystyczną trójwierzchołkową koronę dobrze widoczną z południowej strony. Na stronę tę opada z Golicy Bielskiej szeroka trawiasta grzęda do Doliny Przednich Koperszadów. Oddziela ona Strażkowski Żleb od Wspólnej Pastwy. Od północnej strony stoki Golicy to łagodnie opadający trawnik, stromo podcięty ścianą Małego Koszara.
Władysław Cywiński przypuszcza, że dawniej Skrajne Jatki były trzywierzchołkowe, zaś nazwę Golica Bielska wprowadził Witold Henryk Paryski w 24 tomie swojego przewodnia "Tatry". Pierwotnie słowacka nazwa "Holica" zapewne dotyczyła wielkiego upłazu na północnych zboczach.
Południowa grzęda Golicy Bielskiej tworzy granicę zlewni Potoku spod Kopy.

</doc>
<doc id="1817867" url="https://pl.wikipedia.org/wiki?curid=1817867" title="Xu Huiqin">
Xu Huiqin

Xu Huiqin (; ur. 4 września 1993) – chińska lekkoatletka, tyczkarka.
Osiągnięcia.
W 2021 reprezentowała Chiny na igrzyskach olimpijskich w Tokio, podczas których zajęła 8. miejsce w finale.

</doc>
<doc id="1817875" url="https://pl.wikipedia.org/wiki?curid=1817875" title="Zofia Teofila Daniłowiczówna">
Zofia Teofila Daniłowiczówna

Zofia Teofila z Daniłowiczów Sobieska (ur. 1607 w Żurowie, zm. 27 listopada 1661 w Żółkwi) – córka wojewody ruskiego Jana Daniłowicza i Zofii z Żółkiewskich, córki hetmana Stanisława Żółkiewskiego. Matka króla Jana III Sobieskiego.
Życiorys.
W 1623 wraz z matką Zofia i babką Reginą z Herburtów odparła napad Tatarów na Olesko, stając na czele służby zamkowej. 16 maja 1627 poślubiła na zamku w Olesku podczaszego koronnego Jakuba Sobieskiego. Wniosła w posagu majątki należące niegdyś do Żółkiewskich i część dóbr Daniłowiczów, jak również dwa domy w Warszawie i komplet kosztowności rodzinnych. Po ślubie małżonkowie zamieszkali w należącym do Jakuba Złoczowie. Po kilku latach przenieśli się jednak do rezydencji w Żółkwi. Z małżeństwa z Jakubem doczekała się siedmiorga dzieci:
Prowadziła surową politykę małżeńską wobec swoich dzieci. W 1652 zapobiegła małżeństwu swego syna Jana, zakochanego w pannie Orchowskiej, będącej córką ochmistrza Pawła Orchowskiego. Nie tolerowała również związku syna z Marią Kazimierą d’Arquien. Podobnie postępowała wobec córki Katarzyny, na której wymusiła małżeństwo z wojewodą krakowskim Władysławem Dominikiem Zasławskim-Ostrogskim. Teofila była również osobą niezwykle pobożną. Fundowała liczne kościoły i klasztory, a marcu 1653 udała się na kilkuletnią pielgrzymkę do Włoch.
Teofila zmarła w Żółkwi, gdzie w lutym 1662 została pochowana w kościele dominikanów. W czerwcu 1946 szczątki Teofili zostały wywiezione z Żółkwi i przewiezione do Lublina. Ostatecznie w 1983 zostały złożone w krypcie pod kaplicą Matki Boskiej Różańcowej przy kościele Św. Trójcy w Krakowie.

</doc>
<doc id="1817876" url="https://pl.wikipedia.org/wiki?curid=1817876" title="Jong Un-sim">
Jong Un-sim

Jong Un-sim (ur. w 1992) – północnokoreańska lekkoatletka, tyczkarka.

</doc>
<doc id="1817877" url="https://pl.wikipedia.org/wiki?curid=1817877" title="Jong Un-Sim">
Jong Un-Sim



</doc>
<doc id="1817882" url="https://pl.wikipedia.org/wiki?curid=1817882" title="Lekkoatletyka na Halowych Igrzyskach Azjatyckich 2009">
Lekkoatletyka na Halowych Igrzyskach Azjatyckich 2009

Lekkoatletyka na Halowych Igrzyskach Azjatyckich 2009 – zawody sportowe, które rozegrano w Hanoi w Wietnamie od 31 października do 2 listopada.
Rekordy.
Podczas zawodów ustanowiono 96 krajowych rekordów w kategorii seniorów:

</doc>
<doc id="1817885" url="https://pl.wikipedia.org/wiki?curid=1817885" title="Wacław Holewiński">
Wacław Holewiński

Wacław Holewiński (ur. 27 marca 1956 w Warszawie) – polski pisarz, prawnik, wydawca, redaktor, działacz opozycji demokratycznej i więzień polityczny w PRL.
Działalność opozycyjna.
Od 1977 był współpracownikiem Niezależnej Oficyny Wydawniczej, od 1978 do ogłoszenia stanu wojennego kierował Niezależną Spółdzielnią Wydawniczą I. Pod koniec lat 70. udostępniał swoje mieszkanie na wykłady Tomasza Burka w ramach Towarzystwa Kursów Naukowych, prowadził też bibliotekę wydawnictw niezależnych na Uniwersytecie Warszawskim (wspólnie z Wojciechem Borowikiem i Jackiem Czaputowiczem). W 1979 ukończył studia prawnicze na Uniwersytecie Warszawskim. Od marca 1981 był pracownikiem Krajowej Komisji Koordynacyjnej Niezależnego Zrzeszenia Studentów. W styczniu 1982 został internowany, następnie przeniesiono go do Instytutu Hematalogii w Warszawie, a ostatecznie w sierpniu 1982 został zwolniony.
Wraz z Jarosławem Markiewiczem w grudniu 1982 założył Wydawnictwo Przedświt. Został aresztowany w maju 1984 w czasie przewożenia książek, zwolniony na mocy amnestii w sierpniu 1984.
Działalność w III RP.
W latach 1989–2001 kontynuował działalność wydawnictwa Przedświt. W 1995, w głośnym proteście, zrezygnował z pracy w warszawskiej prokuraturze.
W latach 2014-2016 razem z Markiem Ławrynowiczem prowadził audycję literacką "Jak pisarz z pisarzem" w Radiu Wnet.
Od czerwca do listopada 2016 prowadził wraz z Katarzyną Wójcik cykliczny program literacki „Mistrz i Katarzyna” w radiowej Trójce.
Prowadzi stałą rubrykę recenzencką pt. "Mebluję głowę książkami" w portalu pisarze.pl.
Członek Stowarzyszenia Pisarzy Polskich. W latach 2005–2008 wiceprezes warszawskiego oddziału SPP, w latach 2008-2011 wiceprezes SPP. Członek Stowarzyszenia Dziennikarzy Polskich oraz Stowarzyszenia Wolnego Słowa.
Od 2016 jest członkiem jury Nagrody Literackiej im. Józefa Mackiewicza.
Od października 2016 jest zastępcą kierownika redakcji literackiej Programu Drugiego Polskiego Radia.
Twórczość.
Powieści:

</doc>
<doc id="1817886" url="https://pl.wikipedia.org/wiki?curid=1817886" title="Dolina Jagnięca">
Dolina Jagnięca



</doc>
<doc id="1817888" url="https://pl.wikipedia.org/wiki?curid=1817888" title="Parafia Matki Bożej Częstochowskiej w Józefowie">
Parafia Matki Bożej Częstochowskiej w Józefowie

Parafia rzymskokatolicka Matki Boskiej Częstochowskiej w Józefowie – należy do dekanatu Otwock-Kresy diecezji warszawsko-praskiej, metropolii warszawskiej. Powstała 1 listopada 1919.
Kościół został zbudowany w latach 1902–1905, w stylu gotyku nadwiślańskiego według projektu architekta Jana Białego. Mieści się przy ulicy Piotra Skargi.
Jest jedną z kilku parafii diecezji warszawsko-praskiej, w której regularnie, 3 razy w tygodniu (z wyjątkiem wakacji i ferii zimowych) odprawiana jest msza nadzwyczajnej formie rytu rzymskiego.

</doc>
<doc id="1817891" url="https://pl.wikipedia.org/wiki?curid=1817891" title="More Specials">
More Specials

More Specials – drugi album brytyjskiego zespołu ska The Specials. Został wydany we wrześniu 1980 roku we własnej wytwórni zespołu 2 Tone Records. Producentami płyty byli Dave Jordan i Jerry Dammers (z wyjątkiem ""Sock It To 'Em J.B." - John Bradbury). Album zajął 5 miejsce na brytyjskiej liście przebojów. 
Współkompozytorem utworu "Hey, Little Rich Girl" był znany z zespołu Madness Lee (Kix) Thompson (grał również w tym utworze na saksofonie).
W wersjach: kanadyjskiej, amerykańskiej (obie z 1980 roku) oraz japońskiej (CD z 2009 roku) dodano utwór "Rat Race". Wersja japońska posiada alternatywną okładkę (zdjęcie tej samej sesji fotograficznej co podstawowa okładka).
Do wersji CD z 2002 roku dodano teledyski do utworów "Ghost Town" i "Rat Race"". 
Do pierwszych egzemplarzy albumu dodawano darmowy singiel 7" z utworami ""Braggin' &amp; Tryin' Not To Lie" oraz "Rude Boys Outa Jail (version)"".

</doc>
<doc id="1817899" url="https://pl.wikipedia.org/wiki?curid=1817899" title="Cmentarz mariawicki w Prędocinie">
Cmentarz mariawicki w Prędocinie

Cmentarz mariawicki w Prędocinie – niewielki cmentarz katolicki, należący do Kościoła Starokatolickiego Mariawitów, którym opiekuje się parafia pw. Przemienienia Pańskiego w Wierzbicy, położony na obrzeżach miejscowości.
Cmentarz leży w północno-wschodniej części wsi z dala od zabudowań. Nekropolia jest pozostałością po dawnej parafii mariawickiej w Iłży, z siedzibą w Prędocinie. Założony został wraz z budową kościoła, w 1909. Cmentarzem opiekowała się siostra Maria Joanna Chełstowska do 1968. W 1977 powstała parafia mariawicka w Wierzbicy, która przejęła opiekę nad cmentarzem. Z inicjatywy proboszcza parafii, kapłana Tadeusza Marii Fidelisa Kaczmarskiego cmentarz został ogrodzony ceglanym, ażurowym murem z żeliwną bramą i furtką. W opiece nad cmentarzem pomagają wolontariusze z diecezji śląsko-łódzkiej Kościoła Starokatolickiego Mariawitów.
Na cmentarzu pochowani są mariawici i Świadkowie Jehowy z okolicznych miejscowości, a także nieznani z imienia żołnierze rosyjscy. Na cmentarzu dominują nagrobki wykonane z lastriko oraz kurhany ziemne. Część mogił wykonana jest z marmuru i miejscowego piaskowca.
Każdego roku w Uroczystość Wszystkich Świętych odprawiane jest nabożeństwo żałobne za zmarłych spoczywających na cmentarzu.

</doc>
<doc id="1817901" url="https://pl.wikipedia.org/wiki?curid=1817901" title="Richard Jaeckel">
Richard Jaeckel

Richard Hanley Jaeckel (ur. 10 października 1926 w Long Beach, zm. 14 czerwca 1997 w Los Angeles) − amerykański aktor filmowy i telewizyjny. Był nominowany do Oscara za drugoplanową rolę w filmie "Rodzina Stamperów" (1971; reż. Paul Newman).
Jaeckel zagrał w około 80 filmach; grał zwykle role drugoplanowe. Pojawił się także w podobnej liczbie seriali telewizyjnych (m.in. : "Bonanza", "Godzina Alfreda Hitchcocka", "Domek na prerii", "Statek miłości", "Fantastyczna wyspa", "Dallas").
Żoną aktora była Antoinette Marches, z którą miał 2 synów: Barry'ego i Richarda Jr. Barry (ur. 1949) został zawodowym golfistą. Richard Jaeckel zmarł na raka (czerniak złośliwy) w wieku 71 lat.

</doc>
<doc id="1817904" url="https://pl.wikipedia.org/wiki?curid=1817904" title="Parafia św. Jana Chrzciciela w Józefowie-Michalinie">
Parafia św. Jana Chrzciciela w Józefowie-Michalinie

Parafia rzymskokatolicka św. Jana Chrzciciela w Józefowie-Michalinie należy do dekanatu Otwock-Kresy diecezji warszawsko-praskiej, metropolii warszawskiej. Powstała 24 czerwca 1996 z podziału parafii Matki Bożej Częstochowskiej w Józefowie. Kościół został zbudowany w latach 1998–2004, według projektu architekta mgr inż. Romana Abramczyka. Mieści się przy ulicy Jana Kasprowicza.

</doc>
<doc id="1817905" url="https://pl.wikipedia.org/wiki?curid=1817905" title="Cmentarz mariawicki w Prendocinie">
Cmentarz mariawicki w Prendocinie



</doc>
<doc id="1817907" url="https://pl.wikipedia.org/wiki?curid=1817907" title="Vizag">
Vizag



</doc>
<doc id="1817913" url="https://pl.wikipedia.org/wiki?curid=1817913" title="Ni Putu Desy Margawati">
Ni Putu Desy Margawati



</doc>
<doc id="1817914" url="https://pl.wikipedia.org/wiki?curid=1817914" title="Zamroczenie jasne">
Zamroczenie jasne



</doc>
<doc id="1817915" url="https://pl.wikipedia.org/wiki?curid=1817915" title="Parafia św. Maksymiliana Marii Kolbego w Józefowie-Błotach">
Parafia św. Maksymiliana Marii Kolbego w Józefowie-Błotach

Parafia rzymskokatolicka Świętego Maksymiliana Marii Kolbego w Józefowie-Błotach należy do dekanatu Otwock-Kresy diecezji warszawsko-praskiej, metropolii warszawskiej. Powstała 1 marca 1988 z podziału parafii Józefów i Falenica. Kościół został zbudowany w latach 1981–1986, według projektu architekta mgr inż. Waldemara Siwka. Mieści się przy ulicy księdza Wincentego Malinowskiego.

</doc>
<doc id="1817918" url="https://pl.wikipedia.org/wiki?curid=1817918" title="James Kwalia Kurui">
James Kwalia Kurui



</doc>
<doc id="1817920" url="https://pl.wikipedia.org/wiki?curid=1817920" title="Chang Ming-Huang">
Chang Ming-Huang



</doc>
<doc id="1817921" url="https://pl.wikipedia.org/wiki?curid=1817921" title="Sultan Al-Hebshi">
Sultan Al-Hebshi



</doc>
<doc id="1817923" url="https://pl.wikipedia.org/wiki?curid=1817923" title="Puchar Świata w skeletonie 2009/2010">
Puchar Świata w skeletonie 2009/2010

Puchar Świata w skeletonie 2009/2010 była to 24. edycja tej imprezy. Cykl ten rozpoczął się w Park City 12 listopada 2009 roku, a zakończył 22 stycznia 2010 roku w Igls.

</doc>
<doc id="1817925" url="https://pl.wikipedia.org/wiki?curid=1817925" title="Samuel Wanjiru Kamau">
Samuel Wanjiru Kamau



</doc>
<doc id="1817928" url="https://pl.wikipedia.org/wiki?curid=1817928" title="Towarzystwo Lekarskie Warszawskie">
Towarzystwo Lekarskie Warszawskie

Towarzystwo Lekarskie Warszawskie – towarzystwo lekarskie założone 6 grudnia 1820 roku. Jego siedziba mieści się przy ul. Raszyńskiej 54 w Warszawie.
Historia.
Towarzystwo powstało w 1820 roku w Królestwie Polskim z inicjatywy profesorów Królewskiego Uniwersytetu Warszawskiego. Inicjatorami byli: Andrzej Franciszek Ksawery Dybek, który został pierwszym wiceprezesem, August Ferdynand Wolff, Józef Czekierski, Franciszek Brandt, Maurycy Woyde, Fryderyk Roemer) i lekarzy (Jan Kuehne, Jan Theiner) Wydziału Akademicko-Lekarskiego Królewskiego Uniwersytetu Warszawskiego i działało do 1939 roku. 
W czasie II wojny światowej Biblioteka Towarzystwa utraciła 100% swoich zbiorów (68 720 jednostek). 
Zostało reaktywowane po zakończeniu II wojny światowej a po likwidacji izb i regionalnych towarzystw lekarskich stało się oddziałem warszawskim Polskiego Towarzystwa Lekarskiego. Pierwotną nazwę przywrócono w 1979 roku.
TLW nadaje medal Włodzimierza Brodowskiego i Ludwika Paszkiewicza.
Najwyższym odznaczeniem TLW jest medal Augusta Ferdynanda Wolffa.

</doc>
<doc id="1817931" url="https://pl.wikipedia.org/wiki?curid=1817931" title="Parafia św. Izydora w Markach">
Parafia św. Izydora w Markach

Parafia pw. Świętego Izydora w Markach – parafia rzymskokatolicka w dekanacie zielonkowskim diecezji warszawsko-praskiej. Erygowana w 1917. Obejmuje część miasta – Centrum i Marki Południowe. 
Kościół parafialny zbudowany w latach 1899–1903 według projektu Jana Hinza w stylu neogotyckim z neobarokowym wnętrzem. Mieści się przy ulicy Piłsudskiego.

</doc>
<doc id="1817933" url="https://pl.wikipedia.org/wiki?curid=1817933" title="The Last of England">
The Last of England

The Last of England – brytyjski dramat filmowy w reżyserii Dereka Jarmana. Jego światowa premiera odbyła się 14 lutego 1988 roku podczas Międzynarodowego Festiwalu Filmowego w Berlinie.
Wypowiedź reżysera na temat upadającego mitu Wielkiej Brytanii.
Film ten, podobnie jak wiele innych w dorobku artystycznym Jarmana, zawiera wątki gejowskie.
Festiwale filmowe.
Film zaprezentowano podczas następujących festiwali filmowych:

</doc>
<doc id="1817934" url="https://pl.wikipedia.org/wiki?curid=1817934" title="Zdolność emisyjna">
Zdolność emisyjna

Zdolność emisyjna ciała – wielkość fizyczna określająca możliwość emisji elektromagnetycznego promieniowania termicznego przez to ciało. Jest funkcją temperatury ciała i częstotliwości emitowanego promieniowania formula_1 Zdolność emisyjna ciała znajdującego się w temperaturze formula_2 do emisji promieniowania o częstotliwości formula_3 równa jest energii promieniowania o częstotliwości z zakresu formula_4 emitowanej z powierzchni 1 m² w ciągu 1 s lub krócej, strumieniowi energii promieniowania formula_5 emitowanemu z powierzchni 1 m². Definicję tę wyraża wzór
Względna zdolność emisyjna.
Najwyższą zdolność emisyjną w dowolnej temperaturze ma ciało doskonale czarne (wartość z definicji wynosi 1), zaś najniższą – ciało doskonale białe (wartość 0). Dla innych ciał można określić ich zdolność emisyjną jako iloraz zdolności emisyjnej badanego ciała i ciała doskonale czarnego
Parametr ten nazywa się względną zdolnością emisyjną. Jedne z najwyższych wartości (&gt;0,9) osiąga on dla substancji takich jak sadza, woda, lód, czy azbest. Bardzo niskie wartości tego parametru (&lt;0,1) mierzy się z kolei dla wielu metali pozbawionych warstwy tlenków z powierzchni i wypolerowanych. Według przyjętej definicji względna zdolność emisyjna jest bezwymiarowa.
Uwaga: W wielu podręcznikach, szczególnie autorów anglojęzycznych, zdolność emisyjna rozumiana jest jako względna zdolność emisyjna.
Całkowita zdolność emisyjna.
Łączna zdolność emisyjna dla wszystkich częstotliwości nosi nazwę całkowitej zdolności emisyjnej. Określa ją wzór
Dla danego ciała wielkość ta zależy tylko od jego temperatury.

</doc>
<doc id="1817935" url="https://pl.wikipedia.org/wiki?curid=1817935" title="Góry Zaałajskie">
Góry Zaałajskie

Góry Zaałajskie (, "Czong Ałaj kyrka toosu"; , "ķatorkūḩi Pasi Oloj"; , "Zaałajskij chriebiet"; chiń.: 外阿莱山脉; pinyin: "Wài’ālái Shānmài") – góry w północnym Pamirze, na granicy Kirgistanu i Tadżykistanu; wschodni skraj leży w Chinach. Góry mają długość ok. 250 km, najwyższym szczytem jest Szczyt Lenina (7134 m n.p.m.), charakteryzują się dużą ilością głębokich dolin rzecznych i występowaniem wielu lodowców (w sumie ok. 550), których powierzchnia całkowita wynosi ok. 1300 km². Poniżej linii wiecznego śniegu występują łąki i stepy górskie. Przez przełęcz Kyzyłart biegnie ważna droga samochodowa, łącząca Kotlinę Fergańską z miastem Chorog.

</doc>
<doc id="1817936" url="https://pl.wikipedia.org/wiki?curid=1817936" title="Względna zdolność emisyjna">
Względna zdolność emisyjna



</doc>
<doc id="1817938" url="https://pl.wikipedia.org/wiki?curid=1817938" title="Całkowita zdolność emisyjna">
Całkowita zdolność emisyjna



</doc>
<doc id="1817939" url="https://pl.wikipedia.org/wiki?curid=1817939" title="Park Zamkowy w Stargardzie">
Park Zamkowy w Stargardzie

Park Zamkowy położony w północno-wschodniej części Starego Miasta w Stargardzie, nad rzeką Iną, wchodzi w skład stargardzkich plant, od zachodu graniczy z Parkiem Chrobrego, a od południa z Parkiem Jagiellońskim.
Park położony jest na terenie dawnego grodziska – najstarszej części miasta. Zajmuje obszar 2,61 ha. Na terenie parku brak jest elementów małej architektury. Szatę roślinną stanowi 27 gatunków drzew i krzewów, z czego najliczniejszą grupę stanowi sześćdziesięcioarowy młodnik topoli Maksymowicza. 
W najwyższym punkcie parku, tuż za basztą Białogłówką znajduje się pomnik ustawiony z okazji 50. rocznicy powstania Stargardzkiego oddziału PTTK.

</doc>
<doc id="1817940" url="https://pl.wikipedia.org/wiki?curid=1817940" title="Ismaił Mustafow">
Ismaił Mustafow



</doc>
<doc id="1817942" url="https://pl.wikipedia.org/wiki?curid=1817942" title="Warszawskie Towarzystwo Lekarskie">
Warszawskie Towarzystwo Lekarskie



</doc>
<doc id="1817943" url="https://pl.wikipedia.org/wiki?curid=1817943" title="Sigma-ciało zbiorów">
Sigma-ciało zbiorów



</doc>
<doc id="1817946" url="https://pl.wikipedia.org/wiki?curid=1817946" title="Parafia św. Andrzeja Boboli w Markach">
Parafia św. Andrzeja Boboli w Markach

Parafia św. Andrzeja Boboli w Markach – parafia rzymskokatolicka pod wezwaniem świętego Andrzeja Boboli w dzielnicy Struga, w Markach, w dekanacie kobyłkowskim, w diecezji warszawsko-praskiej.
Fundatorem parafii jest ks. Antoni Poławski (1871-1943), kapłan diecezji kieleckiej, długoletni misjonarz w Ameryce Północnej, który po powrocie do Polski zakupił w 1926 r. kilkadziesiąt hektarów gruntu w Strudze. 
Parafia została erygowana w 1952. Jest obsługiwana przez księży Michalitów, którym fundator przekazał nieruchomości. Obok plebanii mieści się również Kuria Generalna, Katolickie Gimnazjum im. Bł. Bronisława Markiewicza i Wydawnictwo Michalineum, redakcja dwumiesięcznika „Któż jak Bóg” i Sekretariat Peregrynacji Figury św. Michała Archanioła. Obejmuje dzielnicę Marek – Strugę. Kościół parafialny zbudowany w latach 1928-1931 według projektu Feliksa Michalskiego. Konsekrowany 16 maja 1995 r. We wrześniu 2016 kościół przeszedł remont elewacji.

</doc>
<doc id="1817948" url="https://pl.wikipedia.org/wiki?curid=1817948" title="Zeng Guofan">
Zeng Guofan

Zeng Guofan (ur. 21 listopada 1811 zm. 12 marca 1872) – chiński polityk i wojskowy.
Pochodził z prowincji Hunan. Ukończył Akademię Yuelu i zdał egzaminy urzędnicze. Otworzyły mu one drogę do prestiżowych studiów nad klasykami konfucjańskimi w Akademii Hanlin.
W 1852 roku wysłany do Hunanu z zadaniem stłumienia powstania tajpingów, sformował sprawną, lojalną, opartą na wzajemnych powiązaniach między poszczególnymi szczeblami hierarchii żołnierskiej armię, znaną jako Armia Xian. Jako gubernator generalny prowincji Jiangsu i Jiangxi (1860-4) zbudował także śródlądową flotę na Jangcy i zakładał wytwórnie broni, stopniowo okrążając i dziesiątkując rebeliantów. Odbił z rąk tajpingów takie miasta jak Changsha, Wuchang i Hanyang, zniszczył także ich flotę. W lipcu 1864 zdobył stolicę buntowników, Nankin. Patronował rozwojowi przemysłu zbrojeniowego i okrętowego, w ramach tzw. ruchu samoumacniania Chin.
Za zasługi w zwalczaniu tajpingów otrzymał tytuły Starszego Strażnika Tronu oraz Markiza Yiyong pierwszej klasy. Mianowano go również namiestnikiem Nankinu. W latach 1868-70 pełnił funkcję gubernatora stołecznej prowincji Zhili. Uczestniczył także w walkach z powstańcami Nian. Wobec braku konkretnych osiągnięć na froncie został odwołany. W latach 1867-1871 pełnił funkcję Wielkiego Sekretarza.
Był politycznym protektorem Li Hongzhanga. Jego synem był dyplomata Zeng Jize, zaś jedna z jego córek wyszła za mąż za dyrektora Szanghajskich Zakładów Zbrojeniowych Nie Qiguia.

</doc>
<doc id="1817949" url="https://pl.wikipedia.org/wiki?curid=1817949" title="Ałatau">
Ałatau

Ałatau ("Ała-Too") – nazwa pochodząca z języków tureckich, oznaczająca wysokie pasma górskie w Azji Środkowej, Syberii Południowej i na Uralu, np.:

</doc>
<doc id="1817954" url="https://pl.wikipedia.org/wiki?curid=1817954" title="Issaka Daboré">
Issaka Daboré

Issaka Daboré (także Issaka Daborg ur. 1940 w Dingazi, zm. 25 grudnia 2021 w Niamey) − nigerski bokser wagi lekkopółśredniej. Uczestnik letnich igrzysk olimpijskich w Tokio i letnich igrzysk olimpijskich w Meksyku. W 1972 roku na letnich igrzyskach olimpijskich w Monachium zdobył brązowy medal. Jest to pierwszy medal olimpijski zdobyty przez reprezentanta Nigru.

</doc>
<doc id="1817955" url="https://pl.wikipedia.org/wiki?curid=1817955" title="Angeł Angełow">
Angeł Angełow

Angeł Angełow (ur. 10 lipca 1948) – bułgarski bokser wagi lekkopółśredniej. W 1972 roku na letnich igrzyskach olimpijskich w Monachium zdobył srebrny medal.

</doc>
<doc id="1817956" url="https://pl.wikipedia.org/wiki?curid=1817956" title="Wyspa Miedziana">
Wyspa Miedziana

Wyspa Miedziana () – wyspa na wschód od Półwyspu Kamczatki, na Dalekim Wschodzie Rosji, na Morzu Beringa. Należy do Wysp Komandorskich, jest druga co do wielkości w tym archipelagu.
Wyspa została odkryta w 1741 roku, jednak do początków XX wieku pozostawała niezamieszkana. Wówczas osiedliła się tu grupa Aleutów z wyspy Attu. W latach 70. XX wieku wyspa została wysiedlona, a ludność przeniesiona na Wyspę Beringa. Do 2001 roku wyspa pozostawała terenem wojskowym. Obecnie jest niezamieszkana.
Wyspa znajduje się na terenie Komandorskiego Rezerwatu Biosfery.

</doc>
<doc id="1817959" url="https://pl.wikipedia.org/wiki?curid=1817959" title="Parafia Matki Bożej Królowej Polski w Markach-Pustelniku">
Parafia Matki Bożej Królowej Polski w Markach-Pustelniku

Parafia pw. Matki Bożej Królowej Polski w Markach – parafia rzymskokatolicka w dekanacie zielonkowskim diecezji warszawsko-praskiej. Erygowana w 1983. Jest obsługiwana przez księży diecezjalnych. Obejmuje dzielnicę Marek – Pustelnik. Kościół parafialny zbudowany w 1985 roku. Mieści się przy ulicy Jutrzenki.

</doc>
<doc id="1817962" url="https://pl.wikipedia.org/wiki?curid=1817962" title="Mateczka Kozłowska">
Mateczka Kozłowska



</doc>
<doc id="1817965" url="https://pl.wikipedia.org/wiki?curid=1817965" title="Georgi Kostadinow (bokser)">
Georgi Kostadinow (bokser)

Georgi Kostadinow (ur. 3 marca 1950) - bułgarski bokser wagi muszej. W 1972 roku na letnich igrzyskach olimpijskich w Monachium zdobył złoty medal.

</doc>
<doc id="1817966" url="https://pl.wikipedia.org/wiki?curid=1817966" title="Oziernoj (półwysep)">
Oziernoj (półwysep)

Oziernoj () – półwysep wyróżniany w ramach Półwyspu Kamczackiego, położony nad Zatoką Karagińską, którą częściowo oddziela od zatoki Oziernoj. W północnej części półwyspu położona jest Zatoka Ukińska.

</doc>
<doc id="1817967" url="https://pl.wikipedia.org/wiki?curid=1817967" title="Dancing Machine (album)">
Dancing Machine (album)

Dancing Machine – ósmy album The Jackson 5 wydany w wytwórni Motown. Album sprzedał się w nakładzie 2.6 miliona kopii na całym świecie.

</doc>
<doc id="1817968" url="https://pl.wikipedia.org/wiki?curid=1817968" title="Parafia Najświętszej Maryi Panny Matki Kościoła w Markach">
Parafia Najświętszej Maryi Panny Matki Kościoła w Markach

Parafia pw. Najświętszej Maryi Panny Matki Kościoła w Markach – parafia rzymskokatolicka w dekanacie zielonkowskim diecezji warszawsko-praskiej. Erygowana w 2004. Jest obsługiwana przez księży diecezjalnych. Obejmuje wschodnią część dzielnicy Marek – Stare Marki. Nabożeństwa sprawowane są w tymczasowej kaplicy. Kościół parafialny w budowie od 2008. Mieści się przy ulicy Ząbkowskiej.

</doc>
<doc id="1817971" url="https://pl.wikipedia.org/wiki?curid=1817971" title="László Orbán">
László Orbán

László Orbán (ur. 9 grudnia 1949, zm. 15 lipca 2009) – węgierski bokser walczący w wadze lekkiej (do 60 kg). W 1972 roku letnich igrzysk olimpijskich w Monachium zdobył srebrny medal (przegrał z Janem Szczepańskim).

</doc>
<doc id="1817972" url="https://pl.wikipedia.org/wiki?curid=1817972" title="Dolina Czerwona">
Dolina Czerwona

Dolina Czerwona, błędnie Dolina Czerwienna (słow. "Červená dolina") – dolina o długości ok. 2 km stanowiąca wschodnią odnogę Doliny Białki w słowackiej części Tatr Wysokich.
Topografia.
Dolina Czerwona graniczy:
Opis.
Dolina Czerwona leży nieco na południe od Łysej Polany ("Lysá Poľana"), od południa ograniczona jest przez Golicę Jaworzyńską, w której to stoki się wrzyna. Ma ona kilka żlebowatych odnóg, które leżą głównie po jej wschodniej stronie i w jej wyższych partiach. Jej największym ciekiem wodnym jest Czerwony Potok ("Červený potok", błędnie Czerwienny Potok), który powstaje w północnych stokach Golicy Jaworzyńskiej i wpada do Białki nieopodal Łysej Polany. Czerwony Potok ma kilka małych dopływów w obrębie Doliny Czerwonej. Dolina Czerwona jest doliną gęsto zalesioną, jednak w jej środkowej części znajduje się duża Czerwona Polana ("Červená poľana", błędnie Czerwienna Polana), która znajduje się na wysokości 1100–1135 m n.p.m. i rozpościera się nad zachodnim brzegiem Czerwonego Potoku. Przez Dolinę Czerwoną nie biegną żadne znakowane szlaki turystyczne, gdyż znajduje się na obszarze ochrony ścisłej, którym objęty jest cały masyw Szerokiej Jaworzyńskiej.
Historia.
Dolina Czerwona była niegdyś popularnym terenem pasterskim. Na Czerwonej Polanie stały dawniej szopy i szałasy pasterzy z Jurgowa. Poza tym cała Dolina Czerwona należała do dóbr jaworzyńskich i stanowiła od dawna teren myśliwski. Od 1949 r. wchodzi w skład rezerwatu ścisłego TANAP-u.

</doc>
<doc id="1817973" url="https://pl.wikipedia.org/wiki?curid=1817973" title="Bohdan Sobiesiak">
Bohdan Sobiesiak

Bohdan Sobiesiak (ur. 30 czerwca 1934 w Barłogach, zm. 25 listopada 2007 w Sopocie) – aktor teatralny i filmowy.
Życiorys.
W 1955 ukończył studia na PWST w Łodzi. Związany głównie z łódzkimi teatrami: Powszechnym i Ziemi Łódzkiej. Występował także na deskach Teatru im. Wojciecha Bogusławskiego w Kaliszu i Teatru Ziemi Lubuskiej w Zielonej Górze. Brał także udział w inscenizacjach telewizyjnych, głównie w Teatrze TV.

</doc>
<doc id="1817974" url="https://pl.wikipedia.org/wiki?curid=1817974" title="Coffee Date">
Coffee Date

Coffee Date – powstała niezależnie amerykańska komedia filmowa z 2006 roku. Oryginalnie, w 2001 r. reżyser Stewart Wade zrealizował siedemnastominutowy krótki metraż o tym samym tytule, materiał ten postanowiono jednak rozszerzyć do rangi produkcji pełnometrażowej – tak powstał niniejszy projekt, którego linia fabularna niczym nie różni się od treści pierwowzoru.
Film "Coffee Date" zaprezentowano podczas licznych festiwali filmowych.
Opis fabuły.
Todd umawia się na randkę w ciemno z homoseksualistą Kellym. Spotyka się z nim w kawiarni i ze zdumieniem odkrywa, że ten – pomimo żeńskiego imienia – jest mężczyzną. Okazuje się, że randka z gejem została zaaranżowana przez brata-dowcipnisia Todda, Barry'ego. Żart obraca się przeciw niemu; Todd i Kelly decydują zemścić się na Barrym i w tym celu zaczynają udawać, że są parą. Na nieszczęście Todda, jego rodzina i bliscy rzeczywiście biorą go za osobę homoseksualną.
Już wkrótce Todd ma odkryć jednak swoją prawdziwą seksualność...

</doc>
<doc id="1817977" url="https://pl.wikipedia.org/wiki?curid=1817977" title="Pengzu">
Pengzu

Pengzu (chiń. 彭祖) – bohater mitologii chińskiej, który miał żyć ponad 800 lat.
Miał był potomkiem Zhuanxu. Według "Żywotów nieśmiertelnych" Ge Honga nosił nazwisko Qian, a jego imieniem pośmiertnym było Geng. W wieku 70 lat wyglądał jeszcze jak dziecko, a pod koniec panowania dynastii Shang miał 767 lat, nie będąc jeszcze starym. Według przekazów osiągnął długowieczność dzięki odpowiedniej pielęgnacji swojej energii życiowej i życiu w harmonii ze światem.
W ikonografii przedstawiany jest zazwyczaj podczas palenia kadzidła i wznoszenia modłów; często otaczają go dzieci. Obrazki z jego wizerunkiem są w Chinach podarkiem wyrażającym życzenie długiego życia.

</doc>
<doc id="1817981" url="https://pl.wikipedia.org/wiki?curid=1817981" title="Tajgonos (półwysep)">
Tajgonos (półwysep)

Tajgonos (ros. "полуостров Тайгонос") - półwysep we wschodniej części Rosji, nad Zatoką Szelichowa.
Wcina się w Zatokę Szelichowa Morza Ochockiego oddzielając dwie drugorzędne zatoki: Giżygińską i Penżyńską. Ma długość 240 km, szerokość do 140 km; powierzchnia górzysta (wysokość do 1483 m n.p.m.); dobrze rozwinięta linia brzegowa, liczne zatoki i podrzędne półwyspy; porośnięty roślinnością tundrową. Najdalej na południe wysuniętym punktem jest przylądek Tajgonos.

</doc>
<doc id="1817983" url="https://pl.wikipedia.org/wiki?curid=1817983" title="Nadmierna senność">
Nadmierna senność



</doc>
<doc id="1817987" url="https://pl.wikipedia.org/wiki?curid=1817987" title="Senność patologiczna">
Senność patologiczna



</doc>
<doc id="1817989" url="https://pl.wikipedia.org/wiki?curid=1817989" title="John Marshall (żeglarz)">
John Marshall (żeglarz)

John Marshall (ur. 15 lutego 1748 w Ramsgate, zm. 1819) – angielski kapitan żeglugi i odkrywca.
Urodził się 15 lutego 1748 w Ramsgate w hrabstwie Kent. Służbę na morzu rozpoczął w wieku 10 lat i poświęcił jej niemal całe swoje życie. 
W 1788 był kapitanem statku "Scarborough", należącego do First Fleet i przewożącego skazańców z Anglii do Zatoki Botanicznej w Nowej Południowej Walii.
Następnie udał się w podróż z wybrzeży Australii do Chin, napotykając po drodze nieznane dotychczas wyspy (należące głównie do znanych obecnie jako Wyspy Gilberta i Wyspy Marshalla) oraz wytyczając nowy morski szlak handlowy do Kantonu.
Wyspy, które początkowo określane były terminem "Lord Mulgrove's range", na pamiątkę ich odkrywcy otrzymały nazwę Wyspy Marshalla.

</doc>
<doc id="1817990" url="https://pl.wikipedia.org/wiki?curid=1817990" title="Lekkoatletyka na Igrzyskach Luzofonii 2009">
Lekkoatletyka na Igrzyskach Luzofonii 2009

Lekkoatletyka na Igrzyskach Luzofonii 2009 – zawody sportowe, które rozegrano 12, 13 i 19 lipca na stadionie uniwersytetu w Lizbonie.

</doc>
<doc id="1817995" url="https://pl.wikipedia.org/wiki?curid=1817995" title="Parafia św. Leonarda w Tyszowcach">
Parafia św. Leonarda w Tyszowcach

Parafia Świętego Leonarda w Tyszowcach - parafia należąca do dekanatu Tyszowce diecezji zamojsko-lubaczowskiej. Została utworzona najprawdopodobniej przed rokiem 1424 (w czasie pierwszej lokacji miasta), zapewne z fundacji księcia Ziemowita IV. Obecny kościół parafialny w latach: 1865-1867 (nawa) i 1869-1870 (prezbiterium i wieża) według projektu Henryka Marconiego. Mieści się przy ulicy Kościelnej.

</doc>
<doc id="1817996" url="https://pl.wikipedia.org/wiki?curid=1817996" title="Zhang Shufeng">
Zhang Shufeng

Zhang Shufeng (; ur. 24 listopada 1984) – chiński lekkoatleta, skoczek wzwyż.

</doc>
<doc id="1817997" url="https://pl.wikipedia.org/wiki?curid=1817997" title="Stadion Eden">
Stadion Eden



</doc>
<doc id="1817998" url="https://pl.wikipedia.org/wiki?curid=1817998" title="Fantazja op. 49 (Chopin)">
Fantazja op. 49 (Chopin)

Fantazja f-moll op. 49 – fantazja na fortepian solo, napisana przez Fryderyka Chopina. Powstała w 1841 (ukończona 20 listopada), wówczas została również wydana. Dedykowana ks. Catherine de Souzzo.
Z listów Chopina wiemy, że nazwy „fantazja” twórca dzieła użył dla opisania utworu wyłamującego się z kanonu jednoznacznie określonych gatunków (np. "Polonez-Fantazja op. 61)."
Kompozytor napisał:
Budowa.
Dzieło składa się ze:
W utworze można odnaleźć elementy m.in. formy sonatowej i formy cyklicznej.

</doc>
<doc id="1818004" url="https://pl.wikipedia.org/wiki?curid=1818004" title="Aurelio Lampredi">
Aurelio Lampredi

Aurelio Lampredi (ur. 16 czerwca 1917 w Livorno, zm. 1 czerwca 1989) – włoski inżynier samochodowy i lotniczy.
Życiorys.
Karierę rozpoczął pracując dla firmy Piaggio, następnie dla producenta samochodów Isotta-Fraschini oraz dla Reggiane – włoskiego producenta samolotów.
Po II wojnie światowej, w 1946 roku rozpoczyna pracę dla Ferrari. Konstruuje szereg silników zarówno do samochodów wyścigowych jak i używanych w samochodach produkcyjnych. Po krótkiej przerwie, w czasie której pracuje ponownie dla Isotta-Fraschini wraca do Ferrari, gdzie nadzoruje prace nad wyczynowymi silnikami firmy podczas jej pierwszych dużych sukcesów sportowych w Formule 1 w latach 1952-53. Współpracę z Ferrari kończy w momencie przejęcia przez tę firmę zespołu wyścigowego Lancia wraz z udanymi konstrukcjami Vittorio Jano. Choć silniki te szybko zastąpiły konstrukcje Lamprediego w samochodach wyścigowych, widlasta dwunastka wciąż stosowana była chętnie w samochodach produkcyjnych Ferrari.
Od 1955 roku Aurelio Lampredi pracuje dla koncernu Fiata gdzie nadzoruje prace związane z projektowaniem silników do roku 1977. Powstają w tym okresie jednostki używane następnie przez ponad 30 lat w pojazdach koncernu – tzw. Fiat DOHC ("włos. Fiat Bialbero, ang. Fiat Twin Cam engine"). Silnik ten był również chętnie stosowany w sporcie samochodowym (Fiat Abarth 131 Rally, Lancia Delta).
Aurelio Lampredi jest również konstruktorem silnika stosowanego pierwotnie w modelu Fiat 1300/1500, który trafił następnie do Polskiego Fiata 125p.

</doc>
<doc id="1818005" url="https://pl.wikipedia.org/wiki?curid=1818005" title="Kocsis">
Kocsis



</doc>
<doc id="1818007" url="https://pl.wikipedia.org/wiki?curid=1818007" title="AG Nocerina">
AG Nocerina



</doc>
<doc id="1818008" url="https://pl.wikipedia.org/wiki?curid=1818008" title="A.G. Nocerina">
A.G. Nocerina



</doc>
<doc id="1818010" url="https://pl.wikipedia.org/wiki?curid=1818010" title="Vieira Wallace">
Vieira Wallace



</doc>
<doc id="1818014" url="https://pl.wikipedia.org/wiki?curid=1818014" title="Parafia Chrystusa Króla Wszechświata w Stargardzie">
Parafia Chrystusa Króla Wszechświata w Stargardzie

Parafia pw. Chrystusa Króla Wszechświata w Stargardzie – rzymskokatolicka parafia z siedzibą w Stargardzie, należąca do dekanatu Stargard Wschód, archidiecezji szczecińsko-kamieńskiej, metropolii szczecińsko-kamieńskiej, przy kościele pw. Chrystusa Króla Wszechświata. Erygowana 22 listopada 1998. Jej proboszczem jest ks. Krzysztof Antoń TChr.
Historia.
Budowę kościoła parafialnego na nowo wybudowanym osiedlu Chopina rozpoczęła się 25 kwietnia 1994, 23 czerwca tegoż roku Bp Stanisław Stefanek dokonał wmurowania aktu pamiątkowego w fundamenty przyszłego kościoła. Oddano go do użytku 22 listopada 1998.
Posługę w parafii sprawują księżą Towarzystwa Chrystusowego dla Polonii Zagranicznej.

</doc>
<doc id="1818016" url="https://pl.wikipedia.org/wiki?curid=1818016" title="In Japan!">
In Japan!

In Japan! – album koncertowy The Jackson 5 wydany w 1973 roku tylko w Japonii przez wytwórnię Motown. Sprzedał się w nakładzie około 1 milionów egzemplarzy na całym świecie.

</doc>
<doc id="1818020" url="https://pl.wikipedia.org/wiki?curid=1818020" title="Chariton Łaptiew">
Chariton Łaptiew

Chariton Prokofjewicz Łaptiew (ros. Харитон Прокофьевич Лаптев, ur. 1700 - zm. 1763) - rosyjski oficer marynarki, odkrywca i badacz polarny, kuzyn Dmitrija.
Karierę wojskową rozpoczął w 1718 roku jako kadet, do 1730 roku służył na okręcie. W 1734 roku brał udział w oblężeniu Gdańska. Razem z Siemionem Czeluskinem opisał półwysep Tajmyr pomiędzy ujściami Chatangi i Piasiny.
Po powrocie z wyprawy zajął się tworzeniem mapy Syberii oraz powrócił do służby we flocie.
Morze Łaptiewów nazwano na cześć jego i jego kuzyna Dmitrija.

</doc>
<doc id="1818021" url="https://pl.wikipedia.org/wiki?curid=1818021" title="Am Peenestrom">
Am Peenestrom



</doc>
<doc id="1818024" url="https://pl.wikipedia.org/wiki?curid=1818024" title="Anklam-Land">
Anklam-Land



</doc>
<doc id="1818025" url="https://pl.wikipedia.org/wiki?curid=1818025" title="Landhagen">
Landhagen



</doc>
<doc id="1818026" url="https://pl.wikipedia.org/wiki?curid=1818026" title="Lubmin (urząd)">
Lubmin (urząd)



</doc>
<doc id="1818032" url="https://pl.wikipedia.org/wiki?curid=1818032" title="Ulica Powiśle w Krakowie">
Ulica Powiśle w Krakowie

Ulica Powiśle – ulica w Krakowie w dzielnicy I, na Nowym Świecie.
Biegnie wzdłuż Wisły. Jest przedłużeniem ul. Podzamcze, łączy ją z ul. Zwierzyniecką.
Powstała w miejscu dawnych stawów i nadwiślańskich mokradeł, było tutaj jedno z ujść Rudawy. Po zasypaniu stawów i regulacji Rudawy w drugiej połowie XIX wieku, powstała ulica nieformalnie nazywana Nad Wisłą. Oficjalnie taką nazwę otrzymała w 1881 roku. W 1903 zmieniono nazwę na obowiązującą obecnie.
Zabudowa.
Ulica zabudowana jest tylko po północnej stronie. Znajdował się przy niej zabytkowy Browar królewski, który wyburzono w 2002 roku a na jego miejscu zbudowano Hotel Sheraton. Przy ulicy stoi także kilka czynszowych kamienic.
Pod pobliskim placem na Groblach znajduje się pierwszy w Krakowie parking podziemny. Wzdłuż ulicy, od strony Wisły zlokalizowano parkingi dla autobusów turystycznych. U podnóża Wawelu znajduje się tam również wybudowane w latach 2009-2010 Centrum Obsługi Ruchu Turystycznego. Plac przed nim nazwano w 2012 r. imieniem Wielkiej Armii Napoleona. 
Na ulicy, podczas niemieckiej okupacji 11 lipca 1944, miał miejsce zamach na SS-Obergruppenführera Koppego wysokiego funkcjonariusza okupanta. Fakt ten upamiętnia tablica umieszczona na kamienicy (ul. Powiśle 3).

</doc>
<doc id="1818035" url="https://pl.wikipedia.org/wiki?curid=1818035" title="Usedom-Nord">
Usedom-Nord



</doc>
<doc id="1818038" url="https://pl.wikipedia.org/wiki?curid=1818038" title="Otidea">
Otidea

Otidea (Pers.) Bonord. (uchówka) – rodzaj grzybów należący do rzędu kustrzebkowców ("Pezizales").
Systematyka i nazewnictwo.
Pozycja w klasyfikacji według Index Fungorum: "Otideaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Synonimy nazwy naukowej: "Cochlearia" (Cooke) Lambotte,
Flavoscypha Harmaja,
"Otidea" subgen. "Pseudotis" Boud.,
"Peziza" †† Otidea Pers.,
"Peziza" sect. "Cochleate" Fr.,
"Peziza" subgen. "Cochlearia" Cooke,
"Pseudotis" (Boud.) Boud.
Nazwa polska według M.A. Chmiel.
Cechy charakterystyczne.
Saprotrofy rosnące na ziemi. Owocniki uchowate lub kielichowate do kubkowatych. Podstawa krótko, trzonowato zawężona. Warstwa rodzajna tworzy się na stronie wewnętrznej. Zarodniki bezbarwne, eliptyczne, gładkie, z dwoma oleistymi kroplami. Parafizy na końcu zakrzywione. Worki w roztworze Lugola nie barwią się na niebiesko.

</doc>
<doc id="1818045" url="https://pl.wikipedia.org/wiki?curid=1818045" title="Franz Wembacher">
Franz Wembacher

Franz Wembacher (ur. 15 listopada 1958 w Bischofswiesen) – niemiecki saneczkarz reprezentujący RFN, mistrz olimpijski, medalista mistrzostw świata i Europy.
Kariera.
Największy sukces w karierze osiągnął w styczniu 1984 roku, kiedy w parze z Hansem Stangassingerem zdobył złoty medal w dwójkach podczas igrzysk olimpijskich w Sarajewie. Był to jednak jego jedyny występ olimpijski. Ponadto zdobywał też brązowe medale w tej konkurencji na mistrzostwach świata w Hammarstrand (1981), mistrzostwach Europy w Winterbergu (1982) i mistrzostwach świata w Lake Placid (1983), a podczas mistrzostw Europy w Olang (1984) był drugi. Zajął też drugie miejsce w klasyfikacji generalnej Pucharu Świata w dwójkach w sezonie 1982/1983, a w sezonie 1980/1981 zajął trzecie miejsce.
Jego brat, Anton, również był saneczkarzem.

</doc>
<doc id="1818047" url="https://pl.wikipedia.org/wiki?curid=1818047" title="Gmina Palupera">
Gmina Palupera

Gmina Palupera (est. "Palupera vald") – gmina wiejska w Estonii, w prowincji Valga.
W skład gminy wchodzą wsie: Nõuni, Hellenurme, Palupera, Päidla, Neeruti, Lutike, Makita, Räbi, Urmi, Mäelooga, Atra, Pastaku, Astuvere, Miti.

</doc>
<doc id="1818049" url="https://pl.wikipedia.org/wiki?curid=1818049" title="Mark B">
Mark B

Medium Mark B (Whippet) – brytyjski czołg z okresu I wojny światowej, będący następcą czołgu Medium Mark A Whippet. Pierwszy prototyp pojazdu ukończono we wrześniu 1918 roku.
Pojazd okazał się nieudany, głównie ze względu na bardzo ograniczoną ilość miejsca wewnątrz pojazdu, przez co szybko zrezygnowano z jego produkcji na rzecz czołgu Medium Mark C Hornet. W British Army służyło łącznie 45 pojazdów typu Mark B.

</doc>
<doc id="1818057" url="https://pl.wikipedia.org/wiki?curid=1818057" title="Abdelmajid Dolmy">
Abdelmajid Dolmy

Abdelmajid Dolmy (ur. 19 kwietnia 1953, zm. 27 lipca 2017) – marokański piłkarz grający na pozycji obrońcy.
Kariera klubowa.
Abdelmajid Dolmy rozpoczął karierę piłkarską w 1970 roku w klubie Raja Casablanca i grał w nim do 1987 roku. Z Rają trzykrotnie zdobył Puchar Maroka w 1974, 1977, 1982 roku.
W 1987 przeszedł do lokalnego rywala Centrale Laitière Casablanca, w którym grał do 1990. Ostatni sezon w karierze spędził w Raja Casablanca.
Kariera reprezentacyjna.
W reprezentacji Maroka Abdelmajid Dolmy grał w latach 1973-1988.
W 1976 roku wygrał z reprezentacją Maroka mistrzostwo Afryki na turnieju w Etiopii.
W 1980 i 1981 roku uczestniczył w przegranych eliminacjach do mistrzostw świata 1982. W 1984 uczestniczył w igrzyskach olimpijskich w Los Angeles.
W 1985 roku uczestniczył w zakończonych sukcesem eliminacjach do mistrzostw świata 1986.
Na Mundialu w Meksyku Abdelmajid Dolmy był podstawowym zawodnikiem i wystąpił we wszystkich czterech meczach Maroka z reprezentacją Polski, reprezentacją Anglii, reprezentacją Portugalii oraz w drugiej rundzie z reprezentacją RFN.

</doc>
<doc id="1818058" url="https://pl.wikipedia.org/wiki?curid=1818058" title="Makszarip Auszew">
Makszarip Auszew

Makszarip Magomiedowicz Auszew (ur. 16 lutego 1966 w Surchachi, zm. 25 października 2009 w Nartan) – biznesmen i działacz polityczny Inguszetii. 
Był jednym z najważniejszych polityków opozycyjnych wobec prezydenta Inguszetii Junusa-bieka Jewkurowa. Po śmierci innego opozycjonisty, Magomieda Jewłojewa, kierował stroną internetową Ingushetia.org. Został zamordowany w okolicy wioski Nartan w Kabardo-Bałkarii.

</doc>
<doc id="1818059" url="https://pl.wikipedia.org/wiki?curid=1818059" title="Paul Vidal de la Blache">
Paul Vidal de la Blache

Paul Vidal de la Blache (ur. 22 stycznia 1845 w Pézenas, zm. 5 kwietnia 1918 w Tamaris) – francuski geograf. Profesor uniwersytetu w Nancy (od 1872), École normale supérieure w Paryżu (od 1875), Sorbony (od 1898). Współredaktor wielkiej serii wydawniczej "Géographie universelle" i czasopisma "Annales de géographie". Założyciel Francuskiej Szkoły Geograficznej, zajmował się geografią społeczno-ekonomiczną. Od 1906 roku był członkiem Académie des sciences morales et politiques (jednej z pięciu akademii Institut de France).

</doc>
<doc id="1818062" url="https://pl.wikipedia.org/wiki?curid=1818062" title="Cmentarz Świętego Ducha we Wrocławiu">
Cmentarz Świętego Ducha we Wrocławiu



</doc>
<doc id="1818066" url="https://pl.wikipedia.org/wiki?curid=1818066" title="Úrvalsdeild (2003)">
Úrvalsdeild (2003)

Sezon 2003 był 92. sezonem o mistrzostwo Islandii. Drużyna obroniła tytuł mistrzowski, zdobywając trzydzieści trzy punkty w osiemnastu meczach. Po sezonie spadły zespoły i .
Drużyny.
Po sezonie 2002 z ligi spadły zespoły i , z 1. deild awansowały natomiast drużyny i .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1818069" url="https://pl.wikipedia.org/wiki?curid=1818069" title="Mark C">
Mark C

Medium Mark C (Hornet) – brytyjski czołg z okresu I wojny światowej, będący następcą czołgu Medium Mark A Whippet. Pierwszy prototyp pojazdu ukończono w sierpniu 1918 roku.
Konstrukcja czołgu Mark C była bardziej udana od konkurencyjnego czołgu Medium Mark B, przez co podjęto decyzję o jego masowej produkcji, jednak została ona podjęta zbyt późno, by czołgi wzięły udział w działaniach zbrojnych. W lutym 1919 roku, po wyprodukowaniu kilkudziesięciu egzemplarzy, zaniechano dalszej produkcji pojazdu.

</doc>
<doc id="1818070" url="https://pl.wikipedia.org/wiki?curid=1818070" title="Parafia św. Jakuba Większego Apostoła w Miłosławiu">
Parafia św. Jakuba Większego Apostoła w Miłosławiu

Parafia Świętego Jakuba Większego Apostoła w Miłosławiu – rzymskokatolicka parafia leżąca w granicach dekanatu miłosławskiego. Erygowana w XII wieku. Kościół parafialny wybudowany w 1620, przebudowany w latach 1843–1845 i 1912–1913.
Dokumenty.
Księgi metrykalne: 

</doc>
<doc id="1818071" url="https://pl.wikipedia.org/wiki?curid=1818071" title="Hotchkiss wz. 30">
Hotchkiss wz. 30



</doc>
<doc id="1818072" url="https://pl.wikipedia.org/wiki?curid=1818072" title="Meistaraflokkur (1912)">
Meistaraflokkur (1912)

Sezon 1912 był 1. sezonem o mistrzostwo Islandii. Pierwszy tytuł mistrzowski zdobył zespół , pokonując w bezpośrednim meczu . Ze względu na brak systemu ligowego żaden zespół nie spadł ani nie awansował po sezonie.
Drużyny.
Do pierwszego sezonu rozgrywek Meistaraflokkur zgłosiły się trzy zespoły.
Tabela.
Drużyna zrezygnowała z udziału w lidze po pierwszym meczu, przegranym z zespołem 0:3. Ostateczna tabela uwzględnia jednak wynik tego meczu.
Wyniki.
 
 
 
Baraż o mistrzostwo.
Ze względu na rezygnację zespołu o mistrzostwie Islandii w sezonie 1912 zadecydował bezpośredni mecz pomiędzy drużyną i . Mecz zwyciężył pierwszy zespół i zdobył pierwszy tytuł mistrzowski w historii rozgrywek piłkarskich na Islandii.

</doc>
<doc id="1818075" url="https://pl.wikipedia.org/wiki?curid=1818075" title="Amt Niepars">
Amt Niepars

Amt Niepars – związek gmin w Niemczech, leżący w kraju związkowym Meklemburgia-Pomorze Przednie, w powiecie Vorpommern-Rügen. Siedziba związku znajduje się w miejscowości Niepars. 
W skład związku wchodzi osiem gmin wiejskich "(Gemeinde)":

</doc>
<doc id="1818076" url="https://pl.wikipedia.org/wiki?curid=1818076" title="Meistaraflokkur (1913)">
Meistaraflokkur (1913)



</doc>
<doc id="1818078" url="https://pl.wikipedia.org/wiki?curid=1818078" title="IC 4662">
IC 4662

IC 4662 (również PGC 60851) – karłowata galaktyka nieregularna, znajdująca się w gwiazdozbiorze Pawia. Została odkryta w 1901 roku przez Roberta Innesa. IC 4662 znajduje się w odległości około 8,3 milionów lat świetlnych od Ziemi.

</doc>
<doc id="1818079" url="https://pl.wikipedia.org/wiki?curid=1818079" title="Meistaraflokkur (1914)">
Meistaraflokkur (1914)



</doc>
<doc id="1818081" url="https://pl.wikipedia.org/wiki?curid=1818081" title="Hofstetten">
Hofstetten



</doc>
<doc id="1818084" url="https://pl.wikipedia.org/wiki?curid=1818084" title="Abdellah Blinda">
Abdellah Blinda

Abdellah Blinda, właśc. Abdellah El-Ajri (ur. 25 września 1951, zm. 17 marca 2010) – marokański piłkarz i trener piłkarski. Jako zawodnik grał w FUS Rabat.
Kariera trenerska.
Abdellah Blinda rozpoczął trenerską karierę w latach siedemdziesiątych w klubie FUS de Rabat.
W 1979 roku został trenerem FUS de Rabat i trenował go do 1982 roku. Z FUS wywalczył wicemistrzostwo Maroka 1981. W latach 1989-1992 ponownie trenował FUS de Rabat.
W 1990 roku pierwszy raz był selekcjonerem reprezentacji Maroka. Po raz drugi trenował Maroko w latach 1993-1994. Na turnieju w USA Marokańczycy przegrali wszystkie trzy spotkania grupowe. Po tym turnieju Abdellah Blinda pożegnał się z funkcją selekcjonera.

</doc>
<doc id="1818086" url="https://pl.wikipedia.org/wiki?curid=1818086" title="Meistaraflokkur (1915)">
Meistaraflokkur (1915)

Sezon 1915 był 4. sezonem o mistrzostwo Islandii. Drużyna po raz trzeci z rzędu zdobyła tytuł mistrzowski, pierwszy raz jednak wygrała go w rywalizacji z innymi zespołami, wygrywając obydwa mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
W poprzednich dwóch sezonach jedynym zgłoszonym do rozgrywek klubem był . W sezonie 1915 dołączyły do niego dwa inne kluby z Reykjavíku, oraz , w rezultacie czego w tych rozgrywkach wzięły udział trzy zespoły.
Wyniki.
 
 
 

</doc>
<doc id="1818088" url="https://pl.wikipedia.org/wiki?curid=1818088" title="Tomasz Szatkowski">
Tomasz Szatkowski

Tomasz Szatkowski (ur. 10 maja 1978 w Słupsku) – polski prawnik. W 2009 p.o. prezesa Telewizji Polskiej, w latach 2015–2019 podsekretarz stanu w Ministerstwie Obrony Narodowej. Od 2019 ambasador RP przy Organizacji Traktatu Północnoatlantyckiego (NATO).
Życiorys.
Wykształcenie.
Jest absolwentem II Liceum im Stefana Batorego w Warszawie, Wydziału Prawa i Administracji i Podyplomowego Studium Bezpieczeństwa Narodowego w Instytucie Stosunków Międzynarodowych Uniwersytetu Warszawskiego. Ukończył także (Master of Arts in War Studies) wydział studiów wojennych (Department of War Studies) – w King’s College London, gdzie studiował politykę wywiadowczą. Odbył także kursy z zakresu doskonalenia oficerów sztabowych (Naval Postgraduate School w Monterey), a także programowania polityki obronnej i zarządzania strategicznego (Akademia Obrony Zjednoczonego Królestwa w Shrivenham). W czasie studiów zaangażował się w działalność Korporacji Akademickiej Respublica; obecnie jest filistrem tej Korporacji. W latach 2004–2005 był laureatem stypendium brytyjskiego MSZ i Ministerstwa Obrony (Chevening Scholarship). Na zaproszenie Departamentu Stanu USA odbył program stypendialny. W 2013 został także Asmus Policy Entrepreneurship Fellow w German Marshall Fund of the United States.
Kariera zawodowa i polityczna.
W latach 2006–2008 zasiadał w Radzie Nadzorczej, a w 2007 był wiceprezesem Bumaru. Był także szefem sekretariatu wicepremiera Przemysława Gosiewskiego i doradcą koordynatora ds. służb specjalnych w rządzie PiS Zbigniewa Wassermanna. Zasiadał również w Komisji weryfikacyjnej WSI.
Od 3 listopada 2009 do 18 grudnia 2009 pełnił obowiązki prezesa TVP.
W latach 2009–2012 był doradcą w komisji prawnej, ds. obronności w Parlamencie Europejskim. W latach 2009–2011 wchodził w skład rady nadzorczej TVP.
Od 2013 jest członkiem Rady, oraz Prezesem Zarządu Fundacji Narodowe Centrum Studiów Strategicznych – ośrodka analitycznego powołanego do prowadzenia badań i analiz w dziedzinie bezpieczeństwa Polski. W tej roli był panelistą na międzynarodowych konferencjach poświęconych bezpieczeństwu i obronności oraz publikował analizy poświęcone polityce i współpracy obronnej, polityce wywiadowczej, przemysłowi zbrojeniowemu oraz cyberbezpieczeństwu, zarówno w Polsce, jak i za granicą.
W październiku 2015 został członkiem Narodowej Rady Rozwoju, powołanej przez prezydenta Andrzeja Dudę.
17 listopada 2015 został powołany na stanowisko podsekretarza stanu w MON. Urzędowanie zakończył 18 lipca 2019, aby 23 lipca 2019 objąć stanowisko ambasadora RP przy NATO.
Pozostałe informacje.
W młodości regularnie występował jako statysta. Po raz pierwszy zagrał w "Wielkim tygodniu" Andrzeja Wajdy. Pojawiał się także w "Panu Tadeuszu", "Ekstradycji", "Ogniem i mieczem".
W 2008 odbył pieszą pielgrzymkę z Pirenejów do Santiago de Compostela (400 km).

</doc>
<doc id="1818089" url="https://pl.wikipedia.org/wiki?curid=1818089" title="Meistaraflokkur (1916)">
Meistaraflokkur (1916)

Sezon 1916 był 5. sezonem o mistrzostwo Islandii. Drużyna po raz czwarty z rzędu zdobyła tytuł mistrzowski, zdobywając w dwóch meczach trzy punkty. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1915 nie nastąpiły żadne zmiany w składzie ligi, wobec czego do sezonu 1916 przystąpiły trzy zespoły.
Wyniki.
 
 
 
Baraż o mistrzostwo.
O mistrzostwie Islandii w sezonie 1916 zadecydował dodatkowy, bezpośredni mecz pomiędzy drużyną i . Mecz zwyciężył drugi zespół i zdobył swój czwarty tytuł mistrzowski rozgrywek piłkarskich na Islandii.

</doc>
<doc id="1818091" url="https://pl.wikipedia.org/wiki?curid=1818091" title="Meistaraflokkur (1917)">
Meistaraflokkur (1917)

Sezon 1917 był 6. sezonem o mistrzostwo Islandii. Drużyna po raz piąty z rzędu zdobyła tytuł mistrzowski, wygrywając obydwa mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1916 nie nastąpiły żadne zmiany w składzie ligi, wobec czego do sezonu 1917 przystąpiły trzy zespoły.
Wyniki.
 
 
 

</doc>
<doc id="1818094" url="https://pl.wikipedia.org/wiki?curid=1818094" title="Meistaraflokkur (1918)">
Meistaraflokkur (1918)

Sezon 1918 był 7. sezonem o mistrzostwo Islandii. Drużyna po raz szósty z rzędu zdobyła tytuł mistrzowski, wygrywając wszystkie trzy mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1917 do trzech drużyn dołączył zespół , żaden zespół natomiast nie zrezygnował z udziału w lidze, w wyniku czego w sezonie 1918 w rozgrywkach Meistaraflokkur wzięły udział cztery zespoły.
Wyniki.
 
 
 
 
 
 
 
 

</doc>
<doc id="1818095" url="https://pl.wikipedia.org/wiki?curid=1818095" title="Ingvar Carlsson (kierowca rajdowy)">
Ingvar Carlsson (kierowca rajdowy)

Ingvar Carlsson (ur. 2 kwietnia 1947 w Nyköping, zm. 28 października 2009 tamże) – szwedzki kierowca rajdowy. 
Kariera sportowa.
Był regularnym uczestnikiem rajdowych mistrzostw świata, najbardziej znanym z występów w zespole Mazdy w którym jeździł przez 7 lat (1984–1991) i odniósł w nim 2 zwycięstwa zaliczane do klasyfikacji mistrzostw świata.

</doc>
<doc id="1818097" url="https://pl.wikipedia.org/wiki?curid=1818097" title="Meistaraflokkur (1919)">
Meistaraflokkur (1919)

Sezon 1919 był 8. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , zdobywając w trzech meczach pięć punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1918 nie nastąpiły żadne zmiany w składzie ligi, wobec czego do sezonu 1919 przystąpiły cztery zespoły.
Tabela.
Drużyna nie stawiła się na meczu przeciwko , w związku z czym drugiemu z zespołów dopisane zostały dwa punkty za zwycięstwo, jednakże bez doliczania bramek.
Wyniki.
 
 
 
 
 
 
 
 

</doc>
<doc id="1818098" url="https://pl.wikipedia.org/wiki?curid=1818098" title="Luigi Delneri">
Luigi Delneri

Luigi Delneri (nazwisko często pisane "Del Neri", ur. 23 sierpnia 1950 w Akwilei) – włoski trener piłkarski i piłkarz.
Kariera.
Piłkarz.
Delneri w "poważnej" piłce zadebiutował już w wieku 16 lat w drużynie SPAL. Następnie grając w Novarze i US Foggia przeniósł się do Udinese Calcio, z którym wywalczył awans do Serie A - najwyższej ligi we Włoszech.
Kolejnymi jego klubami były: UC Sampdoria, Lanerossi Vicenza, AC Siena, Pro Gorizia, aż w końcu zakończył karierę w amatorskim zespole z Oderzo. Miał wtedy 35 lat.
Trener.
Po zakończeniu zawodniczej kariery w Oderzo, Luigi wziął się za szkolenie miejscowego zespołu. W 1996 roku trafił do grającej w Serie D drużyny z Gorycji. Rok później szkolił zawodników Partinicaudace, a następnie występujące w Serie C2: Teramo, Ravennę, Novarę i Nocerinę, z którą wywalczył awans do Serie C1.
Kolejnym klubem, który objął była Ternana Calcio. W ciągu dwóch sezonów zespół ten awansował z Serie C2 do Serie B. Po tym osiągnięciu został pozyskany przez grające w Serie A Empoli FC, jednak z pracą pożegnał się bardzo szybko - jeszcze przed startem sezonu. Wrócił więc do drużyny z Terni.
W 2000 podpisał kontrakt z Chievo Werona, grającym na zapleczu włoskiej ekstraklasy. Dzięki temu zespół ten całkowicie się odmienił, awansując do Serie A i po pierwszym sezonie w jednej z najlepszych lig świata do Pucharu UEFA.
Po tym sukcesie, w lecie 2004 roku objął obrońcę tytułu Ligi Mistrzów - FC Porto, jednak powtórzyła się historia z Empoli i Delneri bardzo szybko pożegnał się z pracą w Portugalii. Przez to powrócił do swojej ojczyzny. W październiku rozpoczął pracę w AS Romie, zastępując Rudiego Völlera. Jednak w trakcie sezonu, po serii porażek pożegnał się z pracą w Rzymie.
W 2005 roku przyjął propozycję US Palermo, w którym rozpoczął pracę, dzięki której zespół ten awansował do Pucharu UEFA. W kolejnym sezonie jego drużyna znakomicie rozpoczęła rozgrywki, pokonując między innymi: 3-2 Inter Mediolan i kwalifikując się do fazy grupowej Pucharu UEFA. Niestety potem coś poszło nie tak i drużyna stopniowo traciła dobrą pozycję w tabeli Serie A. W styczniu roku Delneri został zwolniony.
16 października 2006 Włoch powrócił do Chievo, zastępując Giuseppe Pillona. Pomimo dobrego początku, Delneri nie uratował swojej drużyny przed spadkiem do Serie B, przegrywając w ostatniej kolejce 0-2 z Catanią.
W czerwcu 2007 objął posadę szkoleniowca Atalanty BC, zaś 1 czerwca 2009 został trenerem Sampdorii. Zajął z nią 4. miejsce w tabeli Serie A zapewniające prawo startu w eliminacjach Ligi Mistrzów, a po zakończeniu rozgrywek opuścił klub. W sezonie 2010/2011 był trenerem Juventusu. 22 sierpnia 2010 zdobył z Juventusem pierwszy puchar Trofeo Berlusconiego wygrywając po karnych 5-4 z Milanem. 23 maja 2011 został zwolniony z funkcji trenera Juventusu.

</doc>
<doc id="1818101" url="https://pl.wikipedia.org/wiki?curid=1818101" title="Parafia św. Andrzeja Apostoła w Nekli">
Parafia św. Andrzeja Apostoła w Nekli

Parafia św. Andrzeja Apostoła w Nekli – jedna z 10 parafii leżących w granicach dekanatu wrzesińskiego I. Erygowana w XIV wieku. Kościół parafialny wybudowany w 1900 roku w stylu neoromańskim.
Dokumenty.
Księgi metrykalne: 

</doc>
<doc id="1818102" url="https://pl.wikipedia.org/wiki?curid=1818102" title="Luigi Del Neri">
Luigi Del Neri



</doc>
<doc id="1818103" url="https://pl.wikipedia.org/wiki?curid=1818103" title="Meistaraflokkur (1920)">
Meistaraflokkur (1920)

Sezon 1920 był 9. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , wygrywając obydwa mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1919 z udziału w rozgrywkach po jednym sezonie zrezygnował zespół , żaden zespół natomiast nie dołączył do ligi, w wyniku czego w sezonie 1920 w rozgrywkach Meistaraflokkur wzięły udział trzy zespoły.
Wyniki.
 
 
 

</doc>
<doc id="1818106" url="https://pl.wikipedia.org/wiki?curid=1818106" title="Different World (album Uriah Heep)">
Different World (album Uriah Heep)

Different World – osiemnasty album studyjny brytyjskiej grupy Uriah Heep wykonującej progresywnego hard rocka. Został wydany w lutym 1991 nakładem Legacy.
Lista utworów.
Zremasteryzowana wersja albumu z roku 1996 zawiera 6 utworów bonusowych:
Specjalna edycja de-luxe z 2003 roku zawiera 7 utworów bonusowych:

</doc>
<doc id="1818109" url="https://pl.wikipedia.org/wiki?curid=1818109" title="9 (album Iry)">
9 (album Iry)

9 – dziewiąty album studyjny grupy Ira wydany w roku 2009.
W lipcu 2010 roku album został nominowany do nagrody Superjedynki w kategorii "Płyta rock". Piosenka "Dlaczego nic" dotarła do 2. miejsca listy Polish Airplay Chart.
Album uzyskał status złotej płyty.
Twórcy.
Ira
Muzycy sesyjni
Produkcja

</doc>
<doc id="1818111" url="https://pl.wikipedia.org/wiki?curid=1818111" title="Filharmonia Narodowa Ukrainy">
Filharmonia Narodowa Ukrainy

Filharmonia Narodowa Ukrainy () – państwowa instytucja kultury z siedzibą w Kijowie. Istnieje od 1863 roku, kiedy został założony w Kijowie Oddział Cesarskiego Rosyjskiego Towarzystwa Muzycznego. Gmach filharmonii był zbudowany w roku 1882 jako Dom Spotkania handlowców. W sali filharmonii występowali Mykoła Łysenko, Siergiej Rachmaninow, Aleksandr Skriabin, Fiodor Szalapin i inny muzycy. W kwietniu 1917 roku w tej hali trwał Ukraiński Kongres Narodowy.
Po zagarnięciu Kijowa przez bolszewików w roku 1919 gmach filharmonii był używany jak Proletariacki Dom sztuk, Dom wykształcenia politycznego, klub „Bolszewik”, a następnie Dom pionierów. W 1934 roku Kijów został stolicą USRR i Państwowa Filharmonia Ukrainy powróciła z Charkowa (wcześniejszej stolicy USRR) do Kijowa.
W roku 1962 Sali filharmonii nadano imię Mykoły Łysenki. Od roku 1982 Gmach Filharmonii jest pamiątką architektury.

</doc>
<doc id="1818123" url="https://pl.wikipedia.org/wiki?curid=1818123" title="Caproni-Vizzola F.4">
Caproni-Vizzola F.4

Caproni Vizzola F. – rodzina włoskich myśliwców firmy Caproni z siedzibą w Vizzola.
Caproni-Vizzola F.4.
W 1937 roku zespół inżynierów Caproni Vizzola SA pod kierunkiem F. Fabriziego rozpoczął pracę nad szeregiem myśliwców. Dla dwóch prototypów F.4 przeznaczono silniki Isotta Fraschini Asso 121 RC40 o mocy 960 KM a dla F.5 silniki Fiat A.74 RC38.
Od lata 1939 we Włoszech pojawiły się niemieckie silniki Daimler-Benz DB 601 które użyto w F.4 i oblatano w lipcu 1940 roku.
Na uzbrojenie składały się: dwa karabiny maszynowe Breda-SAFAT kal. 12,7 mm. Od 1942 roku na stanie dywizjonów.
Caproni-Vizzola F.5.
Wersja ta została wyposażona w silniki Fiat A.74 RC38 o mocy 870 KM. Zbudowano 12 maszyn. Samoloty były używane jako myśliwce nocne i osiągały prędkość 496 km/h.
Caproni-Vizzola F.6M.
F.6M (M – "metalico") wykorzystywał kadłub F.5 i został wyposażony w silniki Daimler-Benz DB 605A, na który uzyskano licencję produkcyjną i uruchomiono włoską produkcję pod nazwą RA.1050 RC.58 Tifone w fabryce Fiata. Mimo faktu wykorzystania dawnego kadłuba, zaprojektowano nowe skrzydła ze stalowymi dźwigarami. Kabina pilota osłonięta owiewką i niechowane koło ogonowe. Zastosowano trzyłopatowe śmigło o średnicy 3,40 m. Chłodnica silnika została umieszczona za nim.
Prototyp oblatano 12 września 1941 roku. Na uzbrojenie składały się: dwa karabiny maszynowe Breda-SAFAT kal. 12,7 mm z zapasem 400 naboi. Samolot osiągnął max. prędkość 570 km/h.
9 maja 1942 roku przeleciał do Centro Sperimentale w Guidonia w celu przeprowadzenia prób wojskowych. Samolot wykazywał dobre właściwości lotne jednak o niezadowalających osiągach. Zastosowane zmiany przeniosły chłodnicę pod kadłub. Prototyp został rozbity podczas kolizji na lotnisku Bresso. Po wypadku zaniechano dalszych prac nad tą wersją na rzecz F.7.
Caproni-Vizzola F.6Z.
Planowano użyć silników Isotta Fraschini Zeta RC.35 o mocy 1150 KM i RC25/60 o mocy 1250 KM, który jednak ten pierwszy na małych wysokościach okazał się niewystarczający. Z powodu podobieństwa do poprzedniej wersji samolotu pojawiało się czasami oznaczenie F.6MZ. Silnik był dopiero dostępny w sierpniu 1943 roku, jednakże zawieszenie broni między Włochami a aliantami przerwało dalsze prace nad samolotem, w którym dochodziło do przegrzewania silnika. Prototyp zdemontowano aby nie został przejęty przez niemieckie wojska. Samolot miał osiągnąć prędkość 630 km/h. Na uzbrojenie składały się trzy karabiny maszynowe Breda-SAFAT kal. 12,7 mm.
Caproni-Vizzola F.7.
F.7 miał odznaczać się od F.6M poprawioną aerodynamiką. Pozostawiony został model skrzydeł, usterzenie, podwozie i silnik. Zmieniony został kadłub samolotu, który był dłuższy. Proponowano uzbrojenie składające się z jednego działka Mauser MG 151 kaliber 20 mm w kadłubie, które strzelać miało przez wał śmigła oraz dwóch karabinów maszynowych z innych wersji. Produkowane jednak były inne myśliwce o lepszych silnikach co powstrzymało rozwinięcie projektu, a koniec wojny położył kres pracom nad projektem.

</doc>
<doc id="1818124" url="https://pl.wikipedia.org/wiki?curid=1818124" title="Rabah Yousif">
Rabah Yousif

Rabah Yousif (ur. 11 grudnia 1986 w Omdurmanie) – sudański lekkoatleta, sprinter. Od 13 czerwca 2013 reprezentuje Wielką Brytanię.
Rekordy życiowe.
Yousif jest także rekordzistą kraju w sztafecie 4 × 400 metrów (3:04,00 w 2008).

</doc>
<doc id="1818125" url="https://pl.wikipedia.org/wiki?curid=1818125" title="Mikołaj z Wielkiego Chrząstowa Wierzbowski">
Mikołaj z Wielkiego Chrząstowa Wierzbowski

Mikołaj z Wielkiego Chrząstowa Wierzbowski (ur. ok. 1586 w Gostkowie lub Wierzbowej, zm. 28 lipca 1639 w Szadku) – polski szlachcic wywodzący się z ziemi łęczyckiej.
""Zasłużony dla Rzeczypospolitej żołnierz", uczestnik: wojny polsko-szwedzkiej o Inflanty oraz wojny polsko-rosyjskiej i wyprawy moskiewskiej. Jego uczestnictwo w kampanii wołoskiej w
1600 r. przeciwko Michałowi Walecznemu pod dowództwem Jana Zamoyskiego jest dyskusyjne ze względu na młody wiek Mikołaja.
Wierna służba u boku króla Zygmunta III Wazy została hojnie przez niego wynagrodzona. W 1619 r. otrzymał awans na krzesło senatorskie jako kasztelan inowłodzki. Na sejmie 1620 roku wyznaczony z Senatu do lustracji dóbr królewskich w Wielkopolsce. W 1626 r. był komisarzem rewizyjnym dla dóbr królewskich w województwie bracławskim, Podolu i Ukrainie.
Największa jednak nagroda z rąk królewskich spotkała Mikołaja w 1621 r., kiedy to król Zygmunt III zezwolił mu wspólnie z małżonką na cesję wakującego starostwa szadeckiego – jednej z większych i bogatszych królewszczyzn w środkowej Polsce. Starościńskie rządy Mikołaja Wierzbowskiego nie zapisały się dla historii Szadku pomyślnie. Toczył on bowiem ciągłe spory z mieszczanami, '"niespokojny, burzliwy, ustawicznie wiódł z miastem processy, które dopiero w 1636 r. ostateczny znalazły koniec; niemało musieli cierpieć i włościanie z Brzegu i Brodni, wsi, które nad Wartą z łaski królewskiej trzymał, bo nieraz chodzili się skarżyć do króla."
Przedmiotami sporów Mikołaj z mieszczanami był sposób wymierzania oddawanego przez nich staroście podatku, czy zmuszanie do korzystania z młyna starosty czy zmuszanie do robocizn, które nie były określone przywilejem dla Szadku. Mikołaj skarżył się z kolei na mieszczan o bojkotowanie młyna królewskiego, nie naprawianie bruków miejskich, nie trzymanie straży nocnych czy pojemników z wodą potrzebnych do gaszenia ewentualnych pożarów w mieście. Sprawa zatargu odbiła się na jednym z sejmów, z którego wysłano komisję dla złagodzenia sporów. Także król Zygmunt w ostrych słowach napominał Mikołaja, aby "mieszkańców przedmieścia do robocizn nie przymuszał, nie ćwiczył ich rózgami i bydła zajętego nie przetrzymywał dla swej korzyści"".
Około 1605 roku Mikołaj Wierzbowski ożenił się z Urszulą z Grudna, córką kasztelana nakielskiego Stefana Grudzińskiego i siostrą wojewody kaliskiego Zygmunta Grudzińskiego. Jest uznawany za budowniczego przyszłej potęgi rodu Wierzbowskich. Dzięki swojej pozycji na dworze królewskim i majątkowi zdobytemu poprzez wierną służbę zdołał zapewnić dzieciom wysokie urzędy państwowe i "położył fundamenty" dla dalszego wzrostu znaczenia domu Wierzbowskich w kraju.
Mikołaj Wierzbowski został pochowany w kościele pod wezwaniem Wniebowzięcia NMP i św. Jakuba Apostoła w Szadku, mieście, w którym prawie 20 lat był starostą. Ciało jego złożono w pobliżu wykonanego z czarnego marmuru ołtarza pod wezwaniem Świętych Aniołów Stróżów, który został ufundowany przez Wierzbowskich. Data fundacji i wezwanie ołtarza wskazuje, że został on ufundowany przez z
żonę Mikołaja – Urszulę przy miejscu spoczynku jej męża. W późniejszym okresie w pobliżu ołtarza spoczęły szczątki samej Urszuli z Grudna oraz wielu dzieci i innych potomków tego zasłużonego dla ojczyzny rodu. Napis na antepedium ołtarzowym brzmi:
"Nicolaus de Magna Chrząstów Wierzbowski Castellanus Inovlodensis et Capitaneus Schadcoviensis et Ursula de Grudna Grudzińska Castellanissa Inovlod. Capit. Schadcoviensis hic quiescunt AD 1639 (Tu spoczywają Mikołaj z Wielkiego Chrząstowa Wierzbowski kasztelan inowłodzki i starosta szadkowski i Urszula z Grudna Grudzińska kasztelanowa inowłodzka i starościna szadkowska. Roku Pańskiego 1639)."
Zobacz też: Wierzbowscy herbu Jastrzębiec, Szadek, Starostowie szadkowscy

</doc>
<doc id="1818126" url="https://pl.wikipedia.org/wiki?curid=1818126" title="Yusif Rabah">
Yusif Rabah



</doc>
<doc id="1818127" url="https://pl.wikipedia.org/wiki?curid=1818127" title="Yousif Rabah">
Yousif Rabah



</doc>
<doc id="1818129" url="https://pl.wikipedia.org/wiki?curid=1818129" title="Geografia Gwinei Równikowej">
Geografia Gwinei Równikowej

Geografia Gwinei Równikowej – dziedzina nauki zajmująca się badaniem Gwinei Równikowej pod względem geograficznym.
Gwinea Równikowa jest państwem położonym w Afryce Zachodniej nad Zatoką Gwinejską, na północ od równika, pomiędzy Kamerunem a Gabonem. Zalicza się do najmniejszych państw Afryki. Składa się z części lądowej (kontynentalnej) zwanej "Mbini" oraz wyspiarskiej, obejmującej wyspy Bioko, Annobón i kilka małych wysp przybrzeżnych. Dawna kolonia hiszpańska, uzyskała niepodległość 12 października 1968 roku. 
Powierzchnia i granice.
Gwinea Równikowa to dawna kolonia hiszpańska, która uzyskała niepodległość 12 października 1968 roku. Jest państwem położonym w Afryce Zachodniej nad Zatoką Gwinejską, na północ od równika, pomiędzy Kamerunem a Gabonem. Składa się z części lądowej (kontynentalnej) zwanej "Mbini" (Rio Muni) oraz części wyspiarskiej obejmującej m.in. pięć zamieszkałych wysp: Bioko (daw. "Fernando Po") i Annobón oraz małe wyspy przybrzeżne Corisco, Elobey Grande i Elobey Chico. 
Jego całkowita powierzchnia całkowita wynosi 28 051 km², co czyni Gwineę Równikową jednym z najmniejszych państw Afryki. Wyspy Bioko i Annobón zajmują 2034 km², a część kontynentalna – 26 017 km². Linia brzegowa części kontynentalnej ma długość 265 km. 
Skrajne punkty kraju (pomijając wyspy) to: południowy 0°55'N, północny 2°20'N, zachodni 9°20'E, wschodni 11°20'E. 
Gwinea Równikowa kształtem przypominająca prostokąt graniczy:
Od zachodu wody terytorialne dzieli z Wyspami Świętego Tomasza i Książęcą. Wyspy leżą około 230 km na zachód od Gwinei Równikowej.
Budowa geologiczna i rzeźba.
Obszar kontynentalny Gwinei Równikowej składa się w dwóch części – terenu nizinnego w nadbrzeżnym pasie o szerokości ok. 20 km i terenu wyżynno-górzystego zajmującego całą resztę obszaru.
Tereny nizinne zbudowane są ze skał osadowych, a linia brzegowa Gwinei jest mało urozmaicona. Wybrzeże kraju jest płaskie i wielu miejscach bagniste, we wnętrzu wyżyna (wys. 600–900 m) z pojedynczymi szczytami pochodzenia wulkanicznego (Monte Mitra, 1200 m)
Obszary wyżynne, tworzące w większości płaskowyż (średnia wysokość 500 m n.p.m. ), zwieńczone są na wschodzie Górami Krystalicznymi. Najwyższy szczyt płaskowyżu na terenie Gwinei Równikowej to Mount Fijelvingue (1500 m n.p.m.). Same tereny wyżynne mają średnio do 400 do 600 m n.p.m., tereny gór zaś od 500 do 800 m n.p.m. Góry zbudowane są granitów i gnejsów. Cały obszar państwa spoczywa na tarczy krystalicznej, a skały pochodzą z ery prekambryjskiej.
Wyspa Bioko, leżąca ok. 160 km na północny zachód od kontynentalnej Gwinei Równikowej, spoczywa na szelfie kontynentalnym. Tworzą ją trzy połączone wulkany tarczowe. W części północnej wznosi się wierzchołek aktywnego, podmorskiego wulkanu – Santa Isabel o wysokości 3008 m n.p.m., który jest najwyższym szczytem kraju. Wulkan ten po raz ostatni wybuchł w 1923 roku. Południową część wyspy tworzą wulkany San Joaquin (2009 m n.p.m.) i San Carlos (2260 m n.p.m.). Wyspa cechuje się surowymi i nieprzystępnymi wybrzeżami o licznych falezach, mających po kilkadziesiąt metrów wysokości. Na nielicznych odcinkach płaskiego wybrzeża rosną lasy mangrowe. Cała wyspa leży na tektonicznym pęknięciu. Na wyspie leży stolica kraju – Malabo.
Wyspa Annobón, leżąca ok. 640 km na południowy zachód od Bioko, jest o wiele mniejszą wyspą, o powierzchni mniejszej niż 18 km². To także jest wyspa wulkaniczna, której najwyższy stożek Pico Quioveo ma jedynie 598 m n.p.m.
Na terenie Gwinei Równikowej występują m.n. złoża ropy, gazu, boksytów, złota, diamentów, tantalu.
Klimat.
Z racji położenia geograficznego, Gwinea zalicza się do obszarów o klimacie równikowym z jego wybitnie wilgotną odmianą. Państwo to cechuje się bardzo dużymi opadami. Średnia dla kraju to 2000 mm rocznie. Na wybrzeżu opady wahają się od 1500 do 4500 mm. Południowe wybrzeże Bioko otrzymuje ok. 10 450 mm rocznie, co czyni je najbardziej wilgotnym obszarem Afryki i jednym z najbardziej wilgotnych na świecie. We wschodniej części kraju, opady są nieco niższe, ale przekraczają 1000 mm rocznie.
Typowo równikowe temperatury mają bardzo niskie amplitudy. Przyczyną tego jest wpływ oceanu. Średnia roczna dla kraju to ok. 26 °C. Na wybrzeżu jest nieco chłodniej, średnio o 1 do 2 °C. To samo dotyczy wyspy Bioko, gdzie temperatury wynoszą średnio około 24 °C. W centrum wyspy za racji wysokiego stożka wulkanicznego, występują piętra klimatyczne.
Wody.
Duże opady i wilgotny klimat sprawiają, że Gwinea Równikowa posiada rozbudowaną sieć rzeczą i jest zasobna w wodę. Obszary górskie w wielu miejscach rozcięte są dolinami rzek. Do największych należą Río Benito i Río Utamboni. Większość rzek jest krótka, licznie występują wodospady. Wszystkie rzeki należą do zlewiska Oceanu Atlantyckiego.
Gleby.
Do głównych gleb należą czerwonożółte luwisole, charakterystyczne dla lasów deszczowych. Doliny rzek pokryte są glebami aluwialnymi. Natomiast wyspy są w głównej mierze zdominowane przez bardzo żyzne andosole- gleby pochodzenia wulkanicznego. Wybrzeża zarówno Gwinei kontynentalnej, jak i miejscami na wyspach, są pokryte glejsolami – glebami bagiennymi.
Flora.
Gwinea Równikowa charakteryzuje się dużą bioróżnorodnością. Występuje tu ponad 3250 gatunków, w tym 66 gatunków endemicznych i 23 zagrożonych. Flora Gwinei Równikowej nie jest jeszcze dobrze poznana i do dziś odkrywane są tu nowe gatunki. 
Pierwotnie cała Gwinea Równikowa była usłana wiecznie zielonymi lasami tropikalnymi. Dziś w wyniku rabunkowej gospodarki człowieka 57.5% to obszary leśne (dane szacunkowa na 2011 rok). Dodatkowo część z nich to lasy wtórne, które mają o wiele mniej bogatą szatę gatunkową. Do najbardziej znanych gatunków drzew należą okume i mahoń. W sumie w kraju występuje ponad 140 gatunków drzew. 
Obszary nadmorskie są porośnięte bagiennymi lasami namorzynowymi. Wyspy Bioko i Annobón mają podobną szatę roślinną, z dużą liczbą gatunków endemicznych. Na Bioko występuje 1105 gatunków w tym 12% endemitów a na Annobón – 20 gatunków endemicznych. W regionie Santa Isabel rośnie "Solanecio lainzii" z rodziny astrowatych – jest to jedyne miejsce jej występowania na świecie. 
Endemity.
Wśród gatunków endemicznych Gwinei Równikowej wyróżniają się:
Fauna.
Na terenie Gwinei Równikowej występuje ponad 194 gatunków ssaków (w tym 21 gatunków małp), 418 ptaków i 91 gadów. 
W lasach górskich występuje wiele gatunków małp, m.in. goryle i szympanse. Na wyspie Bioko żyją dwa endemiczne gatunki małp: galagosek zatokowy i "Procolobus pennantii pennantii". W części kontynentalnej Gwinei żyje niewielka populacja goryli nizinnych.
Rejony bagienne, gdzie rosną lasy namorzynowe, są zamieszkiwane przez krokodyle i wiele gatunków krabów, jaszczurek i węży. Z racji wilgotnego klimatu powszechne są komary i moskity, roznoszące choroby zakaźne, m.in. z rodzaju "Anopheles" roznoszące malarię. Występują tu również muchy tse-tse. 
W wodach oceanu wokół wyspy Annobón jesienią spotkać można humbaki. W wodach przybrzeżnych Gwinei Równikowej występują garbogrzbiet atlantycki, delfinek nadobny, delfiniak malajski i fereza mała. W estuarium Río Benito żyje manat afrykański.

</doc>
<doc id="1818131" url="https://pl.wikipedia.org/wiki?curid=1818131" title="Pinus glabra">
Pinus glabra

Pinus glabra Walter – gatunek drzewa iglastego z rodziny sosnowatych ("Pinaceae"). Występuje w USA (Alabama, Floryda, Georgia, Luizjana, Missisipi, Karolina Południowa).
Biologia.
Igły pozostają na drzewie przez 2–3 lata. Szyszki nasienne dojrzewają w ciągu 2 lat, uwalniają nasiona wkrótce potem.
Systematyka i zmienność.
Pozycja gatunku w obrębie rodzaju "Pinus":
Zagrożenia.
Międzynarodowa organizacja IUCN umieściła ten gatunek w Czerwonej księdze gatunków zagrożonych, przyznając mu kategorię zagrożenia LR/lc ("lower risk/least concern"), uznając go za gatunek najmniejszej troski, o niskim ryzyku wymarcia. Po ponownej ocenie w 2011 r. klasyfikację tę utrzymano i opublikowano w roku 2013.

</doc>
<doc id="1818135" url="https://pl.wikipedia.org/wiki?curid=1818135" title="Pamiętnik Towarzystwa Lekarskiego Warszawskiego">
Pamiętnik Towarzystwa Lekarskiego Warszawskiego

Pamiętnik Towarzystwa Lekarskiego Warszawskiego – czasopismo medyczne w języku polskim wydawane w latach 1837–1938 i wznowione w 1997.
Pierwszy tom „Pamiętnika Towarzystwa Lekarskiego Warszawskiego” ukazał się w 18 kwietnia 1837. Publikowali w nim m.in. Edward Flatau, Robert Remak, Samuel Goldflam. W 1938 zaprzestano wydawania czasopisma. Tytuł wznowiono w 1997 roku jako rocznik.

</doc>
<doc id="1818136" url="https://pl.wikipedia.org/wiki?curid=1818136" title="Kwas muraminowy">
Kwas muraminowy

Kwas muraminowy – organiczny związek chemiczny z grupy kwasów cukrowych, pochodna glukozaminy i kwasu mlekowego połączonych wiązaniem eterowym. Występuje naturalnie jako "N"-acetylowa pochodna glukozaminy, to znaczy kwas "N"-acetylomuraminowy, w peptydoglikanie, pełniącym wiele różnych funkcji biologicznych, na przykład komponentu łańcuchów polisacharydowych tworzących ściany komórkowe niektórych bakterii.

</doc>
<doc id="1818137" url="https://pl.wikipedia.org/wiki?curid=1818137" title="Lê Thị Phương">
Lê Thị Phương

Lê Thị Phương (ur. 12 listopada 1983) – wietnamska lekkoatletka specjalizująca się w skoku o tyczce.

</doc>
<doc id="1818139" url="https://pl.wikipedia.org/wiki?curid=1818139" title="Przewodniczący Zgromadzenia Narodowego (Bułgaria)">
Przewodniczący Zgromadzenia Narodowego (Bułgaria)

Przewodniczący Zgromadzenia Narodowego (bułg. "Председател на Народното събрание на Република България", "Predsedatel na Narodnoto sabranie na Republika Balgariya") - przewodniczący parlamentu Bułgarii, wybierany przez posłów na pierwszej sesji po wyborach parlamentarnych. Funkcja ta istnieje od 1879 r.

</doc>
<doc id="1818140" url="https://pl.wikipedia.org/wiki?curid=1818140" title="Włochy na Zimowych Igrzyskach Olimpijskich 2006">
Włochy na Zimowych Igrzyskach Olimpijskich 2006

Włochy na Zimowych Igrzyskach Olimpijskich 2006 reprezentowało 185 zawodników. Był to dwudziesty start Włoch na zimowych igrzyskach olimpijskich. Reprezentacja ta była jedną z najliczniejszych ekip podczas zawodów, gdyż była gospodarzem. Włoscy zawodnicy najwięcej medali (4) zdobyli w biegach narciarskich. Włosi zorganizowali także igrzyska w 1956 roku.
Wyniki reprezentantów Włoch.
Biathlon.
Mężczyźni
Kobiety
Biegi narciarskie.
Mężczyźni
Kobiety
Bobsleje.
Mężczyźni
Kobiety
Curling.
Mężczyźni
Kobiety
Hokej na lodzie.
Mężczyźni
Kobiety
Kombinacja norweska.
Mężczyźni
Łyżwiarstwo figurowe.
Kobiety
Mężczyźni
Pary taneczne
Łyżwiarstwo szybkie.
Kobiety
Mężczyźni
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Kobiety
Saneczkarstwo.
Mężczyźni
Kobiety
Short track.
Kobiety
Mężczyźni
Skeleton.
Mężczyźni
Kobiety
Skoki narciarskie.
Mężczyźni
Snowboard.
Kobiety
Mężczyźni

</doc>
<doc id="1818142" url="https://pl.wikipedia.org/wiki?curid=1818142" title="Meistriliiga (2008)">
Meistriliiga (2008)

Sezon 2008 był 18. sezonem o mistrzostwo Estonii. Tytułu broniła drużyna i po raz kolejny zdobyła ona tytuł mistrza Estonii.
Drużyny.
1Miejsca 1 oraz 2 w rozgrywkach Esiliigi 2007 zajęły drugie zespoły drużyn Levadii oraz Flory, występujących na najwyższym poziomie rozgrywkowym. W związku z tym zgodnie z regulaminem drużyny te nie mogły awansować i dlatego awansowała drużyna z pozycji trzeciej.
Najlepsi strzelcy.
"Źródło: Estonian Football Association"

</doc>
<doc id="1818145" url="https://pl.wikipedia.org/wiki?curid=1818145" title="Bielska Rówień">
Bielska Rówień

Bielska Rówień (, , ) – rówień na dnie Doliny Przednich Koperszadów w słowackich Tatrach. Znajduje się w jej środkowym piętrze, pomiędzy niskimi i wałowatymi stokami Bielskiej Kopy należącej do Tatr Wysokich oraz wyższymi stokami Jatek Bielskich należących do Tatr Bielskich. Położona jest na wysokości około 1500–1550 m, jest trawiasta, ale od czasu zaprzestania wypasu zarasta coraz bardziej kosodrzewiną. Ogranicza ją zarośnięty kosodrzewiną grzbiet Bielskiej Kopy. Grzbiet ten oddziela Potok spod Kopy od Białego Potoku. W górnej części równi uchodzi do niej Żleb spod Jatek.
Józef Nyka podaje dla równi nazwę Bielski Koszar. Pisze, że należał dawniej do mieszkańców Białej Spiskiej i na równi stały kiedyś szałasy pasterzy wołów (z tzw. Letniej Ulicy). Wypasali tutaj przez 4–6 tygodni. Po II wojnie światowej funkcjonował przez jakiś czas wyciąg narciarski z Bielskiego Koszaru na próg Doliny Białych Stawów.
Turystyka.
Przez Bielską Rówień prowadzi zielony szlak turystyczny.

</doc>
<doc id="1818147" url="https://pl.wikipedia.org/wiki?curid=1818147" title="Jadwiga Kwiecińska">
Jadwiga Kwiecińska

Jadwiga Kwiecińska (ur. 22 kwietnia 1909 w Łodzi, zm. 2 maja 1995 w Warszawie) – nauczycielka polska, działaczka Związku Nauczycielstwa Polskiego.
Życiorys.
Pochodziła z rodziny nauczycielskiej i kontynuując rodzinną tradycję po ukończeniu gimnazjum i rocznego kursu pedagogicznego w 1931 podjęła pracę w zawodzie nauczycielskim; pracowała w jednej ze szkół powszechnych w Łodzi. Wstąpiła w tym czasie do Związku Nauczycielstwa Polskiego. W 1938 przeniosła się do Wilanowa. W wilanowskiej szkole wykazała się talentem pedagogicznym, czyniąc z jednej z "trudniejszych" klas w placówce grupę zdyscyplinowaną, o najlepszej frekwencji, a swoich podopiecznych skutecznie ucząc "lubienia szkoły".
W latach 1940–1944 aktywna w tajnym nauczaniu, organizując komplety gimnazjalne w Wilanowie, pełniąc zadania łączniczki z powiatowymi konspiracyjnymi władzami oświatowymi, wreszcie kontynuując działalność nauczycielską po wysiedleniu do Józefosławia koło Piaseczna. W 1945, zastawszy szkołę w Wilanowie w gruzach, zaangażowała się w Komitet Odbudowy Szkoły (pełniła obowiązki sekretarza), organizowała loterie fantowe, sprzedaż cegiełek, kwesty uliczne. 
W 1957 została nauczycielką szkoły podstawowej na osiedlu Powsinek, w latach 1965–1969 pełniła funkcję kierownika placówki. Dostrzegając zaniedbania wychowawcze w środowisku lokalnym, podjęła akcję pedagogizacji rodziców. Uzyskała w ten sposób nie tylko poprawę w wynikach szkolnych i zachowaniu uczniów, ale i zbudowała silne związki rodziców ze szkołą. W szkole w Powsinku pracowała do przejścia na emeryturę w 1972.
Od 1969 była wiceprzewodniczącą Oddziału Dzielnicowego Związku Nauczycielstwa Polskiego Warszawa-Mokotów, przez wiele lat przewodniczyła komisji socjalno-bytowej Oddziału. Na czele tej komisji pozostała również jako emerytka (do 1981). Była odznaczona m.in. Krzyżem Kawalerskim Orderu Odrodzenia Polski, Medalem Komisji Edukacji Narodowej, Złotą Odznaką Związku Nauczycielstwa Polskiego, Odznaką Tajnej Organizacji Nauczycielskiej ZNP, Złotą Odznaką Honorową "Za zasługi dla Warszawy", medalami "Przyjaciel Dzieci" oraz "Za Szczególne Zasługi dla Oświaty Warszawy i województwa warszawskiego".
Zmarła 2 maja 1995 w Warszawie, pochowana została na cmentarzu wilanowskim.

</doc>
<doc id="1818148" url="https://pl.wikipedia.org/wiki?curid=1818148" title="Linnea Quigley">
Linnea Quigley

Linnea Barbara Quigley (ur. 27 maja 1958 w Davenport w stanie Iowa, USA) – amerykańska aktorka, okazjonalnie producentka filmowa. Z racji specyficznego doboru ról filmowych (grywa głównie w horrorach), przez rodzime media określona została mianem „Królowej krzyku” (ang. "Scream Queen"). Występuje w dużej mierze w produkcjach klasy „B”.
Życiorys.
Córka Dorothy i W. Heatha Quigleyów, lekarki-kręgarki oraz psychologa. W latach siedemdziesiątych przeniosła się do Los Angeles, by spełnić się w wymarzonym zawodzie aktorki. Szybko ustaliła swoją reputację gwiazdki filmów niezależnych, a od 1975 roku zagrała w blisko stu projektach.
Najbardziej znana jest jako odtwórczyni roli wyzwolonej i lubieżnej Trash w kultowym horrorze komediowym "Powrót żywych trupów" ("The Return of the Living Dead", 1985). Pojawiła się w tuzinach innych filmów grozy, między innymi w slasherze "Jack-O" (1995), jako główna bohaterka Carolyn Miller, oraz w "" ("A Nightmare on Elm Street 4: The Dream Master", 1988), w epizodycznej roli duszy ofiary Freddy'ego Kruegera.
Jest autorką dwóch książek dotyczących własnej kariery jako aktorki filmów klasy „B”: "Chainsaw" oraz "I'm Screaming as Fast as I Can".

</doc>
<doc id="1818157" url="https://pl.wikipedia.org/wiki?curid=1818157" title="Klasztor karmelitów bosych w Warszawie">
Klasztor karmelitów bosych w Warszawie

Klasztor karmelitów bosych w Warszawie – klasztor karmelitów bosych w Warszawie, przy ulicy Racławickiej 31.
Opis.
Karmelici byli obecni w Warszawie od 1639, posiadali swój klasztor przy ulicy Krakowskie Przedmieście w Warszawie. Został skasowany przez władze rosyjskie po stłumieniu powstania styczniowego w 1864 – w ten sposób zakonnicy zostali ukarani za wspieranie ruchu niepodległościowego.
W 1944 nowy klasztor karmelicki powstał przy ul. Czeczota, a po zniszczeniu jego siedziby w czasie powstania warszawskiego zakonnicy założyli kolejny przy ul. Ursynowskiej. Od 14 września 1947 karmelici zamieszkują budynek przy ul. Racławickiej 31, który jest siedzibą Kurii Prowincjonalnej Warszawskiej Prowincji Karmelitów Bosych. Obiekt ten został w niewielkim stopniu rozbudowany w 1982. Składa się z budynku mieszkalnego i ogólnodostępnej kaplicy św. Józefa.

</doc>
<doc id="1818159" url="https://pl.wikipedia.org/wiki?curid=1818159" title="Grodzisko Ryczyńskie">
Grodzisko Ryczyńskie



</doc>
<doc id="1818160" url="https://pl.wikipedia.org/wiki?curid=1818160" title="Dyferencjacja">
Dyferencjacja



</doc>
<doc id="1818162" url="https://pl.wikipedia.org/wiki?curid=1818162" title="Suphanara Suksawat">
Suphanara Suksawat



</doc>
<doc id="1818163" url="https://pl.wikipedia.org/wiki?curid=1818163" title="Moses van Uyttenbroeck">
Moses van Uyttenbroeck

Moses van Uyttenbroeck lub Moyses van Wtenbrouck (ur. ok. 1590 w Hadze, zm. w 1648 tamże) - holenderski malarz, rytownik i grafik.
W młodości przebywał we Włoszech, gdzie kształcił się u Adama Elsheimera i Cornelisa Poelenburgha. Po powrocie do ojczyzny (przed 1620) osiedlił się w Hadze, gdzie był członkiem malarskiej gildii św. Łukasza. Malował pejzaże, sceny mitologiczne i rzadziej religijne. Znany jest głównie z przedstawień bachanalii i ilustracji do "Metamorfoz" Owidiusza. 

</doc>
<doc id="1818164" url="https://pl.wikipedia.org/wiki?curid=1818164" title="Aleksander Margolis">
Aleksander Margolis

Aleksander Margolis, ps. „Paweł Gart” (ur. 21 lutego 1887 w Suwałkach, zm. 7 grudnia 1939) – polski lekarz internista i działacz społeczny żydowskiego pochodzenia.
Życiorys.
Urodził się w Suwałkach. Studiował medycynę na Uniwersytecie w Heidelbergu i Uniwersytecie w Strasburgu. W 1911 otrzymał tytuł doktora medycyny. Następnie praktykował w Łodzi. Był ordynatorem Oddziału Chorób Zakaźnych i dyrektorem Szpitala Miejskiego na Radogoszczu. Prowadził działalność społeczną i był jednym z liderów Bundu. Był też ławnikiem łódzkiej Rady Miejskiej, kierownikiem Wydziału Zdrowia, członkiem Zarządu Polskiej Izby Lekarskiej i Sądu Lekarskiego.
W listopadzie 1939 aresztowany w akcji Intelligenzaktion Litzmannstadt i osadzony w obozie przejściowym na Radogoszczu w fabryce Michała Glazera. Rozstrzelany 7 lub 20 grudnia 1939 r. w lesie lućmierskim k. Zgierza wraz z wieloma innymi osobami uwięzionymi podczas Intelligenzaktion Litzmannstadt. Na cmentarzu żydowskim przy ulicy Okopowej w Warszawie znajduje się tablica pamiątkowa poświęcona jego osobie. Tablica upamiętniająca Aleksandra Margolisa jest również na terenie mauzoleum radogoskiego (oddział Muzeum Tradycji Niepodległościowych w Łodzi).
Życie prywatne.
Urodził się w rodzinie żydowskiej jako syn Izraela (lekarza pochodzącego z Sejn) i Sary.
Z małżeństwa z Anną z domu Markson (1892–1986) miał córkę Alinę (1922–2008), lekarkę i działaczkę społeczną, uczestniczkę powstania w getcie warszawskim i syna Jana (1928–1998), artystę plastyka, projektanta-wystawiennika. Jego zięciem był Marek Edelman (1919–2009). Brat Ignacy Margolis (1893–po 1939) był lekarzem okulistą, razem z żoną Klarą (zm. 1965 w Łodzi) wywieziony na Syberię, gdzie zmarł.
W 1936 mieszkał i miał gabinet w Łodzi przy ul. Przejazd (obecnie ul. J. Tuwima) 20, niedługo przed wojną wyprowadził się do wilii przy ul. Mostowej (obecnie ul. Aleksandra Zelwerowicza) 34a.
Prace.
W 1933 nakładem Księgarni F. Hoesicka wydał powieść "Zachorowałem..."

</doc>
<doc id="1818170" url="https://pl.wikipedia.org/wiki?curid=1818170" title="Andrew V. McLaglen">
Andrew V. McLaglen

Andrew Victor McLaglen (ur. 28 lipca 1920 w Londynie, zm. 30 sierpnia 2014 w Friday Harbor) – amerykański reżyser filmowy i telewizyjny pochodzenia brytyjskiego. Syn brytyjskiego aktora, laureata Oscara Victora McLaglena.
McLaglen zapisał się w historii kina głównie jako twórca tzw. filmów „klasy B”; najczęściej były to westerny. Kilkakrotnie realizował kontynuacje wielkich filmowych przebojów; takich jak m.in.: "Żelazny krzyż" (1977; reż. Sam Peckinpah) – sequel "Steiner - Żelazny krzyż 2" (1979), "Parszywa dwunastka" (1967; reż. Robert Aldrich) – sequel "Parszywa dwunastka 2" (1985), "Most na rzece Kwai" (1957; reż. David Lean) – sequal "Powrót znad rzeki Kwai" (1988). Zasłynął także jako reżyser kilku westernów z Johnem Wayne'em w roli głównej. Były to: "McLintock!" (1963), "Niezwyciężeni" (1969), "Chisum" (1970), "Synowie szeryfa" (1973).
Życie prywatne.
Pierwszą żoną reżysera była amerykańska aktorka Veda Ann Borg. Byli małżeństwem w latach 1946–1958; związek zakończył się rozwodem. Mieli syna Andrew (ur. 1954, zm. 2006). Z drugiego małżeństwa McLaglen miał jeszcze dwoje dzieci; syna Josha i córkę Mary.

</doc>
<doc id="1818171" url="https://pl.wikipedia.org/wiki?curid=1818171" title="Daniel Dziarmaga">
Daniel Dziarmaga

Daniel Dziarmaga (ur. 30 września 1974 w Chorzowie, zm. 5 marca 2005 w Bestwinie) – piłkarz grający na pozycji pomocnika, reprezentant Polski juniorów.
Karierę rozpoczął w sezonie 1992/1993 w Ruchu Chorzów. Rozegrał wtedy tylko 1 mecz – był to jego oficjalny debiut w pierwszej drużynie chorzowskiego ruchu. W swoim rodzimym klubie spędził 5 kolejnych sezonów. W międzyczasie wypożyczony był do takich zespołów jak: Naprzód Rydułtowy (sezon 1996/1997) oraz CKS Czeladź (sezon 1997/1998). Następnie przeniósł się do II-ligowego zespołu Grunwald Ruda Śląska na jeden sezon, po czym rozpoczął grę w BBTS Bielsko-Biała (1999–2002). W rundzie wiosennej sezonu 2001/2002 powrócił do zespołu z Rudy Śląskiej. Wiosną 2002 rozpoczął grę w Koszarawie Żywiec. W sezonach 2003/2004 oraz 2004/2005 był grającym trenerem zespołu ligi okręgowej LKS Bestwina. Zginął 5 marca 2005 w płonącym samochodzie.

</doc>
<doc id="1818175" url="https://pl.wikipedia.org/wiki?curid=1818175" title="Jewel Shepard">
Jewel Shepard

Jewel Shepard (ur. 3 stycznia 1958 r. na Brooklynie w Nowym Jorku) – amerykańska aktorka, okazjonalnie reżyser i scenarzystka filmowa.
Życiorys.
Urodzona i wychowana w Nowym Jorku, na początku lat osiemdziesiątych przeprowadziła się do Kalifornii. Początkowo pracowała jako striptizerka w licznych klubach w Los Angeles. Zajmowała się także modelingiem.
Najbardziej znana jest jako odtwórczyni drugoplanowych ról w filmach "Party Camp" (1987) oraz "Powrót żywych trupów" ("The Return of the Living Dead", 1985). Do branży filmowej oficjalnie wdarła się po udziale w licznych serialach telewizyjnych, w roku 1982 występując w epizodycznej roli w niezależnym kryminale "The Junkman" w reżyserii H. B. Halickiego. Udział w tym filmie przyczynił się następnie do udziału Jewel w blisko dwunastu projektach klasy "B". W 1992 r. skapitalizowała swój status gwiazdy produkcji niszowych, wydając książkę "Invasion of the B-Girls", na którą składały się wywiady z tak popularnymi aktorkami, jak Linnea Quigley czy Mary Woronov. Współpracowała też z pismami "Cosmopolitan", "Premiere" i "Details".
Jej autobiografia zatytułowana "If I'm So Famous, How Come Nobody's Ever Heard of Me?" została opublikowana w 1996 roku.
Obecnie Shepard rezyduje w Sherman Oaks, dzielnicy Los Angeles (stan Kalifornia).

</doc>
<doc id="1818182" url="https://pl.wikipedia.org/wiki?curid=1818182" title="Siermięga">
Siermięga



</doc>
<doc id="1818184" url="https://pl.wikipedia.org/wiki?curid=1818184" title="Aleja Zwycięstwa w Gdańsku">
Aleja Zwycięstwa w Gdańsku



</doc>
<doc id="1818190" url="https://pl.wikipedia.org/wiki?curid=1818190" title="Tlstá (Niżne Tatry)">
Tlstá (Niżne Tatry)

Tlstá lub Tlstá Nízkotatranská (1555 m) – szczyt w zachodniej części Niżnych Tatr (tzw. Ďumbierske Tatry) na Słowacji, należący do tzw. Grupy Salatynów. Tlstá ma formę dość kształtnej, trójściennej piramidy. Północne stoki opadają do przełęczy Ráztocké sedlo i doliny potoku Machnatá, zachodnie do doliny potoku Ráztočná, południowe do doliny potoku Lúžňanka w miejscowości Liptovská Lúžna. W kierunku południowo-wschodnim tworzy grzbiet, który poprzez szczyt Senná kopa opada do przełęczy Prievalec. Północno-wschodnie stoki opadają do doliny potoku o nazwie Tlstý potok. 
Przez szczyt Tlstej przebiega granica Parku Narodowego Niżne Tatry. Jest całkowicie porośnięta lasami i nie przedstawia specjalnej atrakcji turystycznej. Nie prowadzi też przez nią żaden szlak turystyczny.

</doc>
<doc id="1818192" url="https://pl.wikipedia.org/wiki?curid=1818192" title="Anastazja Iwanowa">
Anastazja Iwanowa



</doc>
<doc id="1818193" url="https://pl.wikipedia.org/wiki?curid=1818193" title="Tlstá">
Tlstá



</doc>
<doc id="1818195" url="https://pl.wikipedia.org/wiki?curid=1818195" title="Clu Gulager">
Clu Gulager

Clu Gulager, właśc. William Martin Gulager (ur. 16 listopada 1928 w Holdenville, zm. 5 sierpnia 2022 w Los Angeles) – amerykański aktor filmowy i telewizyjny.
Życiorys.
Urodzony w Holdenville w stanie Oklahoma, jako William Martin Gulager. Jest synem Johna Culagera, a także kuzynem Willa Rogersa – aktora-komika. W latach 1946-1948 służył dla Korpusu Piechoty Morskiej Stanów Zjednoczonych. Jest pochodzenia czirokeskiego.
Działalność aktorską zapoczątkował w 1956 roku od udziału w serialu "The United States Steel Hour". Do roku 2009 wystąpił w ponad stu pięćdziesięciu filmach fabularnych i projektach telewizyjnych. Za drugoplanową rolę w przygodowym thrillerze "Myśliwska krew" ("Hunter's Blood", 1986) był nominowany do nagrody Saturna. Ponadto zagrał w kultowych horrorach: "Powrót żywych trupów" ("The Return of the Living Dead", 1985), "" ("A Nightmare on Elm Street 2: Freddy's Revenge", 1985), "Od szeptu w krzyk" ("The Offspring", 1987), "Ukryty" ("The Hidden", 1987) i "Krwawa uczta" ("Feast", 2005).
Był także reżyserem, scenarzystą i producentem. Debiutancki i jedyny autorski film Culagera, krótki metraż zatytułowany "A Day with the Boys" (1969), wyróżniono nominacją do Złotej Palmy podczas Festiwalu Filmowego w Cannes w 1970 r.

</doc>
<doc id="1818197" url="https://pl.wikipedia.org/wiki?curid=1818197" title="In the Studio">
In the Studio

In the Studio – trzeci album brytyjskiego zespołu ska The Specials wydanego pod nazwą The Specials AKA. Nagrania pochodzą z lat 1982 - 84. Ukazał się w lipcu 1984 roku we własnej wytwórni zespołu 2 Tone Records. Producentem płyty był Jerry Dammers. Album zajął 34 miejsce na brytyjskiej liście przebojów.
W 1981 roku z The Specials odchodzą Terry Hall (wokal), Lynval Golding (wokal, gitara) i Neville Staple (wokal, instrumenty perkusyjne). Zakładają zespół Fun Boy Three. Niedługo potem odchodzą Roddy Radiation (gitara) i Sir Horace Gentleman (bas). W ich miejsce pojawiają się nowi muzycy – Stan Campbell (John), John Shipley (gitara), Gary McManus (bas), oraz współpracująca już z zespołem przy albumie ""More Specials" Rhoda Dakar, wcześniej wokalistka zespołu ze stajni 2 Tone Records – The Bodysnatchers. Ten skład firmuje album.
W utworze "Nelson Mandela"" w chórkach zaśpiewali Elvis Costello, trio wokalne Afrodiziak, oraz Ranking Roger i Dave Wakeling z zespołu The Beat.

</doc>
<doc id="1818198" url="https://pl.wikipedia.org/wiki?curid=1818198" title="Amt Recknitz-Trebeltal">
Amt Recknitz-Trebeltal

Amt Recknitz-Trebeltal – związek gmin w Niemczech, leżący w kraju związkowym Meklemburgia-Pomorze Przednie, w powiecie Vorpommern-Rügen. Siedziba urzędu znajduje się w miejscowości Tribsees.
W skład związku wchodzi dziesięć gmin:

</doc>
<doc id="1818199" url="https://pl.wikipedia.org/wiki?curid=1818199" title="Franzburg-Richtenberg">
Franzburg-Richtenberg



</doc>
<doc id="1818201" url="https://pl.wikipedia.org/wiki?curid=1818201" title="Miltzow (urząd)">
Miltzow (urząd)



</doc>
<doc id="1818203" url="https://pl.wikipedia.org/wiki?curid=1818203" title="Baria">
Baria

Baria (z gr. βαρύς "barýs" – ciężki) – jednostka ciśnienia układu miar CGS, oznaczana symbolem b. Jest równa 1 dynie na centymetr kwadratowy. 
Jedna baria odpowiada jednemu mikrobarowi. Dziesięć barii stanowi jeden paskal:
Dawniej była używana we Francji.

</doc>
<doc id="1818206" url="https://pl.wikipedia.org/wiki?curid=1818206" title="Niepars (urząd)">
Niepars (urząd)



</doc>
<doc id="1818208" url="https://pl.wikipedia.org/wiki?curid=1818208" title="Amt Ribnitz-Damgarten">
Amt Ribnitz-Damgarten

Amt Ribnitz-Damgarten – związek gmin w Niemczech, leżący w kraju związkowym Meklemburgia-Pomorze Przednie, w powiecie Vorpommern-Rügen. Siedziba urzędu znajduje się w miejscowości Ribnitz-Damgarten.
W skład związku gmin wchodzą cztery gminy:

</doc>
<doc id="1818210" url="https://pl.wikipedia.org/wiki?curid=1818210" title="Bankeraceae">
Bankeraceae



</doc>
<doc id="1818211" url="https://pl.wikipedia.org/wiki?curid=1818211" title="Gdański Terminal Kontenerowy">
Gdański Terminal Kontenerowy

Gdański Terminal Kontenerowy SA (GTK) – jeden z dwóch terminali kontenerowych w porcie morskim w Gdańsku (Port Wewnętrzny).
Dane.
Zlokalizowany jest w porcie morskim Gdańsk (przy Nabrzeżu Szczecińskim) nad Martwą Wisłą, w dzielnicy Letnica. Powstał w listopadzie 1998. Obsługuje linie dowozowe.
Dane techniczne:
Linie żeglugowe:

</doc>
<doc id="1818212" url="https://pl.wikipedia.org/wiki?curid=1818212" title="Bogusław Zakrzewski">
Bogusław Zakrzewski

Bogusław Zakrzewski (ur. 17 marca 1935 w Ościsłowie) – polski dyplomata, badacz stosunków międzynarodowych i nauczyciel akademicki. Ambasador PRL w Tajlandii (1976–1979) i w Portugalii (1983–1986). Ambasador Rzeczypospolitej Polskiej w Brazylii (1997–2001).
Życiorys.
Urodził się w rodzinie żołnierza POW i Armii Krajowej oraz nauczycielki. Szkołę średnią ukończył w Rawie Mazowieckiej. W 1955 ukończył anglistykę na Uniwersytecie Warszawskim, następnie kształcił się na Uniwersytecie Pekińskim w dziedzinie sinologii i stosunków międzynarodowych. Początkowo pracował jako tłumacz w Komisji Współpracy Kulturalnej z Zagranicą, następnie w PISM oraz jako II sekretarz i attaché w Pekinie (1962–1967), następnie naczelnik Wydziału Chin, Korei i Mongolii MSZ. W 1974 zlecono mu organizację polskiej placówki dyplomatycznej w Bangkoku, którą zawiadywał do 1979 (od 1976 w randze ambasadora w Tajlandii). W latach 1979–1983 ponownie pracował w MSZ, a od 6 września 1983 do 1986 reprezentował Polskę w Portugalii jako ambasador nadzwyczajny i pełnomocny. Po powrocie do kraju zatrudniony jako naczelnik Wydziału Tłumaczy (do 1991), następnie w Biurze Stosunków Międzyparlamentarnych Kancelarii Sejmu jako sekretarz Polskiej Grupy Unii Międzyparlamentarnej. W listopadzie 1996 uzyskał nominację na funkcję ambasadora RP w Brazylii, którą pełnił w latach 1997–2001.
Został wykładowcą Europejskiej Wyższej Szkoły Prawa i Administracji oraz Szkoły Wyższej Psychologii Społecznej.
Żonaty z Olgą Tagajewą (również sinolożką). Odznaczony tajskim Orderem Słonia Białego, portugalskim Krzyżem Wielkim Orderu Zasługi (1989), brazylijskim Krzyżem Wielkim Orderu Krzyża Południa (2001).
Włada językami angielskim, rosyjskim, francuskim, portugalskim i chińskim.

</doc>
<doc id="1818215" url="https://pl.wikipedia.org/wiki?curid=1818215" title="Żołnierz Legionów i POW">
Żołnierz Legionów i POW

Żołnierz Legionów i P.O.W – kwartalnik wydawany w latach 1937-1939 przez "Komendę Naczelną Związku Legionistów i Zarząd Główny Związku Peowiaków". Redakcja czasopisma mieściła się w Warszawie przy ul. Zielnej 45. Redaktorem naczelnym był Wacław Jankiewicz.
Numery 3 i 4 z 1939 r. zostały wydane łącznie jako numer jubileuszowy poświęcony rocznicy powstania Legionów z podtytułem "6 sierpnia 1914 - 6 sierpnia 1939". W tomie zamieszczono: krótką przemowę Józefa Piłsudskiego do Kompanii Kadrowej (strona 4), przemówienie wygłoszone na I Zjeździe Legionistów w Krakowie w dniu 6 sierpnia 1922 r. (strony 5-18), a także, np.:

</doc>
<doc id="1818217" url="https://pl.wikipedia.org/wiki?curid=1818217" title="Auschwitz. Naziści i „ostateczne rozwiązanie”">
Auschwitz. Naziści i „ostateczne rozwiązanie”

Auschwitz. Naziści i „ostateczne rozwiązanie” (ang. Auschwitz: The Nazis and The Final Solution) – brytyjski serial telewizyjny (dokument fabularyzowany) z 2005 roku w reżyserii Laurence'a Reesa, Detlefa Sieberta, Martiny Balazovej i Dominica Sutherlanda. Obraz powstał, by upamiętnić 60. rocznicę oswobodzenia Auschwitz-Birkenau, przypadającą 27 stycznia 2005 roku.

</doc>
<doc id="1818218" url="https://pl.wikipedia.org/wiki?curid=1818218" title="Monitorowanie wzorca">
Monitorowanie wzorca

Monitorowanie wzorca - ogół czynności mających wykazać, że wzorzec miary zachowuje swoje podstawowe parametry metrologiczne przez cały czas użytkowania przyrządu. Ponieważ nie ma wzorców idealnych zakłada się, że parametry te nie mogą wykraczać poza klasę przyrządu lub określony błąd maksymalny. 
Monitorowanie wzorca wykonuje się zwykle w formie opracowania (np. w postaci wykresu) zawierającego istotne parametry pochodzące z kolejnych świadectw wzorcowania. Takie opracowanie aktualizuje się po każdym kolejnym wzorcowaniu przyrządu. Pozwala ono na analizę charakteru fluktuacji parametrów metrologicznych wzorca. W przypadku, gdy wykres danego parametru ma określoną tendencję (np. wzrostową lub spadkową) można zwykle aproksymować (przewidzieć) zachowanie się tego parametru w przyszłości i uwzględniać tę tendencję przy opracowaniu wyników pomiarowych wykonanych tym przyrządem.
Wyniki z monitorowania wzorca mogą być też dowodem na to, że parametry metrologiczne wzorca są stabilne (nie zmieniają się w istotny sposób) w dłuższym okresie, co pozwala na wydłużenie okresu pomiędzy wzorcowaniami tego przyrządu. Wiąże się to z aspektem ekonomicznym. Wzorcowania wzorców wyższych klas nie są zwykle tanie. Występuje często konieczność transportu wzorca do laboratorium wzorcującego. W czasie podróży przyrząd może być narażony na uszkodzenie, zniszczenie, zagubienie lub nawet kradzież. Wydłużenie okresu pomiędzy wzorcowaniami jest więc uzasadnione nie tylko ekonomicznie ale także bezpieczeństwem wzorca. Tym bardziej, że monitorowanie wzorca jest często czynnością tańszą niż częstsze wzorcowanie danego przyrządu.

</doc>
<doc id="1818219" url="https://pl.wikipedia.org/wiki?curid=1818219" title="Miszpelnik japoński">
Miszpelnik japoński



</doc>
<doc id="1818224" url="https://pl.wikipedia.org/wiki?curid=1818224" title="Penetracja (wytrzymałość materiałów)">
Penetracja (wytrzymałość materiałów)

Penetracja – właściwość fizyczna materiałów bitumicznych. W Polsce badanie odbywa się zgodnie z zeuropeizowaną, Polską Normą: PN-EN 1426:2001. Do badania penetracji używa się penetrometru. Interpretacją penetracji jest głębokość, na jaką zanurza się w badanym materiale bitumicznym znormalizowana igła penetracyjna o masie 100 g w temperaturze 25 °C, w ciągu 5 s. Wartością penetracji jest liczba bezwymiarowa odpowiadająca 0,1 mm.

</doc>
<doc id="1818229" url="https://pl.wikipedia.org/wiki?curid=1818229" title="N-Acetyloglukozoamina">
N-Acetyloglukozoamina



</doc>
<doc id="1818230" url="https://pl.wikipedia.org/wiki?curid=1818230" title="Izabela Skrybant-Dziewiątkowska">
Izabela Skrybant-Dziewiątkowska

Izabela Maria Skrybant-Dziewiątkowska (ur. 28 maja 1938 w Łukowcu Wiszniowskim, zm. 1 maja 2019 we Wrocławiu) – polska piosenkarka, wokalistka zespołu Tercet Egzotyczny, związana z zespołem od początku jego istnienia, czyli od 1963 roku.
Kariera.
Urodziła się 28 maja 1938 w Łukowcu Wiszniowskim, jako córka Anny i Ludwika Skrybantów. Po II wojnie światowej jej rodzina została przesiedlona z Kresów i osiadła w Osieku pod Wrocławiem.
W roku 1960 ukończyła liceum muzyczne we Wrocławiu. W latach 1961–1964 była solistką Operetki Wrocławskiej. W 1964 roku zadebiutowała na dużym ekranie, grając u Wojciecha Hasa w "Rękopisie znalezionym w Saragossie". Żona zmarłego w 2002 roku Zbigniewa Dziewiątkowskiego – założyciela i gitarzysty Tercetu Egzotycznego. Pomimo śmierci męża Izabela Skrybant-Dziewiątkowska nie rozwiązała zespołu i zaprosiła do współpracy dwóch nowych muzyków – basistę bluesowego Włodzimierza Krakusa i gitarzystę jazzowego Janusza Konefała. Wraz z zespołem po krótkiej przerwie ponownie wyruszyła w trasę koncertową, odwiedzając m.in. w USA i Wielką Brytanię. W 2006 roku, z okazji 40-lecia zespołu, ukazała się składanka "Greatest Hits" z największymi przebojami w nowych wersjach. W zespole śpiewają i tańczą jej dwie córki: Anna Dziewiątkowska-Trębska i Katarzyna Dziewiątkowska-Mleczko.
29 grudnia 2010 w Studiu Koncertowym Radia Wrocław, podczas Koncertu Noworocznego organizowanego przez Tercet Egzotyczny, odebrała z rąk wicemarszałka województwa dolnośląskiego Radosława Mołonia, nadany przez ministra kultury i dziedzictwa narodowego Bogdana Zdrojewskiego Medal „Zasłużony Kulturze Gloria Artis”.
W 2016 roku otrzymała Dolnośląską Nagrodę Kulturalną SILESIA przyznawaną przez Sejmik Województwa Dolnośląskiego.
W kwietniu 2017 roku za pośrednictwem wydawnictwa „Marina” ukazała się książka zatytułowana „Pamelo, żegnaj”. Rozmowę przeprowadził i spisał Robert Migdał.
Po latach wyznała, że 13 marca 1980 miała lecieć z USA do Polski tragicznym lotem wraz z piosenkarką Anną Jantar. W ostatniej chwili z powodu zmiany planów zawodowych zrezygnowała z podróży.
Życie prywatne.
Jesienią 2017 zdiagnozowano u niej żółtaczkę, a niedługo potem raka trzustki. Choć lekarze dawali jej co najwyżej cztery miesiąca życia, to artystka jednak walczyła z chorobą ponad rok. Zmarła rano 1 maja 2019. Pochowana została 7 maja na Cmentarzu Ducha Świętego we Wrocławiu.

</doc>
<doc id="1818231" url="https://pl.wikipedia.org/wiki?curid=1818231" title="Rohoziw">
Rohoziw

Rohoziw (ukr. Рогозів) – wieś na Ukrainie, w rejonie boryspolskim, w obwodzie kijowskim. Liczy 2939 mieszkańców. Wieś została założona w 1525 roku.

</doc>
<doc id="1818232" url="https://pl.wikipedia.org/wiki?curid=1818232" title="Boletus pulverulentus">
Boletus pulverulentus



</doc>
<doc id="1818233" url="https://pl.wikipedia.org/wiki?curid=1818233" title="Zatoka Middendorffa">
Zatoka Middendorffa

Zatoka Middendorffa (ros. "Залив Миддендорфа") – głęboko wcinająca się w ląd zatoka Oceanu Arktycznego i Morza Karskiego, część linii brzegowej półwyspu Tajmyr. Jest położona na południowy zachód od Archipelagu Nordenskiölda i otwarta w stronę zachodnią. Od strony wschodniej zatokę ogranicza półwysep Zaria, nazwany dla upamiętnienia statku Zaria barona Eduarda Tolla. Od zachodu granice zatoki wyznacza natomiast przylądek Wilda.
Brzegi Zatoki Middendorffa są porośnięte przez tundrę, a na jej wodach znajdują się liczne małe wyspy i wysepki. W okresie zimowym, przez 9 miesięcy w roku, zatoka zamarza.
Zatokę nazwano na cześć Alexandra von Middendorffa, rosyjskiego zoologa i podróżnika. Odkrycia dokonała ekspedycja Eduarda Tolla.

</doc>
<doc id="1818235" url="https://pl.wikipedia.org/wiki?curid=1818235" title="Jerzy Sławomir Mac">
Jerzy Sławomir Mac

Jerzy Sławomir Mac (ur. 30 października 1949 w Łodzi) – polski dziennikarz związany m.in. z Tygodnikiem „Wprost” i „Słowem Żydowskim”. 
Życiorys.
W 1978 ukończył studia na Wydziale Dziennikarstwa i Nauk Politycznych Uniwersytetu Warszawskiego. 
Pracę w dziennikarstwie rozpoczął w latach 70 (m.in. w „Politechniku”, „Przeglądzie Technicznym” i „Zarządzaniu”). W latach 1978–1989 zatrudniony w „Prawie i Życiu” (w okresie stanu wojennego miał zakaz pracy w dziennikarstwie, pracował wówczas m.in. jako barman). Na początku lat 90. został redaktorem efemerycznego pisma „Przekształcenia. Gazeta samorządowa. Tygodnik rozwoju lokalnego i przekształceń własnościowych”, związał się również z Tygodnikiem „Wprost”, gdzie pisywał głównie na krajowe tematy polityczne oraz polsko-żydowskie. Był sprawozdawcą parlamentarnym Polskiego Radia. 
W 1996 zaginął na kilka dni, co stało się podstawą do licznych medialnych spekulacji.
Po odejściu z Tygodnika „Wprost” w 2002 związał się m.in. na krótko z „Faktami i Mitami”, do których pisywał pod pseudonimem „Jakub Diamant”, był także autorem scenariuszy do filmów pornograficznych. Miał stałą kolumnę felietonisty w piśmie „Słowo Żydowskie – Dos Jidisze Wort”.
Życie prywatne.
Był partnerem seksualnej rekordzistki świata i dziennikarki „Wprost” Pauliny Kaczanow (ps. Marianna Rokita).
Odznaczenia.
Odznaczony m.in. Medalem 50-lecia Powstania w Getcie Warszawskim.

</doc>
<doc id="1818240" url="https://pl.wikipedia.org/wiki?curid=1818240" title="Insanity">
Insanity

Insanity – ostatni singel szwedzkiego piosenkarza Darina z trzeciej płyty Break the News. Utwór został napisany przez Petera Manssona, Patrica Sarina oraz Darina. Piosenka została wydana jako singel w Niemczech oraz innych krajach Europy, gdzie zdobyła sporą popularność.
Pozycje na listach.
Pozycje singla w Radiu Eska.
"-"

</doc>
<doc id="1818241" url="https://pl.wikipedia.org/wiki?curid=1818241" title="Boletus betulicola">
Boletus betulicola



</doc>
<doc id="1818242" url="https://pl.wikipedia.org/wiki?curid=1818242" title="Aparat Proctora">
Aparat Proctora

Aparat Proctora – urządzenie wykorzystywane w próbie Proctora do badania wilgotności optymalnej. W Polsce badanie za pomocą aparatu Proctora przeprowadza się na podstawie Polskiej Normy budowlanej: PN-88/B-04481.

</doc>
<doc id="1818246" url="https://pl.wikipedia.org/wiki?curid=1818246" title="Franciszek Benendo">
Franciszek Benendo

Franciszek Benendo (ur. 17 września 1906 w Świdrach, zm. 8 lutego 2001) – polski lekarz ginekolog i działacz społeczny związany z Płońskiem.
Życiorys.
Po ukończeniu szkoły średniej w Łukowie i Szkoły Podchorążych Rezerwy Artylerii we Włodzimierzu Wołyńskim studiował medycynę na Uniwersytecie Warszawskim. Po uzyskaniu magisterium został lekarzem wojskowym w Wielkopolsce. Wziął udział w wojnie obronnej Polski w 1939, po czym powrócił na Podlasie, gdzie praktykował jako lekarz i zaangażował się w działalność Armii Krajowej. Po zakończeniu działań wojennych w 1945 zamieszkał we Wrocławiu, zajmując się głównie radiologią i pulmonologią. W 1957 przeniósł się do Płońska, gdzie przebywał i pracował do końca życia. Udzielał się również w życiu społeczno-politycznym jako członek i prezes okręgowego Chrześcijańskiego Stowarzyszenia Społecznego (siedziba organizacji mieściła się w jego mieszkaniu). Na początku lat 90. był związany z Chrześcijańsko-Demokratycznym Stronnictwem Pracy. Po przejściu na emeryturę działał w Polskim Komitecie Pomocy Społecznej oraz Związku Emerytów, Rencistów i Inwalidów.
Zajmował się naukowo zagadnieniem determinacji płci. W 1965 obronił rozprawę doktorską „Zagadnienia determinacji płci u ludzi w świetle własnych badań”. Był przeciwnikiem kościelnego zakazu antykoncepcji, korespondował w tej sprawie z papieżem. Opowiadał się również za stosowaniem na świecie polityki maltuzjanistycznej.
Jego córka Bogusława Benendo–Kapuścińska (1932-2021) była profesorem radiologii, kierownikiem I Zakładu Radiologii Klinicznej Akademii Medycznej w Warszawie.

</doc>
<doc id="1818247" url="https://pl.wikipedia.org/wiki?curid=1818247" title="Kwas N-acetylomuraminowy">
Kwas N-acetylomuraminowy

Kwas "N"-acetylomuraminowy – organiczny związek chemiczny, pochodna kwasu muraminowego. W swojej budowie chemicznej zawiera pierścień 2-glukozaminy połączony z grupą acetylową wiązaniem amidowym. Do atomu węgla C3 pierścienia glukopiranozowego natomiast przyłączona jest cząsteczką kwasu mlekowego.
Wchodzi w skład peptydoglikanu, polisacharydu stanowiącego składnik ściany komórkowej bakterii. Lizozym – enzym dokonujący hydrolizy wiązania glikozydowego peptydoglikanu – rozcina to wiązanie między atomem węgla C1 cząsteczki kwasu "N"-acetylomuraminowego a atomem tlenu połączonym z atomem węgla cząsteczki "N"-acetyloglukozaminy.

</doc>
<doc id="1818248" url="https://pl.wikipedia.org/wiki?curid=1818248" title="Loddigesia mirabilis">
Loddigesia mirabilis



</doc>
<doc id="1818249" url="https://pl.wikipedia.org/wiki?curid=1818249" title="Bernard Bem">
Bernard Bem

Bernard Ludwik Bem, pseudonim „Berek” (ur. 29 sierpnia 1936 w Dąbrówce Małej) – polski piłkarz, napastnik, zawodnik Ruchu Chorzów. Do 1947 nosił nazwisko Böhm.
Jest wychowankiem KS 22 Mała Dąbrówka. Następnie w latach 1956–1957 grał w Kolejarzu Katowice. Po nieudanej przygodzie w Kolejarzu, Bem przeniósł się do drużyny prowadzonej przez ówczesnego trenera Janosa Steinera, do Ruchu Chorzów. W Ruchu grał do 1971 roku, rozgrywając 262 mecze, zdobywając w nich 28 goli. Jest zaliczany do grona najwybitniejszych piłkarzy w historii klubu. W barwach Ruchu dwukrotnie zdobył mistrzostwo Polski w latach 1960 i 1968.
Bernard Bem jest przykładem niesamowitej wierności niebieskim barwom. Był związany z klubem przez około 50 lat, co do dziś jest swoistym rekordem. Jako mały chłopak zaczął kibicować Ruchowi, następnie został zawodnikiem ulubionej drużyny a po skończonej karierze piłkarskiej pełnił funkcję kierownika drużyny. Był niezwykle uniwersalnym zawodnikiem, mógł występować na każdej pozycji oprócz bramkarza. Na boisku zawsze zostawiał całe zdrowie czym szczególnie zaskarbił sobie sympatię kibiców.

</doc>
<doc id="1818250" url="https://pl.wikipedia.org/wiki?curid=1818250" title="Tiantong Zongjue">
Tiantong Zongjue

Tiantong Zongjue (chiń. 天童宗珏, pinyin "Tiāntóng Zōngjué"; kor. 천동종각 "Ch'ŏndong Chonggak"; jap. "Tendō Shūkaku"; wiet. "Thiên Dồng Tông Giác"; ur. 1091, zm. 1162) – chiński mistrz chan szkoły caodong.
Życiorys.
Zongjue pochodził z Hezhou, obecnie powiat He w prowincji Anhui.
Dom rodzinny opuścił z wieku 16 lat i przyjął mnisią ordynację w 2 lata później.
Początkowo praktykował chan u mistrza Zuzhao Daohe (1057-1124) ze szkoły yunmen. Gdy mistrz zrezygnował z nauczania, Zongjue udał się do mistrza Zhenxiego Qingliao i został jego uczniem. Pod kierunkiem tego mistrza osiągnął oświecenie i po otrzymaniu przekazu Dharmy stał się spadkobiercą mistrza i głównym mistrzem szkoły caodong.
W 1132 r. został opatem klasztoru Yuelin, który znajduje się w powiecie Fenghua w prowincji Zhejiang. Pozostawał opatem w tym klasztorze przez 23 lata. Potem przez 4 lata piastował to stanowisko w klasztorze na górze Xuedou.
W 1159 r. przeniósł się do klasztoru Tiantong, w którym pozostał opatem aż do swojej śmierci.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1818251" url="https://pl.wikipedia.org/wiki?curid=1818251" title="Dyskografia Jeffree Star">
Dyskografia Jeffree Star

Artykuł przedstawia całkowitą dyskografię amerykańskiego wokalisty Jeffree Stara.
Szczegółowa lista nagrań.
Albumy.
    Utwory bonusowe

</doc>
<doc id="1818252" url="https://pl.wikipedia.org/wiki?curid=1818252" title="Język palatynacki">
Język palatynacki



</doc>
<doc id="1818254" url="https://pl.wikipedia.org/wiki?curid=1818254" title="Tadeusz Michał Kraszewski">
Tadeusz Michał Kraszewski

Tadeusz Michał Kraszewski (ur. 29 września 1912 w Łomży, zm. 20 maja 1993 w Edynburgu) – polski lekarz, F/Lt (kapitan RAF). Podczas kampanii wrześniowej w 1939 w służbie sanitarnej lotnictwa w Dęblinie. Ewakuowany do Rumunii przedostał się do Francji, gdzie został wcielony do wojska. Po upadku Francji ewakuował się do Wielkiej Brytanii. Absolwent Polskiego Wydziału Lekarskiego Uniwersytetu w Edynburgu. Otrzymał przydział do dywizjonu 309 a następnie do formowanego 318 dywizjonu myśliwsko-rozpoznawczego Gdańskiego jako lekarz. Odbył kampanię włoską razem z dywizjonem. Po powrocie do Wielkiej Brytanii 1946 otrzymał propozycję pracy w brytyjskiej służbie kolonialnej. Objął stanowisko kierownika szpitala i naczelnego chirurga w Kuching w Sarawaku na Borneo, gdzie pozostawał do 1967. Po powrocie do Szkocji osiedlił się w Edynburgu, gdzie prowadził praktykę lekarską. Pochowany w Edynburgu.
Życiorys.
Ojciec Teofil był kierownikiem urzędu pocztowego w Łomży, matka Benedykta z Dydalewiczów była nauczycielką, młodszy brat Kazimierza Kraszewskiego. W 1915 rodzina została ewakuowana do Moskwy, skąd wróciła do Łomży w 1918 szczęśliwie uniknąwszy represji szerzących się po zwycięstwie rewolucji bolszewickiej.
Po ukończeniu gimnazjum w 1932 został przyjęty na Uniwersytet Stefana Batorego w Wilnie na Wydział Medyczny, gdzie uzyskał absolutorium w 1938. W czasie studiów przyjęty do Konwentu Polonia. W wyniku działań wojennych znalazł się w Szkocji, gdzie ukończył studia medyczne na Polskim Wydziale Lekarskim Uniwersytetu w Edynburgu.
Po uzyskaniu absolutorium jesienią 1938 roku został skierowany do Centrum Wyszkolenia Sanitarnego (CWSan) w Warszawie. Po 6 miesiącach na kolejne pół roku skierowano go na praktykę do Centrum Wyszkolenia Oficerów Lotnictwa w Dęblinie, gdzie zastał go wybuch wojny. Po ewakuacji do Rumunii pełnił obowiązki lekarza w obozie internowanych w Casimcea, gdzie było zgrupowanie lotników, wojsk łączności oraz Policji Państwowej. W początkach 1940 uciekł z Rumunii drogą morską do Francji, gdzie wstąpił do Wojska Polskiego otrzymując przydział do kompanii saperów Samodzielnej Brygady Strzelców Karpackich, która miała być przerzucona do Syrii. Po uderzeniu Niemiec na Francję, 21 czerwca 1940 został ewakuowany ze swą kompanią do Wielkiej Brytanii na m/s "Batorym".
W marcu 1941 został odkomenderowany na nowo utworzony Polski Wydział Lekarski na Uniwersytecie w Edynburgu celem ukończenia studiów medycznych. Dyplom lekarza otrzymał 17 marca 1942 roku. Był to ósmy dyplom nadany przez Wydział. Po odbyciu stażu w szpitalu im. Paderewskiego w Edynburgu uzyskał przeniesienie do lotnictwa z przydziałem do 309 dywizjonu Ziemi Czerwińskiej, miał numer służbowy RAF P-2005. W marcu 1943 został lekarzem 318 dywizjonu myśliwsko-rozpoznawczego Gdańskiego formowanego na lotnisku Detling w hrabstwie Kent. W sierpniu 1943 z dywizjonem odpłynął na pokładzie RMS „Empress of Australia” do Port Saidu w Egipcie.
Pierwszym miejscem stacjonowania dywizjonu było lotnisko Muquebilla niedaleko Nazaretu. Lotnisko znajdowało się w bagnistej dolinie, gdzie łatwo było o malarię. Wskutek niesprzyjającego klimatu wkrótce co druga osoba z personelu dywizjonu wymagała pomocy medycznej. Już w październiku dywizjon przebazowano do Gazy w Egipcie na lotnisko Quassasin. W kwietniu 1944 dywizjon przetransportowano do Włoch, gdzie 2 maja rozpoczął loty bojowe. Piloci Dywizjonu 318 wykonywali zadania rozpoznawcze nad silnie bronionym przez Niemców klasztorem na Monte Cassino, a następnie kierowali ogniem artylerii w okresie walk 2 Korpusu Polskiego, które zakończyły się zdobyciem klasztoru. Odbył kampanię włoską wraz z dywizjonem, który uczestniczył w walkach o Ankonę i Bolonię udzielając często pomocy żołnierzom jednostek walczących z cofającym się nieprzyjacielem, a także osobom cywilnym. Kampanię zakończył wraz z dywizjonem w kwietniu 1945 po kapitulacji Niemców na froncie włoskim. Został lekarzem naczelnym 244 Skrzydła RAF. W lipcu 1946 Dywizjon 318 został przeniesiony do Anglii, gdzie 18 sierpnia w Coltishall został rozwiązany. Jeszcze przez ponad rok przebywał w Polskim Korpusie Przysposobienia i Rozmieszczenia (PKPR) szukając zatrudnienia, o które było trudno w powojennej Wielkiej Brytanii. F/Lt lek. med. T.M. Kraszewski 8 listopada 1947 opuścił szeregi RAF.
W listopadzie 1947 otrzymał czasowe zatrudnienie w Park Prevett Hospital w Basingstoke, gdzie specjalizował się w chirurgii plastycznej pod kier. znakomitego chirurga sir Harolda Gilliesa. W maju 1952 otrzymał propozycję zatrudnienia w brytyjskiej służbie kolonialnej i objął stanowisko kierownika szpitala i naczelnego chirurga w Kuching w Sarawaku na Borneo. Do Wielkiej Brytanii powrócił w 1967. Zamieszkał w Edynburgu, gdzie odtąd prowadził praktykę lekarską. Brał czynny udział w działalności organizacji kombatanckich i polonijnych w Wielkiej Brytanii. We wrześniu 1992 uczestniczył w I Światowym Zjeździe Lotników Polskich w Dęblinie. Zmarł 20 maja 1993 w Edynburgu i tam został pochowany.
Awanse.
Był awansowany na stopnie oficerskie:
W systemie brytyjskim (RAF):
W systemie polskim (PSZ):

</doc>
<doc id="1818256" url="https://pl.wikipedia.org/wiki?curid=1818256" title="Edward Leja">
Edward Leja

Edward Bolesław Leja (ur. 22 lutego 1937 w Rakszawie, zm. 5 października 2009 w Krakowie) – polski fizyk, profesor dr hab. Akademii Górniczo-Hutniczej, członek wielu organizacji krajowych i zagranicznych, wynalazca.
Życiorys.
W 1954 ukończył Liceum Ogólnokształcące w Żołyni i rozpoczął studia na Wyższej Szkole Pedagogicznej (WSP) w Krakowie. Po pierwszym roku, ze względu na zamknięcie w krakowskiej WSP nauczycielskiego kierunku przedmiotu fizyki, kontynuował studia na WSP w Opolu. W 1958 po obronie pracy magisterskiej ("Kompleksowa metoda badania fotoprzewodnictwa tlenku miedziawego"), w ramach obowiązującego nakazu pracy, został skierowany na posadę nauczyciela fizyki do szkoły zawodowej w Rudzie Śląskiej (Nowy Bytom). W 1959 wrócił do Krakowa i pracował w Zakładzie Fizyki Akademii Medycznej (1959–1962) oraz w Liceum Ogólnokształcącym Nr. 9 w Krakowie (1961–1964). 
Od 1 września 1963 rozpoczął pracę naukową na Akademii Górniczo-Hutniczej najpierw jako asystent w Katedrze Fizyki I Wydziału Metalurgicznego, następnie po doktoracie ("Półprzewodnikowe własności cienkich warstw SnO2 domieszkowanych indem i antymonem") w grudniu 1968 na stanowisku adiunkta (1969 - 1986). Po habilitacji ("Otrzymywanie i właściwości elektryczne przeźroczystych warstw tlenkowych typu SnO2 i In2O3") w marcu 1984 na stanowisku docenta (1986–1999), w końcu na stanowisku profesora nadzwyczajnego AGH od czerwca 1999 aż do przejścia na emeryturę 30 września 2007.
Docent Ośrodka Badawczo-Rozwojowego Mikroelektroniki Hybrydowej i Rezystorów.
Wieloletni Kierownik Katedry Elektroniki Wydziału Elektrotechniki, Automatyki, Informatyki i Elektroniki, Kierownik Zakładu Fizyki i Technologii Elektronowej Instytutu Elektroniki Akademii Górniczo-Hutniczej (1986-92). 
Specjalizował się w fizyce ciała stałego, inżynierii materiałowej, technologii elektronowej i elektroniki. Był pionierem oraz uznanym autorytetem w metodach nanoszenia cienkich warstw technikami jonowymi, oraz w reaktywnym rozpyleniu katodowym.
Autor wielu publikacji naukowych z dziedziny techniki próżni i zastosowań technologii próżniowych w praktyce przemysłowej. Autor wielu wynalazków i patentów. Dorobek naukowy Edwarda Lei obejmuje łącznie 135 pozycji w tym 94 artykuły, referaty i komunikaty, 2 skrypty, 12 patentów oraz liczne niepublikowane opracowania naukowe na zamówienie przemysłu (np. ministerialne projekty badawcze i wdrożeniowe przyznane drogą konkursową).
Kierownik prac badawczo-naukowych prowadzonych na Akademii Górniczo-Hutniczej; Wydział Elektrotechniki, Automatyki, Informatyki i Elektroniki oraz na Politechnice Rzeszowskiej Wydział Elektrotechniki i Informatyki.
Promotor i recenzent prac doktorskich i habilitacyjnych wielu Doktorantów Wydziału EAIiE.
Prof. Leja pochowany został na Cmentarzu Rakowickim w Krakowie (cmentarzu wojskowym przy ul. Prandoty (kw. LXXXIX-24-2).
Hobby.
Prof. Leja uważano także za "Najlepszego fizyka wśród malarzy oraz najlepszego malarza wśród fizykow", gdyż jego pasją obok fizyki było malarstwo i grafika. Malował praktycznie codziennie głównie krajobrazy i kwiaty w technice akwarelowej. Jego obrazy znajdują się w wielu domach w Polsce i w Australii. Przez wiele lat projektował pamiątkowe kufle i wyroby metalowe wykonywane dla śląskich kopalń.
Działał także w Towarzystwie Przyjaciół Bronowic w Krakowie, w celu upowszechniania wiedzy o Bronowicach i kultywowania tradycji m.in. wielkanocnych, dla którego projektował pamiątkowe dyplomy.
Był także zapalonym grzybiarzem i wędkarzem.
Odznaczenia.
Prof. Leja odznaczony został:

</doc>
<doc id="1818259" url="https://pl.wikipedia.org/wiki?curid=1818259" title="John Philbin">
John Philbin

John Phillip Philbin (ur. 27 kwietnia 1960 w Carmel-by-the-Sea w Kalifornii) – amerykański aktor filmowy i telewizyjny, a także surfer.
Życiorys.
W wieku 12 lat zaczął surfować. Aktorstwem zajmował się już w trakcie nauki w szkole średniej. Studiował aktorstwo na Uniwersytecie Kalifornijskim w Santa Barbara, a także należał do uniwersyteckiej drużyny surfingowej.
Jako znakomity surfer Philbin wykorzystał tę umiejętność w filmach takich jak dramacie sensacyjnym "Wysokie fale" ("North Shore", 1987) z udziałem Gregory’ego Harrisona, dramacie Harolda Beckera "Zastrzyk energii" ("The Boost", 1988) z Jamesem Woodsem i Sean Young, sensacyjnym Kathryn Bigelow "Na fali" (1991) u boku Patricka Swayze i Keanu Reevesa oraz dramacie biograficznym "Surferka z charakterem" ("Soul Surfer", 2011) z Helen Hunt. Wystąpił też w filmach "Dzieci kukurydzy" ("Children of the Corn", 1984), "Powrót żywych trupów" ("The Return of the Living Dead", 1985), "Cisi ludzie" ("Shy People", 1987) i "Tombstone" (1993) jako Tom McLaury. Na planie melodramatu sportowego Johna Stockwella "Błękitna fala" ("Blue Crush", 2002) z Kate Bosworth pełnił funkcję instruktora surfingu.

</doc>
<doc id="1818260" url="https://pl.wikipedia.org/wiki?curid=1818260" title="Kwas tetrafluoroborowy">
Kwas tetrafluoroborowy

Kwas tetrafluoroborowy – związek chemiczny z grupy kwasów beztlenowych. Występuje zwykle w postaci roztworu w wodzie lub w eterze dietylowym. Tworzy sole tetrafluoroborany.
Otrzymywanie.
Kwas tetrafluoroborowy otrzymywany jest zwykle przez działanie kwasem fluorowodorowym na kwas borowy:
lub jego bezwodnik:
Stężenie uzyskanego kwasu zależy od stężenia kwasu fluorowodorowego i dla 70% HF w reakcji z kwasem borowym otrzymuje się kwas o stężeniu 50%, a w reakcji z bezwodnikiem – około 59%.
Stężony kwas tetrafluoroborowy o dużej czystości można otrzymać także w bezpośredniej reakcji kwasu fluorowodorowego i trifluorku boru:
Reakcję prowadzi się przez rozpuszczanie reagentów w stężonym kwasie tetrafluoroborowym. Ze względu na silnie korozyjne właściwości , proces należy prowadzić w aparaturze wykonanej z polipropylenu lub polietylenu.
Metoda ta została opracowana w Poznańskich Zakładach Nawozów Fosforowych w Luboniu.
Zastosowanie.
Kwas tetrafluoroborowy stosowany jest w galwanotechnice oraz w syntezie organicznej do otrzymywania fluorków arylów.

</doc>
<doc id="1818261" url="https://pl.wikipedia.org/wiki?curid=1818261" title="Kwas fluoroborowy">
Kwas fluoroborowy



</doc>
<doc id="1818262" url="https://pl.wikipedia.org/wiki?curid=1818262" title="Max Schirschin">
Max Schirschin

Max Schirschin (ur. 29 stycznia 1921 w Krzanowicach – wówczas Niemcy, zm. 16 maja 2013 w Rouen) – niemiecki piłkarz i trener piłkarski.

</doc>
<doc id="1818264" url="https://pl.wikipedia.org/wiki?curid=1818264" title="Kristni saga">
Kristni saga

Kristni Saga (tłum. z islandzkiego: "Historia chrystianizacji") – dzieło islandzkiego kronikarza Ariego Þorgilssona, powstała w XII wieku na Islandii. Opisuje przyjęcie chrześcijaństwa przez Islandczyków oraz początki Kościoła katolickiego na Islandii.

</doc>
<doc id="1818266" url="https://pl.wikipedia.org/wiki?curid=1818266" title="Kaifu Daoning">
Kaifu Daoning

Kaifu Daoning (chiń. 開福道寧, pinyin "Kāifú Dàoníng"; kor. 개복도 "Kaebok Toyǒng"; jap. "Kaifuku Dōnei"; wiet. "Khai Phúc Đạo Ninh"; ur. 1053, zm. 1113) – chiński mistrz chan z frakcji yangqi szkoły linji.
Życiorys.
Kaifu pochodził z Wuyuan, znajdującego się w pobliżu granicy pomiędzy współczesnymi prowincjami Anhui i Jiangxi.
Według "Wudeng Huiyuan", jako młody człowiek udał do klasztoru, aby się wykąpać. Przypadkiem usłyszał recytujących "Diamentową sutrę" mnichów. Natychmiast zapomniał, gdzie w ogóle jest, a jego stopy zanurzyły się we wrzątku, co dało mu głęboki wgląd we własną naturę.
Po tym wydarzeniu opuścił dom rodzinny i rozpoczął praktykę chan na górze Jiang w pobliżu Nankinu. Jego nauczycielem był mistrz chan Xuedou Laoliang. Po jakimś czasie rozpoczął jednak wędrówkę i praktykował u wielu znanych mistrzów tego okresu.
W końcu natrafił na mistrza Wuzu Fayana. Pod jego kierunkiem osiągnął oświecenie, po wysłuchaniu objaśnień mistrza do dwóch gong’anów: „"Wu" mistrza Zhaozhou Congshena” i „Wiadro Nanyanga”. Wydarzenie to zaszło w klasztorze Bailian (Białego lotosu).
W 1109 r. gubernator Tanzhou zaprosił Kaifu do objęcia obowiązków opata w klasztorze Kaifu.
4 dnia 11 miesiąca 1113 r. Kaifu wykąpał się. Następnego dnia wygłosił popołudniową mowę, w której zachęcał swoich uczniów do pilnego kontynuowania praktyki. Szczerze ich pożegnał. W trakcie zachodu słońca usiadł w medytacyjnej postawie i zmarł.
Relikwie (śarira) znalezione po kremacji, zostały umieszczone w stupie.
Znaczenie mistrza.
Mistrz należał do bardzo ważnej linii przekazu Dharmy szkoły linji, która została zapoczątkowana przez niego. W czwartym pokoleniu tej linii przekazu wyróżnił się mistrz chan Wumen Huikai (1183–1260), którego dziełem jest słynny zbiór gong’anów "Wumenguan". Wreszcie ta linia przekazu została przeniesiona do Japonii przez Shinchiego Kakushina (1207–1298).
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1818268" url="https://pl.wikipedia.org/wiki?curid=1818268" title="Teresa Borawska">
Teresa Borawska

 
Teresa Borawska (ur. 13 sierpnia 1944 w Wityniach) – polska historyk, doktor habilitowany nauk humanistycznych, profesor nadzwyczajny Uniwersytetu Mikołaja Kopernika w Toruniu i Uniwersytetu Warmińsko-Mazurskiego w Olsztynie.
Życiorys.
W 1963 ukończyła Liceum Pedagogiczne w Ostródzie, w 1968 uzyskała magisterium z historii na Uniwersytecie Mikołaja Kopernika pod kierunkiem Karola Górskiego i w tym samym roku została zatrudniona na tej uczelni. W 1977 na uniwersytecie w Toruniu obroniła doktorat "Działalność publiczna Tiedemanna Giesego kanonika warmińskiego (1480–1538)", również przygotowany pod opieką prof. K. Górskiego.
Habilitację uzyskała w 1996 na Uniwersytecie Mikołaja Kopernika na podstawie rozprawy "Życie umysłowe na Warmii w czasach Mikołaja Kopernika". Była profesorem nadzwyczajnym na Wydziale Nauk Historycznych w Instytucie Historii i Archiwistyki UMK, a następnie profesorem Uniwersytetu Warmińsko-Mazurskiego w Olsztynie, zatrudnionym na Wydziale Humanistycznym w Instytucie Historii i Stosunków Międzynarodowych.
Współpracowniczka Polskiego Słownika Biograficznego.
Za książkę "Mikołaj Kopernik i jego świat. Środowisko, przyjaciele, echa wielkiego odkrycia" otrzymała w 2015 Nagrodę im. Jana Jędrzejewicza.

</doc>
<doc id="1818270" url="https://pl.wikipedia.org/wiki?curid=1818270" title="Agaricostilbomycetes">
Agaricostilbomycetes

Agaricostilbomycetes R. Bauer et al. – klasa podstawczaków ("Basidiomycota").
Systematyka.
Według CABI databases bazującej na "Dictionary of the Fungi" klasa "Agaricostilbomycetes" to takson monotypowy:

</doc>
<doc id="1818271" url="https://pl.wikipedia.org/wiki?curid=1818271" title="Nowy Przeradz">
Nowy Przeradz



</doc>
<doc id="1818272" url="https://pl.wikipedia.org/wiki?curid=1818272" title="Agaricostilbomycetidae">
Agaricostilbomycetidae



</doc>
<doc id="1818273" url="https://pl.wikipedia.org/wiki?curid=1818273" title="Muhammad Mahmud wuld Luli">
Muhammad Mahmud wuld Luli

Muhammad Mahmud wuld Luli (ur. 1 stycznia 1943 w Tidżikdży, zm. 16 marca 2019) – mauretański wojskowy, w latach 1979–1980 stał na czele junty wojskowej – Wojskowego Komitetu Ocalenia Narodowego, tym samym pełniąc funkcję głowy państwa Mauretanii.

</doc>
<doc id="1818274" url="https://pl.wikipedia.org/wiki?curid=1818274" title="Jacek Puget">
Jacek Puget

Jacek Puget (ur. 15 października 1904 w Krakowie, zm. 26 sierpnia 1977 tamże) – polski rzeźbiarz, profesor akademicki.
Życiorys.
Syn rzeźbiarza Ludwika Pugeta. Absolwent Akademii Sztuk Pięknych w Krakowie, uczeń Xawerego Dunikowskiego i Henryka Kuny. Od 1923 roku uczeń Émile-Antoine Bourdelle. Profesor Akademii Sztuk Pięknych. Autor rzeźb: "Słoneczko" (rok 1923), "Popiersie dziewczyny" (rok 1932), "Ecce Homo" (rok 1943), popiersie Jana Cybisa (rok 1946), Stefana Jaracza (rok 1951), Henryka Sienkiewicza (lata 1961-1966), projekty scenograficzne dla teatru Cricot.
W 1952 otrzymał nagrodę państwową II. stopnia. W 1953 został odznaczony Krzyżem Kawalerskim Orderu Odrodzenia Polski "za zasługi w dziedzinie kultury i sztuki". Pochowany na Cmentarzu Rakowickim w Krakowie.

</doc>
<doc id="1818277" url="https://pl.wikipedia.org/wiki?curid=1818277" title="Zamek Hiroshima">
Zamek Hiroshima

 – zamek w Japonii, znajdujący się w mieście Hiroszima, w prefekturze Hiroszima.
Historia.
Pierwotna konstrukcja zamku powstała w okresie Azuchi-Momoyama w latach 1591–1599, w ówczesnej prowincji Aki (obecnie zachodnia część prefektury Hiroszima). Lokalizacja została wybrana przez Terumoto Mōri w 1589 r., w delcie rzeki Ōta (Ōta-gawa, obecnie Hon-gawa). Główny budynek (donżon) jest zbudowany w stylu japońskich zamków nizinnych.
Po bitwie pod Sekigaharą odebrano Mōriemu zarząd prowincją. Zamek przekazano Masanoriemu Fukushimie, lecz ten również został pozbawiony władzy w prowincji Aki na rzecz Nagaakiry Asano.
Zamek był główną siedzibą rodziny Asano przez 12 pokoleń, aż do upadku systemu feudalnego w 1871 r. i przejęty przez rząd w okresie Meiji. Zamek Hiroshima stał się siedzibą wojsk cesarskich i główną kwaterą dowodzenia w wojnie chińsko-japońskiej w latach 1894–1895. W 1945 r. zamek został zniszczony w wyniku zrzucenia bomby atomowej. W latach 1957–1958 został odbudowany i teraz prezentuje historyczne artefakty z miasta Hiroszima.

</doc>
<doc id="1818280" url="https://pl.wikipedia.org/wiki?curid=1818280" title="Atractiellomycetes">
Atractiellomycetes

Atractiellomycetes R. Bauer et al. – klasa podstawczaków ("Basidiomycota"). Typem nomentklatorycznym jest rodzaj "Atractiella"
Systematyka.
Klasa Atractiellomycetes jest zaliczana według kodeksu "Index Fungorum" do gromady "Basidiomycota". Należy do niej tylko jeden rząd:

</doc>
<doc id="1818281" url="https://pl.wikipedia.org/wiki?curid=1818281" title="Atractiellales">
Atractiellales



</doc>
<doc id="1818283" url="https://pl.wikipedia.org/wiki?curid=1818283" title="Lepkogłówkowce">
Lepkogłówkowce



</doc>
<doc id="1818285" url="https://pl.wikipedia.org/wiki?curid=1818285" title="Containex">
Containex

Containex Container - Handelsgesellschaft m.b.H. – przedsiębiorstwo należące do austriackiej grupy LKW Walter. Siedziba główna przedsiębiorstwa znajduje się w centrum przemysłowym na południu Dolnej Austrii w Wiener Neudorf. Oprócz siedziby głównej posiada jedną placówkę terenową w Kufstein w Tyrolu. 
W latach 1980-1985 firma zajmowała się handlem europaletami i kontenerami morskimi. Po 1985 roku nastąpiła zmiana profilu na handel kontenerami morskimi oraz kontenerami biurowymi a następnie kontenerami sanitarnymi.
Obecnie Containex prowadzi handel na terenie Austrii, Węgier, Polski, Czech, Słowacji, Rumunii, Bułgarii, Szwajcarii i Włoszech w formie B2C, natomiast w formie B2B z partnerami handlowymi na terenie: Niemiec, Holandii, Belgii, Francji, Hiszpanii, Portugalii, Wielkiej Brytanii, Irlandii, Finlandii, Szwecji, Norwegii, Rosji oraz Ukrainy.

</doc>
<doc id="1818287" url="https://pl.wikipedia.org/wiki?curid=1818287" title="Twierdza Głogów">
Twierdza Głogów

Twierdza Głogów (niem. "Festung Glogau") – twierdza w Głogowie, wzniesiona w XVII wieku przez Austrię, rozbudowywana w XVIII i XIX wieku pod rządami Prus.
Historia.
Nowożytne fortyfikacje w Głogowie powstały w czasie wojny trzydziestoletniej; budowę podstawowego zarysu umocnień twierdzy bastionowej zakończono w 1630 roku. W późniejszym okresie twierdza Głogów była wielokrotnie przebudowywana i rozbudowywana; w XVIII wieku, po opanowaniu Śląska przez Prusy, przekształcono ją w twierdzę systemu Montalemberta, z dziełami fortyfikacyjnymi odsuniętymi na przedpola.
W 1806 roku, w czasie wojen napoleońskich, twierdza w Głogowie została zdobyta przez wojska francuskie. W latach 1813-1814 była oblegana przez wojska pruskie i rosyjskie; silny garnizon francuski, złożony z 9000 żołnierzy, skapitulował po przeszło rocznym oblężeniu, 10 kwietnia 1814 roku.
Dalsza rozbudowa twierdzy miała miejsce w XIX wieku; powstały wówczas nowe dzieła obronne. m.in. baszta artyleryjska Turm Reduit.

</doc>
<doc id="1818289" url="https://pl.wikipedia.org/wiki?curid=1818289" title="Wilgotność optymalna">
Wilgotność optymalna

Wilgotność optymalna – wilgotność, przy której w ustalonych (normowych) warunkach ubijania można osiągnąć maksymalne zagęszczenie gruntu. Badanie wilgotności optymalnej jest przeprowadzane za pomocą aparatu Proctora. Wilgotność optymalną ustala się najczęściej przy projektowaniu nawierzchni drogowych, boisk, czy nasypów ziemnych.

</doc>
<doc id="1818292" url="https://pl.wikipedia.org/wiki?curid=1818292" title="Harry Haffner">
Harry Haffner

Harry Haffner (ur. 28 maja 1900 w Uslarze, zm. 14 października 1969 w Hornbergu) – niemiecki prawnik, ostatni prezes nazistowskiego Trybunału Ludowego – sądu specjalnego, ustanowionego w 1934 przez władze III Rzeszy do osądzania takich przestępstw jak zdrada stanu (niem. "Hochverrat") i zdrada państwa narodowo-socjalistycznego (niem. "Landesverrat"), rozwiązanego przez Sojuszniczą Radę Kontroli Niemiec 20 października 1945.
Życiorys.
Haffner ukończył studia prawnicze w 1926 i z początku pracował jako prokurator. W maju 1933 wstąpił do NSDAP a następnie do SA. W 1934 został pierwszym prokuratorem w Celle a w 1936 starszym prokuratorem (niem. "Oberstaatsanwalt") w prokuratorze generalnej w Kassel. Od 1938 był przedstawicielem prokuratora generalnego w Hamm. 
W grudniu 1943 został powołany na stanowisko prokuratora generalnego w Katowicach. 14 marca 1945 Haffner został mianowany przewodniczącym Trybunału Ludowego, zastępując na tym stanowisku zmarłego Rolanda Freislera. Haffner był ostatnim prezesem Trybunału.
Po II wojnie światowej, od 1946 Haffner żył pod nowym nazwiskiem jako Heinrich Hartmann w heskim miasteczku Sontra, gdzie prowadził zakład wyrobu guzików. W 1953 stawił się dobrowolnie do prokuratury w Kassel. Śledztwo w jego sprawie zostało umorzone.

</doc>
<doc id="1818296" url="https://pl.wikipedia.org/wiki?curid=1818296" title="Halls Of Frozen North">
Halls Of Frozen North

Halls of Frozen North - debiutancka płyta fińskiego zespołu Catamenia. Wydana została 20 stycznia 1998 roku przez Massacre Records.

</doc>
<doc id="1818297" url="https://pl.wikipedia.org/wiki?curid=1818297" title="Atari STBook">
Atari STBook

Atari ST BOOK – 16/32 Bit Personal Notebook Computer – notebook oparty na architekturze komputerów serii ST firmy Atari. Został zaprezentowany na targach CeBIT w lipcu 1991 roku. Jeden z pierwszych komputerów przenośnych, pierwszy tak lekki i prawdziwie przenośny notebook. Jego stosunkowo niska cena – 2 tys. dolarów i zaskakujące możliwości przyciągały wielu klientów, jednak wyprodukowano tylko około 1000 sztuk tego komputera. W stosunku do poprzedniego modelu przenośnego Atari STacy firma zrobiła znaczący postęp jeżeli chodzi o ergonomię, wyprzedzając ówczesną konkurencję o wiele lat. Co może dziwić komputer był dość znacznie zubożony w stosunku do poprzednika, nie oferując właściwie znaczących ulepszeń sprzętowych. Brak stacji dysków w tamtych czasach był rozwiązaniem odważnym i mógł być atutem, choć stał się mankamentem. Zapowiadana zewnętrzna stacja dysków nie została nigdy wprowadzona do masowej produkcji. Ograniczona kompatybilność z serią ST sprawiła, że komputer stracił na popularności. Konkurentem zarówno pod względem oferowanych możliwości, jak i czasowo był Macintosh PowerBook 100.
Specyfikacja komputera.
Ze względu na swoje wymiary i wagę STBook mieści się w dzisiejszej kategorii subnotebooków.

</doc>
<doc id="1818298" url="https://pl.wikipedia.org/wiki?curid=1818298" title="Szaniec Szwedzki">
Szaniec Szwedzki

Szaniec Szwedzki (niem. "Schwedenschanze") – wzniesienie wydmowe o wysokości bezwzględnej 126 m n.p.m., częściowo sztucznie usypane, znajdujące się w Lesie Osobowickim we Wrocławiu.
Szaniec Szwedzki jest dawnym grodziskiem w kształcie prostokąta z zaokrąglonymi narożami. Według ustaleń archeologów gród ten był zamieszkany z przerwami od epoki brązu do wczesnej epoki żelaza tj. od roku 900 p.n.e. do roku 450 p.n.e. Od początku XIX wieku Szaniec Szwedzki wraz z całym Lasem Osobowickim był miejscem wycieczek i wypoczynku Wrocławian. W roku 1902 wybudowano tu wieżę widokową im. cesarza Wilhelma I według projektu Karla Klimma. Nazwa wzgórza związana jest z legendą mówiącą o wojskach szwedzkich które miały tu przebywać w okresie wojny trzydziestoletniej.

</doc>
<doc id="1818299" url="https://pl.wikipedia.org/wiki?curid=1818299" title="Haematopinus pedalis">
Haematopinus pedalis



</doc>
<doc id="1818300" url="https://pl.wikipedia.org/wiki?curid=1818300" title="Haematopinus ovis">
Haematopinus ovis



</doc>
<doc id="1818302" url="https://pl.wikipedia.org/wiki?curid=1818302" title="Trichaulus pedalis">
Trichaulus pedalis



</doc>
<doc id="1818304" url="https://pl.wikipedia.org/wiki?curid=1818304" title="Haematopinus microcephalus">
Haematopinus microcephalus



</doc>
<doc id="1818308" url="https://pl.wikipedia.org/wiki?curid=1818308" title="Rutu Modan">
Rutu Modan

Rutu Modan (hebrajski: רותו מודן) (ur. 1966) - izraelska ilustratorka i autorka komiksów. Siostra aktorki i pisarki Dany Modan. Jej najsłynniejsza dotąd praca, "Rany wylotowe" (2007), została wydana w 2010 roku po polsku przez wydawnictwo Kultura Gniewu.
Życiorys.
Modan urodziła się w Tel Hashomer, w Izraelu w rodzinie lekarzy. Jej ojciec był onkologiem, matka zaś epidemiologiem. Rutu dorastała w mieszkaniu w Sheba Medical Center. Gdy miała dziesięć lat, rodzina przeprowadziła się do Tel Avivu.
Ukończyła z wyróżnieniem Bezalel Academy of Art and Design w Jerozolimie. Po studiach była między innymi redaktorem izraelskiego wydania magazynu MAD wraz z Yirmi Pinkus. Wspólnie, w 1995, założyli grupę "Actus Tragicus" zajmującą się tworzeniem komiksów. 

</doc>
<doc id="1818309" url="https://pl.wikipedia.org/wiki?curid=1818309" title="Wzgórze Bendera">
Wzgórze Bendera

Wzgórze Bendera (niem. "Benderhöhe") – sztuczne utworzone wzniesienie w Parku Południowym we Wrocławiu o wysokości bezwzględnej 131 m n.p.m.
Po roku 1945 przez długi czas wzgórze nie miało swojej nazwy, ostatnio jednak coraz powszechniej używano nazwy, która była tłumaczeniem nazwy niemieckiej, w związku z czym temat nadania mu nazwy „Wzgórza Bendera” pojawił się w interpelacji radnego Sebastiana Lorenca z 18 sierpnia 2013 r..
Wzgórze Bendera powstało w czasie budowy nasypu kolejowej obwodnicy towarowej, z niewykorzystanych nadwyżek ziemi. W tym samym czasie zakładano Park Południowy, którego twórcy postanowili urządzić z tego materiału wzgórze z ogrodem roślin górskich. Na szczycie umieszczono tu imitujące górski krajobraz głazy narzutowe, a wśród zimozielonych drzew i krzewów posadzono sosny, świerki i jałowce; obok nich znajdują się tu też typowe dla górskich terenów buki.
Na szczycie wzgórza w 1898 r. wybudowano altanę z drewna modrzewiowego, nazywaną pawilonem von Wallenberga (spłonęła w nocy 7/8 sierpnia 2018, ale została w 2022 roku odbudowana), z której można było oglądać panoramę Wrocławia oraz Masywu Ślęży. 
Dziś ze względu na rozrost drzew wzgórze nie posiada już walorów widokowych. Nazwa wzgórza została nadana na cześć nadburmistrza Georga Bendera za jego zasługi włożone w rozwój Wrocławia.

</doc>
<doc id="1818313" url="https://pl.wikipedia.org/wiki?curid=1818313" title="Haematopinus ovillus">
Haematopinus ovillus



</doc>
<doc id="1818315" url="https://pl.wikipedia.org/wiki?curid=1818315" title="Leszek Milewski">
Leszek Milewski

Leszek Milewski (ur. 3 lutego 1954 we Wrocławiu) – polski siatkarz, mistrz Polski (1980, 1981), trener piłki siatkowej, m.in. reprezentacji Polski seniorów.
Kariera sportowa.
Zawodnik.
Był wychowankiem Odry Wrocław. Od 1974 występował w Gwardii Wrocław, z którą wywalczył awans do ekstraklasy w 1975 a następnie brązowy medal mistrzostw Polski w 1979 i dwukrotnie mistrzostwo Polski w 1980 i 1981. Jego karierę przerwała ciężka kontuzja w 1981.
Trener.
Od 1982 pracował jako trener żeńskiej drużyny Gwardii Wrocław. W 1983 wprowadził ten zespół do I ligi, a w 1986 zdobył z nim brązowy medal mistrzostw Polski. Równocześnie w latach 1984-1985 był asystentem Jerzego Matlaka w reprezentacji Polski seniorek (m.in. na mistrzostwach Europy w 1985 - siódme miejsce). W sezonie 1986/1987 został trenerem męskiej drużyny Gwardii, prowadził ją również w sezonie 1987/1988. Równocześnie od 1987 był asystentem Stanisława Gościniaka w reprezentacji Polski seniorów. Po nieudanych kwalifikacjach do mistrzostw Europy w 1987, zastąpił w 1988 S. Gościniaka na stanowisku I trenera reprezentacji. Poprowadził polską drużynę na mistrzostwach Europy w 1989, zajmując z nią siódme miejsce. Po nieudanych kwalifikacjach do mistrzostw świata w 1990, wiosną 1990 zastąpił go na stanowisku selekcjonera Edward Skorek. Następnie ponownie został trenerem męskiej drużyny Gwardii, występującej wówczas w serii "B" I ligi (dawnej II lidze).
W 1993 został trenerem II-ligowego Chemika Kędzierzyn, w 1995 wprowadził ten zespół (grający pod nazwą "Mostostal" Z.A.) do I ligi., a w 1997 wywalczył z nim wicemistrzostwo Polski - pierwszy medal MP w historii męskiej siatkówki w tym klubie. Od 1997 był trenerem BBTS Włókniarza Bielsko-Biała i od razu wywalczył z nim awans do ekstraklasy. Poprowadził tę drużynę również w sezonie 1998/1999, zakończonym spadkiem do serii "B" (tj. dawnej II ligi) i następnie do 2001 już na szczeblu serii "B". W sezonie 2001/2002 był trenerem żeńskiej drużyny BKS Stal Bielsko-Biała i doprowadził ją do czwartego miejsca w ekstraklasie. W sezonie 2002/2003 prowadził krótko żeński zespół PTPS Piła.
W latach 2003-2005 pracował jako główny trener w Szkole Mistrzostwa Sportowego PZPS w Spale i współpracował z reprezentacją Polski juniorów, która jednak nie zakwalifikowała się do mistrzostw Europy w 2004 i w konsekwencji mistrzostw świata w 2005. Wśród jego zawodników byli m.in. Patryk Czarnowski, Tomasz Drzyzga, Marcel Gromadowski, Jakub Jarosz i Marcin Możdżonek. W latach 2005-2008 prowadził żeńską drużynę Gedanii i awansował z nią do ekstraklasy w 2006, a w kolejnych sezonach zajmował miejsca: siódme (2006/2007) i szóste (2007/2008).

</doc>
<doc id="1818318" url="https://pl.wikipedia.org/wiki?curid=1818318" title="Oriental">
Oriental

Oriental – miasto w Stanach Zjednoczonych, w stanie Karolina Północna, w hrabstwie Pamlico.

</doc>
<doc id="1818320" url="https://pl.wikipedia.org/wiki?curid=1818320" title="Duch roweru">
Duch roweru

Duch roweru (ang. "ghost bike") – instalacja w przestrzeni miejskiej, upamiętniająca rowerzystę zabitego w wyniku wypadku drogowego. Duch to zwykle stary rower w całości pomalowany na kolor biały, ustawiony w miejscu, gdzie w wyniku potrącenia przez samochód zginął rowerzysta. Duchy stanowią uhonorowanie pamięci zabitego, a także są przestrogą dla innych i cichym wsparciem prawa do bezpiecznego poruszania się przez rowerzystów.
Idea.
Autorem pomysłu ustawiania takich instalacji jest Jo Slota, artysta z San Francisco, który przygotował prototyp ducha w kwietniu 2002 roku. Na potrzeby swojego projektu wyszukał porzucony stary rower, pomalował go na biało i sfotografował, a zdjęcie umieścił na swojej witrynie internetowej ghostbike.net.
Pierwszy duch.
Pierwszego ducha roweru ustawił Patrick Van Der Tuin przy Holly Hills Boulevard w St. Louis (USA) w październiku 2003. Van Der Tuin wraz z przyjaciółmi postawił kolejnych 15 duchów rowerów, do czego posłużyły mu zniszczone po wypadkach rowery. Następne duchy rowerów powstawały w Pittsburghu (2004), Nowym Jorku, Seattle (2005) oraz Chicago (2006). Londyńskie duchy powstały w 2005 oraz 2006 roku. Później podobne instalacje pojawiły się także w wielu innych krajach na całym świecie.
Polskie duchy rowerów.
Poznań.
W Poznaniu do 2018 r. ustawione zostały 4 duchy rowerów:
Łódź.
Pierwszy duch roweru w Łodzi został ustawiony 2 listopada 2009 roku według pomysłu Wojciecha Makowskiego z Fundacji Normalne Miasto – Fenomen, która organizuje Łódzką Masę Krytyczną. Początkowo duch miał być ustawiony podczas przejazdu Masy Krytycznej 30 października, jednak zdecydowano się na przesunięcie odsłonięcia ducha roweru na zaduszki. W uroczystości uczestniczyła matka zabitego w tym miejscu Marciusza Moronia, rowerzyści oraz jego znajomi. Duch stanął przy bramie Starego Cmentarza. Podczas symbolicznego odsłonięcia organizatorzy zaapelowali o poprawę sytuacji na polskich drogach, które według danych statystycznych są najmniej bezpieczne dla rowerzystów w całej Unii Europejskiej.

</doc>
<doc id="1818323" url="https://pl.wikipedia.org/wiki?curid=1818323" title="Pediculus hirci">
Pediculus hirci



</doc>
<doc id="1818325" url="https://pl.wikipedia.org/wiki?curid=1818325" title="Pediculus stenopsis">
Pediculus stenopsis



</doc>
<doc id="1818326" url="https://pl.wikipedia.org/wiki?curid=1818326" title="Haematopinus stenopsis">
Haematopinus stenopsis



</doc>
<doc id="1818327" url="https://pl.wikipedia.org/wiki?curid=1818327" title="Pediculus schistopyga">
Pediculus schistopyga



</doc>
<doc id="1818328" url="https://pl.wikipedia.org/wiki?curid=1818328" title="Haematopinus forficulus">
Haematopinus forficulus



</doc>
<doc id="1818329" url="https://pl.wikipedia.org/wiki?curid=1818329" title="Al-Gharbijja">
Al-Gharbijja

Al-Gharbijja, arab. الغربية – zachodni

</doc>
<doc id="1818330" url="https://pl.wikipedia.org/wiki?curid=1818330" title="Haematopinus rupicaprae">
Haematopinus rupicaprae



</doc>
<doc id="1818331" url="https://pl.wikipedia.org/wiki?curid=1818331" title="Eduard Toll">
Eduard Toll

Eduard Gustav von Toll (ros. Эдуард Васильевич Толль; ur. w Rewlu, zm. 1902) − rosyjski geolog i badacz Arktyki, wywodzący się z Niemców bałtyckich.
Życiorys.
Od najmłodszych lat interesował się geologią i paleontologią leżącej poza kołem polarnym północnej Syberii. Ukończył zoologię na Uniwersytecie w Dorpacie w roku 1882. Po studiach udał się w podróż nad Morze Śródziemne, gdzie badał faunę, florę i geologię Algierii i Balearów.
W latach 1885–1886 brał udział w zorganizowanej przez Akademię Nauk ekspedycji na Wyspy Nowosyberyjskie, którą kierował Alexander Bunge. Został odkrywcą Wielkiej Wyspy Lachowskiej i wyspy Kotielnyj na zachodzie tego archipelagu. W 1886 roku Toll twierdził, że odnalazł Ziemię Sannikowa, którą ponoć odkryli w latach 1808-10 Jakow Sannikow i Matwiej Giedensztrom, jednak ostatecznie wyspę uznano za nieistniejącą.
W latach 1892–1894 prowadził badania geologiczne i pomiary geodezyjne w dorzeczach syberyjskich rzek Jana, Indygirka i Kołyma, a także odkrył i opisał obszar pomiędzy Leną i Chatangą oraz sporządził mapy ziem pomiędzy Popigajem i Anabarem i pasma górskiego pomiędzy tą ostatnią rzeką i Oleniokiem. Obecnie to pasmo nosi imię Wasilija Proncziszczewa. Podczas tej wyprawy założył magazyn z zaopatrzeniem (na jednej z Wysp Nowosyberyjskich) dla Fridtjöfa Nansena, wybierającego się na pokładzie statku badawczego "„Fram”" w kierunku bieguna północnego.
W 1899 roku brał udział w wyprawie na lodołamaczu Jermak na brzegi Spitsbergenu.
W latach 1900–1902 Toll kierował, z pokładu statku Zaria, ekspedycją na Wyspy Nowosyberyjskie. Celem wyprawy było odnalezienie Ziemi Sannikowa i opłynięcie Przylądka Czeluskin na Półwyspie Tajmyr, najdalej na północ wysuniętego punktu kontynentu azjatyckiego. Prowadzono wówczas w okolicach Tajmyru badania hydrograficzne, geograficzne i geologiczne. Z powodów pogodowych wyprawa zmuszona była spędzić dwie zimy w regionie archipelagu. W tym czasie Toll wraz z trzema członkami załogi odbył wyprawę na saniach i kajaku na Wyspę Benetta. W czasie tej ekspedycji zaginął, a prowadzone jeszcze wiosną 1903 roku poszukiwania, którymi kierował Aleksandr Kołczak, nie przyniosły rezultatu. Jedynie na Wyspie Bennetta (wyspę odkrył i nazwał w roku 1881 George Washington De Long) w północnym łańcuchu Wysp Nowosyberyjskich znaleziono obozowisko wędrowców, pamiętniki geologa i jego rzeczy osobiste oraz pożegnalny list, z którego wywnioskowano, że wszyscy trzej zmarli z wycieńczenia i zimna w roku 1902.

</doc>
<doc id="1818333" url="https://pl.wikipedia.org/wiki?curid=1818333" title="Hans Stangassinger">
Hans Stangassinger

Hans Stangassinger (ur. 5 stycznia 1960 w Berchtesgaden) – niemiecki saneczkarz reprezentujący RFN, mistrz olimpijski, medalista mistrzostw świata i Europy.
Kariera.
Największy sukces w karierze osiągnął w styczniu 1984 roku, kiedy w parze z Franzem Wembacherem zdobył złoty medal w dwójkach podczas igrzysk olimpijskich w Sarajewie. Był to jednak jego jedyny występ olimpijski. Ponadto zdobywał też brązowe medale w tej konkurencji na mistrzostwach świata w Hammarstrand (1981), mistrzostwach Europy w Winterbergu (1982) i mistrzostwach świata w Lake Placid (1983), a podczas mistrzostw Europy w Olang (1984) był drugi. Zajął też drugie miejsce w klasyfikacji generalnej Pucharu Świata w dwójkach w sezonie 1982/1983, a w sezonie 1980/1981 zajął trzecie miejsce.

</doc>
<doc id="1818334" url="https://pl.wikipedia.org/wiki?curid=1818334" title="Trichaulus stenopsis">
Trichaulus stenopsis



</doc>
<doc id="1818335" url="https://pl.wikipedia.org/wiki?curid=1818335" title="Monaster Chersoneskiej Ikony Matki Bożej w Doumérac">
Monaster Chersoneskiej Ikony Matki Bożej w Doumérac

Monaster Chersoneskiej Ikony Matki Bożej – prawosławny klasztor żeński w Doumérac, w jurysdykcji eparchii chersoneskiej Rosyjskiego Kościoła Prawosławnego. 

</doc>
<doc id="1818336" url="https://pl.wikipedia.org/wiki?curid=1818336" title="Linognathus rupicaprae">
Linognathus rupicaprae



</doc>
<doc id="1818337" url="https://pl.wikipedia.org/wiki?curid=1818337" title="Linognathus schistopygus">
Linognathus schistopygus



</doc>
<doc id="1818340" url="https://pl.wikipedia.org/wiki?curid=1818340" title="Anton Wembacher">
Anton Wembacher

Anton Wembacher (ur. 15 września 1955 w Bischofswiesen) – zachodnioniemiecki saneczkarz startujący w jedynkach oraz dwójkach (w parze z Antonem Winklerem), medalista mistrzostw świata.
Na igrzyskach olimpijskich startował jeden raz, w 1980, zajmując ósme miejsce w jedynkach i szóste w dwójkach. Na mistrzostwach świata zdobył jeden medal. W 1979 odniósł największy sukces w karierze zdobywając brąz w dwójkach.
Jego brat, Franz, również był saneczkarzem.

</doc>
<doc id="1818344" url="https://pl.wikipedia.org/wiki?curid=1818344" title="Stadion Olimpijski w Tokio (1958)">
Stadion Olimpijski w Tokio (1958)

 – stadion położony w tokijskiej dzielnicy Shinjuku. 
Obiekt był główną areną zmagań sportowych podczas igrzysk olimpijskich w 1964, a także igrzysk azjatyckich w 1958 roku. W 1991 roku gościł uczestników lekkoatletycznych mistrzostw świata. Swoje mecze rozgrywała na nim reprezentacja Japonii w piłce nożnej mężczyzn oraz drużyny klubowe w finałowych pojedynkach pucharowych. Na stadionie tym odbywały się również ważniejsze mecze rugby union i futbolu amerykańskiego.
Został zburzony w maju 2015 roku, a na jego miejscu zbudowano nowy Stadion Narodowy na Letnie Igrzyska Olimpijskie 2020.

</doc>
<doc id="1818346" url="https://pl.wikipedia.org/wiki?curid=1818346" title="Stadion Narodowy w Tokio">
Stadion Narodowy w Tokio



</doc>
<doc id="1818347" url="https://pl.wikipedia.org/wiki?curid=1818347" title="Narodowy Stadion Olimpijski w Tokio">
Narodowy Stadion Olimpijski w Tokio



</doc>
<doc id="1818351" url="https://pl.wikipedia.org/wiki?curid=1818351" title="Alima Ouattara">
Alima Ouattara

Alima Ouattara (ur. 1 lutego 1988) – lekkoatletka specjalizująca się w skoku o tyczce, reprezentantka Wybrzeża Kości Słoniowej.

</doc>
<doc id="1818359" url="https://pl.wikipedia.org/wiki?curid=1818359" title="Hamid Karzai">
Hamid Karzai



</doc>
<doc id="1818363" url="https://pl.wikipedia.org/wiki?curid=1818363" title="Choi Yun-hee">
Choi Yun-hee

Choi Yun-hee (ur. 28 maja 1986) – koreańska lekkoatletka, tyczkarka.
Osiągnięcia.
W 2012 reprezentowała Koreę Południową na igrzyskach olimpijskich w Londynie. 31. miejsce w eliminacjach nie dało jej awansu do finału.

</doc>
<doc id="1818367" url="https://pl.wikipedia.org/wiki?curid=1818367" title="Młodzieżowe Mistrzostwa Europy w Lekkoatletyce 2011">
Młodzieżowe Mistrzostwa Europy w Lekkoatletyce 2011

8. Młodzieżowe Mistrzostwa Europy w Lekkoatletyce – zawody lekkoatletyczne dla sportowców do lat 23, które odbyły się w czeskiej Ostrawie pomiędzy 14 i 17 lipca 2011 roku. Miasto prawo do organizacji imprezy otrzymało podczas spotkania European Athletics w Birmingham w marcu 2007. Ostrawa wyrażała wówczas chęć organizacji czempionatu już w roku 2009 jednak na drodze losowania przegrała walkę o siódmą edycję mistrzostw z Kownem.
Ambasadorami imprezy wybrano utytułowanych czeskich lekkoatletów – Denisę Rosolovą, Šárkę Kašpárkovą, Jaroslava Bábę oraz Roberta Změlíka. Dwóm maskotom mistrzostw – po głosowaniu internetowym – nadano imiona Atli i Otli.
Trzykrotna medalistka imprezy Ukrainka Daria Piżankowa (złoto w biegach na 100 i 4 x 100 metrów oraz srebro w biegu na 200 metrów) oraz członkini ukraińskiej sztafety 4 x 100 metrów Ulana Łepska zostały zdyskwalifikowane za doping i odebrano im medale. Z tego samego powodu zdyskwalifikowano pierwotnego złotego medalistę w chodzie na 20 kilometrów – Rosjanina Piotra Bogatyriowa.
Rekordy.
Podczas zawodów ustanowiono 9 krajowych rekordów w kategorii seniorów:

</doc>
<doc id="1818369" url="https://pl.wikipedia.org/wiki?curid=1818369" title="Słodka Charity (film)">
Słodka Charity (film)

Słodka Charity – amerykański musical z 1969 roku na podstawie sztuki Neila Simona pod tym samym tytułem, która w 1966 została wystawiona jako musical na Broadwayu z piosenkami autorstwa Cy Colemana (muzyka) i Dorothy Fields oraz scenariusz filmu "Noce Cabirii" z 1957 roku.
Fabuła.
Charity jest młodą i naiwną fordancerką, która jest wykorzystywana przez mężczyzn. Wierzy im łatwo i łatwo im ulega. Jednym z nich jest znany aktor Vittorio Vidal. Sytuacja wydaje się niezmienna, aż do momentu, kiedy poznaje Oscara – agenta ubezpieczeniowego...
Nagrody i nominacje.
Oscary za rok 1969
Złote Globy 1969

</doc>
<doc id="1818375" url="https://pl.wikipedia.org/wiki?curid=1818375" title="Sobór Podwyższenia Krzyża Pańskiego w Genewie">
Sobór Podwyższenia Krzyża Pańskiego w Genewie

Sobór Podwyższenia Krzyża Pańskiego – prawosławny sobór w Genewie, druga katedra eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji.
Historia.
Społeczność prawosławna, złożona głównie z Rosjan, istniała w Genewie od początku XIX wieku. W 1862 rada miejska Genewy przekazała jej działkę budowlaną pod budowę wolno stojącej cerkwi, wybierając na nią miejsce, na którym do XV wieku znajdował się klasztor św. Wiktora. Głównym inicjatorem budowy był ks. Afanasij Pietrow, zaś zbiórka pieniędzy na świątynię była prowadzona zarówno wśród Rosjan zamieszkałych w Szwajcarii, jak i w samym Imperium Rosyjskim. Autorem projektu cerkwi był Dawid Grimm, profesor architektury w Cesarskiej Akademii Sztuk Pięknych w Petersburgu, który miał zainspirować się pomysłami wielkiej księżnej Marii Nikołajewny Romanowej, córki Mikołaja I. Prace budowlane pod kierunkiem architekta genewskiego Jeana-Pierre'a Guillebauda trwały trzy lata, między wrześniem 1863 a wrześniem 1866. Konsekracji cerkwi dokonano 14 września 1866. W 1916 z okazji pięćdziesięciu lat istnienia parafii, ks. Siergiej Orłow doprowadził do rozbudowy obiektu i wzniesienia nowej dzwonnicy.
Architektura.
Cerkiew naśladuje moskiewskie świątynie prawosławne. Jest trójnawowa, przy czym dwie nawy boczne są niższe od głównej, centralnej. Całość wspiera się na sześciu filarach. Budynek jest trójdzielny; ponad przedsionkiem wznosi się dzwonnica, na której zawieszono w 1916 pięć dzwonów. Ponad nawą główną znajduje się dziewięć złoconych cebulastych kopuł z krzyżami, zgrupowanych wokół największej-centralnej. Budynek jest z zewnątrz wyłożony marmurem; ponad wejściem znajduje się portal z biało czarnego marmuru, wsparty na dwóch kolumnach. Obramowania znajdują się również wokół półkolistych okien, całość otacza fryz. 
Dekorację malarską wnętrza (motyw nieba na sklepieniu, motywy roślinne) wykonał w stylu neobizantyjskim Joseph Benzoni z Lugano. W bębnie głównej kopuły Giacomo Donati wykonał fresk Chrystusa Pantokratora, błogosławiącego ziemię. W czterech narożnikach bębna znalazły się postacie ewangelistów z towarzyszącymi im symbolami. W ikonostasie znajdują się dwie ikony napisane przez Nikołaja Koszelewa (Matka Boża i Chrystus) oraz dwie ikony przekazane przez zakonników rosyjskich żyjących na Górze Athos: św. Pantelejmona i wariant ikony Matki Bożej „Szybko Spełniająca Prośby”. Na ścianach cerkwi znajdują się dalsze ikony, z których część posiada znaczną wartość zabytkową (wariant Tichwińskiej Ikony Matki Bożej z XVII w., Acheiropoietos z XVI w., wariant Ikony Matki Bożej „Znak” z XVI w.)

</doc>
<doc id="1818377" url="https://pl.wikipedia.org/wiki?curid=1818377" title="Zdolność absorpcyjna">
Zdolność absorpcyjna

Zdolność absorpcyjna ciała lub substancji (ang. "absorptance" lub "absorptivity") – wielkość fizyczna charakteryzująca stopień pochłaniania promieniowania elektromagnetycznego przez to ciało. Określa ją stosunek strumienia energii promieniowania pochłoniętego przez dane ciało do strumienia padającego na nie
Zdolność absorpcyjna jest wielkością bezwymiarową. Jej wartość zazwyczaj zależy od częstotliwości promieniowania. Zależność zdolności absorpcyjnej od częstotliwości formula_2 stanowi widmo absorpcyjne danej substancji.
Związek z innymi współczynnikami.
Znając inne współczynniki charakteryzujące oddziaływanie danej substancji z promieniowaniem o ustalonej częstotliwości, można zdolność absorpcyjną wyznaczyć również ze wzoru
gdzie

</doc>
<doc id="1818378" url="https://pl.wikipedia.org/wiki?curid=1818378" title="Mykoła Łeontowycz">
Mykoła Łeontowycz

Mykoła Dmytrowycz Łeontowycz (ukr. Микола Дмитрович Леонтович; ur. we wsi Monastyrek w powiecie bracławskim guberni podolskiej, zm. 23 stycznia 1921 we wsi Markówka, koło Teplika) – ukraiński kompozytor, folklorysta, dyrygent, pedagog.
Syn prawosławnego księdza, w latach 1892–1898 studiował w Seminarium Teologicznym w Kamieńcu Podolskim. W latach 1903–1904 uczęszczał również na lekcje muzyki przy carskiej kapeli chóralnej w Petersburgu, gdzie zdał egzamin na dyrygenta chóralnego.
Od 1898 roku uczył muzyki, zakładał i prowadził chóry i zespoły instrumentalne w miastach Podola, obwodów kijowskiego i katerynsławskiego. W 1901 wydał pierwszy zbiór pieśń ukraińskich. Od 1909 pobierał prywatne lekcje harmonii i teorii muzyki u S. Barmotina i kompozycji u B. Jaworskiego w Kijowie i Moskwie.
Od 1919 roku, po powstaniu Ukraińskiej Republiki Ludowej pracował w Kijowie. Wykładał w Muzyczno-Dramatycznej Szkole Łysenki, był jednym z organizatorów Ukraińskiego Państwowego Chóru i Państwowej Orkiestry Symfonicznej.
Zginął tragicznie, zastrzelony przez agenta Czeka w domu swoich rodziców w Markówce, jako jeden z najbardziej niebezpiecznych dla bolszewików nosicieli ukraińskiego odrodzenia.
Łeontowycz jest autorem opracowań ponad 150 ludowych pieśni na chór, które można określić jako oryginalne kompozycje chóralne na podstawie ludowych melodii. Najpopularniejsze jego dzieła to opracowania pieśni ludowych – „Szczedryk” ("Щедрик"), „Dudaryk” ("Дударик"), „Zaszumiła liszczynońka” ("Зашуміла ліщинонька"), dzieła oryginalne – „Lodołam” ("Льодолом"), „Litni tony” ("Літні тони"). Łeontowycz jest autorem Liturgii Jana Złotoustego (Chryzostoma), a także niedokończonej opery „Na Wielkanoc rusałki” ("На русалчин великдень").

</doc>
<doc id="1818379" url="https://pl.wikipedia.org/wiki?curid=1818379" title="Ciało zwierciadlane">
Ciało zwierciadlane



</doc>
<doc id="1818381" url="https://pl.wikipedia.org/wiki?curid=1818381" title="Świerszczak ochocki">
Świerszczak ochocki

Świerszczak ochocki ("Helopsaltes ochotensis") – gatunek małego, wędrownego ptaka z rodziny świerszczaków (Locustellidae).
Gniazduje we wschodniej Rosji (wybrzeże Morza Ochockiego, Kamczatka, Sachalin, Wyspy Kurylskie) i północnej Japonii (Hokkaido). Zimuje na Filipinach i północnym Borneo. Uwzględniając przeloty jest spotykany na terytorium następujących państw: Brunei, Chiny, Filipiny, Indonezja, Japonia, Korea Południowa, Malezja, Rosja i Tajwan; zalatuje do Hongkongu i USA (Aleuty, Alaska).
Gatunek ten umieszczany jest przez niektórych autorów w rodzaju "Locustella". Blisko spokrewniony z świerszczakiem melodyjnym ("H. certhiola") i świerszczakiem Taczanowskiego ("H. pleskei"), bywał łączony w jeden gatunek z jednym z tych taksonów, a niekiedy z oboma. Nie wyróżnia się podgatunków; proponowany podgatunek "subcerthiola" (Kamczatka, północne Kuryle) uznany za nieodróżnialny od reszty populacji.
Długość ciała 13–15 cm; rozpiętość skrzydeł 24–25 cm; masa ciała 16–24 g.
IUCN uznaje świerszczaka ochockiego za gatunek najmniejszej troski (LC, "Least Concern") nieprzerwanie od 1988 (stan w 2020). Liczebność światowej populacji nie została oszacowana, ale ptak ten opisywany jest jako często pospolity, lokalnie bardzo liczny. Trend liczebności populacji uznawany jest za spadkowy.

</doc>
<doc id="1818385" url="https://pl.wikipedia.org/wiki?curid=1818385" title="Hedge">
Hedge



</doc>
<doc id="1818386" url="https://pl.wikipedia.org/wiki?curid=1818386" title="Alexander Bunge">
Alexander Bunge

Alexander Georg von Bunge (ros. Александр Андреевич Фон Бунге, ur. 6 października 1803, zm. 18 lipca 1890) − niemiecki botanik, profesor Uniwersytetu w Tartu, uczestnik i kierownik wielu wypraw badawczych do północnej Azji i na Syberię.
Urodził się jako syn farmaceuty Andreasa Bunge. Brat Alexandra, Friedrich Georg von Bunge, był historykiem prawa i prawnikiem. Z dwóch synów Alexandra Gustav był fizjologiem niemieckim, Alexander (1851–1930), niemieckim zoologiem.
Na jego cześć nazwano marsjański krater Bunge.

</doc>
<doc id="1818387" url="https://pl.wikipedia.org/wiki?curid=1818387" title="Dyskografia Tiesto">
Dyskografia Tiesto



</doc>
<doc id="1818388" url="https://pl.wikipedia.org/wiki?curid=1818388" title="Elements Of Life">
Elements Of Life



</doc>
<doc id="1818390" url="https://pl.wikipedia.org/wiki?curid=1818390" title="Pride Shockwave">
Pride Shockwave

Dynamite! Summer Night Fever in Kokuritsu, na międzynarodowym rynku PPV promowana jako PRIDE Shockwave – gala mieszanych sztuk walki i kick-boxingu zorganizowana wspólnie przez spółkę DSE (właściciel PRIDE FC) i organizację K-1. Rozegrano na niej pięć walk MMA na zasadach PRIDE FC, dwie walki kick-boxerskie na zasadach K-1 oraz jeden pojedynek na specjalnych zasadach grapplingu. Rozgrywki na Stadionie Olimpijskim w Tokio oglądało na żywo ponad 70 000 widzów (oficjalnie 91 108), co jest rekordem dla zawodów MMA.

</doc>
<doc id="1818392" url="https://pl.wikipedia.org/wiki?curid=1818392" title="Mistrzostwa Europy w Łyżwiarstwie Figurowym 2000">
Mistrzostwa Europy w Łyżwiarstwie Figurowym 2000

Mistrzostwa Europy w łyżwiarstwie figurowym 2000 – zawody rangi mistrzowskiej dla łyżwiarzy figurowych z Europy. Mistrzostwa odbywały się od 6 do 13 lutego 2000 w hali Wiener Stadthalle w Wiedniu.
W konkurencji solistów zwyciężył Rosjanin Jewgienij Pluszczenko, zaś wśród solistek jego rodaczka Irina Słucka. W parach sportowych złoty medal wywalczyli Rosjanie Marija Pietrowa i Aleksiej Tichonow, zaś w parach tanecznych reprezentanci Francji Marina Anisina i Gwendal Peizerat.
Kwalifikacje.
W zawodach udział brali zawodnicy, którzy przed dniem 1 lipca 1999 roku ukończyli 15 rok życia (tj. urodzili się do 30 czerwca 1986 roku). Liczba dopuszczonych do startu zawodników z poszczególnych krajów była uzależniona od miejsc, jakie reprezentanci krajów zdobyli na ubiegłorocznych mistrzostwach.
Wyniki.
Pary taneczne.
Pierwszym tańcem obowiązkowym była "Yankee Polka", zaś drugim "Argentine Tango".

</doc>
<doc id="1818393" url="https://pl.wikipedia.org/wiki?curid=1818393" title="Marcus Dias">
Marcus Dias



</doc>
<doc id="1818394" url="https://pl.wikipedia.org/wiki?curid=1818394" title="Stade Moncton 2010">
Stade Moncton 2010

Stade Moncton 2010 – wielofunkcyjny stadion sportowy w kanadyjskim Moncton. Obiekt powstał na terenie kampusu uniwersyteckiego Université de Moncton. Trybuny stadionu mieszczą 10 000 widzów. Stadion powstał w latach 2008 – 2010. Między 19 i 25 lipca 2010 odbyły się tutaj lekkoatletyczne mistrzostwa świata juniorów. Światowy czempionat poprzedziły mistrzostwa Kanady juniorów w lekkoatletyce.

</doc>
<doc id="1818396" url="https://pl.wikipedia.org/wiki?curid=1818396" title="Molamenqing">
Molamenqing

Molamenqing lub Phola Gangchen () – siedmiotysięcznik w paśmie Himalajów. Leży w Chinach na terenie Tybetu. Należy do masywu Sziszapangmy. W zależności od źródeł wysokość szczytu waha się od 7661 do 7703 m. Przyjęcie 7661 m jako poprawnej wysokości czyni z Molamenqing 37 szczyt Ziemi.
Pierwszego wejścia na szczyt dokonali w 1981 r. dwaj wspinacze z Nowej Zelandii: B. Farmer, R. Price.

</doc>
<doc id="1818397" url="https://pl.wikipedia.org/wiki?curid=1818397" title="Aparat Deana Starka">
Aparat Deana Starka



</doc>
<doc id="1818399" url="https://pl.wikipedia.org/wiki?curid=1818399" title="Mateusz Baron">
Mateusz Baron

Mateusz Baron, pseudonim Bubu (ur. 17 marca 1989 w Bytomiu) – polski strongman.
Jeden z najlepszych polskich siłaczy. Drugi Wicemistrz Europy Strongman 2009. Mistrz Świata Siłaczy Niezawodowych 2011.
Życiorys.
Mateusz Baron zadebiutował jako siłacz w 2006. W eliminacjach do Pucharu Polski Strongman 2008 zajął pierwsze miejsce (ex aequo z Witoldem Wolnowskim). Jest obecnie najlepszym z najmłodszych polskich siłaczy.
Nie wziął udziału w Mistrzostwach Polski Strongman 2009, rozgrywanych w Trzebiatowie, z powodu kontuzji której doznał przed zawodami.
Mistrzostwa Europy Strongman.
Klasyfikacja w indywidualnych Mistrzostwach Europy Strongman:
Mistrzostwa Świata Strongman.
Mateusz Baron uczestniczył dotychczas jeden raz w indywidualnych mistrzostwach świata. Wygrał drugie Mistrzostwa Świata Siłaczy Niezawodowych (rozgrywane w Columbus (USA) - dla zawodników, którzy nie brali wcześniej udziału w głównych mistrzostwach siłaczy.
Mieszka w Bytomiu. Pracuje w ochronie.
Wymiary:
Rekordy życiowe:

</doc>
<doc id="1818400" url="https://pl.wikipedia.org/wiki?curid=1818400" title="Matwiej Giedensztrom">
Matwiej Giedensztrom

Matwiej Giedensztrom (ros. "Матвей Матвеевич Геденштром", niem. "Mathias von Hedenström" ur. ok. 1780, zm. 20 września 1845) – rosyjski podróżnik, badacz Syberii i pisarz.
Życiorys.
Matwiej Giedensztrom studiował na Uniwersytecie w Tartu, jednak nie ukończył edukacji, porzucając ją na rzecz pracy w Rewlu. Wkrótce potem został aresztowany pod zarzutem przemytu i zesłany na Syberię. W 1808 roku Giedensztrom zjawił się w Irkucku, gdzie zajął się badaniem wybrzeży Oceanu Arktycznego. Z powodu braku odpowiedniego wykształcenia na miejscu uzupełniał braki w wiedzy i umiejętnościach obsługi specjalistycznego sprzętu. Giedensztrom kierował ekspedycją kartograficzną na Wyspy Nowosyberyjskie, wspólnie z Jakowem Sannikowem, Piotrem Pszenicynem oraz Iwanem Kożewinem. W trakcie tej ekspedycji donieśli oni o istnieniu wyspy położonej na północ od Kotielnego, nazwanej Ziemią Sannikowa. Dopiero 100 lat później dowiedziono, że wyspa ta w rzeczywistości nie istnieje. W 1809 roku Giedensztrom dotarł na odkrytą trzy lata wcześniej, wyspę nazwaną przez niego Nową Syberią. Zasługą Giedensztroma jest także pierwszy, wstępny opis wybrzeża pomiędzy rzekami Kołyma i Jana, odbył on także wiele podróży do Jakucji oraz w okolicach jeziora Bajkał.
W 1813 roku Giedensztrom został zatrudniony w sekretariacie gubernatora guberni irkuckiej, wkrótce potem został naczelnikiem policji w okręgu Ułan Ude, co nie przeszkodziło mu w prowadzeniu prac badawczych. W 1819 roku gubernator generalny Syberii, Michaił Spierański, zaprosił Giedensztroma do Irkucka. 20 lutego 1820 roku Giedensztrom został usunęty ze stanowiska z powodu konfliktów z otoczeniem, autorytarnych metod rządzenia i oszustwa. Został skazany na dożywotni zakaz sprawowania funkcji publicznych i wjazdu do europejskich guberni oraz osadzony w Tobolsku. W 1827 roku pozwolono mu na przyjazd do europejskiej części kraju i zatrudniono w instytucjach państwowych. W latach 30. został naczelnikiem poczty w Tomsku, po przejściu na emeryturę zamieszkał w wiosce w pobliżu tego miasta.
Zmarł 20 września 1845 w wieku 65 lat, został pochowany w Tomsku trzy dni później.

</doc>
<doc id="1818401" url="https://pl.wikipedia.org/wiki?curid=1818401" title="Przemysław Tejkowski">
Przemysław Tejkowski

Przemysław Tejkowski (ur. 21 lutego 1968 w Krakowie) – polski aktor teatralny i filmowy, dyrektor teatru.
W 1990 roku ukończył krakowską Państwową Wyższą Szkołę Teatralną na Wydziale Aktorskim (dyplom w 1991).
Kariera zawodowa.
Początkowo był aktorem w Nowym Sączu. Ma na swoim koncie kilkadziesiąt ról teatralnych. Do najważniejszych należą: Moryś w "Ścisłym nadzorze", Grabiec w "Balladynie", Lizander w "Śnie nocy letniej", Łazarz w "Łazarzu", Poeta w "Weselu", Alfred w "Mężu i żonie", Julius w "Miłości w Wenecji", Hajmon w "Antygonie", Sierżant w "Policji", Jim O’Connor w "Szklanej menażerii", Zbigniew w "Mazepie", Kapelan w "Damach i huzarach", Filip w "Iwonie księżniczce Burgunda", Pilot w "Małym Księciu", Jasza Mazur w "Sztukmistrzu z Lublina" oraz Konferansjer i Marcel Cersan w "Piaf".
Media.
Od 19 grudnia 2009 do 6 maja 2011 członek zarządu TVP S.A. Od 2016 wiceprzewodniczący Rady Nadzorczej TVP. W 2020 pełniący obowiązki przewodniczącego Rady Nadzorczej TVP. W lutym 2016 objął stanowisko prezesa Polskiego Radia Rzeszów, ponownie wybrany w marcu 2022.

</doc>
<doc id="1818402" url="https://pl.wikipedia.org/wiki?curid=1818402" title="Ye Jianying">
Ye Jianying

Ye Jianying (ur. 28 kwietnia 1897, zm. 22 października 1986) – chiński wojskowy i polityk komunistyczny, formalna głowa państwa w latach 1978–1983.
Działalność.
Był prodziekanem wojskowej Akademii Whampoa. W 1924 roku wstąpił do Komunistycznej Partii Chin. W czasie wojny domowej z Kuomintangiem w latach 1927–1937 jeden z głównych dowódców sił komunistycznych. Był jednym z twórców planu Długiego Marszu i jego uczestnikiem.
Od 1945 roku członek KC KPCh, w 1955 roku został marszałkiem ChRL. Od 1966 roku członek Biura Politycznego Partii. 
Stronnik Deng Xiaopinga; w 1976 roku jako głównodowodzący armii zorganizował aresztowanie bandy czworga i przekonał do tego kroku Hua Guofenga.
W latach 1978–1983 jako Przewodniczący Stałego Komitetu Ogólnochińskiego Zgromadzenia Przedstawicieli Ludowych był formalnie głową państwa. 30 września 1981 roku jako jeden z pierwszych chińskich polityków podjął kwestię pokojowego zjednoczenia z Tajwanem; 9-punktowa deklaracja Ye stała się później podstawą doktryny "jeden kraj, dwa systemy".
Po 1985 roku wycofał się z polityki.

</doc>
<doc id="1818403" url="https://pl.wikipedia.org/wiki?curid=1818403" title="Linognathus oviformis">
Linognathus oviformis

Linognathus oviformis – gatunek wszy należący do rodziny Linognathidae, powoduje chorobę wszawicę. 
Status tego gatunku jest wątpliwy. Opisany jeden jedyny raz przez Rudowa jako pozyskany z "Hircus manifricius". 

</doc>
<doc id="1818406" url="https://pl.wikipedia.org/wiki?curid=1818406" title="IAAF World Cross Challenge">
IAAF World Cross Challenge

IAAF World Cross Challenge – cykl imprez w biegach przełajowych organizowany przez IAAF w latach 1990 - 2000. 

</doc>
<doc id="1818410" url="https://pl.wikipedia.org/wiki?curid=1818410" title="Gurla Mandhata">
Gurla Mandhata

Gurla Mandhata, Naimona'nyi lub Memo Nani (chiń. 納木那尼峰 "Nàmùnàní Fēng") – siedmiotysięcznik w paśmie Himalajów. Leży w Chinach na terenie Tybetu, nad jeziorem Manasarowar, niedaleko świętej góry Kajlas. Pod względem wysokości jest to 34 szczyt Ziemi.
Pierwszego wejścia na szczyt dokonali w 1985 r. wspinacze z ekspedycji chińsko-japońskiej: Cirenuoji, Jiabu, Jin Junxi, K. Matsubayashi, Song Zhiyu, K. Suita, Y. Suita i T. Wada.

</doc>
<doc id="1818411" url="https://pl.wikipedia.org/wiki?curid=1818411" title="Dyskografia Alicii Keys">
Dyskografia Alicii Keys

Artykuł przedstawia całkowitą dyskografię amerykańskiej wokalistki R&amp;B Alicii Keys. Artystka w sumie wydała pięć albumów studyjnych, dwadzieścia osiem singli oraz dwadzieścia osiem teledysków, dzięki wytwórni Sony Music.
Keys karierę muzyczną rozpoczęła w roku 2001, kiedy na światowych rynkach muzycznych ukazał się debiutancki album studyjny "Songs in A Minor" nakładem wytwórni J Records. Wydawnictwo promowane czterema singlami zyskało komercyjny sukces sprzedając się w nakładzie przekraczającym dwanaście milionów egzemplarzy czyniąc z wokalistki najpopularniejszego artystę gatunku R&amp;B w roku 2001. W 2002 Alicia otrzymała pięć nagród Grammy, między innymi w kategoriach najlepszy nowy artysta oraz piosenka roku za kompozycję "Fallin'". W roku 2003 wydany został drugi album studyjny "The Diary of Alicia Keys", który zyskał na sukcesie rozchodząc się w nakładzie ponad ośmiu milion egzemplarzy oraz przynosząc artystce kolejne cztery nagrody Grammy w roku 2005. Tego samego roku, Keys wydała pierwszy album koncertowy "Unplugged" – zapis akustycznego koncertu z Nowego Jorku. Wydawnictwo zadebiutowało na szczycie zestawienia najlepiej sprzedających się albumów w Stanach Zjednoczonych.
Po dwuletniej przerwie w karierze muzycznej, w roku 2007 na rynkach muzycznych ukazał się trzeci album studyjny Keys "As I Am". Promowane czterema singlami, w tym utworem "No One" wydawnictwo zyskało ponad pięć milionów nabywców oraz zapewniło wokalistce kolejne trzy nagrody Grammy. W grudniu 2009 roku wydany został czwarty album studyjny "The Element of Freedom", który sprzedał się w ilości czterech milionów egzemplarzy. Wydawnictwo stało się również pierwszym w dorobku Alicii, które znalazło się na szczycie notowania najpopularniejszych albumów UK Albums Chart w Wielkiej Brytanii. W roku 2012 na rynkach muzycznych ukazał się piąty album studyjny Keys "Girl on Fire", który nie powtórzył komercyjnego sukcesu poprzedników.
Łączny nakład wydawnictw sprzedanych przez artystkę przekracza trzydzieści milionów egzemplarzy.

</doc>
<doc id="1818413" url="https://pl.wikipedia.org/wiki?curid=1818413" title="Chaunte Howard">
Chaunte Howard



</doc>
<doc id="1818416" url="https://pl.wikipedia.org/wiki?curid=1818416" title="Wasilij Proncziszczew">
Wasilij Proncziszczew

Wasilij Wasiljewicz Proncziszczew (ros. "Василий Васильевич Прончищев", ur. 1702 - zm. 9 września 1736) - rosyjski podróżnik i badacz.
W 1718 Wasilij Proncziszczew ukończył Szkołę Nauk Matematycznych i Nawigacyjnych w Moskwie i został mianowany kadetem. W 1733 został awansowany na podporucznika i mianowany dowódcą jednej z jednostek Drugiej Wyprawy Kamczackiej, która miała za zadanie opisać brzegi Oceanu Arktycznego pomiędzy rzekami Leną i Jenisejem.
W 1735 Proncziszczew dotarł z Jakucka do Leny i, po jej przekroczeniu, zatrzymał się u ujścia Olenioka. W czasie wielu członków wyprawy zmarło na szkorbut. Pomimo problemów, w 1736 roku, osiągnął wschodni brzeg półwyspu Tajmyr, z tej samej przyczyny zmarł w drodze powrotnej razem z żoną, Marią.
Na jego cześć został nazwany, zbudowany w 1961 roku, lodołamacz "Wasilij Proncziszczew", zaś imieniem jego żony nazwano zatokę.

</doc>
<doc id="1818419" url="https://pl.wikipedia.org/wiki?curid=1818419" title="Linognathus saccatus">
Linognathus saccatus

Linognathus saccatus – gatunek wszy należący do rodziny Linognathidae, powoduje chorobę wszawicę. 
Status tego gatunku jest wątpliwy. Opisany jeden jedyny raz przez Gervaisa jako pozyskany z "Capra aegiptiaca". 

</doc>
<doc id="1818422" url="https://pl.wikipedia.org/wiki?curid=1818422" title="Dyspareunia nieorganiczna">
Dyspareunia nieorganiczna



</doc>
<doc id="1818424" url="https://pl.wikipedia.org/wiki?curid=1818424" title="Villány">
Villány

 

</doc>
<doc id="1818425" url="https://pl.wikipedia.org/wiki?curid=1818425" title="Zaria (półwysep)">
Zaria (półwysep)

Zaria () – półwysep w azjatyckiej części Rosji, oddzielający od siebie Morze Karskie i Zatokę Middendorffa. Został nazwany na cześć statku, na którym ekspedycja Eduarda Tolla zimowała w jego pobliżu.

</doc>
<doc id="1818428" url="https://pl.wikipedia.org/wiki?curid=1818428" title="Skarbnica wiedzy">
Skarbnica wiedzy

Skarbnica wiedzy – komiks Dona Rosy, po raz pierwszy opublikowany w 1993 roku. W Polsce ukazał się w Kaczorze Donaldzie 2009/44.
Fabuła.
Donald i jego siostrzeńcy wybierają się na otwarcie Muzeum Młodych Skautów w Kaczogrodzie. Najcenniejszym ze zgromadzonych eksponatów jest należąca niegdyś do Karbidona Kwaczaka najstarsza znana kopia Poradnika Młodego Skauta.
W tym samym czasie Sknerus McKwacz usiłuje uzyskać dostęp do współczesnej wersji Poradnika, licząc na to, że zawarte w nim wiadomości pomogą mu w odnalezieniu licznych skarbów. Przyznaje jednak, że bardziej uradowałoby go odnalezienie zawartości Biblioteki Aleksandryjskiej, zawierającej większość wiedzy antycznego świata. Słysząc to, wódz Młodych Skautów zgadza się, by Sknerus mógł wykorzystać wiedzę zawartą w Poradniku do odnalezienia Biblioteki, która mogła, zdaniem Skautów, przetrwać.
Hyzio, Dyzio, Zyzio i Sknerus wyruszają do Aleksandrii (zostawiając Donalda jako strażnika Sknerusowego skarbca), gdzie spotykają się z Hassanem ben Efisem, dyrektorem miejscowej biblioteki. Choć bibliotekarz nie jest w stanie powiedzieć im, gdzie znajdował się budynek Biblioteki, chłopcy radzą sobie z pomocą Poradnika: według zawartych w nim danych Arystarch z Samos miał stwierdzić kulistość Ziemi i jej obrót wokół słońca przez obserwację cienia latarni na Faros; 15 października (dzień Nowego Roku według Greków aleksandryjskich) miał on padać na Bibliotekę.
Poszukiwania prowadzą grupę na miejski stadion; Sknerusowi udaje się pozbyć graczy i widzów, dzięki czemu Skauci mogą zacząć wykopaliska. Udaje im się dostać do podziemnej krypty, gdzie znajdują grobowce Aleksandra Wielkiego i Kleopatry. Zyzio odczytuje całą historię z Poradnika: Ptolemeusz, jeden z generałów Aleksandra, wybudował ku jego czci Bibliotekę i kryształowy sarkofag. Setki lat później Kleopatra, uznając atakujące Egipt wojska Cezara za barbarzyńców, postanowiła przenieść oryginalne zwoje Biblioteki (pozostawiając „na górze” jedynie kopie) do krypty Aleksandra, gdzie później sama kazała się pochować.
Grupa odnajduje brązowe tuby, gdzie przechowywane były zwoje papirusu, ale po tysiącach lat zamieniły się w pył. Niezrażeni siostrzeńcy znajdują komnatę, w której Strażnicy Wielkiej Biblioteki (ludzie zorganizowani przez Kleopatrę do dbania o zawartość Biblioteki; ich symbolem był ibis – ptak egipskiego boga pisma, Thota) działali jeszcze 500 lat po Kleopatrze. Z pozostawionych notatek wynika, że kopie wszystkich zwojów zostały przeniesione do stolicy Bizancjum, Konstantynopola.
Ślad prowadzi do Bazyliki Świętego Jana Chrzciciela (Studios). Przebywający tam kapłan informuje grupę, że przed stuleciami w tym miejscu znajdowało się ponad 100 tysięcy pergaminowych zwojów, zawierających nie tylko wiadomości z Biblioteki Aleksandryjskiej, ale też z księgozbiorów krajów islamskich. Choć wszystkie oryginały spłonęło w wielkim pożarze z 937 roku, to przetrwały jednak kopie zwojów, przepisywane w skryptoriach w formie książek. Nowy księgozbiór był dumą Konstantynopola przez prawie 300 lat - w 1204 (w czasie IV krucjaty) zaginął, podobnie jak wiele innych skarby imperium.
Kaczki przenoszą się do Wenecji, do opactwa San Ucos, gdzie krzyżowcy mieli przenieść bibliotekę. Opat informuje ich, że z ksiąg, zgromadzonych w klasztorze, czerpali inspirację wielcy ludzie renesansu, m.in. Leonardo da Vinci, Michał Anioł i Marco Polo, który po powrocie ze swych podróży na Wschód uzupełnił zbiór o cenne druki z imperium Kubilaj-chana. Książki zaginęły jednak w 1485 roku, kiedy na klasztor runęła dzwonnica.
Kaczory znajdują zaginiony księgozbiór, ale po 500 latach wszystkie książki spleśniały. Opat przypomina jednak sobie, że do 1484 mnichom udało się (z pomocą wówczas wynalezionej metody Gutenberga) stworzyć przedruki, liczące łącznie 1000 tomów. Ten zbiór chciał kupić namiętny zbieracz książek, Wawrzyniec Wspaniały, chcąc z jego pomocą odnaleźć drogę do Indii; jednak druki zaginęły - przywłaszczył je sobie pośrednik Medyceusza, Cristóbal Colón.
Grupa przenosi się do Biblioteca Columbina w Sewilli, gdzie z pomocą Poradnika rozszyfrowują notatki Kolumba, jakie pozostawił na czytanych przez siebie książkach. Wynika z nich, że książki skradzione Medyceuszowi zostały przewiezione do rezydencji Kolumba na Santo Domingo. W 1500 król Ferdynand posłał po Kolumba Franciszka Bobadillę i zawładnął biblioteką.
Sknerus zdaje sobie sprawę, że cokolwiek działoby się z księgozbiorem, z pewnością zostałoby opisane w kupionych przez niego jakiś czas temu dziennikach z Głównego Archiwum Indii. Cała czwórka wraca do Kaczogrodu i rozpoczyna poszukiwania w archiwach Sknerusowego skarbca.
Po godzinach spędzonych na poszukiwaniach Sknerus z pomocą siostrzeńców (i Poradnika) odkrywa, co działo się z biblioteką: w 1535 roku Francisco Pizarro zabrał ją do Limy, gdzie od 1551 roku była uzupełniania o materiały z Uniwersytetu Św. Marka (m.in. te związane z Majami, Inkami, Aztekami i Olmekami). W 1579 roku Hiszpanie zdecydowali się zabrać ją do domu, ale ich statek został napadnięty (najprawdopodobniej na zlecenie Elżbiety I) przez Francisa Drake’a. Anglik wybudował fort Drakeborough na wybrzeżu Ameryki i tam pozostawił zawartość biblioteki - nigdy nie trafiła do Anglii.
Siostrzeńcy dochodzą do wniosku, że na miejscu Drakeborough znajduje się obecnie skarbiec Sknerusa (wybudowany na miejscu dawnego kaczogrodzkiego fortu). Razem ze Sknerusem schodzą do podziemi, gdzie znajdują setki książek - zjedzonych przez myszy.
Oprócz nich w podziemiach znajdują także metalowy pojemnik z angielską inskrypcją. Autor, Fred McFont, wspomina, że jest ostatnią osobą w forcie i ostatnim członkiem grupy, która miała za zadanie skopiować bibliotekę dla królowej Elżbiety. Dla ułatwienia spisali jej zawartość (wiadomości, które nie znalazły się w żadnych innych książkach) w jednym tomie. Drake nigdy nie wrócił, by ją odebrać, ponieważ fort został zaatakowany przez krajowców.
Sknerus wpada we wściekłość, gdy metalowy pojemnik, mający zawierać książkę, okazuje się być pusty. Hyzio, Dyzio i Zyzio, domyślają się, że księga została znaleziona przez Korneliusza Kwaczaka, kiedy zdołał odeprzeć atak na fort, a następnie przekazał ją synowi Karbidonowi, aby uzupełnił ją o bardziej aktualne wiadomości. Tak powstał Poradnik Młodego Skauta: czyni to z Młodych Skautów spadkobierców Strażników Wielkiej Biblioteki (godło Skautów jest zresztą odwróconym o 180 stopni symbolem Strażników).

</doc>
<doc id="1818429" url="https://pl.wikipedia.org/wiki?curid=1818429" title="Pediculus vituli">
Pediculus vituli



</doc>
<doc id="1818431" url="https://pl.wikipedia.org/wiki?curid=1818431" title="Marija Proncziszczewa">
Marija Proncziszczewa

Marija Proncziszczewa (ros. "Мария Прончищева", zm. 23 września 1736) - rosyjska podróżniczka, pierwsza kobieta biorąca udział w wyprawie polarnej na Syberię, żona Wasilija.
Wraz z mężem zmarła na szkorbut w drodze powrotnej z ekspedycji na półwyspu Tajmyr. Jej imieniem nazwano zatokę na Morzu Łaptiewów.

</doc>
<doc id="1818432" url="https://pl.wikipedia.org/wiki?curid=1818432" title="Pediculus bovis vituli">
Pediculus bovis vituli



</doc>
<doc id="1818434" url="https://pl.wikipedia.org/wiki?curid=1818434" title="Haematopinus vituli">
Haematopinus vituli



</doc>
<doc id="1818436" url="https://pl.wikipedia.org/wiki?curid=1818436" title="Pediculus tenuirostris">
Pediculus tenuirostris



</doc>
<doc id="1818437" url="https://pl.wikipedia.org/wiki?curid=1818437" title="Radio Top">
Radio Top



</doc>
<doc id="1818438" url="https://pl.wikipedia.org/wiki?curid=1818438" title="San Andreas (stan)">
San Andreas (stan)



</doc>
<doc id="1818440" url="https://pl.wikipedia.org/wiki?curid=1818440" title="Eparchia genewska i zachodnioeuropejska">
Eparchia genewska i zachodnioeuropejska

Eparchia genewska i zachodnioeuropejska – historyczna eparchia Rosyjskiego Kościoła Prawosławnego poza granicami Rosji. Obejmowała swoim zasięgiem całą Europę zachodnią poza Niemcami i Wielką Brytanią. Katedrą eparchii był sobór Podwyższenia Krzyża Pańskiego w Genewie. W latach 2006–2017 zwierzchnikiem eparchii był arcybiskup genewski i zachodnioeuropejski Michał, który następnie był wikariuszem administratury, z tytułem arcybiskupa Meudon. W 2018 r. ordynariuszem eparchii mianowano biskupa richmondzkiego i zachodnioeuropejskiego Ireneusza. W roku następnym Rosyjski Kościół Prawosławny poza granicami Rosji zdecydował o połączeniu eparchii genewskiej i zachodnioeuropejskiej oraz eparchii brytyjskiej w jedną administraturę z katedrą w Londynie.
Parafie eparchii.
We Francji.
Znajdująca się na terenie eparchii parafia św. Michała Archanioła w Cannes pozostawała pod bezpośrednim zarządem metropolitalnym.

</doc>
<doc id="1818446" url="https://pl.wikipedia.org/wiki?curid=1818446" title="Schronisko turystyczne „Telesforówka”">
Schronisko turystyczne „Telesforówka”

Schronisko turystyczne „Telesforówka” – prywatne górskie schronisko turystyczne w Beskidzie Śląskim, położone na północnym stoku Trzech Kopców Wiślańskich w Paśmie Równicy.
Warunki pobytu.
Obiekt tworzą trzy obiekty: bufet, budynek mieszkalny oraz budynek noclegowy, w którym znajduje się łącznie 25 miejsc noclegowych, świetlica oraz węzeł sanitarny.

</doc>
<doc id="1818447" url="https://pl.wikipedia.org/wiki?curid=1818447" title="Pediculus oxyrrhynchus">
Pediculus oxyrrhynchus



</doc>
<doc id="1818449" url="https://pl.wikipedia.org/wiki?curid=1818449" title="Haematopinus tenuirostris">
Haematopinus tenuirostris



</doc>
<doc id="1818450" url="https://pl.wikipedia.org/wiki?curid=1818450" title="Patrick Warburton">
Patrick Warburton

Patrick John Warburton (ur. 14 listopada 1964 w Paterson) – amerykański aktor, znany przede wszystkim jako głosowy odtwórca roli Joego Swansona w serialu animowanym "Family Guy".
Życiorys.
Urodził się w Paterson w New Jersey jako syn Barbary Lord (z domu Barbara Jeannette Gratz), aktorki, i Johna Charlesa „Jacka” Warburtona, chirurga ortopedy. Jego ojciec miał pochodzenie irlandzkie, angielskie, niemieckie i francuskie, a matka miała korzenie niemieckie. Wychował się jako katolik i dorastał w Huntington Beach w Kalifornii.
Czterokrotnie (2001, 2007, 2008, 2019) nominowany do nagrody Annie. Jego główna rola w dramacie "The Civilization of Maxwell Bright" (2005) została wyróżniona podczas Beverly Hills Film Festival, New York VisionFest oraz Boulder International Film Festival.
Kojarzony jest głównie z pracą głosową.

</doc>
<doc id="1818452" url="https://pl.wikipedia.org/wiki?curid=1818452" title="Teatr Narodowy (ujednoznacznienie)">
Teatr Narodowy (ujednoznacznienie)

Polska
Albania
Białoruś
Chiny
Czechy
Japonia
Łotwa
Ukraina
Węgry

</doc>
<doc id="1818453" url="https://pl.wikipedia.org/wiki?curid=1818453" title="Giełda Papierów Wartościowych Luksemburga">
Giełda Papierów Wartościowych Luksemburga

Giełda papierów wartościowych w Luksemburgu (lb. "Bourse vu Lëtzebuerg", fr. "Bourse de Luxembourg") – giełda założona w 1927 i mająca siedzibę w Luksemburgu przy avenue de la Porte-Neuv.
Na wszystkich parkietach giełdy notowane jest 49 097 (2008) spółek. Łączna kapitalizacja wynosi 357,3 miliardów euro (2006).
Sesje na giełdzie rozpoczynają się codziennie z wyjątkiem sobót, niedziel oraz świąt o godzinie 9:00, a kończą o 17:40. Od 7:15 do 9:00 trwa sesja wstępna.
Prezesem Zarządu jest Raymond Kirsch, a prezesem rady nadzorczej Michel Maquil.
Indeksy.
Główny indeks giełdy to LuxX Index, w którego skład wchodzi dziesięć najbardziej wartościowych papierów wartościowych notowanych na giełdzie. W skład LuxX IndeX 1 lipca 2009 wchodziły następujące firmy: ArcelorMittal, BIP Investment Partners, Dexia, Foyer, KBC Group, Intercultures, Luxempart, Reinet Investments, RTL Group, SES.

</doc>
<doc id="1818454" url="https://pl.wikipedia.org/wiki?curid=1818454" title="Trichaulus vituli">
Trichaulus vituli



</doc>
<doc id="1818456" url="https://pl.wikipedia.org/wiki?curid=1818456" title="Carl Blegen">
Carl Blegen

Carl William Blegen (ur. 27 stycznia 1887 w Minneapolis, zm. 24 sierpnia 1971 w Atenach) – amerykański archeolog i nauczyciel akademicki.
Wykładał w latach 1927-1957 na Uniwersytecie Cincinnati, w Ohio. Brał udział przy odkopywaniu Troi.

</doc>
<doc id="1818457" url="https://pl.wikipedia.org/wiki?curid=1818457" title="Linognathella vituli">
Linognathella vituli



</doc>
<doc id="1818458" url="https://pl.wikipedia.org/wiki?curid=1818458" title="Bertalan Papp">
Bertalan Papp

Bertalan Papp (ur. 7 września 1913 w Tiszacsege, zm. 8 sierpnia 1992 w Budapeszcie) – węgierski szermierz, szablista. Dwukrotny złoty medalista olimpijski.
W 1948 znajdował się w złotej drużynie szablistów, cztery lata później wspólnie z kolegami obronił tytuł. Także dwukrotnie był mistrzem świata w drużynie (1953 i 1954). Sześć razy zostawał mistrzem kraju, w tym raz indywidualnie (1947).

</doc>
<doc id="1818460" url="https://pl.wikipedia.org/wiki?curid=1818460" title="John Schulten">
John Schulten

John William Schulten (ur. 1821, zm. 1875) – mistrz szachowy pochodzenia niemieckiego, reprezentujący także Stany Zjednoczone. Potykał się z najsilniejszymi szachistami swojej epoki odnosząc umiarkowane sukcesy. Najbardziej znane jest jego zwycięstwo nad Morphym w 1857 roku.
Schulten zajmował się także teorią szachów, jego nazwiskiem nazwany jest wariant gambitu Evansa:
Według retrospektywnego systemu rankingowego Chessmetrics Schulten osiągnął swój rekordowy ranking w 1851, było to 2509 punktów rankingowych.

</doc>
<doc id="1818461" url="https://pl.wikipedia.org/wiki?curid=1818461" title="Czerwony Potok (dopływ Białki)">
Czerwony Potok (dopływ Białki)

Czerwony Potok, błędnie Czerwienny Potok (słow. "Červený potok") – główny ciek wodny Doliny Czerwonej znajdującej się w słowackiej części Tatr Wysokich. Jego źródła znajdują się w północnych stokach Golicy Jaworzyńskiej. Czerwony Potok kieruje się na północ, przepływa nieco na wschód od Czerwonej Polany i wpada do Białki nieco powyżej mostu przy Łysej Polanie. Czerwony Potok jest orograficznie prawym dopływem Białki. Nieopodal miejsca, gdzie Czerwony Potok wpada do Białki przebiega niebiesko znakowany szlak turystyczny.
Czerwony Potok ma kilka małych dopływów w obrębie Doliny Czerwonej.

</doc>
<doc id="1818462" url="https://pl.wikipedia.org/wiki?curid=1818462" title="Citroën Xsara Kit Car">
Citroën Xsara Kit Car

Citroën Xsara Kit Car – samochód rajdowy typu kit car konstrukcyjnie oparty na fabrycznym modelu Xsara 2.0 VTS. Pojawił się na rajdowych trasach w 1998 roku podczas Rajdu Lyon-Charbonnieres we Francji.
Historia modelu.
Prace nad następcą modelu ZX Kit Car rozpoczęły się w grudniu 1996 roku, jeszcze przed oficjalną premierą seryjnej wersji Xsary. Nad projektem pracował specjalnie do tego celu utworzony zespół Citroën Sport. W marcu 1997 roku rozpoczęto prace rozwojowe nad silnikiem, natomiast w kwietniu nad bryłą nadwozia. Pierwszy samochód został dostarczony do dalszej optymalizacji 12 lipca 1997 roku. Wersja finalna miała swój debiut podczas Rajdu Lyon-Charbonnieres w marcu 1998 roku.
Sukcesy w rajdach.
Mistrzostwa Francji i Hiszpanii.
Już podczas pierwszego startu w Rajdzie Lyon-Charbonnieres jadący Xsarą Philippe Bugalski odniósł zwycięstwo w klasyfikacji generalnej rajdu. Bugalski wygrał jadąc Xsarą 6 z 10 rajdów sezonu 1998 mistrzostw Francji i ostatecznie zdobył mistrzostwo. W następnym sezonie było jeszcze lepiej, Francuz jadąc Xsarą Kit Car wygrał 9 z 10 rajdów i ponownie odniósł zwycięstwo w klasyfikacji generalnej. 
Podobnie rzecz się miała w Hiszpanii, gdzie Jesús Puras trzykrotnie, w latach 1998–2000, zdobywał mistrzostwo kraju jadąc Xsarą Kit Car.
W 2001 Xsara Kit Car ponownie triumfowała na rajdowych trasach Francji, Sébastien Loeb za jej kierownicą zdobył mistrzostwo Francji wygrywając 6 z 10 rajdów.
Mistrzostwa Europy.
Pierwsze zwycięstwo Xsary Kit Car w rajdach zaliczanych do Mistrzostw Europy odniósł Philippe Bugalski podczas Rajdu Antibes w 1998 roku, w tym sezonie wygrał jeszcze w ostatnim rajdzie sezonu – Rajdzie du Var. Ostatecznie pozwoliło to na zajęcie trzeciego miejsca w klasyfikacji generalnej mistrzostw. 
Kolejne zwycięstwo przyszło już na początku sezonu 1999 w Rajdzie El Corte Inglés, gdzie Xsarą startował Jesús Puras. Z kolei w rajdach Antibes i du Var tego sezonu, drugi raz z rzędu zwyciężył Philippe Bugalski. 
Za kierownicą Xsary Kit Car w sezonie 2000 największe sukcesy odnosił Bruno Thiry. W "Rajdzie El Corte Inglés" pierwsze dwa miejsca zajęły Xsary, wygrał Jesús Puras, a drugi był właśnie Thiry. Wygrał on jeszcze Rajd Albena, a w trzech innych rajdach plasował się na trzecim miejscu. Ostatecznie pozwoliło to na zdobycie wicemistrzostwa Europy w sezonie 2000. Xsara triumfowała w tym sezonie także za sprawą Sébastiena Loeba, który wygrał "Rajd du Var", a także w sezonie 2001, gdzie Loeb wygrał "Rajd Antibes".
Mistrzostwa Świata.
Ze względu na charakterystykę auta, starty w Rajdowych Mistrzostwach Świata były ograniczone jedynie do rajdów odbywających się na nawierzchniach asfaltowych, gdzie przednionapędowa Xsara Kit Car była konkurencyjna w stosunku do czteronapędowych aut WRC.
Debiut Xsary w Rajdowych Mistrzostwach Świata miał miejsce podczas Rajdu Katalonii w kwietniu 1998. Niestety Jesús Puras nie ukończył rajdu z powodu awarii silnika. Jednak Philippe Bugalski zajął dobre piąte miejsce. Kolejne rajdy w sezonie nie były szczęśliwe dla kierowców Citroëna, którzy nie odnotowywali dobrych lokat.
W roku 1999 Xsara Kit Car odnosiła największe sukcesy. Zaczęło się od sensacyjnego zwycięstwa Philippe Bugalskiego podczas Rajdu Katalonii, który zdetronizował takich rywali jak Richard Burns w Subaru Imprezie WRC, Didier Auriol w Toyocie Corolli WRC, czy Tommi Mäkinen w Mitsubishi Lancer Evo VI.
Największym sukcesem modelu Kit Car było zajęcie dwóch pierwszych lokat podczas Rajdu Korsyki. Ponownie pierwszy był Philippe Bugalski, a tuż za nim uplasował się Jesús Puras wyprzedzając Carlosa Sainza w Toyocie Corolli WRC oraz Colina McRae w Fordzie Focusie WRC.
Niestety powyższe zwycięstwa okazały się być początkiem końca świetności Xsary Kit Car. Na sezon 2000 roku Rada FIA zaplanowała zmiany w klasie F2, w której startowały Xsary, polegające na zwiększeniu minimalnej wagi aut. Tym samym pozbawiono je największej zalety – niskiej masy.
Dane techniczne.
Xsara Kit Car konstrukcyjnie oparta na modelu Xsara 2.0 VTS była w stosunku do niego znacznie przebudowana. Auto zostało wyposażone we wszystkie elementy bezpieczeństwa konieczne do homologacji rajdowej. Poważne zmiany przeszło nadwozie. Zmodyfikowano silnik uzyskując 280 KM bez turbodoładowania. Wyposażono je w skuteczniejsze hamulce oraz koła o większej średnicy.

</doc>
<doc id="1818463" url="https://pl.wikipedia.org/wiki?curid=1818463" title="Citroen Xsara Kit Car">
Citroen Xsara Kit Car



</doc>
<doc id="1818464" url="https://pl.wikipedia.org/wiki?curid=1818464" title="All Night Long 5">
All Night Long 5

All Night Long 5 (inny tytuł: All Night Long: Initial O) – japoński horror z 2003 roku w reżyserii Katsuyi Matsumury.
Fabuła.
Mężczyzna zaprasza młodą kobietę na kolację do swojego domu. Wskutek środka usypiającego dosypanego do jej kubka bohaterka osuwa się na podłogę. Po pewnym czasie budzi się w klatce, umiejscowionej w miejscu, które wygląda na piwnicę.

</doc>
<doc id="1818468" url="https://pl.wikipedia.org/wiki?curid=1818468" title="Czerwony Potok">
Czerwony Potok



</doc>
<doc id="1818475" url="https://pl.wikipedia.org/wiki?curid=1818475" title="All Night Long 6">
All Night Long 6

All Night Long 6 – japoński horror z 2009 roku w reżyserii Katsuyi Matsumury.
Fabuła.
Mężczyzna włamuje się do domu zamieszkałego przez dwie siostry. Zastaje w nim tylko jedną z nich. Po pewnym czasie w mieszkaniu zjawia się druga, starsza siostra. Włamywacz upokarza je i wykorzystuje. Po wielu godzinach postanawia opuścić ich dom. Nie udaje mu się to.

</doc>
<doc id="1818476" url="https://pl.wikipedia.org/wiki?curid=1818476" title="Jenő Hámori">
Jenő Hámori

Jenő Arhand „Gene” Hámori (ur. 27 sierpnia 1933 w Győrze) – węgierski szermierz, szablista. Złoty medalista olimpijski z Melbourne.
Złoto wywalczył jako członek drużyny szablistów. Rok wcześniej był mistrzem świata w drużynie. Po olimpiadzie - tak jak Attila Keresztes - został na Zachodzie (w związku z wydarzeniami w Budapeszcie) i osiadł w Stanach Zjednoczonych. W barwach tego kraju brał udział w Letnich Igrzyskach Olimpijskich 1964. Był mistrzem USA.

</doc>
<doc id="1818477" url="https://pl.wikipedia.org/wiki?curid=1818477" title="Jeno Hamori">
Jeno Hamori



</doc>
<doc id="1818483" url="https://pl.wikipedia.org/wiki?curid=1818483" title="All Night Long (seria filmowa)">
All Night Long (seria filmowa)

All Night Long - japońska seria filmowa w reżyserii Katsuyi Matsumury. Pierwsza część została wydana w 1992 roku, najnowsza w 2009.
All Night Long (1992).
Shinji Saito, Kensuke Suzuki i Tetsuya Tanaki są świadkami okrutnego morderstwa młodej uczennicy. Dzięki temu wydarzeniu trójka bohaterów poznaje się ze sobą. Po pewnym czasie dziewczyna jednego z nich zostaje brutalnie zgwałcona i zabita. Żądny zemsty Shinji zjawia się w domu Kensuke. Cała trójka wyrusza do kryjówki przestępców. Przeżywa jedynie Tetsuya, który też dowiaduje się, że on, oraz Kensuke i Shinji zabili nie te osoby, co trzeba...
(1995).
Shun'ichi Noda pada ofiarą gangu, który chce wyłudzić od niego pieniądze. Wzbudza zainteresowanie homoseksualnego szefa grupy. Wraz z rozwojem fabuły główny bohater spotyka się z dwoma nieznanymi sobie nastolatkami (myślał, że spotka się z tzw. "Good Man'em", z którym kontaktował się przez internet, jednak został przez niego oszukany). Udaje się z nimi do swojego domu. Wkrótce przybywa młoda kobieta, dziewczyna jednego z nowo poznanych przez Shun'ichi'ego nastolatków. Kolejnymi osobami, która odwiedzają jego dom są członkowie gangu, któremu ma zapłacić pieniądze. Kiedy zauważają obuwie dziewczyny postanawiają wejść do środka...
(1996).
Głównym bohaterem filmu jest Kikuo Sawada, pracownik hotelu. W wolnym czasie oddaje się nietypowym zajęciom, takim jak grzebanie w śmieciach. Gromadzi z nich coraz więcej informacji o kobiecie o imieniu Hitomi. Pewnej nocy kilku pracowników hotelu zjawia się u niej w domu. Przerażona Hitomi jest świadkiem upokarzania przez nich swojego chłopaka. Wszystko to kończy się wraz z przybyciem Kikuo...
All Night Long 4 (2002).
Głównym bohaterem filmu jest młody, samotny mężczyzna. Dzięki internetowi dowiaduje się o dziewczynie o imieniu Reika. Pewnej nocy zjawia się u niej w domu i zabija ją, pozbawiając kilku części ciała. Mężczyzna wypatruje sobie kolejną ofiarę. Podczas wizyty w jej mieszkaniu usypia ją i zanosi do siebie. Mimo że kobieta jest jego więźniem z czasem zdaje się powstawać między nimi pewna więź. Pod koniec filmu w domu porywacza zjawia się włamywacz. Po zobaczeniu martwej kobiety (tu wychodzi na jaw, że owa więź była jedynie wyobraźnią głównego bohatera) próbuje opuścić mieszkanie...
All Night Long 5 (2003).
Mężczyzna zaprasza młodą kobietę na kolację do swojego domu. Wskutek środka usypiającego dosypanego do jej kubka bohaterka osuwa się na podłogę. Po pewnym czasie budzi się w klatce, umiejscowionej w miejscu, które wygląda na piwnicę...
All Night Long 6 (2009).
Mężczyzna włamuje się do domu zamieszkałego przez dwie siostry. Zastaje w nim tylko jedną z nich. Po pewnym czasie w mieszkaniu zjawia się druga, starsza siostra. Włamywacz upokarza je i wykorzystuje. Po wielu godzinach postanawia opuścić ich dom. Nie udaje mu się to...

</doc>
<doc id="1818485" url="https://pl.wikipedia.org/wiki?curid=1818485" title="Attila Keresztes">
Attila Keresztes

Attila Keresztes (ur. 18 stycznia 1928 w Budapeszcie, zm. 27 września 2002 tamże) – węgierski szermierz, szablista. Złoty medalista olimpijski z Melbourne.
Złoto wywalczył jako członek drużyny szablistów. Rok wcześniej był mistrzem świata w drużynie. Po olimpiadzie – tak jak Jenő Hámori – został na Zachodzie (w związku z wydarzeniami w Budapeszcie) i osiadł w Stanach Zjednoczonych. W barwach tego kraju brał udział w IO 64. Był mistrzem USA. Przed śmiercią wrócił na Węgry.

</doc>
