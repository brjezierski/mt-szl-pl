<doc id="1818495" url="https://pl.wikipedia.org/wiki?curid=1818495" title="Katedra Świętego Pawła w Abidżanie">
Katedra Świętego Pawła w Abidżanie

katedra Świętego Pawła w Abidżanie (fr. "Cathédrale Saint-Paul du Plateau") – futurystyczna katedra uznawana za symbol Abidżanu, dynamicznej metropolii gospodarczej Wybrzeża Kości Słoniowej. Jest główną świątynią rzymskokatolickiej archidiecezji abidżańskiej.
Historia.
Katedra została konsekrowana 10 sierpnia 1985 roku przez papieża Jana Pawła II podczas jego pielgrzymki po kraju.

</doc>
<doc id="1818496" url="https://pl.wikipedia.org/wiki?curid=1818496" title="Wojciech Mickunas">
Wojciech Mickunas

Wojciech Seweryn Mickunas (ur. 16 marca 1947 w Sompolnie) – polski jeździec i trener jeździectwa. 
Syn znanego w okresie międzywojennym jeźdźca, zawodowego oficera artylerii konnej, instruktora Centrum Wyszkolenia Kawalerii w Grudziądzu, szkoleniowca i teoretyka jeździectwa powojennego – Jana Mickunasa. Imiona otrzymał po przyjaciołach ojca, znanych jeźdźcach okresu międzywojennego: Wojciechu Bilińskim i Sewerynie Kuleszy. Zainteresowanie końmi odziedziczył po ojcu i jego dziadku po kądzieli, który hodował konie dla wojska w swoim majątku w pow. Pińczów.
Edukacja jeździecka.
Edukację jeździecką rozpoczął pod okiem ojca w wieku 13 lat w nieistniejącej już Stadninie Koni Chyszów, dzielnicy Tarnowa. Jan Mickunas objął tam posadę trenera w Zakładzie Koni Eksportowych, rezygnując uprzednio pod presją syna z pracy nauczyciela – dyrektora Szkoły Rolniczej.
Kariera sportowa.
Koronną dyscypliną Wojciecha Mickunasa jest Wszechstronny Konkurs Konia Wierzchowego, ale w swojej kilkunastoletniej przygodzie jeździeckiej startował także w skokach i ujeżdżeniu. Reprezentował barwy klubów LZS Chyszów, LKS Cwał Poznań, LZS Racot, CWKS Stara Miłosna, LKS „Hubertus” Biały Bór, LKS „Lumel” Drzonków. Od 1968 roku instruktor, a od 1972 trener jeździectwa. Trzykrotnie uczestniczył w Igrzyskach Olimpijskich w 1972 roku w Monachium, jako zawodnik; w 1988 roku w Seulu, jako trener – jego drużyna zajęła wtedy zespołowo IV miejsce; w 1992 w Barcelonie, jako członek międzynarodowej grupy ekspertów wspomagających komitet organizacyjny konkurencji WKKW. Start w Igrzyskach Olimpijskich spowodował zainteresowanie psychologią zwierząt, głównie koni, ponieważ koń, którego „awaryjnie” dosiadł zaledwie miesiąc przed Igrzyskami, okazał się koniem chorym psychicznie.
Jeździectwo naturalne.
Zainteresowanie dość szybko przerodziło się w pasję i wpłynęło na dalsze działania Wojciecha Mickunasa. Propagowanie hippiki opartej na zrozumieniu koni i szukaniu sposobów porozumiewania się z tymi zwierzętami, stało się jego sposobem na życie. Swoje przemyślenia prezentował przez 15 lat na łamach dwutygodnika "Konie i Rumaki" w rubryce „"Trener Radzi"”. Jest autorem książki o tym samym tytule. Od kilku lat współpracuje z wydawnictwem "Galaktyka" przy publikacji wartościowej literatury hipologicznej. Jest znany jako propagator idei jeździectwa naturalnego i wszystkiego, co prowadzi do poprawy sytuacji koni użytkowanych w rozmaity sposób przez ludzi. W różnych działaniach uczy jeźdźców i hodowców, jak porozumiewać się z końmi w sposób dający obu stronom szansę współistnienia we wzajemnym poszanowaniu i przyjaźni.
Autor filmu „"Konie chcą nas rozumieć"”, pomysłodawca oraz redaktor naczelny portalu edukacyjnego "Hipologia.pl". Prezes Stowarzyszenia "Pro Hipico Bono"

</doc>
<doc id="1818498" url="https://pl.wikipedia.org/wiki?curid=1818498" title="No Baggage">
No Baggage

No Baggage – drugi solowy album wokalistki zespołu The Cranberries, Dolores O’Riordan. Został wydany 21 sierpnia 2009 w Irlandii, a premiera światowa miała miejsce 24 sierpnia 2009 oraz dzień później w Ameryce Północnej. Pierwszy singel z tej płyty „The Journey” był wydany po raz pierwszy 13 lipca w USA i dopiero 10 sierpnia w Europie.
Płyta zawiera 11 utworów autorstwa Dolores oraz nową wersję znanej wcześniej jej piosenki „Apple Of My Eye”, która była wydana na poprzedniej płycie „Are You Listening?”.
W pierwszym tygodniu sprzedaży 'No Baggage' znalazło się na 80 miejscu Irish Albums chart, na 56 miejscu na Irish iTunes Top Albums Chart oraz na 22 miejscu listy najlepiej sprzedawanych płyt w sieci sklepów muzycznych HMV Ireland.
Spis utworów.
Strony B
Utwory dodatkowe (dostępne przez iTunes)

</doc>
<doc id="1818504" url="https://pl.wikipedia.org/wiki?curid=1818504" title="Treichville">
Treichville

Treichville – dzielnica rozrywki w Abidżanie znajdująca się na południu miasta. W mieście znajduje się wiele lokali, które są źródłem dochodów miasta. Portowa część dzielnicy jest jednym z najmniej bezpiecznych miejsc w Afryce Zachodniej. Nazwa dzielnicy pochodzi z XIX wieku.
Treichville leży nad laguną Ebrié.
W dzielnicy znajduje się hala sportowa Palais des Sports de Treichville.

</doc>
<doc id="1818509" url="https://pl.wikipedia.org/wiki?curid=1818509" title="Chełmiec (szczyt)">
Chełmiec (szczyt)

Chełmiec (niem. "Hochwald") – szczyt górski o wysokości 850 m n.p.m., wchodzący w skład Masywu Chełmca, będący częścią Gór Wałbrzyskich (Sudety Środkowe), wznoszącym się bezpośrednio nad okolicami Wałbrzycha. Jest najwyższym punktem w granicach administracyjnych Szczawna-Zdroju.
Opis.
Chełmiec to drugi co do wysokości szczyt Gór Wałbrzyskich. Góruje ponad Kotliną Wałbrzyską, między Wałbrzychem, Boguszowem a Szczawnem (w granicach administracyjnych tej miejscowości znajduje się cały masyw). Według dawnych pomiarów miał wysokość 869 m n.p.m.. i był najwyższym szczytem Gór Wałbrzyskich, przez co zaliczony został do Korony Gór Polski. Błąd pomiaru wynikał stąd, że punkt triangulacyjny pomiaru wysokości umieszczono na wieży widokowej, przez co góra „zrobiła się wyższa”. Po korekcie okazało się, że góra Borowa jest o 3 metry wyższa od Chełmca i ma szczyt na wysokości 854 m n.p.m. Pomiary wykonane przez zespół naukowców z AGH w Krakowie wykazały, że wysokość Chełmca wynosi 850,0 m n.p.m.
Stanowi kulminację, wyraźnie dominującą w wałbrzyskim krajobrazie. Wynika to z jego ukształtowania w formie kopuły, przez co jest łatwo rozpoznawalny, nawet z odległego o 70 km Wrocławia, jak i izolowania samego masywu w środkowej części Gór Wałbrzyskich.
Część szczytowa Chełmca zbudowana jest z permskich porfirów, niżej tworzą go dolno i górno-karbońskie piaskowce, zlepieńce, mułowce z pokładami węgla kamiennego – dawniej eksploatowanymi. W zboczach pd.-zach. występują żyły barytu. Ponadto występują tu: apatyt, kordieryt, kaolinit, illit i piryt.
Przyroda.
Większość masywu pokrywa mieszany i świerkowy las regla dolnego. Jest to obszar kluczowy dla zachowania priorytetowego siedliska jaworzyn miesięcznicowych w Sudetach, obejmuje 20% znanego areału tego podtypu siedliska. Poza tym obszar ten jest bardzo ważny dla zachowania pełnej zmienności buczyn sudeckich. Występują tu bardzo dobrze wykształcone i zachowane kwaśne buczyny sudeckie, a także bardzo ciekawe płaty żyznych buczyn wytworzone na wysiękach. Jest to miejsce gniazdowania i żerowania wielu gatunków ptaków i nietoperzy (mopek, nocek łydkowłosy, nocek duży, wszystkie prawnie chronione).
Ochrona przyrody.
Obszar jest objęty ochroną przyrody w ramach programu Natura 2000 oraz podlega pod Obszar Chronionego Krajobrazu Kopuły Chełmca, Trójgarbu i Krzyżowej Góry koło Strzegomia, będący częściowo naturalną otuliną Parku Krajobrazowego Sudetów Wałbrzyskich.
Obiekty na Chełmcu.
Wieża widokowa.
W latach 80. XIX wieku na szczyt poprowadzono dwie drogi gruntowe, wycinając las na jednym zboczu oraz wierzchołku, celem udostępnienia góry ruchowi turystycznemu. W latach 1887-88 na wierzchołku Chełmca wzniesiono z inicjatywy Wałbrzyskiego Towarzystwa Górskiego WGV i finansowaną przez Hochbergów kamienną wieżę (22 m wys.) widokową stylizowaną na ruinę – z gospodą i schroniskiem. Po wojnie wieża stała opuszczona i niszczała. Obecnie wieżą zarządza Europejskie Centrum Radiokomunikacji Amatorskiej, które systematycznie przeprowadza rewitalizacje i udostępnia do zwiedzania w sezonie letnim w weekendy.
RTON Chełmiec.
Po II wojnie światowej wybudowano budynek, gdzie obecnie znajduje się RTON Chełmiec. W budynku tym zabudowano nadajniki zagłuszające Radia Wolna Europa.
Nadajniki pracowały na falach średnich i krótkich. Anteny były zabudowane na drewnianych masztach wkoło obiektu. Cały teren był ogrodzony podwójnym osiatkowanym płotem. Do dziś można znaleźć resztki słupów betonowych ogrodzenia oraz betonowe
postumenty odciągów anten. Po likwidacji zagłuszarek obiekt był wykorzystywany przez krótki czas jako ośrodek kolonijny. W latach 60. zabudowano prosty przemiennik TV, który retransmitował program ze Ślęży. Kolejna już poważna inwestycja miała miejsce w 1973, kiedy założono tam Radiowo-Telewizyjny Ośrodek Nadawczy (RTON) i zbudowano maszt telekomunikacyjny o wysokości 69 m. Obecnie maszt wykorzystywany jest przez telewizję, telefonię komórkową, nadajniki radiowe i służby cywilne. W 2012 wybudowano nowy maszt na którym mają być zabudowane nowe anteny, a stary ma być rozebrany.
Budynek wieży widokowej po wojnie wykorzystywany był do celów turystycznych oraz na obiekcie zabudowane były przemienniki
Pogotowia Ratunkowego, Gazownictwa, Energetyki, Górnictwa itd. Aktualnie wieża wykorzystywana jest do celów turystycznych.
Krzyż milenijny.
Kilka metrów poniżej szczytu znajduje się 45-metrowy krzyż wzniesiony przez Społeczny Zespół Budowy Krzyża. Nocą jest oświetlany dużymi reflektorami, do którego prowadzi od 2001 r. z Boguszowa Droga Krzyżowa Trudu Górniczego. Poświęcenie krzyża-pomnika odbyło się 23 września 2000 r. przez biskupa Tadeusza Rybaka. Budowa krzyża wzbudziła wiele kontrowersji ze względu na ochronę środowiska. Sfinansowana była ze zbiórki wiernych. Obszar przy milenijnym krzyżu na Chełmcu jest miejscem uroczystości religijnych (msze polowe, lokalne pielgrzymki) organizowanych przez instytucje kościelne diecezji świdnickiej i zakonne, czasem przy współudziale instytucji świeckich.
Kolarstwo górskie.
W 2004 roku na zboczach tej góry odbyły się mistrzostwa Europy w kolarstwie górskim w konkurencji downhill.

</doc>
<doc id="1818510" url="https://pl.wikipedia.org/wiki?curid=1818510" title="Czerwona Polana">
Czerwona Polana

Czerwona Polana, błędnie Czerwienna Polana (słow. "Červená poľana", "Červené lúky") – polana położona na wysokości od 1100 do 1135 m n.p.m. znajdująca się w środkowej części Doliny Czerwonej w słowackiej części Tatr Wysokich. Czerwona Polana stanowi największą polanę w Dolinie Czerwonej. Nieco na wschód od niej przepływa główny ciek wodny tej doliny – Czerwony Potok. Ponad nią góruje wierzchołek Czerwonej Skałki. W kierunku Czerwonej Polany nie prowadzą żadne znakowane szlaki turystyczne, gdyż znajduje się na obszarze ochrony ścisłej, którym objęta jest m.in. Dolina Czerwona.
Czerwona Polana była niegdyś wypasana przez górali z Jurgowa i innych podhalańskich wsi. Stały tu dawniej szałasy i szopy pasterskie.

</doc>
<doc id="1818512" url="https://pl.wikipedia.org/wiki?curid=1818512" title="Heaven Can Wait (utwór Michaela Jacksona)">
Heaven Can Wait (utwór Michaela Jacksona)

Heaven Can Wait – piąty utwór Michaela Jacksona z albumu "Invincible".
Historia.
Planowane było wydanie Heaven Can Wait jako singel promocyjny, lecz później z tego zrezygnowano. Mimo to utwór był bardzo często grany w amerykańskich radiostacjach co w rezultacie sprawiło, że Heaven Can Wait dotarło do 72 miejsca na liście Hot R&amp;B/Hip-Hop Songs.
Szczegółowe informacje.
Wokal: Michael Jackson 
Dodatkowy wokal w tle: Dr. Freeze oraz "Que" 
Tekst i muzyka: Michael Jackson, T. Riley, Andreaao Heard, Nate Smith, Teron Beal, E. Laues i K. Quiller 
Producent: Michael Jackson i Teddy Riley
Aranżacja i prowadzenie orkiestry: Jeremy Lubbock
Mix: Bruce Swedien, Teddy Riley i George Mayers

</doc>
<doc id="1818513" url="https://pl.wikipedia.org/wiki?curid=1818513" title="Narodowy Akademicki Teatr Dramatyczny im. Iwana Franki w Kijowie">
Narodowy Akademicki Teatr Dramatyczny im. Iwana Franki w Kijowie

Narodowy Akademicki Teatr Dramatyczny im. Iwana Franki w Kijowie, ukr. Національний академічний драматичний театр імені Івана Франка – ukraińskojęzyczny teatr kijowski założony w Winnicy w 1920. Patronem teatru jest pisarz Iwan Franko.

</doc>
<doc id="1818514" url="https://pl.wikipedia.org/wiki?curid=1818514" title="Clifford Barker">
Clifford Barker



</doc>
<doc id="1818516" url="https://pl.wikipedia.org/wiki?curid=1818516" title="Plateau (dzielnica)">
Plateau (dzielnica)

Plateau – dzielnica w Abidżanie położona w jego centrum. Jest to dzielnica administracyjno-handlowa. W dzielnicy znajdują się takie obiekty jak banki, lepsze restauracje czy kafejki internetowe.

</doc>
<doc id="1818519" url="https://pl.wikipedia.org/wiki?curid=1818519" title="Kammersänger">
Kammersänger

Kammersänger (żeńska forma "Kammersängerin", skrót „KS”) – niemiecki oraz austriacki tytuł honorowy przyznawany wybitnym i zasłużonym śpiewakom operowym. Godność wywodzi się z czasów feudalnych, kiedy królowie i książęta tak nazywali szczególnie wyróżniających się talentem i ulubionych artystów występujących na ich dworze. W czasach współczesnych ten tytuł mają prawo nadawać niektóre znaczniejsze niemieckie i austriackie teatry operowe. Tytułu nie należy tłumaczyć.
Tytułem Kammersänger zostali uhonorowani także Polacy m.in.: Andrzej Dobber, Jan Kiepura, Tomasz Konieczny, Zdzisława Donat, Andrzej Saciuk, Joanna Borowska-Isser czy Piotr Beczała.

</doc>
<doc id="1818521" url="https://pl.wikipedia.org/wiki?curid=1818521" title="Park Narodowy Banco">
Park Narodowy Banco

Park Narodowy Banco () – park narodowy na południu republiki Wybrzeża Kości Słoniowej, położony w Attécoubé – dzielnicy Abidżanu. Został utworzony w 1953 roku. Zajmuje 3438 hektarów i obejmuje obszar pierwotnego lasu.

</doc>
<doc id="1818522" url="https://pl.wikipedia.org/wiki?curid=1818522" title="Opera kijowska">
Opera kijowska



</doc>
<doc id="1818523" url="https://pl.wikipedia.org/wiki?curid=1818523" title="Opera lwowska">
Opera lwowska



</doc>
<doc id="1818529" url="https://pl.wikipedia.org/wiki?curid=1818529" title="Dzieła Edwarda Charlesa Spitzki">
Dzieła Edwarda Charlesa Spitzki

Edward Charles Spitzka (1852–1914) – amerykański neurolog, neuroanatom i psychiatra. Poniżej znajduje się uporządkowana chronologicznie lista jego prac.

</doc>
<doc id="1818531" url="https://pl.wikipedia.org/wiki?curid=1818531" title="Armed Assault">
Armed Assault



</doc>
<doc id="1818537" url="https://pl.wikipedia.org/wiki?curid=1818537" title="Nacer Abdellah">
Nacer Abdellah

Nacer Abdellah (ur. 3 marca 1966 w Sidi Slimane) – marokański piłkarz grający na pozycji obrońcy.
Kariera klubowa.
Nacer Abdellah zawodową karierę piłkarską rozpoczął w 1983 roku w belgijskim klubie KV Mechelen. W lidze belgijskiej zadebiutował w sezonie 1985–1986 i na tylko jednym spotkaniu zakończyła się jego przygoda z Mechelen. W sezonie 1986–1987 przeszedł do KSV Bornem. W latach 1987–1990 grał w drugoligowym Lommel SK. Dobra gra, zwłaszcza 15 bramek dla Lommel zaowocowały transferem do pierwszoligowego Cercle Brugge. W klubie z Brugii grał przez trzy lata.
W sezonie 1993–1994 grał w KSV Waregem, skąd przeszedł do hiszpańskiego drugoligowca CD Ourense. Z Hiszpanii przeniósł się do Holandii do drugoligowego FC Den Bosch. W latach 1997–1999 występował w Telstar. Na przełomie 1999 i 2000 powrócił do Maroka do klubu Kawkab Marrakech, w którym grał do 2003 roku. Ostatni sezon (2003–2004) spędził w KV Mechelen, który wówczas występował w belgijskiej drugiej lidze.
Kariera reprezentacyjna.
W reprezentacji Maroka grał w latach dziewięćdziesiątych. 
W 1994 roku uczestniczył w Mistrzostwach Świata 1994.
Na Mundialu w USA Nacer Abdellah wystąpił w meczach z reprezentacją Belgii i reprezentacją Arabii Saudyjskiej.
W reprezentacji Maroka rozegrał łącznie 24 spotkania.

</doc>
<doc id="1818541" url="https://pl.wikipedia.org/wiki?curid=1818541" title="Monaster Narodzenia Matki Bożej w Leśnej">
Monaster Narodzenia Matki Bożej w Leśnej

Monaster Narodzenia Matki Bożej – istniejący w latach 1885–1915 żeński monaster w Leśnej.
Historia.
, według prawosławnej i katolickiej tradycji, miało miejsce cudowne objawienie ikony Matki Bożej w Leśnej. Po dłuższych konsultacjach Świątobliwy Synod Rządzący Rosyjskiego Kościoła Prawosławnego postanowił na miejscu tego zdarzenia erygować żeński monaster. Jego pierwszą przełożoną została ihumenia Katarzyna (Jefimowska), rekomendowana na to stanowisko przez biskupa warszawskiego Leoncjusza. Po odbyciu pielgrzymki do Pustelni Optyńskiej i spotkaniu ze swoim ojcem duchowym, starcem Ambrożym, przybyła ona 19 października 1885 do Leśnej z pięcioma zakonnicami i dwiema posłusznicami. Była wtedy jeszcze osobą świecką (Eugenia Jefimowska), śluby monastyczne złożyła dopiero w 1887, zostając od razu przełożoną monasteru, który planowała już wcześniej organizować.
Mniszki własnymi siłami odnowiły miejsce objawienia maryjnego, urządziły monaster i cerkiew w dawnym kompleksie kościoła i klasztoru paulińskiego, skonfiskowanym przez władze carskie. W 1889 mniszka Katarzyna otrzymała godność ihumenii, a klasztor został zaliczony do monasterów I klasy. Na mocy tego postanowienia był subsydiowany ze skarbu państwa, otrzymując 2340 rubli rocznie. Dodatkowym źródłem dochodu zakonnic były procenty od kapitału zdeponowanego w Banku Państwowym, które jednak według zachowanych dokumentów nie przekraczały sumy 500 rubli na rok. Klasztor otrzymywał również prywatne dary, m.in. od późniejszego świętego ks. Iwana Siergijewa czy wielkiej księżnej Elżbiety Fiodorowny i innych członków rodziny panującej. Mimo tego szerokie przedsięwzięcia edukacyjne i dydaktyczne monasteru sprawiały, że często wpadał on w długi. W 1912 ich suma wynosiła prawie 6 tys. rubli. W 1898 wizytujący klasztor biskup lubelski Tichon (Biełławin) uznał, iż ihumenia Katarzyna w niewłaściwy sposób zarządza majątkiem monasteru i poinformował o tym fakcie ordynariusza eparchii, arcybiskupa Flawiana. Dowiedziawszy się o tym, igumenia pochodząca z wpływowej rodziny i wysoko ceniona w kręgach cerkiewnych, zażądała od Synodu kary dla młodego hierarchy. Tichon został wyznaczony na biskupa Aleutów i Alaski, kierownika rosyjskiej misji prawosławnej w Stanach Zjednoczonych.
W 1889 w monasterze w Leśnej żyło 60 mniszek. Dysponowały one 394 morgami ziemi; do 1915 areał ten zwiększył się do 1200 dziesięcin. Mimo tego w piśmie do Chełmskiego Konsystorza Duchownego w 1906 ihumenia Katarzyna pisała, że budynki posiadane przez monaster są niewystarczające, część nowicjuszek rezygnuje ze złożenia profesji wieczystej z powodu trudnych warunków materialnych, czy wręcz jest niemożliwym przyjmowanie nowych chętnych do klasztoru z powodu trudności lokalowych. W liście tym ihumenia przedstawiała projekt rozbudowy monasteru, który miał kosztować 51 612,32 rubli. Został on zatwierdzony do realizacji, jednak wybuch I wojny światowej udaremnił jego ukończenie.
Do 1909 monaster stał się jednym z prężniejszych ośrodków żeńskiego życia monastycznego w Imperium Rosyjskim. Żyło w nim blisko 700 zakonnic, zaś w kompleksie klasztornym znajdowało się sześć niezależnych świątyń prawosławnych. Monaster był ważnym celem pielgrzymkowym oraz ośrodkiem pracy dobroczynnej. Zakonnice prowadziły sierociniec dla prawosławnych dziewcząt, aptekę, szpital oraz otwarte dla wszystkich kobiet seminarium pedagogiczne i wyższą szkołę gospodarstwa wiejskiego. Do odejścia z funkcji przełożonej w 1907 i złożeniu ślubów wielkiej schimy ihumenia Katarzyna doprowadziła również do otwarcia ogrodu botanicznego, młyna parowego i fabryki cerkiewnych świec. Zdołała również przekonać władze, by doprowadziły do Leśnej linię kolejową. W społecznej świadomości monaster funkcjonował jako Ławra Leśnieńska, chociaż nie posiadał formalnie tytułu kanonicznego ławry. Szczególną czcią otoczona była Leśniańska Ikona Matki Bożej, przechowywana w jednej z cerkwi klasztornych, oraz ikona św. Atanazego Brzeskiego, w której umieszczono relikwie świętego.
Monaster w Leśnej, podobnie jak wiele innych ośrodków monastycznych powstałych na ziemiach polskich zaboru rosyjskiego w końcu XIX wieku i na początku wieku XX, nie miał ograniczać się do tradycyjnych zadań klasztorów prawosławnych, ale również utrwalać obecność Rosjan na ziemiach polskich i ich przynależność do Imperium Rosyjskiego. Ponadto odgrywał ważną rolę w regionie jako ośrodek dydaktyczny. Mniszki z Leśnej dały początek powstawaniu kolejnych żeńskich monasterów na ziemiach polskich – w Teolinie, Radecznicy, Wirowie i Turkowicach. Z wielkim uznaniem o działalności mniszek wypowiadał się ówczesny arcybiskup lubelski i chełmski Eulogiusz (Gieorgijewski).
W momencie wybuchu I wojny światowej mniszki z Leśnej udały się na bieżeństwo. W 1918, przed ich powrotem, a już po odzyskaniu niepodległości przez Polskę, obiekty klasztorne zostały zajęte przez władze polskie i zwrócone Kościołowi katolickiemu, który ulokował tam klasztor rzymskokatolicki. Zakonnice ze wspólnoty w Leśnej zostały tym samym rozproszone po różnych monasterach w Rosji i poza nią, część trafiła do monasteru Novo Hopovo w Jugosławii. W 1928 ihumenia Nina, pełniąca przed wojną zadania przełożonej wspólnoty, zażądała od Ministerstwa Reformy Rolnej zwrotu zabudowań oraz ziemi, jaka przed I wojną światową była własnością monasteru. Mniszka twierdziła, że pobyt zakonnic w Jugosławii jest tymczasowy, a zamiarem zakonnic jest powrót na ziemie, gdzie dawniej znajdował się ich klasztor. Ihumenia Nina miała za sobą poparcie Warszawsko-Chełmskiego Konsystorza Duchownego, który podkreślał, że władze kościelne nigdy nie ogłosiły likwidacji monasteru. Dopiero 31 lipca 1930 nadeszła odpowiedź z Okręgowego Urzędu Ziemi, który informował o rozparcelowaniu dawnych posiadłości monasterskich w Mariampolu, Bukowicach, Bordziłówce i Leśnej. Tym samym klasztor, choć notowany w dokumentach Polskiego Autokefalicznego Kościoła Prawosławnego jako czynny, nie podjął już działalności.
Tradycję monasteru w Leśnej kontynuuje monaster Leśniańskiej Ikony Matki Bożej w Chavincourt-Provemont (obecnie w jurysdykcji niekanonicznego Rosyjskiego Kościoła Prawdziwie Prawosławnego).

</doc>
<doc id="1818543" url="https://pl.wikipedia.org/wiki?curid=1818543" title="Omdlenia">
Omdlenia



</doc>
<doc id="1818546" url="https://pl.wikipedia.org/wiki?curid=1818546" title="Waybuloo">
Waybuloo

Waybuloo – kanadyjsko-brytyjski serial animowany, emitowany od 7 listopada 2009 na kanale CBeebies. Premiera trzeciej serii serialu odbyła się 8 listopada 2010 roku na kanale CBeebies.
Serial liczy 150 odcinków i został podzielony na 6 serii po 25 odcinków każda.
Opis fabuły.
Kreskówka opowiada o przygodach czwórki przyjaciół – De Li, Nok Tok, Lau Lau i Yojojo, którzy mieszkają w krainie Nara, gdzie panuje szczęście, śmiech i przyjaźń.
Wersja polska.
Serie 1-2.
Piplisiom głosów użyczyli:
Przekład: Leszek Sielicki
Opracowanie wersji polskiej: Cabo
Serie 3-6.
W wersji polskiej wystąpili:
Dialogi:
Realizacja nagrań:
Opracowanie i realizacja wersji polskiej: Studio Tercja Gdańsk
Kontrowersje.
W 2012 roku stacja CBeebies w Wielkiej Brytanii rozpoczęła emisję czwartej serii programu "Waybuloo". Odcinki tego sezonu były krótsze, wsparte narracją Davida Lamba. Te zmiany w serialu sprawiły, iż do BBC wpłynęło 150 skarg od rodziców oburzonych nową formułą. Uważali, że narracja brzmi zbyt sarkastycznie, a sam program przestał relaksować ich dzieci przed snem. Po tym incydencie, telewizja natychmiastowo zmieniła ramówkę, przywracając stare odcinki "Waybuloo". W związku z szybką reakcją rodziców, czwarta seria programu gościła w ramówce brytyjskiego CBeebies tylko przez jeden dzień.

</doc>
<doc id="1818550" url="https://pl.wikipedia.org/wiki?curid=1818550" title="Bielski Koszar">
Bielski Koszar



</doc>
<doc id="1818552" url="https://pl.wikipedia.org/wiki?curid=1818552" title="Abdelsalam El Ghrissi">
Abdelsalam El Ghrissi

Abdelsalam El Ghrissi, znany także jako Abdel Salem Laghrissi (, ur. 5 stycznia 1962 w Al-Kasr al-Kabir) – marokański piłkarz grający na pozycji napastnika.
Kariera klubowa.
Do 1 lipca 1982 jego losy nie są znane, wtedy zasilił FAR Rabat. Grał w tym klubie przez równe 8 lat, ale kolejne trzy lata również nie są znane, aż do czasu, gdy został sprowadzony do Raja Casablanca. Rok później wrócił do FAR Rabat, ale kolejny rok później przeniósł się do klubu, który pozostaje nieznany, tak samo jak kolejne trzy lata jego grania. Z nieznanego klubu zasilił następnie omański Al-Suwaiq i dwa lata później zakończył karierę.
Kariera reprezentacyjna.
W reprezentacji Maroka grał w latach osiemdziesiątych i dziewięćdziesiątych. 
W 1984 uczestniczył w Igrzyskach Olimpijskich w Los Angeles. Na turnieju olimpijskim wystąpił we wszystkich trzech meczach grupowych.
W 1985 roku uczestniczył w zakończonych sukcesem eliminacjach do Mistrzostw Świata 1986. Na finały MŚ jednak nie został powołany. W 1989 roku uczestniczył w przegranych eliminacjach Mistrzostw Świata 1990. W 1993 roku uczestniczył w zakończonych sukcesem eliminacjach do Mistrzostw Świata 1994. Na Mundialu w USA Abdelsalam El Ghrissi wystąpił w meczu z reprezentacją Arabii Saudyjskiej zastępując w 57 min. Nacera Abdellaha.

</doc>
<doc id="1818555" url="https://pl.wikipedia.org/wiki?curid=1818555" title="M48 Patton">
M48 Patton

M48 Patton – czołg średni produkcji amerykańskiej. Zastąpił M47. Większość podstawowych elementów jego konstrukcji pochodzi z poprzednich modeli produkcyjnych M46 oraz M47. M48 konstrukcyjnie stanowi wersję rozwojową M47.
Geneza.
Czołg średni M47 był prowizorium wprowadzonym z wielkim pośpiechem, ponieważ amerykańskie jednostki liniowe biorące udział w wojnie koreańskiej, pilnie potrzebowały zgodnego z duchem czasu wozu bojowego. Wojna pomiędzy komunistyczną Koreą Północną a zorientowaną prozachodnio Koreą Południową wskazywała wyraźnie na konkretne niebezpieczeństwo generalnej konfrontacji Wschód-Zachód, której głównym terenem działań według przewidywań analityków mogły stać się podzielone między dwa bloki ustrojowe tereny Europy. Dlatego celem amerykańskich konstruktorów czołgów było możliwie jak najszybsze opracowanie pojazdu bojowego, który byłby w stanie przeciwstawić się ilościowo liczniejszym czołgom sowieckim. Oprócz wprowadzenia sprawdzonych już rozwiązań, rozwijano istniejące już konstrukcje. Dlatego zaledwie po roku prac zespołu konstruktorów, firma Chrysler zaprezentowała w grudniu 1951 roku pierwsze prototypu przyszłego M48. Ponieważ w tym czasie trwała wojna koreańska, której wynik w tym okresie był nie do przewidzenia, oraz przy całkiem prawdopodobnym wybuchu III wojny światowej, powierzono już w marcu 1951 roku – jeszcze przed ukończeniem prototypów – także kilku innym firmom, m.in. Ford oraz General Motors, produkcję tego nowego czołgu. Pierwsze wyprodukowane pojazdy wykazywały wiele usterek, ponieważ zostały wyprodukowane jeszcze przed zakończeniem samych prób wozu. Około 120 z 900 czołgów M48, które do lipca 1952 roku opuściły hale produkcyjne, okazało się niezdatnymi do służby w jednostkach liniowych i zostały przeznaczone do celów szkoleniowych. Po usunięciu wad w następnych wersjach, M48 okazał się całkiem udaną konstrukcją czołgu średniego.
Do połowy lat dziewięćdziesiątych wszystkie M48 zostały wycofane ze służby w armii amerykańskiej, są jednak jeszcze używane przez wojska innych krajów.
Budowa.
W porównaniu z amerykańskimi czołgami II wojny światowej była to zupełnie nowa konstrukcja, ze znacznie grubszym opancerzeniem oraz o dużo większych gabarytach niż dotychczasowe amerykańskie czołgi średnie. Właśnie wymiary czołgu były jego dużą wadą. Pojazd był niezwykle wysoki (przeszło 3 metry) – o prawie metr więcej niż czołg T-54. Duża wysokość powodowała, że czołg miał wysoko położony środek ciężkości i przez to był stosunkowo wywrotny, a także łatwiejszy do wykrycia, i co za tym idzie również do trafienia. W zamian za to oferował wysoki (jak na czołg) komfort załodze. Minusem M48 wszystkich wersji był brak jakichkolwiek układów stabilizacji uzbrojenia – naprowadzanie działa w obu płaszczyznach odbywało się za pomocą układów elektrohydraulicznych, hydraulicznych (w zależności od wersji), niezależnie od wersji posiadał także możliwość naprowadzania ręcznego. Patton ma najpowszechniej stosowany na świecie układ konstrukcyjny – kadłub został podzielony na trzy części: przedział kierowcy (przednia część), przedział bojowy (środkowa część wozu; w tej części przebywał dowódca wozu, działonowy oraz ładowniczy działa) oraz przedział silnika. Kadłub wykonano metodą spawania z elementów odlewanych i płyt walcowanych, natomiast wieża jest jednoelementowym odlewem ze stali. Ponad działem znajdował się silny reflektor ksenonowy o mocy 1 miliona kandeli. Świecił zarówno światłem białym jak i podczerwonym. Droga wiązki światła była zgodna z osią lufy pojazdu, więc reflektor mógł być wykorzystany do oświetlenia celu nocą lub w czasie niekorzystnych warunków atmosferycznych. Po obu stronach wieży, w pancernych osłonach umieszczono pryzmaty, które stanowiły część optyczną dalmierza.
Wersje.
M48 Patton.
Wbrew wszelkim trudnościom armia Stanów Zjednoczonych zdecydowała się jednak wprowadzić czołg do swojego uzbrojenia, nadając mu w kwietniu 1953 roku oznaczenie "90 mm Gun Tank M48" i nazwę "Patton 48". W tym czasie wyprodukowano już około 900 wozów, dokonując jednocześnie niewielkich zmian oraz eliminując niektóre z problemów konstrukcyjnych. Najważniejszą wadą okazało się jednak bardzo duże zużycie paliwa (wynoszącym do 9 litrów paliwa na 1 km!), wskutek czego zasięg operacyjny wozu wynosił zaledwie 112 km. Jako prowizoryczne rozwiązanie tego problemu zastosowano zamocowanie uchwytów do przewożenia na zewnątrz beczek z paliwem, z oczywistych powodów do tego sposobu można się było uciekać jednak jedynie poza strefą walki. Uzbrojenie główne czołgu stanowiła 90 mm gwintowana armata, wyposażona w przedmuchiwacz lufy. Na początkowych egzemplarzach pojazdu wypróbowywano także rozmaite rodzaje hamulców wylotowych, starając się ograniczyć podmuch podnoszący przy strzale kurz, który zdradzał pozycję wozu. Pierwsze egzemplarze czołgu M48 posiadały hamulec cylindryczny, natomiast późniejsze hamulec w kształcie litery T, którego efektywność pozostawiała jednak wiele do życzenia. Zakończenie lufy armaty miało pozostać jednym z najbardziej charakterystycznych elementów wszystkich kolejnych wersji rozwojowych M48, uzbrojonych w armaty kalibru 90 mm. M48 nie posiadał systemu stabilizacji uzbrojenia, a naprowadzanie armaty w obu płaszczyznach odbywało się za pomocą układów elektrohydraulicznych. Z armaty ogień mógł prowadzić zarówno działonowy, jak i dowódca. Dzięki rezygnacji z czołowego karabinu maszynowego (którego praktycznie nie montowano w konstrukcjach czołgów po zakończeniu II wojny światowej), załoga została zredukowana do czterech osób, powstało też miejsce do przechowywania większej ilości amunicji (60 sztuk dla działa, 5900 sztuk dla km i 500 sztuk dla km plot). Czołg wyposażono w układ ochrony przed skutkami użycia broni masowego rażenia, podgrzewacz przedziału bojowego, układ przeciwpożarowy w przedziale napędowym i urządzenia filtracyjne. 
W trakcie wczesnej produkcji wprowadzono także dodatkowe wolne koło pasowe, umieszczone pomiędzy szóstym kołem nośnym i kołem napędowym, zapobiegające gubieniu gąsienic podczas skrętu, zmieniono kształt błotników na zaokrąglony, zwiększono klapę kierowcy i zmieniono sposób wysuwania mieszczących się tam peryskopów. W sierpniu 1953 roku wprowadzono także całkowicie przeprojektowaną wieżyczkę dowódcy, w której oprócz przyrządów obserwacyjnych umieszczono także karabin maszynowy kalibru .50.
M48C.
W przypadku około 120 egzemplarzy, które zjechały z linii produkcyjnej stwierdzono brak prawidłowej ochrony przed pociskami balistycznymi wskutek błędu w procesie produkcji, przez co czołg nie nadawał się do użycia w walce (sam defekt zlokalizowano w górnej części przedniej płyty pancerza, w okolicy włazu kierowcy). Oznaczono je literą 'C', która została wytłoczona po prawej stronie kadłuba, ponadto w niektórych przypadkach na jego przedniej płycie, pomiędzy osłonami przednich świateł umieszczono doskonale widoczny spaw w kształcie napisu: "NON-BALLISTIC TRAINING TANKS ONLY" lub "TRAINING TANK NON-BALLISTIC". Czołg tej wersji przeznaczony był tylko do celów treningowych.
M48A1.
Pierwszej wersji produkcyjnej czołgu wyprodukowano około 3 tys. egzemplarzy. Czołgi ze zmienionym włazem kierowcy (który został powiększony) i przeprojektowaną wieżyczką dowódcy otrzymały oznaczenie M48A1, w ciągu kolejnych lat do tego standardu doprowadzono wszystkie wozy wcześniejszych serii produkcyjnych. Zamiast odsłoniętego stanowiska karabinu maszynowego, dowódca otrzymał całkowicie obudowaną wieżyczkę obserwacyjną ze zintegrowanym karabinem maszynowym obsługiwanym z wnętrza pojazdu. Oprócz wymienionych zmian ta wersja była wyposażana w nieznacznie zmienione układy przeniesienia napędu, noszące oznaczenia "CD-850-4A" lub "-4B". W trakcie eksploatacji wprowadzono kolejne ulepszenia, zwiększające walory użytkowe pojazdu. Jednym z ważniejszych było zamontowanie nad wylotami spalin płyty osłaniającej. Okazało się bowiem, że gorące spaliny zapiekają podpórkę lufy zablokowanej w położeniu marszowym. Identyczne deflektory zamontowano potem na wcześniej wyprodukowanych czołgach. Jedną z najlepiej widocznych zmian wprowadzonych w tej wersji był też wykonany z grubych prętów kosz doczepiony do tyłu wieży, przeznaczony do przewożenia ekwipunku.
M48A2/M48A2C.
Niezależnie od wprowadzonych zmian i ulepszeń największym problemem czołgu pozostawał jego niewielki zasięg, uzależniony od stosunkowo słabego, a jednocześnie zużywającego bardzo duże ilości paliwa silnika. Wspomniany wcześniej zestaw przewożonych na zewnątrz dodatkowych zbiorników paliwa był, w najlepszym razie, jedynie tymczasowym rozwiązaniem tego problemu. Wyeliminowanie tej wady nie było proste, wiązało się bowiem z całkowitym przeprojektowaniem przedziału silnika i systemu zasilania paliwem. Niejako przy okazji zadbano o zmniejszenie sygnatury cieplnej czołgu, który nawet dla ówczesnych prymitywnych urządzeń pracujących w podczerwieni był świetnie widocznym celem. Armia zdecydowała się zmienić silnik czołgu, mając nadzieję, że zdecydowanie zwiększy to efektywność pojazdu. W październiku 1953 roku rozpoczęto niezwykle szybko postępujące prace badawcze, których celem było zabudowanie w czołgu nowego silnika i układu przeniesienia napędu. Jako docelowe elementy wybrano nowy silnik "Continental AVI-1790-8" i przekładnię "XT-1400". Okazało się, że konieczne było przeprojektowanie tylnej części kadłuba. W trakcie prób armia nie zaakceptowała nowych rozwiązań, podjęto więc decyzję o zamontowaniu innej przekładni – unowocześnionej "CD-850-5". Już zmiana silnika, w którym gaźniki zastąpiono układem wtrysku paliwa, pozwoliła zwiększyć ilość zabieranego paliwa z 757 do 1270 litrów. Zmodyfikowany czołg oznaczono jako M48A2, wprowadzono go do produkcji w 1955 r. W trakcie służby okazało się, że nowy system zasilania paliwem jest tylko nieznacznie oszczędniejszy od poprzedniego, jednak zwiększenie zbiorników paliwa niemal dwukrotnie zwiększyło zasięg operacyjny czołgu. W porównaniu do wcześniejszych egzemplarzy wersji M48A2 miał przebudowany tył kadłuba – zdecydowano się na wprowadzenie podwójnych drzwi pancernych, aby ułatwić dostęp do silnika. Zmiana silnika wymusiła podniesienie górnej płyty nad układem napędowym (okazało się to konieczne dla zapewnienia odpowiedniego chłodzenia). 
Jednocześnie usunięto większość żaluzji z pokrywy silnika, co znacznie zmniejszyło podczerwoną sygnaturę wozu. Ponadto mniejsze gabaryty silnika pozwoliły na przeniesienie wylotu spalin z górnej płyty pancerza na tył czołgu. Bardzo charakterystyczne kształt otrzymała tylna płyta kadłuba, na którą przeniesiono pudełkowate żaluzje przedziału silnikowego. To rozwiązanie zastosowano w kolejnych wersjach, a także w większości wczesnych wersji wozu M60. Kolejną widoczną zmianą w stosunku do wersji wcześniejszej było zmniejszenie liczby rolek napinających z pięciu do trzech (jedynie w wozach przeznaczonych dla korpusu marines wozy M48A2 były produkowane nadal z niezmienioną liczbą rolek). Zmianę tę wprowadzono, aby zmniejszyć wagę pojazdu. Po raz kolejny zmieniono także kształt błotników, których zakończenia w najnowszej wersji były płaskie. M48A2 był pierwszą wersją tego czołgu, w której wyeliminowano praktycznie wszystkie wady, które charakteryzowały egzemplarze wyprodukowane kilka lat wcześniej. W trakcie produkcji egzemplarzy seryjnych dokonano jeszcze jednej istotnej zmiany – na miejsce kłopotliwego dalmierza M13A1 wprowadzono M17C – dowódca do wykonywania dokładnych pomiarów celu otrzymał zbiegający się stereoskopowy dalmierz optyczny, którego działanie było podobne do kamery 35 mm. Poprzez ręczne manipulowanie przyrządami dalmierza, pryzmaty te były obracane, aż do momentu, kiedy obrazy z obu przyrządów zbiegały się w wizjerze dalmierza. Ponieważ dokładna odległość pomiędzy urządzeniami optycznymi była znana, zastosowanie odpowiednich wzorów trygonometrycznych pozwalało obliczyć odległość w metrach pomiędzy pojazdem a celem. Dane te były prezentowane na wskaźnikach dalmierza, a także wprowadzane do komputera balistycznego poprzez obracanie pokrętłem. Komputer balistyczny, jaki został użyty w tym pojeździe był tak naprawdę złożonymi w całość kilkoma niezależnymi od siebie podzespołami urządzeń – wiele danych trzeba było wprowadzać ręcznie, łącznie z parametrami celu oraz typem stosowanego pocisku. Przelicznik następnie łączył dane o odległości do celu z parametrami pocisku (każdy ze stosowanych typów miał różną prędkość wylotową) i przesyłał je do mechanizmów naprowadzających uzbrojenie. Komputer zbierał wprowadzone dane, wykonywał niezbędne obliczenia i w końcu automatycznie regulował ustawienie działa tak, aby pocisk doleciał do celu. Ruch działa odbywał się niezależnie od ustawionego wizjera działonowego, więc mógł on przez cały czas obserwować cel. Zgrana i dobrze przeszkolona załoga (podczas manewrów) była w stanie trafić za pierwszym razem w cel z 90% skutecznością, jednak wymagało to doskonałej komunikacji i pracy zespołowej. Dodatkowo dla tej wersji czołgu przewidziano zamontowanie odrzucanych zbiorników z paliwem, które zwiększały jego zasięg do 400 km. Doświadczona załoga była w stanie zatrzymać pojazd jadący około 30 km/h, namierzyć cel i trafić go z odległości około 1800 metrów w zaledwie 7 sekund. Ten system kierowania ogniem, jak na tamte czasy był jednym z najbardziej zaawansowanych i precyzyjnych. Wersję czołgu, zewnętrznie różniącą się tylko brakiem wolnego koła pasowego, oznaczono jako M48A2C. Produkcja obu tych wariantów czołgu M48 zakończyła się dopiero w 1959 roku.
M48A3 (M48A1E2) (NSN 2350-00-895-9154).
W połowie lat 50. wywiad amerykański zdobył dane na temat nowego radzieckiego czołgu T-54, który pod każdym względem górował nad Pattonami. Nie tylko był silniej uzbrojony, ale miał także lepsze opancerzenie. W związku z wprowadzeniem tego pojazdu do uzbrojenia wojsk ZSRR, armia USA zdecydowała się uruchomić program gruntownej modyfikacji głównego czołgu swoich sił zbrojnych. W jego wyniku skonstruowano czołg podobny do M48 Patton, uzbrojony jednak w armatę 105 mm, posiadający zmienioną wieżyczkę dowódcy, a także nowy silnik diesla AVDS-1790-2. Po wprowadzeniu do produkcji oznaczono go symbolem M60, zakończono także produkcję wozu M48. Nie zaprzestano jednak dalszych modyfikacji tego pojazdu. Silnik zainstalowany w M60 okazał się tak dobry, że zdecydowano o zamontowaniu go w czołgach M48A1. Zaletą takiego rozwiązania było zdecydowane zmniejszenie skłonności do zapłonu silnika napędzanego olejem napędowym, zmniejszenie zużycia paliwa oraz standaryzacja jednostek napędowych w używanych wozach. Pierwsze sześć egzemplarzy rozpoczęło próby w marcu 1960 roku. Miesiąc później nowej wersji pojazdu nadano oficjalne oznaczenie M48A1E1. Miała ona kadłub podobny do wersji M48A2, natomiast w wieży zamontowano armatę 105 mm M68, z którą sprzężono współosiowo karabin maszynowy 7,62 mm. Zainstalowano także system celowniczy z M60, składający się ze stereoskopowego dalmierza, zmodyfikowanego komputera balistycznego i zmienionych przyrządów optycznych. Bez większych zmian pozostawiono natomiast układ jezdny. W wyniku prób okazało się, że tak zmieniony M48 nie tylko niemal dorównywał wozom M60, ale był także najlepszą z dotychczasowych wersji pojazdu M48. Armia podjęła więc decyzję o zmodernizowaniu około 600 sztuk M48A1, jedynie ze względów oszczędnościowych zdecydowano pozostawić starą armatę 90 mm (w magazynach posiadano bardzo duży zapas amunicji do tej armaty). Dwa z sześciu wozów testowych poddano ponownemu przezbrojeniu i nadano im oznaczenie M48A1E2. Dostawy tak zmodyfikowanych czołgów rozpoczęły się w lutym 1963 roku. Ogółem programowi modernizacyjnemu poddano około 600 M48 należących do armii i 419 maszyn korpusu marines. Wozy napędzane silnikami "AVDS-1790-2A" zewnętrznie odróżniały się od maszyn M48A2 dodatkowymi filtrami powietrza i ponownie dodanymi wolnymi kołami pasowymi. Nowa wersja cechowała się także zdecydowanie zwiększonym zasięgiem działania – duże zbiorniki wewnętrzne w połączeniu z dość oszczędną jednostką napędową pozwalały przejechać około 480 km. W trakcie eksploatacji, w wyniku doświadczeń polowych, zwłaszcza wyniesionych z walk w Wietnamie, wprowadzono dalsze ulepszenia, zmieniono m.in. hamulce i system uszczelnienia wieży. Na niektórych pojazdach zamontowano także nowy przyrząd obserwacyjny dowódcy – G-305.
M48A3 (Mod. B).
Dodano opancerzoną ramę żaluzji tylnych drzwi pancernych do komory silnika, a także osłony tylnych świateł pojazdu. Nieznacznie podniesiono także kopułę z włazem dowódcy.
M48A4.
Na początku lat 60. dowództwo armii USA wprowadziło projekt przezbrojenia części czołgów M60 w wieżę pozwalającą na wykorzystanie systemu rakietowego Shillelagh. Gdyby projekt doszedł do skutku, zwolniłyby się bardzo liczne nowe wieże czołgów M60 z wbudowaną w nie armatą 105 mm. Powstał wtedy projekt ich zamontowania na starszych czołgach M48A1, które poddano by jednoczesnej modernizacji do standardu M48A3 za pomocą gotowych zestawów modernizacyjnych. Wykonano dwa prototypy takiej modernizacji, oznaczonej symbolem M48A1E3, po czym po przeprowadzeniu prób zdecydowano o podjęciu modernizacji oznaczonej M48A4. Z powodu trudności we wdrożeniu programu "Shillelagh" do realizacji tej wersji jednak nie doszło. Choć pojazd programu "Shillelagh" ostatecznie wszedł do produkcji, zmiana uzbrojenia starszych M48 została wprowadzona w innym trybie. Nazwy M48A4 praktycznie nie używano w odniesieniu do czołgów amerykańskich. Nazwa M48A4 pojawia się w źródłach w odniesieniu do zmodyfikowanych czołgów Patton użytkowanych w Izraelu. Na początku lat 60. rząd Izraela zabiegał o dostarczenie dużej liczby M48, mających być przeciwwagą dla egipskich i syryjskich T-54. Oficjalnie rząd Stanów Zjednoczonych nie zgodził się na sprzedaż tych wozów, jednak w wyniku tajnej operacji do Izraela dotarło 106 wozów M48A2 i M48A2C2 z RFN. Oczywiście te wozy były gorsze od wyprodukowanych w ZSRR T-54 – miały przede wszystkim słabsze armaty. Poddano je modernizacji polegającej na przezbrojeniu w armaty M66 kalibru 105 mm, jednak do chwili wybuchu wojny w 1967 r. zdołano zmodernizować w ten sposób zaledwie kilka czołgów. Po jej zakończeniu rząd USA zmienił stanowisko w sprawie dostaw broni dla Izraela i państwo to otrzymało blisko tysiąc czołgów M48A2. Armia izraelska zdecydowała wówczas o modernizacji całego posiadanego parku tych maszyn. Zmieniono im silniki (na wysokoprężne "AVDS-1790-2A") i armatę (na 105 mm M66). Wprowadzono zupełnie nową wieżyczkę dowódcy – nowy element był znacznie niższy i bardziej przestronny, wyglądem przypominał nieco wieżyczkę montowaną w pierwszej produkcyjnej serii M48. Wymianie uległ karabin maszynowy montowany na wieży – Izraelczycy zamontowali tam broń kalibru .30, uważając, że jest ona bardziej skuteczna przeciwko celom żywym i nieopancerzonym.
M48A5 (NSN 2350-00-582-5595).
Pierwsza połowa lat 70. przyniosła kolejny kryzys sił pancernych Stanów Zjednoczonych, wywołany trzema czynnikami. Pierwszym z nich było niepowodzenie programu MBT-70, kosztownego zarówno ekonomicznie, jak i politycznie. Drugim były opóźnienia w produkcji czołgu M60A2, natomiast trzecim konieczność wzmocnienia sił pancernych, zwłaszcza w Europie, poważnie uszczuplonych przekazaniem niemal 1000 wozów M48A2 Izraelowi, który musiał uzupełnić straty poniesione w trakcie wojny sześciodniowej i wojny Jom Kipur. Zdecydowano, że najszybszym sposobem uzupełnienia braków będzie doprowadzenie maszyn standardu M48 do standardu M60A1. Tak powstały wóz oznaczono M48A5. Programem modernizacyjnym objęto pozostające w rezerwie sprzętowej czołgi M48, M48A1 i M48A2, a także służące w jednostkach czynnych M48A4. Modernizacja tych ostatnich była stosunkowo prosta, wymagała jedynie wymiany uzbrojenia głównego i zastosowania 11 zestawów części. Inaczej sprawa wyglądała w przypadku przebudowy najstarszych czołgów. W przypadku M48 i M48A1 zmienić należało także silnik (zmodernizowane wozy otrzymały silnik "AVDS-1790-2D"), a co za tym idzie, każdy wóz musiał mieć zmieniony tył kadłuba. W trakcie modernizacji praktycznie wszystkie pojazdy (także te przebudowane wcześniej) otrzymały wiele dodatkowych usprawnień, np. wieżę podobną do tej zmodyfikowanej przez Izraelczyków. Opierając się na doświadczeniach wietnamskich i z wojen bliskowschodnich, karabin maszynowy .50 zamieniono na karabin maszynowy M60D kalibru 7,62 mm. Poza tymi zmianami głównym założeniem była zmiana uzbrojenia głównego na 105 mm armatę M68 (brytyjska armata L7 firmy "Royal Ordnance Factory", produkowana na licencji w Stanach Zjednoczonych), wyposażona w przedmuchiwacz. Ulepszono także system kierowania ogniem. Już na początku 1976 roku M48A5 zaczął trafiać do jednostek rezerwowych i Gwardii Narodowej. Otrzymały go także regularne oddziały wojsk pancernych, ale tylko te stacjonujące w Korei Południowej. Ocenia się, że przebudowie do standardu M48A5 poddano 2069 wozów. Warto też zaznaczyć, że dla niektórych z czołgów modernizowanych do standardu M48A5 była to już trzecia przebudowa.
Wersje specjalistyczne.
M48 AVLB.
Wraz z wprowadzeniem czołgu M48 jako standardowego wyposażenia amerykańskich jednostek pancernych opracowano również na jego podwoziu most samobieżny zbudowany z dwóch części połączanych zawiasami i rozkładanych nożycowo w pionie, posiadający dwa pasy ruchu złączone na sztywno. Hydrauliczne siłowniki umożliwiają szybkie ułożenie i złożenie mostu. Na początku 1961 roku pierwsze składane mosty samobieżne AVLB ("Armoured Vehicle Launched Bridge") zaczęły trafiać do jednostek saperskich. Jako pojazd transportujący wykorzystano podwozie zwykłego czołgu M48, w którym w miejsce wieży zamontowano hydraulicznie sterowane mechanizmy poruszające most. Załoga składała się z kierowcy oraz operatora obsługującego urządzenia sterujące, którzy zajmują stanowiska w umieszczonym z przodu przedziale roboczym wyposażonym w dwie kopuły obserwacyjne. W początkowym okresie użytkowania przy każdej kopule zamontowany był karabin maszynowy kal. 12,7 mm, z których później zrezygnowano powierzając ochronę mostu pojazdom towarzyszącym. Składany most o długości całkowitej 19 metrów został wykonany ze stopów lekkich metali i posiadał masę około 13 t. Mógł zostać ułożony na przeszkodzie o szerokości do 18 metrów, a jego nośność obliczana była na 54 t. Podczas rozkładania mostu najpierw unoszone są do pozycji pionowej obie połowy złączonego zawiasowo przęsła przez hydrauliczny siłownik, następnie następuje swobodne opuszczanie obu części do pozycji poziomej. Dzięki szerokiej podporze całość utrzymuje przy tym równowagę. Cała operacja przebiega w czasie około 3 minut, co skraca czas podczas którego wysoko sterczący most (na wysokość około 10 m) zdradza miejsce przeprawy. Po zakończeniu czynności układania mechanizmy zostają odłączone i pojazd może przejechać na drugą stronę, gdzie operacja zostanie przeprowadzona w odwrotnej kolejności w celu złożenia mostu do dalszego transportu. 
Już od 1983 roku stopniowo zaczęto używać do transportu mostu (oprócz M48) w znacznie większych ilościach podobne podwozie czołgu M60 Patton. Do 1989 roku zostało wprowadzonych na wyposażenie batalionów saperów amerykańskiej armii ponad 1100 samobieżnych mostów czołgowych AVLB.
Sergeant York Division Air Defense Gun System (DIVAD).
Projekt samobieżnego działo przeciwlotniczego opracowany na przełomie lat 70. i 80. XX wieku przez przedsiębiorstwo Ford Aerospace w ramach programu DIVAD ("DIVision Air Defense" – obrona przeciwlotnicza dywizji). Pojazd został zaprojektowany z myślą o zastąpieniu pojazdów przeciwlotniczych M163 VADS i M48 Chaparral jeszcze przed 1985 rokiem. M247 zbudowano na zmodyfikowanym podwoziu czołgu M48A5 Patton i wyposażono w dwie szybkostrzelne armaty przeciwlotnicze Bofors 40 mm L/70 kierowane radarowo. Armaty te były w pełni stabilizowane, więc pojazd mógł prowadzić skuteczny ogień przeciwlotniczy także podczas przemieszczania się. Skuteczny zasięg ostrzału plot wynosił 12500 m, a szybkostrzelność około 600 strz./min. W sumie na pojeździe przewożone było 580 pocisków do armat(HE oraz HE-FRAG przeznaczonymi do zwalczania celów powietrznych oraz AP stosowanymi przeciwko celom naziemnym, opancerzonym); przeładowanie dział zajmowało załodze mniej niż 15 minut. Tak jak czołg M48A5, M247 był wyposażony w system chroniący załogę przed użyciem broni ABC. Pojazd wyposażono w radar śledzący i namierzający cele "Westinghouse AN/APG-68" (który z kolei był zmodyfikowaną wersją radaru użytego w myśliwcach F-16) – jego skuteczny zasięg wynosił około 40 km. Sergeant York był także wyposażony w dalmierz laserowy oraz w cyfrowy system kierowania ogniem. Pancerz kadłuba pojazdu pochodzący z czołgu M48A5 zapewniał przyzwoitą ochronę załodze, także przed małokalibrowymi pociskami przeciwpancernymi, jednak wieża jaką zastosowano chroniła jedynie przed pociskami wystrzeliwanymi z broni ręcznej oraz przed odłamkami pocisków artyleryjskich. Niezadowalające parametry pojazdu (m.in. niewystarczający zasięg uzbrojenia, problemy z radarem naprowadzającym oraz zbyt niska prędkość maksymalna niepozwalająca na współdziałanie z czołgami M1 Abrams i bojowymi wozami piechoty M2 Bradley), a także liczne problemy techniczne doprowadziły do wstrzymania prac nad programem w 1985 roku. Z planowanych 618, łącznie zbudowano jedynie 50 egzemplarzy pojazdu. Wkrótce potem M247 został wycofany z jednostek.
M48DB (M48 Dozer Blade).
Czołg saperski wyposażony w hydraulicznie sterowany lemiesz spycharki M8 lub M8A1 umocowany z przodu pojazdu. Pojazd został zbudowany na podwoziu czołgu M48A2.
M67 „Zippo”.
Wersja czołgu wyposażona w miotacz ognia. Nazwa pochodzi od popularnej marki producenta zapalniczek. Zaprojektowany w latach 1952-1954 na podwoziu czołgu M48 (M48A1, M48A2 lub M48A3) z inicjatywy dowództwa marines. W okresie trwania produkcji, od roku 1955 do (zależnie od źródeł) 1956 lub 1959, z taśm produkcyjnych zjechało 109 czołgów M67, które zasiliły szeregi USArmy oraz marines. Jednak armia Stanów Zjednoczonych używała tego pojazdu na małą skalę i stosunkowo szybko zamieniła je na lżejsze i bardziej mobilne samobieżne miotacze ognia M132.
Czołgiem jaki zdecydowano się zmodyfikować był M48A2. Na kadłubie czołgu zamontowano wieżę z miotaczem ognia M7A1-6, w której dodatkowo wprowadzono kilka zmian. Miotacz ognia mógł być zamontowany w miejscu uzbrojenia głównego lub jako zestaw modyfikacyjny "T-89" (produkowany przez Chryslera) uzbrojenie główne. Zestaw T-89 pozwalał w przeciągu zaledwie 8 godzin, zamienienie standardowej wieży czołgu M48 do standardu odpowiadającemu samobieżnego miotacza ognia M67 (zbiornik z około 1380 litrami mieszanki zapalającej montowano w miejscu zasobników z amunicją dla działa głównego). Tankowanie pojazdu było przeprowadzane przez dwuipółtonową ciężarówkę, którą odpowiednio dostosowano do tego celu, dzięki czemu ograniczenia w zasięgu M67 mogły być w łatwy sposób niwelowane poprzez odpowiednie rozmieszczenie na obszarze działań ciężarówek tankujących. Miotacz ognia umieszczono w atrapie działa kal. 90 mm, w której nawiercono otwory, aby umożliwić dostęp powietrza do zapalanej mieszanki oraz zdejmowaną pokrywę górną, w celu łatwego dostępu do modułu zapalającego. Wymagane było także kilka zmian w zewnętrznym wyglądzie czołgu. Na przykład osłony lamp zostały spłaszczone, a dostanie się do czołgu, było możliwe tylko przez właz dowódcy, gdyż elementy sterujące miotaczem ognia znajdowały się pod włazem ładowniczego, uniemożliwiając jego użycie. Pionowe pole ostrzału mieściło się w zakresie od +45° do –12°. Dysza o średnicy ⅞ cala (ok. 2,22 cm) w połączeniu z podawaniem mieszanki pod ciśnieniem ok. 20 atmosfer skutkowało podawaniem zagęszczonej, palącej się substancji na odległość nawet 255 metrów. Zastosowanie wymiennych dysz o średnicach ⅞ cala (ok. 2,22 cm) i ¾ cala (ok. 1,91 cm), pozwalało podawać (nieprzerwanie) palącą się mieszankę przez odpowiednio 55 i 61 sekund. Załogę czołgu M67 stanowiły trzy osoby. Działonowy obsługiwał miotacz ognia oraz sprzężony z nim karabin maszynowy, umiejscowiony w miejscu analogicznym do wersji podstawowej czołgu. Dowództwo USMC postanowiło zwiększyć możliwości bojowe czołgu M67, poprzez zmodyfikowanie wersji M48A3; M67, które powstały po wprowadzeniu zmian do M4A3 nosiły oznaczenie M67A2. Jednostki marines poddały modernizacji posiadane przez siebie wozy na początku lat 60. M67 szczególnie eksploatowany był podczas konfliktu w Wietnamie. Ostatecznie pozostałe jeszcze w służbie wozy były sukcesywnie wycofywane z jednostek w latach 1972-1974, po opuszczeniu przez marines terenów Wietnamu.
M88, M88A1, M88A2 Hercules.
M88 Recovery Vehicle to wóz zabezpieczenia technicznego opracowany na podwoziu czołgu M48, z jego pomocą uszkodzony sprzęt mógł być odholowany ze strefy działań bojowych do warsztatów na zapleczu w celu dokonania niezbędnych napraw. Z uwagi na standaryzację sprzętu, armia postanowiła oprzeć nowy pojazd na rodzinie czołgów M48 i w kwietniu 1956 roku zamówiła zbudowanie trzech prototypów pojazdu T88 w firmie Bowen-McLaughlin York (BMY), będącej producentem poprzedniego wozu tej klasy M74 ARV. Kadłub wydłużono oraz podwyższono, zabudowując w przedniej części wysoką nadbudówkę. Zwyciężył on w porównaniu z pojazdem bazującym na podwoziu eksperymentalnego czołgu T95 i w lutym 1959 został standaryzowany pod oznaczeniem M88. W 1961 roku rozpoczęto produkcję seryjną. Do 1964 roku dostarczono wojsku 1075 sztuk pojazdów ewakuacyjnych M88. Produkcję jeszcze wznowiono w 1970 roku. W 1972 roku opracowano znacznie ulepszone pojazdy w wersji M88A1 z silnikiem wysokoprężnym AVDS-1790-2DR czołgu M60. Dzięki tej zmianie ich zasięg działania zwiększył się z 360 do 450 km. Od 1975 do 1989 roku 878 pojazdów pierwszej serii zostało przebudowanych do standardu A1 i wyprodukowano 2169 nowych. Konstrukcyjnie M88A1 nie odbiega zbytnio od podobnych pojazdów tego typu. Na zmodyfikowanym podwoziu czołgu M48 zamontowano dość dużą pancerną nadbudowę z umieszczonym z przodu przedziałem załogowym dla czteroosobowej obsługi. W późnych wozach M88A1 dodano także system chroniący załogę przed użyciem broni ABC oraz generator zasłony dymnej, których brakowało we wcześniejszej wersji. Pojazd wyposażony jest w dwie wciągarki o sile uciągu 40 ton, aparaturę do spawania elektrycznego i gazowego, dobrze wyposażony w odpowiednie narzędzia warsztat oraz pompę do tankowania i wypompowywania paliwa w warunkach polowych. Z przodu pojazdu umocowany był hydraulicznie sterowany lemiesz spycharki. W pojeździe zainstalowano także APU, dzięki któremu zasilanie elektryczne i hydrauliczne dla sprzętów wchodzących w wyposażenie wozu było możliwe nawet w przypadku, kiedy silnik maszyny nie pracował. Problematyczny maszt starego typu został zachowany, jednak jego konstrukcja została ulepszona.
Wprowadzenie 60-tonowych czołgów M1 Abrams była dla M88A1 dużym wyzwaniem, gdyż do jego ewakuacji w ciężkim terenie potrzeba było aż dwóch wozów ratowniczych. Ze względu na dużą ilość używanych M88A1, zamiast nowych wozów wprowadzono program zwiększający ich możliwości do wersji M88A2 Hercules ("Heavy Equipment Recovery Combat Utility Lift and Evacuation System"). United Defence przedstawiło w 1994 taką przekonstruowaną wersję z trzyosobową załogą, wzmocnionym opancerzeniem oraz nowym silnikiem diesla o mocy 1065 KM (783 kW). Dzięki nowej hydraulice moc urządzeń dźwigających i pociągowych wzrosła o około 50% – maszt był w stanie unieść po zmianach 35 ton, a siła uciągowa wyciągarki głównej wzrosła do 63504 kg. Nieznacznie zwiększyły się także wymiary wozu: 8,6m × 3,7m × 3,2m, w porównaniu do 8,3m × 3,4m × 3,2m wersji poprzedniej. Poprawiono także działaniu układów: hamulcowego oraz kierowniczego. Postanowiono także zwiększyć ochronę czołgu: dodano ekrany pancerne chroniące gąsienice, a także dano możliwość zamontowania dodatkowych paneli opancerzenia. Wozy w wersji M88A2 produkowane są od 11 lipca 1997 roku.
Użycie bojowe.
Czołgi M48 po raz pierwszy znalazły się w strefie walki latem 1958 roku, w trakcie działań w Libanie, w których wojska Amerykańskie wspierały rząd libański przeciwko powstańcom popieranym przez Syrię. W operacji wzięły udział czołgi M48A1 3. Pułku Pancernego Marines, wspierające działania jednostek amerykańskiego korpusu piechoty morskiej – nie uczestniczyły jednak bezpośrednio w walkach. Po raz kolejny Pattony zastosowano bojowo w grudniu 1964 r., kiedy oddział pancerny marines trafił do wietnamskiego portu Đà Nẵng. Czołgi weszły w skład sił szybkiego reagowania, których zadaniem było przeciwdziałanie infiltracji rejonu przez oddziały Wietkongu. Większe siły pancerne znalazły się w Wietnamie dopiero w marcu i kwietniu następnego roku, po decyzji rządu amerykańskiego, który zdecydował się bardziej aktywnie poprzeć rząd południowowietnamski. Czołgi, które brały udział w operacjach wokół Đà Nẵng, to M48A3. Pierwsze większe starcie z przeciwnikiem miało miejsce w trakcie operacji „Starlite” w połowie sierpnia. Trzy pułki marines, każdy wspierany przez pluton czołgów, okrążyły w pobliżu Chu Lai 1. Pułk Wietkongu. W wyniku operacji oddział komunistyczny praktycznie zniszczono, a w walce nie utracono ani jednego czołgu, choć siedem odniosło uszkodzenia różnego stopnia. Pierwsze starcie udowodniło także, że broń pancerna nadaje się do działań w warunkach wietnamskich. Dowodem na to był jeden z epizodów „Starlite”: pozbawiona osłony piechoty, amerykańska kolumna pancerna została zaskoczona przez wroga w trakcie marszu przez dżunglę. Żołnierze Wietkongu, pomimo przewagi liczebnej i terenowej nie zdołali jednak jej zniszczyć przed nadejściem posiłków.
Konflikt pakistańsko-indyjski.
Pierwsze walki, w których Pattony walczyły w roli, do której je stworzono (przeciwko innym czołgom) miały miejsce w trakcie krótkotrwałej wojny pakistańsko-indyjskiej latem 1965 roku. Indie zaatakowały Pakistan w odwecie za wspieranie przez to państwo separatystów w Kaszmirze. Przeciwko hinduskim kolumnom pancernym ciągnącym w kierunku Lahore skierowała się pakistańska 1. Dywizja Pancerna, wyposażona w czołgi M47 i M48. Jej wozy uderzyły w południową flankę hinduskiego ugrupowania. Atakowi brakowało jednak zdecydowania i impetu, Hindusi zatem mieli czas na przegrupowanie i przygotowanie pułapki. 10 września 1965 r. Pakistańczycy rozpoczęli działania ofensywne, skierowane przeciwko wojskom hinduskim znajdującym się w rejonie Asal Uttar. Pakistańskie M48, nacierające w terenie niesprzyjającym działaniom pancernym (pola ogrodzone murami ograniczającymi widoczność) i bez wsparcia własnej piechoty, zostały zdziesiątkowane ogniem artylerii przeciwpancernej i hinduskich czołgów. Wojska indyjskie zatrzymały także natarcie pakistańskie, którego celem było okrążenie pozycji obrońców. Rankiem następnego dnia na polach wokół Asal Uttar czerniły się wypalone wraki blisko 100 czołgów pakistańskiej dywizji pancernej. Było ich tak dużo, że teren ten nazywano potem "Patton Nagar", czyli „Cmentarzem Pattonów”. Mniej więcej w tym samym czasie inne indyjskie ugrupowanie, w skład którego wchodziła hinduska 1. Dywizja Pancerna, nacierało w rejonie Sijalkot. Celem działania wojsk było wbicie pancernego klina pomiędzy jednostki pakistańskie, broniące tego obszaru. W tym rejonie pakistańskie M48 dokonały prawdziwego pogromu atakujących Hindusów. Bitwa trwała tydzień, zakończyła się odparciem napastników. Straty pakistańskie wyniosły około jednej trzeciej strat hinduskich. Reputacja Pattona poważnie ucierpiała w wyniku starć pancernych wojny pakistańsko-indyjskiej. Obecnie historycy wojskowości są jednak zgodni, że mierne dokonania M48 nie wynikały ze słabości czołgu jako takiego, a były raczej następstwem nieudolnego planowania taktycznego dowódców pakistańskich. Z relacji załóg Pattonów wynika, że jedyne problemy ze sprzętem dotyczyły dalmierzy, których obsługa okazała się zbyt trudna w warunkach bojowych. Problem tkwił jednak w niedostatecznym wyszkoleniu załóg, a nie w sprzęcie.
Wojna sześciodniowa.
Pattony po raz kolejny wzięły udział w walkach w czerwcu 1967 r., podczas ataku izraelskiego skierowanego przeciwko Egiptowi i Syrii. Kilka lat wcześniej Izrael otrzymał ponad 100 czołgów M48A2 od rządu RFN w ramach odszkodowania za II wojnę światową, jednak armia izraelska uznała, że armata 90 mm, w jaką były one wyposażone nie jest dostatecznie dobra przeciwko uzbrojonym w armaty 100 mm czołgom arabskim. W związku z tym rozpoczęto proces przezbrajania posiadanych wozów w armaty 105 mm. Do chwili rozpoczęcia wojny zdołano jednak sformować zaledwie kompanię tak zmodernizowanych wozów. Analiza działań bojowych wykazała natomiast, że nawet niezmodyfikowane Pattony doskonale radziły sobie z teoretycznie silniejszymi czołgami arabskimi. Izraelskie Pattony wykorzystano głównie przeciwko Egiptowi, na półwyspie Synaj, gdzie weszły w skład grupy pancernej "Ugda", dowodzonej przez gen. Jisra’ela Tala, atakującej Strefę Gazy. W trakcie bitwy pod Rafah Pattony gen. Tala walczyły z czołgami IS-3 uzbrojonymi w armaty 122 mm, odnosząc miażdżące zwycięstwo. Po wojnie izraelscy czołgiści podkreślali niezawodność Pattonów, które doskonale się spisały w niezwykle trudnych warunkach klimatycznych panujących na pustyni. Zwycięstwo to należy także rozpatrywać pod kątem dowodzenia Korpusem Pancernym "Israeli Defence Force" ("Tzahal") przez gen. Tala – jego zasługą jest tak wysoka skuteczność izraelskich załóg, które w procesie szkolenia szczególną wagę zwracały na odnajdywanie, identyfikowanie i nakierowywanie ognia na wrogie cele. Młodzi oficerowie wojsk pancernych byli uczeni agresywnego prowadzenia walki i umiejętności podejmowania ryzyka. Odnajdywanie celów było największym priorytetem i dowódcy izraelskich czołgów zazwyczaj dowodzili walką z otwartych włazów wież swoich czołgów przepatrując horyzont w poszukiwaniu wrogich jednostek, przez co niejednokrotnie byli zdolni do oddania pierwszego strzału, zanim jeszcze przeciwnicy zamknięci w kadłubach czołgów zdołali wypatrzyć ich czołgi. Pattony ze swoim nowoczesnym systemem naprowadzania ognia i skutecznym działem szczególnie dobrze spisywały się podczas tego typu działaniach. Armia Izraela do tego stopnia była zadowolona z Pattonów, że po zakończeniu wojny zdecydowała się zastąpić swoje przestarzałe Shermany, właśnie tymi czołgami. Izraelscy czołgiści zwrócili jednak uwagę na wady oryginalnej, wysokiej wieżyczki dowódcy czołgu. W trakcie tej wojny Izraelczycy walczyli także przeciwko Pattonom, bowiem w wozy wersji M48 i M48A1 były uzbrojone jordańskie 40. i 60. Brygady Pancerne. Choć Izrael zabiegał w Jordanii o zachowanie neutralności w konflikcie, król tego państwa, Husajn, zdecydował się włączyć do walki po stronie Egiptu i Syrii. Początkowe uderzenie izraelskie zostało sparowane przez kontratak jordański, jednak w trakcie walk czołgi obrońców w większości zniszczyły silne ataki lotnicze - poza Jordan zdołało wycofać się zaledwie około 20 wozów. Już po zakończeniu walk Izraelczycy stwierdzili, że zdecydowanie najtrudniejszym przeciwnikiem w tej wojnie była armia jordańska. Po zaprzestaniu walk armia Izraela ściągnęła z pobojowisk i wyremontowała wiele jordańskich Pattonów, które weszły potem do służby w izraelskich siłach pancernych.
Wietnam.
Amerykańskie M48 Patton brały także udział w coraz liczniejszych operacjach wojskowych w Wietnamie. Początkowy opór związany z wykorzystaniem broni pancernej w dżungli zanikł po pierwszych operacjach przeprowadzonych z ich udziałem. Wykorzystano je do wspierania piechoty w trakcie przeczesywania baz wroga, działań patrolowych i kontrolnych na drogach, a także obrony własnych baz. W sumie w konflikcie wzięło udział około 600 czołgów. W Wietnamie dość powszechną czynnością było umieszczanie działonowego na górnej płycie pancerza przedziału silnikowego uzbrojonego w karabin M16 lub granatnik M79. Taka pozycja dawała możliwość skuteczniejszej obserwacji pobliskiej okolicy oraz operowanie ogniem w przypadku dostrzeżenia wroga czy zasadzki. W tym miejscu był on stosunkowo dobrze chroniony przed wybuchami min, a w przypadku, kiedy spodziewano się ich na drodze, także ładowniczy oraz dowódca podróżowali w otwartych włazach wieży czołgu. Większość z M48 używanych w Wietnamie miała zamontowany karabin kalibru .50 przy włazie dowódcy. Takie rozwiązanie gwarantowało lepsze pole widzenia, kładzenie ognia, pozwalała na szybsze przeładowanie broni, a także sam karabin maszynowy był mniej podatny na zacięcie (biorąc pod uwagę fakt, że karabin maszynowy M2 montowany w kopule dowódcy umieszczony był tam na boku, co nie było korzystną pozycją dla tej broni). Jednak pomimo wielu zalet, pozycja ta miała jedną zasadniczą wadę – dowódca był wysoce narażony na ogień przeciwnika. Czynnikiem minimalizującym zagrożenie w tym przypadku były ułożone na brzegu wieży worki z piaskiem. Wyrzutniki RPG były wielkim zagrożeniem dla czołgów M48 Patton. Załogi starały się zwiększyć swoje bezpieczeństwo poprzez montowanie na czołgu kombinowanego pancerza, a do tego celu używano między innymi: mat utwardzających PSP, arkuszy blach, przęseł płotów czy fragmentów gąsienic. Ponadto używano także skrzynek (lub kartonów) z racjami żywnościowymi typu C, które przywiązywano do bocznych szyn wieży (było to także praktycznie jedyne miejsce do ich przewożenia, gdyż wolną przestrzeń we wnętrzu czołgu zajmowała głównie amunicja). Niezależnie od stosowanego materiału, głównym zadaniem umieszczonych na pancerzu przedmiotów było doprowadzenie do wcześniejszego wybuchu rakiety granatnika, jeszcze przed pancerzem właściwym. Jeżeli chodzi o amunicję, w jaką najczęściej były zaopatrywane czołgi M48, były to pociski typu HE – sprawdzały się szczególnie dobrze w przypadku niszczeniu umocnień przeciwnika. Pocisk "XM625 Beehive" (ang. „pszczeli ul”; zawierał 9900 niewielkich igieł i okazał się bardzo skuteczny w zwalczaniu nieosłoniętej piechoty) był również pożądany, jednak dostępny w małych ilościach. Pociski z białym fosforem były przydatne, jednak ich przewożenie było niebezpieczne dla załogi, gdyż w przypadku trafienia przez RPG lub po najechaniu na minę miały tendencję do wybuchania we wnętrzu pojazdu, poważnie raniąc przy tym załogę – ze względu na to starano się wymieniać ich zapas możliwie jak najszybciej, np. na pociski HE. Amunicja typu HEAT była raczej niezbyt popularna, jednak zapotrzebowanie na te pociski zwiększyło się znacznie, po użyciu czołgów przez Północny Wietnam pod Ben Het.
W trakcie wojny wietnamskiej miała miejsce tylko jedna walka, w której amerykańskie czołgi walczyły z północnowietnamskimi wozami pancernymi. Było to w marcu 1969 r., kiedy grupa ośmiu czołgów pływających PT-76 i kilku transporterów opancerzonych zaatakowała pod osłoną nocy obóz Sił Specjalnych w Ben Het, w którym stacjonował pluton M48. W trakcie wymiany ognia zniszczono dwa PT-76 i transporter piechoty, natomiast po stronie amerykańskiej nieznacznie został uszkodzony jeden z biorących udział w potyczce Pattonów. Kolejne starcia pancerne w Wietnamie miały miejsce już po wycofaniu amerykańskich wojsk lądowych, wiosną 1972 roku. Wojska Wietnamu Północnego przeprowadziły wówczas ofensywę, w trakcie której wykorzystano liczne czołgi T-54, T-59 i PT-76. Naprzeciw nim stanęły Pattony z armii Wietnamu Południowego. W trakcie walk ani jeden Patton nie został zniszczony przez czołgi wroga, choć dwa pojazdy (jeden czołg M48A3 Patton oraz jeden transporter M113) południowowietnamskiej armii uległy zniszczeniu w wyniku ognia rakiet przeciwpancernych 9M14 Malutka. M48 wchodzące w skład Armii Południowego Wietnamu brały także udział w tzw. "ofensywie Ho Chi Minh" w 1975 roku. W kilku potyczkach południowowietnamskiej armii udało się zniszczyć kilka czołgów T-34 i T-55 Armii Północnego Wietnamu, a nawet spowolnić północnowietnamską ofensywę. Jednakże kiedy kongres Stanów Zjednoczonych wstrzymał transporty z amunicją i paliwem dla Południowego Wietnamu, czołgi amerykańskiej produkcji wkrótce na skutek wyczerpania zapasów zostały porzucone przez swoje załogi, jeszcze w 1975.
Warto nadmienić, że M48, wraz z Centurionami z australijskiego 1, Regimentu Pancernego jako jedyne ze wszystkich czołgów biorących udział w tym konflikcie mogły skutecznie chronić załogi przed minami lądowymi. Były często wykorzystywane do neutralizowania min w obrębie "Highway 19" – dwupasmowej drogi utwardzonej zlokalizowanej w regionie Płaskowyżu Centralnego, pomiędzy An Khe i Pleiku. Konwoje pokonywały tę trasę codziennie w obu kierunkach. Aby zapewnić bezpieczeństwo poruszającym się tamtędy jednostkom, w początkowym okresie pobocze drogi było sprawdzane przez saperów z ręcznymi wykrywaczami min poruszających się pieszo. Z oczywistych względów proces ten był bardzo powolny, a poruszająca się w tym tempie kolumna pojazdów z zaopatrzeniem była szczególnie narażona na atak nieprzyjaciela. Problem ten rozwiązano wykorzystując czołgi M48 jako trały przeciwminowe. Proces oczyszczania drogi nazywany był „Thunder Run”, a wyglądał następująco: M48 ustawiały się w kolumnie po obu stronach dogi, jedną gąsienicą na asfalcie, a drugą na piaszczystym poboczu, gdzie najczęściej umieszczano miny. Następnie pojazdy strzelając z każdej dostępnej broni mknęły do wyznaczonych punktów na drugim końcu drogi, oddalonych od miejsca startu o wiele kilometrów. Kiedy M48 dotarły na miejsce, nie najeżdżając, ani nie trafiając przy tym żadnej miny, drogę uznawano za bezpieczną i umożliwiano konwojom przejazd. W większości przypadków, kiedy M48 najechał na minę w trakcie tej operacji, dochodziło do uszkodzenia zawieszenia (najczęściej utraty jednego lub dwóch kół nośnych) wskutek eksplozji. Niezwykle rzadko dochodziło do uszkodzeń pancerza pojazdu.
Wojna Jom Kipur.
Ostatnie duże walki, w których wzięły dział czołgi M48 Patton, rozegrały się w 1973 roku, w trakcie wojny Jom Kipur. Armia izraelska została zaskoczona zmasowanymi uderzeniami wojsk egipskich i syryjskich, a jej Pattony zdziesiątkowane przez piechotę egipską, wyposażoną w granatniki przeciwpancerne i wyrzutnie rakiet przeciwpancernych Malutka. Egipski atak został ostatecznie powstrzymany przez załogi 170 walczących izraelskich czołgów, po czym Izraelczycy przeszli do ofensywy. Kiedy Izraelczycy kontratakowali napotkali burzę przeciwpancernych pocisków kierowanych "Malutka" i granatów z RPG. Aby zneutralizować zagrożenie ze strony tej broni Izraelczycy musieli uciec się do wystrzeliwania gęstych zasłon dymnych i nawał artyleryjskich – to pozwoliło z kolei piechocie na podejście do okopów nieprzyjaciela i oczyszczenie drogi dla czołgów. Po zakończeniu działań wojennych okazało się, że arabscy napastnicy stracili w trakcie walk około 2500 czołgów, jednak armia izraelska poniosła także olbrzymie straty – uszkodzeniu uległa ok. połowa izraelskich czołgów. Część z nich udało się jednak wyremontować. Analiza działa izraelskich Pattonów wykazała potem, że spisały się one doskonale, walcząc z silniejszymi w teorii czołgami produkcji radzieckiej.
Afryka.
W roku 1987 Maroko zakupiło ze Stanów Zjednoczonych 100 czołgów M48A5, które służyły do tego momentu w "Wisconsin National Guard". Nabyte czołgi zostały użyte przez wojska Maroka na terenie Sahary Zachodniej przeciwko partyzantom Polisario.
Pakistańczycy wykorzystali posiadane przez siebie czołgi M48 Patton podczas bitwy w Mogadiszu. Stanowiły one część konwoju, który udał się w celu podjęcia rannych żołnierzy i ciał poległych z katastrofy śmigłowca.
M48 w Polsce.
We wrześniu 2012 roku armia grecka przekazała Polsce po jednym egzemplarzu czołgów M48 i M60. Czołgi trafią do Muzeum Broni Pancernej Centrum Szkolenia Wojsk Lądowych w Poznaniu.

</doc>
<doc id="1818558" url="https://pl.wikipedia.org/wiki?curid=1818558" title="Jarosław Rola">
Jarosław Rola

Jarosław Rola (ur. 2 marca 1980) – polski sportowiec, paraolimpijczyk uprawiający narciarstwo alpejskie, uczestnik Paraolimpiady w Turynie.
Życiorys.
W wieku siedemnastu lat został porażony prądem z uszkodzonej linii wysokiego napięcia (miał poparzone 90% powierzchni ciała). Uratowano go w Klinice w Siemianowicach Śląskich, jednak utracił możliwość chodzenia. Projektuje i wykonuje sprzęt sportowy dla osób niepełnosprawnych ruchowo. Od 2007 bierze udział w rajdach przeprawowych samochodów terenowych. W roku 2010 będzie brał udział w Paraolimpiadzie w Vancouver, na którą zdobył już wymagane kwalifikacje. Jest konstruktorem m.in. trójkołowego handbike’a górskiego, którego konstrukcja pozwala na zdobywanie górskich szczytów. Jego amortyzowany rower ręczny był pierwszą taką konstrukcją i zapoczątkował rozwój handbike’ów górskich na świecie. Na swoim rowerze Jarosław Rola zdobywał między innymi szczyt Śnieżki (1602 m n.p.m.) i Kilimandżaro (5895 m n.p.m.).
Wyprawy górskie.
Jako pierwsza osoba niepełnosprawna poruszająca się na wózku, w 2006 roku zdobył szczyt Śnieżki na specjalnie zaprojektowanych przez siebie rowerze. W 2008 roku brał udział w wyprawie na Kilimandżaro, również na rowerze swojej konstrukcji (wspierała go Fundacja Anny Dymnej).

</doc>
<doc id="1818560" url="https://pl.wikipedia.org/wiki?curid=1818560" title="El Arbi Hababi">
El Arbi Hababi

El Arbi Hababi (ur. 12 sierpnia 1967) – marokański piłkarz grający na pozycji pomocnika.
Kariera klubowa.
El Arbi Hababi podczas kariery piłkarskiej występował w Olympique Khouribga.
Kariera reprezentacyjna.
W reprezentacji Maroka grał w latach dziewięćdziesiątych. 
W 1993 roku uczestniczył w zakończonych sukcesem eliminacjach do Mistrzostw Świata 1994.
Na Mundialu w USA El Arbi Hababi wystąpił we wszystkich meczach grupowych Maroka z reprezentacją Arabii Saudyjskiej, reprezentacją Holandii i reprezentacją Belgii.
W 1996 i 1997 roku uczestniczył w zakończonych sukcesem eliminacjach do Mistrzostw Świata 1998. Na finały nie został jednak powołany.

</doc>
<doc id="1818562" url="https://pl.wikipedia.org/wiki?curid=1818562" title="Pilis">
Pilis

 
Może również chodzić o:

</doc>
<doc id="1818566" url="https://pl.wikipedia.org/wiki?curid=1818566" title="Salahdine Hmied">
Salahdine Hmied

Salahdine Hmied (ur. 1 września 1961) – marokański piłkarz grający na pozycji bramkarza.
Kariera klubowa.
Salahdine Hmied w czasie kariery piłkarskiej grał w FAR Rabat.
Kariera reprezentacyjna.
W reprezentacji Maroka Salahdine Hmied grał w latach osiemdziesiątych.
W 1984 uczestniczył w Igrzyskach Olimpijskich w Los Angeles. Na turnieju olimpijskim był rezerwowym i nie wystąpił w żadnym meczu grupowym.
W 1986 roku uczestniczył w Mistrzostwach Świata 1986 w Meksyku.
Na Mundialu był rezerwowym i nie wystąpił w żadnym spotkaniu.

</doc>
<doc id="1818567" url="https://pl.wikipedia.org/wiki?curid=1818567" title="Abdullah Baba Fatadi">
Abdullah Baba Fatadi

Abdullah Baba Fatadi (ur. 2 listopada 1985 w Lagos) – piłkarz bahrajński pochodzenia nigeryjskiego grający na pozycji pomocnika.
Kariera klubowa.
Fatadi urodził się w nigeryjskim Lagos. W młodym wieku wyemigrował do Bahrajnu i tam też rozpoczął karierę piłkarską w klubie Al-Najma SC. W 2002 roku zadebiutował w jego barwach w bahrajńskiej Premier League. W Al-Najma grał przez 2 lata. W 2004 roku został piłkarzem Al-Ahli Manama i tam także występował przez 2 sezony. Latem 2006 roku został piłkarzem Al-Muharraq Sports Club. W 2007 i 2008 roku wywalczył z nim mistrzostwo Bahrajnu. Inne sukcesy, które osiągnął z Al-Muharraq, to: zdobycie Pucharu Bahrajnu w 2008 roku, Puchar Korony Księcia Bahrajnu w 2008 roku i zwycięstwo w AFC Cup w 2008 roku.
Latem 2008 roku Fatadi przeszedł do katarskiego Al-Kharitiyath. Po roku gry w Q-League odszedł do szwajcarskiego Neuchâtel Xamax. 18 lipca 2009 roku zadebiutował w Super League w wygranym 3:0 domowym meczu z FC Zürich. W 2010 przez pół roku grał w Al-Ittihad Kalba, a następnie przeszedł do Al-Qadisiyah al-Khobar.
Kariera reprezentacyjna.
W reprezentacji Bahrajnu Fatadi zadebiutował w 2007 roku. W tym samym roku został powołany przez selekcjonera Milana Máčalę do kadry na Puchar Azji 2007. W meczach kwalifikacji do mistrzostw świata w RPA strzelił 2 gole: z Malezją (4:1) i z Katarem (1:1).

</doc>
<doc id="1818573" url="https://pl.wikipedia.org/wiki?curid=1818573" title="Wendy Young">
Wendy Young

Wendy Young (ur. 18 marca 1984 w Adelajdzie) – australijska lekkoatletka, specjalizująca się w skoku o tyczce.
Osiągnięcia.
W 2002 Young reprezentowała swój kraj podczas mistrzostw świata juniorów w Kingston. 14. miejsce w eliminacjach nie dało jej awansu do finału.

</doc>
<doc id="1818574" url="https://pl.wikipedia.org/wiki?curid=1818574" title="K-1 World Grand Prix 2007 Final 16">
K-1 World Grand Prix 2007 Final 16

K-1 World Grand Prix 2007 Final 16 ("FieLDS K-1 World Grand Prix 2007 in Seoul Final 16") – gala eliminacyjna cyklu K-1 World GP. Wyłoniła ona ośmiu zawodników, którzy walczyli o mistrzostwo K-1 WGP podczas grudniowego Finału K-1 World GP 2007.
Walki.
Walki otwarcia (3x3 min):
Walka dodatkowa (3x3 min Ext.1R):
Walki Final 16 (3x3 min. Ext.2R):

</doc>
<doc id="1818576" url="https://pl.wikipedia.org/wiki?curid=1818576" title="Hofmannsthal">
Hofmannsthal

Hofmannsthal:

</doc>
<doc id="1818577" url="https://pl.wikipedia.org/wiki?curid=1818577" title="Herb gminy Dzierżoniów">
Herb gminy Dzierżoniów

Herb gminy Dzierżoniów przedstawia w polu błękitnym postać Matki Boskiej z Dzieciątkiem Jezus, w szatach złotych, ukoronowaną, trzymającą w prawicy berło, stojącą na pagórku złotym między dwoma takimiż kłosami, z których prawy w lekki skos, zaś lewy w lekki lewy skos.
Starszy herb gminy miał zamiast pagórka złotego trójwzgórze zielone, na którym znajdowało się ostrze radła.
Symbolika.
Herb nawiązuje do Matki Boskiej Kiełczyńskiej, która wedle legendy obrała sobie Górkę Kiełczyńską jako miejsce wybudowania kościoła jej poświęconego. Kłosy symbolizują rolnictwo.
W dawnym herbie trójwzógrze nawiązywało do ukształtowania terenu gminy. Jego zielona barwa symbolizowała lokalną florę.
Historia herbu.
Herb gminy obowiązujący do 2009 roku łamał zasadę alternacji heraldycznej umieszczeniem zielonego trójwzgórza w błękitnym polu. Ponadto jego rysunek był zbyt złożony. Nowy herb przyjęto 27 sierpnia 2009, po pozytywnym zaopiniowaniu projektu przez Komisję Heraldyczną.

</doc>
<doc id="1818582" url="https://pl.wikipedia.org/wiki?curid=1818582" title="Wilbo">
Wilbo

Wilbo – polska spółka akcyjna zajmująca się produkcją i sprzedażą konserw rybnych ("Neptun" i "Przysmak"), owoców morza i ryb mrożonych ("DalPesca").
Historia.
Prowadzona przez Wilbo S.A. działalność gospodarcza jest kontynuacją działalności prowadzonej przez Dariusza Bobińskiego i Waldemara Wilandta od 1987 roku. W czerwcu 1987 roku została podpisana umowa spółki cywilnej pod nazwą Wilbo.
Do końca 1988 roku spółka nie podjęła działalności prowadząc inwestycję – budowę wytwórni kwasu cytrynowego. W wyniku sprowadzenia bezcłowego kwasku z Chin pozostało tzw. „muzeum kwasku” w „kolebce” firmy we Władysławowie. Później zaczęto produkować szampon i płyn do naczyń oraz ketchup w tubce. 
W wyniku kolejnych zmian w lipcu 1992 roku zgodnie z wpisem do ewidencji działalności gospodarczej zarejestrowano nową nazwę spółki „Zakłady Rybne Wilbo”.
Podstawowy przedmiot działalności spółki obejmował przetwórstwo i handel.
W marcu 1991 roku Wilbo uruchomiło produkcję konserw rybnych i przetworów rybnych.
W maju 1994 roku Wilandt i Bobiński nabyli od przedsiębiorstwa państwowego „Zakłady Rybne” w Gdyni w likwidacji nieruchomość położoną w Gdyni przy ul. Hutniczej.
Jednocześnie od Pomorskiego Banku Kredytowego spółka nabyła urządzenia i maszyny zaś od Banku Komunalnego w Gdyni zapasy surowców, półproduktów oraz produktów gotowych.
W 1994 roku nazwa firmy została zmieniona na "Wilbo Seafood Sp. z o.o." Spółka rozpoczęła tworzenie własnej sieci sprzedaży poprzez utworzenie stałych przedstawicielstw w Krakowie, Warszawie, Poznaniu. W 1995 roku rozbudowywała swoją bazę produkcyjną, między innymi poprzez zakup nieruchomości położonej w Gdyni przy ul. Przemysłowej, gdzie uruchomiono produkcję konserw mięsnych.
W kwietniu 1997 roku spółka została przekształcona w spółkę akcyjną, przy czym wszyscy dotychczasowi wspólnicy objęli akcje w nowej spółce. Kapitał akcyjny spółki w chwili przekształcenia wynosił 6,7 mln zł, później wzrósł do 16,2 mln zł.
W 1998 roku spółka zadebiutowała na warszawskiej Giełdzie Papierów Wartościowych.
W 1999 roku zmieniono firmę na "Wilbo Spółka akcyjna".
W 2002 roku Wilbo SA przejęła spółkę Dal Pesca SA. 
W grudniu 2018 r. zawieszono obroty akcjami spółki na GPW.

</doc>
<doc id="1818590" url="https://pl.wikipedia.org/wiki?curid=1818590" title="Rachael Dacy">
Rachael Dacy

Rachael Dacy (ur. 10 listopada 1976) – australijska lekkoatletka, specjalizująca się w skoku o tyczce.

</doc>
<doc id="1818591" url="https://pl.wikipedia.org/wiki?curid=1818591" title="Rachel Dacy">
Rachel Dacy



</doc>
<doc id="1818592" url="https://pl.wikipedia.org/wiki?curid=1818592" title="Typologia fibul według Oscara Almgrena">
Typologia fibul według Oscara Almgrena

Typologia fibul według Oscara Almgrena – klasyfikacja fibul z okresu wpływów rzymskich, dokonana przez szwedzkiego badacza Oscara Almgrena. Przydatna archeologom przede wszystkim w datowaniu oraz klasyfikacji obiektów wykopaliskowych, a także stanowisk. 
Powstanie typologii.
Zapoczątkowana i opracowana przez Oscara Almgrena, profesora archeologii na Uniwersytecie w Uppsali w 1897 roku, opublikowana została pt. "Studien über nordeuropäische Fibelformen der ersten nachchristlichen Jahrhunderte, mit Berücksichtigung der provinzialrömischen und südrussischen Formen". W swym zasadniczym kształcie pozostaje aktualna do dziś, podobnie jak dopełniająca ją typologia fibul według Józefa Kostrzewskiego, która odnosi się do okresu lateńskiego (typologia Almgrena oparta jest na znacznie bogatszym materiale).
Poszczególne grupy i serie.
Badacz wyróżnił siedem głównych grup, w obrębie których ponadto wyodrębnił serie (rzadkie fibule nie należą do żadnej z grup ani serii). Każdy typ zapinki opatrzony jest osobnym numerem (pierwsze dziewięć fibul zawartych jest również w typologii Józefa Kostrzewskiego). 

</doc>
<doc id="1818593" url="https://pl.wikipedia.org/wiki?curid=1818593" title="Daxue Shan">
Daxue Shan

Daxue Shan () – pasmo górskie w południowo-zachodnich Chinach, w prowincji Syczuan, najwyższe w Hengduan Shan. Rozciąga się na długości ok. 200 km, najwyższym szczytem jest Gongga Shan (7556 m n.p.m.). Porośnięte jest lasami iglastymi i górskimi stepami. W najwyższych partiach występują lodowce górskie.

</doc>
<doc id="1818594" url="https://pl.wikipedia.org/wiki?curid=1818594" title="Gongga Shan">
Gongga Shan

Gongga Shan (chin. trad. 貢嘎山, chin. upr. 贡嘎山, pinyin "Gònggá Shān"), także Minya Konka (tyb. མི་ཉག་གངས་དཀར་རི་བོ་, Wylie "mi nyag gangs dkar ri bo", ZWPY "Mi'nyâg Gong'ga Riwo") – najwyższy szczyt w pasmie Daxue Shan, w południowo-zachodnich Chinach, w prowincji Syczuan. Wznosi się na 7556 m n.p.m. Pod względem wysokości jest to 41. szczyt Ziemi. Jest też najbardziej wysuniętym na wschód siedmiotysięcznikiem i trzecim co do wysokości szczytem, który nie leży w Karakorum lub Himalajach. 
Pierwszego wejścia na szczyt dokonali w 28 października 1932 roku Terris Moore i Richard Burdsall z USA.

</doc>
<doc id="1818598" url="https://pl.wikipedia.org/wiki?curid=1818598" title="Helan Shan">
Helan Shan

Helan Shan () – pasmo górskie w północnych Chinach, na północny zachód od miasta Yinchuan, na granicy regionów Mongolia Wewnętrzna i Ningxia. Rozciąga się na długości ponad 250 km i oddziela zachodnią część zakola Huang He od pustyni Ałaszan. Najwyższy szczyt wznosi się na wysokość 3556 m n.p.m. Pasmo zbudowane jest z prekambryjskich gnejsów oraz paleozoicznych wapieni i łupków. Zbocza pasma są strome i silnie rozczłonkowane. U podnóży dominuje krajobraz pustynny, zaś w wyższych partiach – stepowy. Na stokach północnych i północno-zachodnich występują lasy iglaste.

</doc>
<doc id="1818600" url="https://pl.wikipedia.org/wiki?curid=1818600" title="Aino Aaltonen">
Aino Aaltonen

Aimo Anshelm Aaltonen (ur. 10 grudnia 1906 w Parainen, zm. 21 września 1987 w Helsinkach) – działacz fińskiego ruchu robotniczego; od 1927 członek KPF; 1935–44 więziony za działalność komunistyczną; 1944–67 członek Biura Politycznego i KC KPF. W latach 1944–45 i 1948–66 przywódca partii. Na XIV Zjeździe KPF zastąpił go Arne Saarinen. 
Uczestniczył w obradach XX Zjazdu KPZR w 1956. W 1968 został usunięty z Biura Politycznego KPF.

</doc>
<doc id="1818605" url="https://pl.wikipedia.org/wiki?curid=1818605" title="Komedia zagrożenia">
Komedia zagrożenia



</doc>
<doc id="1818607" url="https://pl.wikipedia.org/wiki?curid=1818607" title="Katrina Miroshnichenko">
Katrina Miroshnichenko

Katrina Miroshnichenko (ros. Екатерина Мирошниченко, "Jekatierina Miroszniczenko"; ur. 12 stycznia 1986) – australijska lekkoatletka, specjalizująca się w skoku o tyczce. Do 23 lutego 2004 reprezentowała Rosję.

</doc>
<doc id="1818613" url="https://pl.wikipedia.org/wiki?curid=1818613" title="Towarzystwo Gimnastyczne „Sokół” w Jarosławiu">
Towarzystwo Gimnastyczne „Sokół” w Jarosławiu

Towarzystwo Gimnastyczne ,Sokół’’ w Jarosławiu powstało 20 marca 1889. Celem towarzystwa było podniesienie sprawności fizycznej społeczeństwa polskiego i umacnianie w nim ducha narodowego. Cenzusem było posiadanie obywatelstwa polskiego i bycie osobą pełnoletnią. W 1892 rozpoczęto starania o budowę własnej siedziby.
W 1898 powołano Komisję Budowy Gmachu, w skład której weszli: dr Władysław Grabowski, dr Adolf Dietzius, dr Władysław Jahl i inżynier miejski – Stanisław Pobóg Rutkowski. W 1900 budynek był już gotowy. W 1910 wybrano nowy Zarząd. Z chwilą wybuchu I wojny światowej został Powiatowy Komitet Narodowy w skład którego wszedł Kazimierz Missona. W sierpniu 1914 zorganizowano oddział zbrojny złożony z członków polowych drużyn sokolich z Jarosławia, Pruchnika, Radymna i Sieniawy, który pod kierunkiem Serafina Dobrzańskiego, Leopolda Leichfrieda i Batyckiego odbywał szkolenia z członkami Drużyn Bartoszowych z: Jarosławia, Bystrowic, Muniny, Rokietnicy, Skołoszowa i Tuczemp.
W 1921 roku doszło do zjednoczenia sokolstwa z trzech zaborów. Powstał Związek Towarzystw Gimnastycznych "Sokół" w Polsce. Wszystkie Towarzystwa podzielono na Okręgi, które łączyły się w Dzielnice. Towarzystwo Gimnastyczne w Jarosławiu znalazło się w dzielnicy małopolskiej i stało na czele okręgu I jarosławskiego. 
Miały tu też siedziby drużyny harcerskie – męska, kierowana przez Kazimierza Skarbowskiego, i żeńska, kierowana przez Kazimierę Wodzińską. W 1923 roku zapadła decyzja budowy stadionu. 25 maja 1925 roku odbyło się otwarcie i poświęcenie stadionu „Sokoła”.
Towarzystwo odegrało dużą rolę w życiu narodowym i kulturowym Jarosławia. W 1929 zawiązał się stały amatorski zespół teatralny pod nazwą ,Koło dramatyczne’’ kierowane przez druha Stanisława Tadeusza Zielińskiego, a po jego odejściu przez Z. Nowasa.
W 1947 nastąpił likwidacja Towarzystwa Gimnastycznego „Sokół”.

</doc>
<doc id="1818615" url="https://pl.wikipedia.org/wiki?curid=1818615" title="Mauricio Alberto Serna">
Mauricio Alberto Serna



</doc>
<doc id="1818621" url="https://pl.wikipedia.org/wiki?curid=1818621" title="Typ Bremen (tramwaje w Szczecinie)">
Typ Bremen (tramwaje w Szczecinie)

Nordwaggon Bremen – tramwaje produkowane dla przedwojennego Szczecina w latach 1925-1935. Obecnie w Szczecinie użytkowany jest jeden zabytkowy tramwaj Bremen o numerze bocznym 144. Został on odbudowany w roku 2001 i wykorzystywany był na wakacyjnej linii turystycznej 0. Obecnie stanowi eksponat szczecińskiego Muzeum Techniki i Komunikacji.

</doc>
<doc id="1818623" url="https://pl.wikipedia.org/wiki?curid=1818623" title="Alxa Gaoyuan">
Alxa Gaoyuan

Alxa Gaoyuan, Alashan, Ałaszan () – pustynna wyżyna w północnych Chinach, w zachodniej części regionu autonomicznego Mongolia Wewnętrzna oraz północnej części prowincji Gansu. Stanowi zachodni fragment Równiny Wschodniomongolskiej. Od zachodu ograniczona jest masywem Mazong Shan, od wschodu pasmem Helan Shan, od południa pasmami Heli Shan i Longshou Shan, na północy dochodzi aż do granicy z Mongolią. Wznosi się na wysokość 900-1300 m n.p.m. Występują na jej obszarze pustynie piaszczyste, żwirowe i kamieniste. Przez wyżynę przepływa rzeka Ruo Shui, która zasila jeziora Gaxun Nur i Sogo Nur. Wzdłuż jej brzegów ciągną się bujnie porośnięte trawą pastwiska.

</doc>
<doc id="1818638" url="https://pl.wikipedia.org/wiki?curid=1818638" title="Ryszard Olesiński (muzyk)">
Ryszard Olesiński (muzyk)

Ryszard Zbigniew "Placho" Olesiński (ur. 11 listopada 1954) – polski gitarzysta rockowy. W latach 1980-86 oraz 1991-2003 występował w zespole Maanam. Brał udział w nagraniu większości albumów studyjnych i wszystkich ścieżek koncertowych zespołu. Kompozytor i współkompozytor utworów: „España Forever”, „To tylko tango”, „Przerwa na papierosa”, „Miłość jest jak opium”, „Polskie ulice”, „An-24 Antonow”, „Dobranoc Albert”, „Kminek dla dziewczynek” cz. I i II, „Placho Chicago Blues”.
Wywodzi się z krakowskiej grupy muzycznej "Piknik", z której wraz z bratem Krzysztofem Olesińskim (gitarzysta basowy w składzie zespołu w latach 1980-1981, 1992-2003) przeszedł do Maanamu. Występował również z Tadeuszem Nalepą.
W 2003 r. – wraz z resztą muzyków (Krzysztofem Olesińskim i Pawłem Markowskim, perkusistą) – rozstali się z duetem Kora i Marek Jackowski.
W 2005 r. bracia "Olesińscy" założyli własną "Grupę Ex", jednak jak dotąd nie ukazał się nagrany kilka lat temu (we współpracy z wokalistą "A. Kozłowskim", pianistą "D. Wanią", perkusistą "W. Fedkowiczem" i gitarzystą "P. Hebdą") materiał.

</doc>
<doc id="1818640" url="https://pl.wikipedia.org/wiki?curid=1818640" title="Cortinarius anthracinus">
Cortinarius anthracinus



</doc>
<doc id="1818642" url="https://pl.wikipedia.org/wiki?curid=1818642" title="Qilian Shan">
Qilian Shan

Qilian Shan (także "Nan Shan" 南山; hist.: "Góry Richthofena"; chin. upr.: 祁连山; chin. trad.: 祁連山; pinyin: "Qílián Shān") – góry w północnych Chinach, we wschodnim przedłużeniu gór Ałtyn-Tag, o długości ok. 800 km i średniej wysokości 4000 m. Najwyższy szczyt ma wysokość 5547 m n.p.m. Góry zbudowane z łupków krystalicznych, piaskowców, granitów i wapieni. W części zachodniej przeważa roślinność stepowa, natomiast w części wschodniej lasy iglaste, występują lodowce.

</doc>
<doc id="1818643" url="https://pl.wikipedia.org/wiki?curid=1818643" title="Nan-szan">
Nan-szan



</doc>
<doc id="1818644" url="https://pl.wikipedia.org/wiki?curid=1818644" title="Góry Richthofena">
Góry Richthofena



</doc>
<doc id="1818648" url="https://pl.wikipedia.org/wiki?curid=1818648" title="Tracey Shepherd">
Tracey Shepherd

Tracey Shepherd (ur. 29 czerwca 1969) – australijska lekkoatletka, specjalizująca się w skoku o tyczce.

</doc>
<doc id="1818649" url="https://pl.wikipedia.org/wiki?curid=1818649" title="Dolina Białego Potoku">
Dolina Białego Potoku

Dolina Białego Potoku (słow. "dolina Bieleho potoka") – niewielka dolina o długości ok. 1,5 km stanowiąca zachodnią odnogę Doliny Jaworowej ("Javorová dolina") w słowackiej części Tatr Wysokich. Wylot Doliny Białego Potoku znajduje się prawie przy samej Jaworzynie Tatrzańskiej ("Tatranská Javorina").
Topografia.
Dolina Białego Potoku graniczy:
Opis.
Dolina Białego Potoku biegnie od samej Jaworzyny Tatrzańskiej na południowy zachód i wcina się w północne stoki Karczmarskiego Wierchu. Największym ciekiem wodnym tej doliny jest Biały Potok ("Biely potok"), od którego dolina wzięła swoją nazwę. Biały Potok wpadał niegdyś do Jaworowego Potoku ("Javorinka"), jednak obecnie ujęty jest w sztuczną młynówkę i kończy się obok kościółka św. Anny znajdującego się w Jaworzynie Tatrzańskiej. Dolina Białego Potoku jest w większości porośnięta lasem. Jej górna część zwie się Konciną ("Končina"), a jej zbocze na północno-wschodnich stokach Gombosiego Wierchu nosi nazwę Gajnica ("Gojnica"). Dolina Białego Potoku nie jest dostępna dla turystów, gdyż objęta jest obszarem ochrony ścisłej i nie prowadzą nią szlaki turystyczne.

</doc>
<doc id="1818650" url="https://pl.wikipedia.org/wiki?curid=1818650" title="Aparat skrzynkowy AB">
Aparat skrzynkowy AB

Aparat skrzynkowy AB – przyrząd służący do badania kąta tarcia wewnętrznego, kohezji oraz do wyznaczania wytrzymałości gruntu na ścinanie. Do badania wykorzystuje się próbki gruntu o nienaruszonej strukturze (NNS). Przyrząd składa się z dwóch skrzynek o tych samych wymiarach, połączonych ze sobą jednym bokiem, tworząc skrzynkę o wymiarach 6 cm × 6 cm × 2 cm. Jedna ze skrzynek jest przytwierdzona na stałe do przyrządu, natomiast druga, ruchoma, służy do ścinania gruntu.

</doc>
<doc id="1818654" url="https://pl.wikipedia.org/wiki?curid=1818654" title="Chas Chandler">
Chas Chandler

Chas Chandler, właśc. Bryan James Chandler (ur. 18 grudnia 1938 w Newcastle upon Tyne, zm. 17 lipca 1996) – angielski muzyk, menedżer i producent muzyczny. Po odejściu z The Animals, gdzie występował w latach 1963 – 1966 został menedżerem i producentem muzycznym. To on wraz z Lindą Keith (wówczas dziewczyną Keith Richardsa) „odkrył” Jimiego Hendrixa w jednym z nowojorskich klubów, ściągnął go do Anglii i początkowo kierował karierą muzyka. Jednak w 1968 roku wycofał się definitywnie sprzedając udziały w The Jimi Hendrix Experience drugiemu z udziałowców - Michaelowi Jeffreyemu.

</doc>
<doc id="1818656" url="https://pl.wikipedia.org/wiki?curid=1818656" title="Hydrochoerinae">
Hydrochoerinae



</doc>
<doc id="1818658" url="https://pl.wikipedia.org/wiki?curid=1818658" title="Heidekrautbahnmuseum">
Heidekrautbahnmuseum

Heidekrautbahnmuseum – społeczne muzeum kolejnictwa w Basdorf, związane z linią kolejową "Heidekrautbahn", która znajduje się na północ od Berlina i łączy stolicę Niemiec z Groß Schönebeck w Brandenburgii. Stacja Basdorf ma charakter węzłowy – krzyżują się tutaj linie ze stacji Berlin-Karow, Groß Schönebeck, Liebenwalde i Berlin-Rosenthal. 
Historia i ekspozycja.
Muzeum zarządzane jest przez towarzystwo miłośników kolei z Berlina – "Berliner Eisenbahnfreunde e. V. ", które od 1 września 1990 prowadziło przewozy turystyczne na linii "Heidekrautbahn". Samo muzeum otwarto w 1996, w nieczynnych obiektach lokomotywowni w Basdorf. 
Tabor kolejowy (lokomotywy i wagony) prezentowane są w budynkach lokomotywowni. Oprócz tego na terenie placówki zobaczyć można urządzenia zabezpieczenia ruchu kolejowego, urządzenia sterowania ruchem, części maszyn zapleczowych, tabliczki firmowe producentów taboru i maszyn, tablice stacyjne oraz kierunkowe i inne eksponaty związane z kolejnictwem, a zwłaszcza z okolicami Berlina i samą linią "Heidekrautbahn". Dużą atrakcją jest niewielka pętla kolei ogrodowej, uruchamiana w dni większej frekwencji zwiedzających. Tabor tej kolei posiada własną, niezależną lokomotywownię.
Wstęp do lokomotywowni jest płatny, zwiedzanie eksponatów na zewnątrz – nie. Kwoty z biletów przekazywane są na renowację taboru.
Zestawienie taboru.
W muzeum oglądać można następujący tabor (według nomenklatury niemieckiej):

</doc>
<doc id="1818665" url="https://pl.wikipedia.org/wiki?curid=1818665" title="Leonor Silveira">
Leonor Silveira

Leonor Silveira, właśc. Leonor da Silveira Moreno de Lemos Gomes (ur. 28 października 1970 w Lizbonie) – portugalska aktorka filmowa.
Życiorys.
Studiowała na Uniwersytecie Lizbońskim. Jest ikoną twórczości reżysera Manoela de Oliveiry. Występowała też w filmach takich reżyserów jak: João Botelho, Joaquim Pinto i Vicente Jorge Silva.
Zasiadała w jury sekcji „Cinéfondation” na 62. MFF w Cannes (2009).

</doc>
<doc id="1818667" url="https://pl.wikipedia.org/wiki?curid=1818667" title="Linognathus tibialis">
Linognathus tibialis

Linognathus tibialis – gatunek wszy należący do rodziny Linognathidae, pasożytujący na gazelach: Gazela dama ("Gazella dama"), "Gazella gazella", gazela Granta ("Gazella granti"), gazela rudoczelna ("Gazella rufifrons"), dżejran ("Gazella subgutturosa"). Powoduje chorobę wszawicę. 
Samiec długości 1,5 mm, samica 2,0 - 2,5 mm. Są silnie spłaszczona grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Pasożytuje na skórze owłosionej głównie na powłokach brzusznych, głowie, szyi i okolicach nasady ogona. W przypadku silnego opadnięcia może występować na całym ciele.

</doc>
<doc id="1818668" url="https://pl.wikipedia.org/wiki?curid=1818668" title="Haematopinus tibialis">
Haematopinus tibialis



</doc>
<doc id="1818669" url="https://pl.wikipedia.org/wiki?curid=1818669" title="Trichaulus tibialis">
Trichaulus tibialis



</doc>
<doc id="1818672" url="https://pl.wikipedia.org/wiki?curid=1818672" title="Niemieckie Towarzystwo Teriologiczne">
Niemieckie Towarzystwo Teriologiczne

Niemieckie Towarzystwo Teriologiczne, Niemieckie Towarzystwo Teriologów ("Deutsche Gesellschaft für Säugetierkunde e.V.") – działające w Niemczech niedochodowe, społeczne stowarzyszenie naukowe zajmujące się badaniami i ochroną ssaków. Założone zostało przez berlińskiego malarza Carla Ludwiga Hartiga w marcu 1926, co czyni je drugim najstarszym na świecie towarzystwem teriologicznym. Członkostwo jest otwarte dla osób fizycznych lub prawnych, które wspierają jego działania i cele. 
Symbolem stowarzyszenia jest wizerunek okapi, otoczony okręgiem i napisem "Deutsche Gesellschaft für Säugetierkunde e.V. Berlin". Towarzystwo wydaje czasopismo "Zeitschrift für Säugetierkunde", które z czasem otrzymało podtytuł "International Journal of Mammalian Biology" (od 2001 "Mammalian Biology"). Rocznie pojawia się sześć tomów periodyku, w którym publikowane są oryginalne artykuły z dziedziny teriologii.
Każdego roku we wrześniu odbywa się kilkudniowe sympozjum z wykładami i spotkaniami plenarnymi. 
Linki zewnętrzne.
Oficjalna strona "Deutsche Gesellschaft für Säugetierkunde"
"Mammalian Biology - Zeitschrift für Säugetierkunde"

</doc>
<doc id="1818674" url="https://pl.wikipedia.org/wiki?curid=1818674" title="Klasztor (film)">
Klasztor (film)

Klasztor (port. "O Convento") – portugalsko-francuski film z 1995 roku w reżyserii Manoela de Oliveiry. W jednej z głównych ról obsadzono ulubioną aktorkę Leonor Silveirę, a także Catherine Deneuve i Johna Malkovicha, którzy również występowali często u tego reżysera.
Film startował w konkursie głównym na 48. MFF w Cannes.
Fabuła.
Film opowiada o wyprawie długoletniego małżeństwa intelektualistów do starego klasztoru na portugalskiej prowincji. Mąż (Malkovich) poszukuje tu dowodów na to, że William Szekspir nie był w istocie anglikiem, ale potomkiem hiszpańskich Żydów. Żona (Deneuve) wdaje się w delikatny flirt z obecnym właścicielem klasztoru – personifikacją szatana. Męża fascynuje natomiast pomagająca porządkować księgozbiór młoda niewinna dziewczyna (Silveira). W tym trójkącie rozgrywane są psychologiczne napięcia filmu. Charakterystyczne dla Oliveiry jest także pewne pomieszanie języków, którymi posługują się bohaterowie obrazu – portugalskiego, angielskiego, hiszpańskiego, a także niemieckiego, gdyż wiele scen ma odniesienia do "Fausta" Johanna Wolfganga Goethego.

</doc>
<doc id="1818675" url="https://pl.wikipedia.org/wiki?curid=1818675" title="Michaela Ruth Heitkoter">
Michaela Ruth Heitkoter

Michaela Ruth Heitkoter (ur. 22 marca 1985 w São Paulo) – brazylijska lekkoatletka, specjalizująca się w skoku o tyczce. Posiada także obywatelstwo niemieckie.

</doc>
<doc id="1818676" url="https://pl.wikipedia.org/wiki?curid=1818676" title="Michaela Heitkötter">
Michaela Heitkötter



</doc>
<doc id="1818678" url="https://pl.wikipedia.org/wiki?curid=1818678" title="Cmentarz w Leśnicy">
Cmentarz w Leśnicy

Cmentarz w Leśnicy – cmentarz komunalny znajdujący się przy ulicy Trzmielowickiej we Wrocławiu.
Cmentarz został otwarty w październiku roku 1883 na podstawie decyzji Śląskiego Konsystorza Ewangelickiego. Do roku 1945 był cmentarzem wyznaniowym przeznaczonym dla mieszkańców Leśnicy i okolicznych wsi należących do kościoła ewangelickiego. Cmentarz dwukrotnie był powiększany – w roku 1893 i 1905. Po roku 1945 stał się cmentarzem komunalnym. Z okresu przed rokiem 1945 zachowały się na nim pojedyncze nagrobki i grobowce.

</doc>
<doc id="1818686" url="https://pl.wikipedia.org/wiki?curid=1818686" title="Wspólna Pastwa">
Wspólna Pastwa

Wspólna Pastwa lub po prostu Pastwa (, , ) – położona na wysokości ok. 1460–1500 m duża polana w Dolinie Kieżmarskiej, na południowych stokach Bujaczego Wierchu i Skrajnych Jatek, pomiędzy południową grzędą Golicy Bielskiej i Rakuskim Grzbietem w Tatrach Bielskich.
Zajmuje morenowe, wysoko położone ponad dnem Doliny Kieżmarskiej tereny zasypane zwietrzałym materiałem znoszonym przez lawiny spod Bujaczej Przełęczy. Dawniej, i to co najmniej od XIV w., Pastwa była intensywnie wypasana, głównie przez pasterzy z Białej Spiskiej, Rakus i Kieżmarku, dorywczo również przez innych, zwłaszcza z zamku w Niedzicy. Na punkcie tego wypasu już od 1310 r. dochodziło do konfliktów pomiędzy Białą Spiską a zamkiem w Niedzicy, później również Kieżmarkiem. Zdarzały się nawet krwawe walki i to również z udziałem wojska. Wielokrotnie w różny sposób wytyczano granice (1534, 1701, 1719 r.). Ostatecznie w 1733 r. podzielono ten sporny obszar pomiędzy Białą Spiską, Kieżmark i Rakusy. Stąd też pochodzi nazwa Wspólna Pastwa (w języku staropolskim wyraz "pastwa" oznaczał pastwisko). Rakusy otrzymały najbardziej północną część, obecnie nazywa się ona Rakuskim Koszarem. Istnieje spore zamieszanie w kwestii nazewnictwa tego obszaru, nazwą "Pastwa" początkowo obejmowano większy obszar, bo od Przełęczy nad Czerwoną Glinką aż po Bielską Kopę, używano też różnych nazw: Pastwa, Wspólna Pastwa, Polana, Na Wspólne, Rakuska Pastwa.
W 1876 roku w pobliżu koszarów bialskiego i kieżmarskiego Węgierskie Towarzystwo Karpackie wybudowało dwuizbowe Schronisko Idziego, które po czterech latach – wskutek zatargów z miejscowymi pasterzami – przeniesiono nad Zielony Staw Kieżmarski
Na Pastwie i w jej pobliżu miało miejsce wiele wypadków śmierci ludzi i zwierząt w czasie śnieżyc. Np. w 1859 zginęło tak 5 pasterzy i 7 koni. Polana miała ok. 700 m długości i ok. 20 ha powierzchni, po zniesieniu pasterstwa jej powierzchnia stale zmniejsza się wskutek zarastania przez las. Dolną jej częścią prowadzi znakowany szlak turystyczny.

</doc>
<doc id="1818690" url="https://pl.wikipedia.org/wiki?curid=1818690" title="Naprzód Jędrzejów">
Naprzód Jędrzejów

Klub Sportowy Naprzód Jędrzejów – polski klub sportowy założony w 1928 roku w Jędrzejowie. Drużyna piłkarska występuje w sezonie 2020/2021 w rozgrywkach IV ligi świętokrzyskiej.
Sekcja piłki nożnej.
Historia.
Klub powstał w 1928 roku. Trzy lata później Jędrzejów został objęty przez podokręg kielecki. W pierwszym powojennym sezonie, tj. 1945, jędrzejowianie występowali w klasie B – zajęli w niej trzecie miejsce. W roku następnym wywalczyli awans do klasy A. W latach 50. XX wieku rywalizowali naprzemiennie w tych ligach, a nazwa drużyny ulegała zmianom. Do szyldu Naprzód powrócono w 1957 roku, kiedy prezesem był Edward Lipowski, a wiceprezesem Ryszard Osiński. W 1958 zespół uzyskał promocję do klasy okręgowej, zaś po spadku do klasy A występował w niej do 1967 roku. W tym okresie wybudowano nowy stadion.
Od 1967 roku Naprzód ponownie rywalizował w lidze okręgowej. Po dwóch udanych sezonach, które piłkarze z Jędrzejowa kończyli na podium, nastąpił kryzys i drużyna spadła do klasy A. W latach 70. XX wieku uczestniczyła w rozgrywkach klasy wojewódzkiej – m.in. w sezonie 1974/1975 zajęła w nich piątą pozycję z dorobkiem 32 punktów (13 zwycięstw i sześć remisów). W 1978 roku zespół wywalczył awans do III ligi. Duży udział w sukcesie mieli Zygmunt Kowalczyk i Stanisław Magiera, którzy strzelili 35 goli. W debiucie w III lidze jędrzejowscy piłkarze nie wytrzymali jednak tempa rywalizacji. Wygrali sześć meczów, pięć zremisowali, a 17 przegrali. Z dorobkiem 17 punktów uplasowali się na spadkowym, 13 miejscu w tabeli. 
W latach 80. i 90. XX wieku klub uczestniczył w rozgrywkach IV ligi międzyokręgowej, ligi okręgowej i klasy A. 24 listopada 1998 roku został odznaczony przez Polski Związek Piłki Nożnej „Złotą Odznaką Honorową PZPN”. W powstałej w 2000 roku IV lidze świętokrzyskiej zespół z Jędrzejowa radził sobie różnie. W sezonie 2006/2007 dominował w rozgrywkach, wygrywając większość meczów (najbardziej okazałe zwycięstwo – 7:0 – odniósł w spotkaniu z GKS Rudki). Zajmując pierwsze miejsce wywalczył awans do III ligi. W sezonie 2007/2008 odniósł w niej dziewięć zwycięstw (najbardziej okazałe – 4:1 – z KSZO Ostrowiec Św. i Avią Świdnik), osiem pojedynków zremisował, a 15 przegrał (m.in. 0:5 z Górnikiem Wieliczka). W tabeli zajął 13 pozycję, a w wyniku reformy rozgrywek, w sezonie 2008/2009 znalazł się w III lidze, stanowiącej czwarty poziom ligowy. Ponadto w 2008 roku Naprzód wywalczył puchar Polski na szczeblu okręgu – w dwumeczu finałowym okazał się lepszy od KSZO Ostrowiec Świętokrzyski (4:0, 1:4).
W sezonie 2009/2010 klub uplasował się na jednym z sześciu miejsc spadkowych, jednak Komisja do Spraw Nagłych Polskiego Związku Piłki Nożnej przyjęła wniosek Świętokrzyskiego i Małopolskiego Związku Piłki Nożnej o pozostawienie w sezonie 2010/2011 osiemnastu zespołów, co spowodowało, że degradacji uniknęły Naprzód i Górnik Wieliczka. W sezonie 2011/2012 jędrzejowska drużyna przegrała 21 z 30 meczów i zajmując ostatnie miejsce w tabeli spadła do IV ligi świętokrzyskiej.
Pozostałe sekcje.
W klubie z Jędrzejowa istniała także drużyna piłki ręcznej kobiet, która w latach 70. XX wieku występowała w II lidze. Działał również zespół mężczyzn, który rywalizował w III lidze. Ponadto do czołowych zawodników województwa kieleckiego należeli tenisiści stołowi oraz szachiści Naprzodu.

</doc>
<doc id="1818691" url="https://pl.wikipedia.org/wiki?curid=1818691" title="Balthasar van den Bossche">
Balthasar van den Bossche

Balthasar van den Bossche lub Bosch (ur. 1681 w Antwerpii, zm. 1715 tamże) – flamandzki malarz barokowy.
W 1697 został przyjęty do gildii malarskiej w Antwerpii. Kilka lat spędził we Francji, gdzie przebywał w Paryżu, Nantes i Douai. Malował sceny rodzajowe, historyczne i portrety. Najczęściej przedstawiał wnętrza pracowni malarskich i rzeźbiarskich. Większość zachowanych obrazów powstała po 1700.

</doc>
<doc id="1818694" url="https://pl.wikipedia.org/wiki?curid=1818694" title="Cmentarz Brochowski">
Cmentarz Brochowski

Cmentarz Brochowski – cmentarz katolicki znajdujący się przy ulicy Brochowskiej we Wrocławiu.
Pierwsza informacja o cmentarzu pochodzi z roku 1914, prawdopodobnie powstał on nieco wcześniej. Od początku był administrowany przez parafię ewangelicką i służył mieszkańcom Brochowa, który był wówczas podwrocławskim miasteczkiem. Po roku 1945 opiekę nad cmentarzem przejęła katolicka parafia św. Jerzego Męczennika. Cmentarz składa się z kilkunastu prostokątnych kwater rozmieszczonym regularnie w obrębie prostokątnego pola grzebalnego. Dwie główne aleje cmentarza biegnące ze wschodu na zachód są obsadzone drzewami – północna lipami, a południowa – kasztanowcami. Na cmentarzu zachowały się pojedyncze poniemieckie groby oraz kamień pamiątkowy poświęcony żołnierzom poległym podczas I Wojny Światowej pochodzącym z Brochowa.

</doc>
<doc id="1818695" url="https://pl.wikipedia.org/wiki?curid=1818695" title="Johann Heinrich Schultz">
Johann Heinrich Schultz



</doc>
<doc id="1818697" url="https://pl.wikipedia.org/wiki?curid=1818697" title="W69">
W69



</doc>
<doc id="1818699" url="https://pl.wikipedia.org/wiki?curid=1818699" title="Johann Heinrich Schulze">
Johann Heinrich Schulze

Johann Heinrich Schulze lub Schultz (ur. 12 maja 1687, zm. 10 października 1744) – niemiecki profesor, pochodzący z Colbitz w Księstwie Magdenburskim.
Historia.
Schulz studiował medycynę, chemię, filozofię i teologię. Został profesorem anatomii oraz kilku innych przedmiotów na Uniwersytetach w Altdorf oraz Halle.
Wynalazki.
Schulz jest najbardziej znany z odkrycia, że niektóre sole srebra, w szczególności chlorek srebra i azotan srebra, ciemnieją w obecności światła. W eksperymencie przeprowadzonym w 1717 roku ustalono, że mieszanka srebra i kredy odbija mniej światła niż nielakierowane srebro. Choć jego odkrycie nie dostarczyło środków do utrzymania obrazu (srebro nadal ciemniało nie osłonięte od światła), to stanowiło podstawę do późniejszego utrwalania obrazów. Pierwsze trwałe zdjęcie powstało w 1826; zrobił je Joseph Nicéphore Niépce; pierwsza trwała fotografia powstała na tej zasadzie została zrobiona niewiele później przez Williama Fox Talbota. Innymi badaczami w tym zakresie byli Thomas Wedgwood i Humphry Davy.

</doc>
<doc id="1818703" url="https://pl.wikipedia.org/wiki?curid=1818703" title="Johann Heindrich Schulze">
Johann Heindrich Schulze



</doc>
<doc id="1818704" url="https://pl.wikipedia.org/wiki?curid=1818704" title="Bitwa pod Saguntem (75 p.n.e.)">
Bitwa pod Saguntem (75 p.n.e.)

Bitwa pod Saguntem – starcie zbrojne, które miało miejsce w roku 75 p.n.e. w czasie wojny z Sertoriuszem w Hiszpanii.
W roku 75 p.n.e. po porażce w bitwie pod Sucro (Aluza), Gnejusz Pompejusz zebrał ponownie swoje rozproszone wojska. Pod Saguntem doszło do kolejnej bitwy z Kwintusem Sertoriuszem. Dwudniowa bitwa była bardzo zacięta i nie przyniosła sukcesu żadnej ze stron. Pierwszy dzień batalii zakończył się rozbiciem korpusu Pompejusza przez siły Sertoriusza. Tego dnia padło 6 000 żołnierzy Pompejusza. W tym samym czasie oddziały Kwintusa Metellusa rozgromiły korpus Marka Perpenny, zabijając 5000 jego ludzi. W drugim dniu starcia, Sertoriusz przy pomocy posiłków z miejscowych plemion próbował otoczyć obóz Metellusa. Wsparcie Pompejusza dla Metellusa zakończyło ten atak i zmusiło Sertoriusza do wycofania się z rejonu bitwy.

</doc>
<doc id="1818705" url="https://pl.wikipedia.org/wiki?curid=1818705" title="Johann Schultze">
Johann Schultze



</doc>
<doc id="1818709" url="https://pl.wikipedia.org/wiki?curid=1818709" title="Cmentarz na Klecinie">
Cmentarz na Klecinie

Cmentarz na Klecinie – cmentarz rzymskokatolicki znajdujący się przy ulicy Zabrodzkiej na osiedlu Klecina we Wrocławiu.
Cmentarz został poświęcony w roku 1878 i służył ewangelikom oraz katolikom mieszkającym we wsi Klecina i sąsiednich wsiach. Zarządcą cmentarza do roku 1945 była początkowo ewangelicka parafia Zbawiciela z Wrocławia, a po wybudowaniu kościoła w Klecinie w roku 1906, miejscowa parafia. Po roku 1945 cmentarz przeszedł w ręce katolików.

</doc>
<doc id="1818712" url="https://pl.wikipedia.org/wiki?curid=1818712" title="Archipelag Nordenskiölda">
Archipelag Nordenskiölda

Archipelag Nordenskiölda (ros. "Архипелаг Норденшельда") – grupa wysp we wschodniej części Morza Karskiego. Na archipelag składa się ok. 90 małych, skalistych wysepek, porośniętych przez formacje tundrowe.
Wyspy rozrzucone są na powierzchni o wymiarach 100 km ze wschodu na zachód i 90 km z północy na południe.
W jego ramach wyróżnia się mniejsze grupy wysp:
Na wyspach znajdowały się do 1999 roku stacje badawcze, obecnie nie są zamieszkane.
Cały archipelag obejmuje Wielki Rezerwat Arktyczny.

</doc>
<doc id="1818714" url="https://pl.wikipedia.org/wiki?curid=1818714" title="Koła podbiegunowe">
Koła podbiegunowe



</doc>
<doc id="1818718" url="https://pl.wikipedia.org/wiki?curid=1818718" title="Lista ukraińskich klubów piłkarskich">
Lista ukraińskich klubów piłkarskich

Mistrzostwa Ukrainy.
W tablicy podano kluby, które występują lub występowały w Premier-lidze, a wcześniej w Wyszczej lidze.
Lista klubów piłkarskich według regionów.
Do listy włączono kluby:
Na liście są również najlepsze kluby, które uczestniczyli w mistrzostwach Polski, Czechosłowacji, Węgier, Rumunii, Carskiej Rosji oraz mistrzostw miast Związku Radzieckiego w latach 1918–1935, a obecnie miasta te są ukraińskie.
Skróty:

</doc>
<doc id="1818721" url="https://pl.wikipedia.org/wiki?curid=1818721" title="Wawel Czerniowce">
Wawel Czerniowce



</doc>
<doc id="1818730" url="https://pl.wikipedia.org/wiki?curid=1818730" title="Pałac Juliana Dunajewskiego w Krakowie">
Pałac Juliana Dunajewskiego w Krakowie

Pałac Juliana Dunajewskiego – zabytkowy budynek znajdujący się w Krakowie przy Plantach na Piasku, przy ul. Dunajewskiego 4.
Kamienica powstała około roku 1828. Następnie kupił ją Julian Dunajewski, profesor i rektor Uniwersytetu Jagiellońskiego. Została przebudowana, według projektu Antoniego Łuszczkiewicza, na pałac. W 1882 kupił ją właściciel Grand Hotelu, Jan Bisanz i przebudował na restaurację. 
Po zakończeniu I wojny światowej Kawiarnia u Bisanza stała się miejscem spotkań sportowców, trenerów, działaczy i dziennikarzy. Piłkarskie kluby rodem z Krakowa (Wisła, Cracovia, Jutrzenka i inne) miały u Bisanza specjalnie wydzielone stoliki. Można tam było załatwić wszystkie sprawy sportowe: zakontraktować drużynę na mecz, układano projekty rozgrywek o mistrzostwo kraju, opracowywano strategie i składy na mecze ligowe oraz reprezentacyjne. Odbywały się tam nawet oficjalne zebrania klubowe. Kawiarnia u Bisanza była również miejscem, gdzie rodziły się i rozprzestrzeniały sportowe plotki. Dawały one początek między konkurującymi między sobą Wisłą Kraków i Cracovią. 
Według Stanisława Mielecha, który w swojej książce "Gole, faule i ofsajdy" opisuje, jak futbol w Polsce stawał się częścią życia towarzyskiego, do Bisanza przychodziło wiele znanych osobistości świata piłki nożnej, m.in. Tadeusz Synowiec (piłkarz Cracovii w latach 1909-1924, pierwszy redaktor naczelny „Przeglądu Sportowego” - do 1925 roku), dr Weyssenhoff (napisał podręcznik "Sztuka gry w piłkę nożną"), działacze Cracovii i Wisły Kraków, sportowi profesorowie gimnazjalni, artyści.
Na jednej ze ścian kawiarni wisiało ogromne płótno, które spełniało rolę księgi pamiątkowej.
Od 1945 w budynku znajdowała się "Restauracja Warszawianka", zlikwidowana na początku XXI wieku. Po zakończonym w 2010 roku remoncie w kamienicy znajdują się apartamenty.

</doc>
<doc id="1818731" url="https://pl.wikipedia.org/wiki?curid=1818731" title="Janusz Malik">
Janusz Malik

Janusz Malik (ur. 30 września 1964 w Bielsku-Białej) – polski skoczek narciarski, reprezentant Polski, olimpijczyk. Zawodnik Beskidów Szczyrk i Skrzycznego Szczyrk. Jest jednym z polskich skoczków, którzy zajmowali miejsce w pierwszej „trójce” konkursu Pucharu Świata. Nigdy nie zdobył medalu indywidualnych mistrzostw Polski (ma jeden medal MP w rywalizacji drużynowej - brązowy zdobyty w 1984 roku), choć wiele źródeł przypisuje mu dwa krążki z lat 1985-86; w rzeczywistości ma je jego brat Zbigniew.
Syn Kazimierza i Anny Kwaśny, brat skoczków narciarskich Zbigniewa, Andrzeja, Tomasza i Kazimierza. Mieszka w Buczkowicach. 4 stycznia 1986 poślubił Natalię, księgową, córkę skoczka Józefa Przybyły. Mają czworo dzieci: Fabiana, Dominikę, Faustynę i Annę Marię. Fabian Malik także był skoczkiem narciarskim.
Przebieg kariery.
W 1974 zapisał się do klubu Beskidy Szczyrk. Swój pierwszy skok na Wielkiej Krokwi w Zakopanem oddał po ukończeniu szkoły podstawowej. W 1982 roku zajął drugie miejsce w juniorskich mistrzostwach Polski.
1982/1983.
W 1983 został zabrany na mistrzostwa świata w lotach do Harrachova. Zawodnik bał się skakać na tak dużej skoczni. Starter musiał wypchnąć go z boksu na rozbieg. Malik zajął ostatecznie 36. pozycję.
Był też bliski zdobycia tytułu mistrza kraju. Po pierwszej serii prowadził z 17-punktową przewagą nad Piotrem Fijasem. W drugim skoku źle założył gogle, przez co nie widział dobrze progu. Wylądował na 102 m i spadł na 7. lokatę.
1983/1984.
10 grudnia 1983 zadebiutował w Pucharze Świata. W Thunder Bay na skoczni normalnej przez pewien czas zajmował trzecie miejsce, jednak konkurs odwołano. W powtórce był 26. W Lake Placid zajął 13. miejsce, wypełniając normę kwalifikacyjną na olimpiadę. W Turnieju Czterech Skoczni skakał słabiej i był dopiero 60., z łączną notą 390,9 pkt. W Oberstdorfie został sklasyfikowany na 42. pozycji, w Garmisch-Partenkirchen na 69., w Innsbrucku na 67., a w Bischofshofen na 66.
Potem wygrał Memoriał Bronisława Czecha i Heleny Marusarzówny, osiągając najlepsze wyniki na średniej i dużej skoczni, bijąc rekordy Średniej Krokwi i Malinki.
Później pojechał na igrzyska olimpijskie do jugosłowiańskiego Sarajewa. Działacze początkowo nie chcieli go na nią wysłać, lecz zmienili zdanie dzięki poparciu Bolesława Węgrzynkiewicza i red. Bogdana Chruścickiego z Polskiego Radia. Trenerem kadry był wówczas Lech Nadarkiewicz.
Malika porównywano wówczas z Wojciechem Fortuną. Na igrzyskach zajął jednak tylko 30. i 46. miejsce. Początkowo na treningach skakał bardzo dobrze, potem było coraz słabiej. Na skoczni normalnej lądował na 78 m i 82,5 m, a na dużej na 85 m i 84 m.
Za start na igrzyskach dostał 250 dolarów. 23 marca 1984, podczas zawodów Pucharu Świata w Planicy zajął 3. pozycję, po skokach na 90 m i 87 m. W klasyfikacji generalnej był 42. Za pieniądze uzyskane podczas igrzysk zakupił motocykl MZ ETZ 250, wyprodukowany w Zschopau w NRD. W maju 1984 roku Malik odbywał służbę wojskową w klubie z Zakopanego. Chciał potrenować na igelitowej skoczni w Goleszowie. Pojechał tam na swoim motocyklu. Kiedy omijał stojący na poboczu samochód, motocykl przewrócił się na śliskiej szosie. Przy drodze stał betonowy słup energetyczny, na który wpadł. Życie uratował mu austriacki kask. Kontuzja okazała się bardzo poważna – złamał nogę i przerwał nerw strzałkowy, co spowodowało trwały niedowład w lewej stopie.
Po wypadku rodzice Malika sprzedali motocykl. Skoczek przez rok przechodził rehabilitację, która nic nie dała. Zakończył karierę i ożenił się. Przeprowadził się do Buczkowic, gdzie mieszka do dziś. Został sędzią skoków narciarskich i instruktorem narciarstwa. Prowadzi warsztat stolarski. Jest też członkiem zarządu Stowarzyszenia Sportowo-Rekreacyjnego LZS Sokół Szczyrk.

</doc>
<doc id="1818732" url="https://pl.wikipedia.org/wiki?curid=1818732" title="China Mobile">
China Mobile

China Mobile – operator telefonii komórkowej, którego zarząd znajduje się w Queen's Road, w Hongkongu, w Chińskiej Republice Ludowej.
China Mobile jest zarejestrowane na hongkońskiej giełdzie jako China Mobile oraz na giełdzie nowojorskiej (NYSE) jako China Mobile Limited, symbol CHL.

</doc>
<doc id="1818733" url="https://pl.wikipedia.org/wiki?curid=1818733" title="María del Carmen Paredes">
María del Carmen Paredes

María del Carmen Paredes (ur. 20 grudnia 1981) – boliwijska lekkoatletka specjalizująca się w skoku o tyczce.

</doc>
<doc id="1818735" url="https://pl.wikipedia.org/wiki?curid=1818735" title="Zaria (1873)">
Zaria (1873)

Zaria (ros. Заря) – żaglowy statek Rosyjskiej Akademii Nauk (bryg), przeznaczony do wypraw polarnych.
Historia i rejsy.
Statek został zakupiony za 60 tysięcy rubli w Norwegii w 1899 roku przez Eduarda Tolla, w celu odbycia wyprawy polarnej na morza Oceanu Arktycznego. Po niezbędnych modyfikacjach żaglowiec opuścił port w Sankt Petersburgu 21 czerwca 1900 roku pod dowództwem kapitana Nikołaja Kołomiejcewa. Pierwszą zimę spędził w lodzie w pobliżu Tajmyru. Naukowcy spędzili 11 miesięcy na badaniach tego półwyspu oraz Archipelagu Nordenskiölda. Wiosną kapitan Kołomiejcew wyruszył na wyprawę saniami, razem z Tollem, a dowództwo nad statkiem objął jego zastępca, Fiodor Matisen. W sierpniu 1901 roku statek przypłynął w pobliże Wysp Nowosyberyjskich na Morzu Łaptiewów, gdzie poszukiwano legendarnej Ziemi Sannikowa. W listopadzie 1902 roku, w czasie powrotu z Wyspy Benetta, Toll i trzech jego towarzyszy zaginęło.
Z powodu znacznych uszkodzeń statek zacumował w zatoce Tiksi, na wschód od delty Leny . Kapitan Matisen polecił opuścić statek, badacze lądem powrócili do Petersburga.

</doc>
<doc id="1818736" url="https://pl.wikipedia.org/wiki?curid=1818736" title="Caudron C.440">
Caudron C.440

Caudron C.440 "Goéland" ("Mewa") – francuski linia samolotów transportowo-pasażerskich produkowanych przez wytwórnię Caudron od 1936 roku. Były używane głównie przez linie lotnicze Air Afrique i Air Bleu. Wszystkich egzemplarzy wyprodukowano 1702 sztuki.
Historia.
Pierwszą wersją uruchomioną seryjnie był "C.445M" którego wyprodukowano 90 sztuk. Następnie przerobiono "C.445M" na "C.445/1", których w latach 1940–1943 wyprodukowano 849 sztuk.

</doc>
<doc id="1818744" url="https://pl.wikipedia.org/wiki?curid=1818744" title="Biały Potok (dopływ Jaworowego Potoku)">
Biały Potok (dopływ Jaworowego Potoku)

Biały Potok (słow. "Biely potok") – główny ciek wodny Doliny Białego Potoku znajdującej się w słowackiej części Tatr Wysokich. Jego źródła znajdują się w północnych stokach Karczmarskiego Wierchu, w górnej części Doliny Białego Potoku zwanej Kąciną. Następnie Biały Potok płynie na północny wschód w kierunku Jaworzyny Tatrzańskiej. Nieopodal kościółka św. Anny w Jaworzynie Tatrzańskiej ujęty jest obecnie w sztuczną młynówkę, ale dawniej wpadał on prosto do Jaworowego Potoku i stanowił jego orograficznie lewy dopływ. Wzdłuż Białego Potoku nie prowadzą żadne znakowane szlaki turystyczne. Od nazwy Białego Potoku pochodzi nazewnictwo Doliny Białego Potoku.
Poniżej Jaworzyny Tatrzańskiej Biały Potok płynie równolegle do Jaworowego Potoku, po jego północnej stronie już w obrębie Rowu Podspadzkiego. Uchodzi do Jaworowego Potoku w Podspadach jako jego lewy dopływ w miejscu o współrzędnych .

</doc>
<doc id="1818750" url="https://pl.wikipedia.org/wiki?curid=1818750" title="Fluffer">
Fluffer

Fluffer – osoba odpowiedzialna za doprowadzenie do erekcji mężczyznę występującego w produkcji pornograficznej, a także za ogólne przygotowanie ciał aktorów do nakręcenia sceny, na przykład przez oczyszczenie ich z wydzielin. Postaci takiej poświęcono film gejowski "The Fluffer".

</doc>
<doc id="1818752" url="https://pl.wikipedia.org/wiki?curid=1818752" title="Tętniak serca">
Tętniak serca

Tętniak serca – uwypuklenie ściany serca, zmienionej bliznowato najczęściej w wyniku zawału. Blizna zawałowa nie ma zdolności kurczenia się. Podczas pracy serca obszar blizny ulega rozciąganiu, co doprowadza do patologii ściany serca, a w konsekwencji do tętniaka. 
Tętniaki serca dzieli się na prawdziwe, tj. zbudowane z wsierdzia, mięśnia sercowego i osierdzia (wszystkie trzy warstwy tworzące ścianę serca), oraz rzekome, występujące częściej, zwykle zbudowane z nasierdzia i osierdzia. Różnicowanie pomiędzy nimi jest trudne ze względu na podobieństwa w obrazowaniu.

</doc>
<doc id="1818754" url="https://pl.wikipedia.org/wiki?curid=1818754" title="Bitwa pod Cambrai (1918)">
Bitwa pod Cambrai (1918)

Bitwa pod Cambrai – bitwa stoczona podczas ofensywy stu dni w dniach 8–10 października 1918 roku pomiędzy siłami brytyjskimi, wspartymi oddziałami z Kanady i Nowej Zelandii, a wojskami niemieckimi. Jedna z ostatnich bitew na froncie zachodnim I wojny światowej.
W bitwie na dużą skalę wzięły udział czołgi. Wypróbowano także nowoczesne formy taktyczne, które doprowadziły do szybkiego zwycięstwa nad stroną niemiecką oraz zredukowania liczby ofiar.
Bitwa.
Trzy niemieckie linie w okolicach Cambrai w północnej Francji rozciągały się łącznie na długość około 6,5 kilometra. W skład sił niemieckich wchodziły między innymi 20 Dywizja Landwehry i 54 Dywizja Rezerwy. Niemcy posiadali także około 150 dział.
Po przeciwległej stronie ententa posiadała 25 dywizji (w tym 21 dywizji brytyjskich) wspartych 324 czołgami. 8 października Kanadyjczycy rozpoczęli atak, napotykając na lekki i sporadyczny opór ze strony niemieckiej. Zaskoczeni skalą działania oraz użyciem czołgów Niemcy wycofali się z Cambrai, które zostało zdobyte przez oddziały ententy 10 października.
Po bitwie.
Zaskakująco szybkie zdobycie miasta przez oddziały ententy spowodowało wzmocnienie obrony niemieckiej na północny wschód od miasta.

</doc>
<doc id="1818757" url="https://pl.wikipedia.org/wiki?curid=1818757" title="Rachel Yang Bingjie">
Rachel Yang Bingjie

Rachel Yang Bingjie (; ur. 28 lutego 1982) – singapurska lekkoatletka specjalizująca się w skoku o tyczce.

</doc>
<doc id="1818759" url="https://pl.wikipedia.org/wiki?curid=1818759" title="Clifton James">
Clifton James

Clifton James; "właściwie" George Clifton James (ur. 29 maja 1920 w Spokane w stanie Waszyngton, zm. 15 kwietnia 2017 w Gladstone w stanie Oregon) – amerykański aktor filmowy i telewizyjny.
Wystąpił w brawurowej roli szeryfa ze stanu Luizjana w dwóch filmach z bondowskiej serii: "Żyj i pozwól umrzeć" (1973; reż. Guy Hamilton) i "Człowiek ze złotym pistoletem" (1974; reż. Guy Hamilton). Jako szeryf J. W. Pepper stał się jednym z najsłynniejszych bohaterów filmów o agencie 007. Podobne role stworzył później w filmach: "Express Srebrna Strzała" (1976; reż. Arthur Hiller) i "Superman II" (1980; reż. Richard Donner i Richard Lester). Gościnnie pojawił się w serialach telewizyjnych; m.in.: "Bonanza", "Dallas", "Drużyna A", "Autostrada do nieba", "".
James w czasie II wojny światowej przez 5 lat służył w armii amerykańskiej. W latach 1942-45 brał udział w walkach na Pacyfiku. Odznaczony: Srebrną Gwiazdą, Brązową Gwiazdą i dwoma Purpurowymi Sercami.
Jego małżeństwo z Laurie Harper trwało ponad 60 lat. Miał 6 dzieci; dochował się także 14 wnucząt.
Zmarł w swoim domu 15 kwietnia 2017 w wieku 96 lat w następstwie powikłań cukrzycowych.
Filmografia.
Filmy:
Seriale TV:

</doc>
<doc id="1818760" url="https://pl.wikipedia.org/wiki?curid=1818760" title="Rachel Yang">
Rachel Yang



</doc>
<doc id="1818761" url="https://pl.wikipedia.org/wiki?curid=1818761" title="Procheiron">
Procheiron



</doc>
<doc id="1818762" url="https://pl.wikipedia.org/wiki?curid=1818762" title="Allgemeine Ortskrankenkasse">
Allgemeine Ortskrankenkasse

Allgemeine Ortskrankenkasse (AOK) – nazwa 11 niezależnych kas chorych (firm ubezpieczenia zdrowotnego) w Niemczech, skupiających w sumie 25 mln ubezpieczonych.
Historia.
Firma ubezpieczeniowa Allgemeine Ortskrankenkasse została założona w 1884 roku, po wprowadzeniu rok wcześniej przez Ottona von Bismarcka systemu ubezpieczeń zdrowotnych.
Od 1995 roku AOK wraz z Berlińskim Stowarzyszeniem Lekarskim ("Ärztekammer Berlin") przyznaje corocznie Berlińską Nagrodę Zdrowia ("Auszeichnung Berliner Gesundheitspreis").
Od 1 stycznia 2022 prezesem przedsiębiorstwa jest Carola Reimann, a wiceprezesem jest Jens Martin Hoyer.
AOK działa również za granicą: w Holandii (Vaals) i we Francji (Bischwiller, Rœschwoog, Lauterbourg).

</doc>
<doc id="1818763" url="https://pl.wikipedia.org/wiki?curid=1818763" title="Ałatau Dżungarski">
Ałatau Dżungarski

Ałatau Dżungarski (kaz.: Жетісу Алатауы, "Żetysu Ałatauy"; Жоңғар Алатауы, "Żonggar Ałatauy"; ros.: Джунгарский Алатау, "Dżungarskij Ałatau"; ) – pasmo górskie w Azji Centralnej, na pograniczu Kazachstanu i Chin, na zachód od Bramy Dżungarskiej. Góry rozciągają się na długości ok. 450 km, najwyższy szczyt (Besbaskan) ma wysokość 4464 m n.p.m. Zbudowane z łupków, wapieni i piaskowców oraz skał magmowych – granitów, sjenitów, porfirów. W najwyższych partiach występują lodowce. Charakterystycznym elementem są płytowe przestrzenie, tzw. "syrty", występujące na różnych wysokościach. Dolne partie gór są pustynne i półpustynne, na wysokości 1200–2600 m n.p.m. na zboczach północnych rosną lasy (głównie świerk tienszański, jodła syberyjska, dzika jabłoń i osika) i łąki, w wyższych piętrach – roślinność subalpejska i alpejska. W zachodniej części gór wydobywa się polimetale i antymon.
Występują tam rzadkie zwierzęta charakterystyczne dla eko-regionu Azji Środkowej (UNDP 2022). Dziedzictwo kulturowe i przyrodnicze jest tematem idei zrównoważonego rozwoju.

</doc>
<doc id="1818764" url="https://pl.wikipedia.org/wiki?curid=1818764" title="Myszoryjek norowy">
Myszoryjek norowy

Myszoryjek norowy ("Myosorex gnoskei") – endemiczny gatunek ssaka z rodziny ryjówkowatych ze wschodniej Afryki. 
Występowanie.
Występuje we wschodniej Afryce, na terenie północnej części Malawi. Myszoryjek norowy jest pierwszym przedstawicielem rodzaju "Myosorex" występującym w tym państwie. Odkryty w 2008 na wysokości 2285 m n.p.m. na plantacji sosny w pobliżu Nyika National Park. Odkrycie było zaskoczeniem dla badaczy (Peterhans, Hutterer, Kaliba i Mazibuko), bowiem w rejonie Wielkich rowów wschodnich nie spodziewano się odkrycia przedstawiciela "Myosorex".
Charakterystyka.
Jest jednym z najmniejszych przedstawicieli "Myosorex". Mniejszy od niego jest jedynie myszoryjek samotny ("M. schalleri").

</doc>
<doc id="1818765" url="https://pl.wikipedia.org/wiki?curid=1818765" title="Paweł Nestrypke">
Paweł Nestrypke

Paweł Nestrypke (ur. 30 stycznia 1882 w Kaliszu, zm. 29 marca 1950 w Katowicach) – polski inżynier elektryk, specjalista w zakresie tramwajów elektrycznych, dyrektor przedsiębiorstw tramwajowych w Poznaniu i na Śląsku, działacz związkowy, uczestnik konspiracji antyhitlerowskiej.
Życiorys.
Uczęszczał do szkoły realnej w rodzinnym Kaliszu, maturę zdał w lipcu 1900 i kilka miesięcy później podjął studia na renomowanej Politechnice Fridericiana w Karlsruhe. Dyplom inżyniera elektryka uzyskał 15 marca 1906. Przez kilka lat pracował w Szwajcarii, w firmie Brown-Boveri w Baden, jako "inżynier do obliczania maszyn elektrycznych". W 1910 przeniósł się do Białej Cerkwi na Ukrainie, gdzie pracował w firmie Władysław Mencel kolejno jako kierownik warsztatów (1910–1913) i dyrektor (1913–1920); zakładowa elektrownia, której budową kierował inżynier Nestrypke, od 1918 zapewniała energię niezbędną do oświetlenia miasta.
W latach 1920–1931 działał w Poznaniu, gdzie był członkiem zarządu i dyrektorem Poznańskiej Kolei Elektrycznej. Przyczynił się do usprawnienia poznańskiej komunikacji miejskiej, a czynił to nie tylko z wykorzystaniem tramwajów, gdyż uruchamiał linie autobusowe, a w 1930 wprowadził pierwszy w Polsce trolejbus (pojazdy częściowo wykonywały własne warsztaty poznańskiego przewoźnika). W tym samym roku Poznańska Kolej Elektryczna uzyskała Grand Prix na Międzynarodowej Wystawie Komunikacji i Turystyki w Poznaniu. Niezależnie od pracy w Kolei Elektrycznej Nestrypke kierował budową fabryki opon gumowych Stomil w Poznaniu i od 1928 pełnił funkcję jej pierwszego dyrektora. Po przeniesieniu się do Katowic (1931) objął stanowisko dyrektora Śląsko-Dąbrowskiego Kolejowego Towarzystwa Eksploatacyjnego, obejmującego Śląskie Kolejki (76 kilometrów toru tramwajów elektrycznych i 15 kilometrów tras autobusowych w Katowicach i obwodzie przemysłowym województwa śląskiego) i Tramwaje Zagłębia Dąbrowskiego (linie Szopienice-Sosnowiec-Będzin-Dąbrowa, Będzin-Czeladź, Sosnowiec-Milowice, o długości toru 25 kilometrów). 
W latach II wojny światowej był kierownikiem technicznym (potem zastępcą kierownika) pozostającego pod zarządem komisarycznym przedsiębiorstwa Tramwaje Elektryczne w Zagłębiu Dąbrowskim z siedzibą w Sosnowcu. Należał w tym czasie do Armii Krajowej: przewodniczył Komisji Rewizyjnej Sztabu Okręgu Śląskiego oraz udzielał swojego sosnowieckiego mieszkania na kwaterę komendanta sztabu podpułkownika Zygmunta Waltera-Jankego.
Po wojnie jego wieloletnie doświadczenie wykorzystano na stanowisku pełnomocnika rządu w przedsiębiorstwie Śląskie Kolejki i Tramwaje Elektryczne w Zagłębiu Dąbrowskim, dzięki czemu tramwaje ruszyły już 29 stycznia 1945, a na Śląsku 3 lutego tegoż roku. W kolejnych miesiącach Nestrypke uruchamiał tramwaje w Gliwicach i Bytomiu. W latach 1945–1948 był dyrektorem Oddziału Gliwice Kolei Elektrycznych, w 1949 pracował jako doradca techniczny w Śląskich Liniach Komunikacyjnych.
Prowadził działalność naukową i dydaktyczną. Wchodził w skład zarządu Związku Przedsiębiorstw Tramwajowych i Kolei Dojazdowych w Polsce (od 1927 pod nazwą Związek Przedsiębiorstw Komunikacyjnych w Polsce) i przez organizację tę był delegowany na zjazdy i kongresy o charakterze krajowym i międzynarodowym (Stuttgart 1922, Hamburg 1924, Barcelona i Madryt 1936, Berlin i Monachium 1934). Uczestniczył w pracach komisji zajmującej się przygotowaniem wzoru statystyki rocznej tramwajów oraz w pracach nad przygotowaniem przepisów dotyczących ruchu tramwajów w miastach. Na Międzynarodowym Kongresie Komunikacji w Warszawie w 1930 referował zagadnienie konkurencji środków komunikacyjnych. Problematyką tą zajmował się też na innych spotkaniach, przede wszystkim na zjazdach przedsiębiorstw komunikacyjnych w Polsce (1930, 1932, 1938), oraz w artykułach na łamach czasopism „Przegląd Elektrotechniczny” i „Autobus”.
W 1947 podjął wykłady w Katedrze Kolei Elektrycznych na Wydziale Elektrycznym Politechniki Śląskiej w Gliwicach. Uczył przedmiotu „Koleje elektryczne”. Swoje zajęcia uatrakcyjniał stroną praktyczną – studenci, pod opieką motorniczych, prowadzili tramwaje w czasie normalnego ruchu dziennego w miastach śląskich. Ze względu na pogarszający się stan zdrowia u schyłku życia egzaminował we własnym mieszkaniu, także nie wstając z łóżka; oburzony wprowadzeniem w roku akademickim 1948/1949 opłat za egzaminy, starał się poprawić atmosferę życzliwym przyjęciem egzaminowanego, z poczęstunkiem ciastem i herbatą włącznie.
Był wieloletnim, aktywnym członkiem Stowarzyszenia Elektryków Polskich. W lutym 1921, na inauguracyjnym posiedzeniu Koła Poznańskiego, powierzono mu obowiązki wiceprezesa; w 1924 został prezesem. W Katowicach kontynuował działalność w ramach Oddziału Zagłębia Węglowego, m.in. 14 grudnia 1932 głosił odczyt "Porównanie techniczne i ekonomiczne publicznych środków komunikacyjnych: tramwajów, autobusów i kolei dojazdowych". Był delegatem na zjazdy Zarządu Głównego Stowarzyszenie Elektryków Polskich, a w 1939 uczestniczył w pracach przygotowawczych XI Walnego Zgromadzenia Stowarzyszenia w Katowicach i Cieszynie; przewodniczył grupie referatowej trakcyjnej (w Cieszynie), organizował również imprezy towarzyszące zgromadzenia jako przewodniczący Komisji Wycieczkowej. 21 stycznia 1946 uczestniczył w pierwszym zebraniu informacyjnym, na którym reaktywowano po wojnie Oddział Zagłębia Węglowego Stowarzyszenia Elektryków Polskich, rok później znalazł się w składzie Komisji Rewizyjnej (m.in. z inżynierem Mikołajem Winnickim).
Nestrypke był również prezesem Stowarzyszenia Techników w Poznaniu, członkiem Stowarzyszenia Inżynierów i Architektów w Poznaniu, członkiem Polskiego Stowarzyszenia Inżynierów i Techników Województwa Śląskiego (pełnił funkcję wiceprezesa zarządu, prezesował Kołu Katowickiemu, kierował sekcją opieki nad praktykantami). W czasie Powszechnej Wystawy Krajowej w Poznaniu w 1929 przewodniczył grupie przemysłu elektrotechnicznego, przygotowującej wystawę przedsiębiorstw i zakładów elektro- i radiotechnicznych. W 1930 na wspomnianej Międzynarodowej Wystawie Komunikacji i Turystyki w Poznaniu pełnił obowiązki sekretarza generalnego. W latach 1925–1929 był członkiem Polskiego Komitetu Elektrotechnicznego. 
W latach pracy w Poznaniu był kuratorem Towarzystwa Wzajemnej Pomocy Pracowników Tramwajowych. Przyczynił się wówczas do budowy osiedla mieszkaniowego (około 300 domków dwurodzinnych) dla pracowników przedsiębiorstwa tramwajowego i ich rodzin.
Zmarł po długiej chorobie 29 marca 1950 w Katowicach i tamże został pochowany, na cmentarzu przy ulicy Francuskiej.
Był żonaty z Zofią z Biesiadeckich. Miał dwóch synów: Jana (ur. 7 sierpnia 1917 w Białej Cerkwi) i Stanisława (ur. 18 lipca 1921 w Poznaniu). Byli żołnierzami Armii Krajowej, Jan „Borejsza” w batalionie „Chrobry I”, Stanisław „Bończa” w batalionie „Kiliński”. Walczyli w powstaniu warszawskim, Stanisław śmiertelnie ranny w kościele św. Krzyża zmarł 27 sierpnia 1944 r. Jan zmarł 29 stycznia 1977 r. w Katowicach.

</doc>
<doc id="1818766" url="https://pl.wikipedia.org/wiki?curid=1818766" title="Australian Open 2004 (gra pojedyncza mężczyzn)">
Australian Open 2004 (gra pojedyncza mężczyzn)



</doc>
<doc id="1818769" url="https://pl.wikipedia.org/wiki?curid=1818769" title="Curtiss O-52 Owl">
Curtiss O-52 Owl

Curtiss O-52 Owl (Sowa) - amerykański samolot rozpoznawczy z 1938 roku. Używany przed i w trakcie II wojny światowej. Wyprodukowano 203 egzemplarze.
Początkowo samolot używano do lotów rozpoznawczych. Gdy okazał się nieskuteczny w powierzonych zadaniach dokonywał lotów kurierskich i zwalczał okręty podwodne w strefie wód przybrzeżnych Zatoki Meksykańskiej, Atlantyku i Pacyfiku.
Linki zewnętrzne.
US Air Force Museum O-52

</doc>
<doc id="1818774" url="https://pl.wikipedia.org/wiki?curid=1818774" title="Techniker Krankenkasse">
Techniker Krankenkasse

Techniker Krankenkasse (TK) – nazwa jednej z największych kas chorych (firm ubezpieczenia zdrowotnego) w Niemczech, skupiających w sumie 10,6 mln ubezpieczonych.
Została założona 3 sierpnia 1884 w Lipsku pod nazwą "Eingeschriebene Hilfskasse für Architekten, Ingenieure und Techniker Deutschlands". Obecnie zatrudnia 11 300 pracowników. Siedziba przedsiębiorstwa znajduje się w Hamburgu.

</doc>
<doc id="1818775" url="https://pl.wikipedia.org/wiki?curid=1818775" title="AOK">
AOK



</doc>
<doc id="1818777" url="https://pl.wikipedia.org/wiki?curid=1818777" title="Tiksi (zatoka)">
Tiksi (zatoka)

Tiksi (ros. "Бухта Тикси") – zamarzająca zatoka Morza Łaptiewów o długości 21 km, szerokości 17 km (przy wejściu) i głębokości 2-11 metrów. Stanowi północno-zachodnią część większej zatoki Guba Buor-Chaja. W środkowej części leży wyspa Brusniewa. Na zachodnim brzegu zatoki leży port Tiksi.
Wysokość pływów na zatoce wynosi około 30 cm. Zamarza od października do lipca.

</doc>
<doc id="1818779" url="https://pl.wikipedia.org/wiki?curid=1818779" title="Chaoshan">
Chaoshan

Chaoshan (język chiński 潮汕 pinyin Cháoshàn) - region kulturowo-językowy w północno-wschodniej części chińskiej prowincji Guangdong, graniczący z prowincją Fujian. Wyróżnia się na tle prowincji odmiennym językiem (archaiczny dialekt teochew języka minnan) oraz tradycjami kulturalnymi. Nazwa "Chaoshan" jest zbitką nazw dwóch lokalnych miast, Chaozhou (潮州) oraz Shantou (汕头). Region Chaoshan obejmuje powierzchnię ponad 10 tys. km², na której mieszka około 13 mln osób.

</doc>
<doc id="1818780" url="https://pl.wikipedia.org/wiki?curid=1818780" title="Tiksi">
Tiksi

ros. Тикси

</doc>
<doc id="1818784" url="https://pl.wikipedia.org/wiki?curid=1818784" title="Bundesversicherungsanstalt für Angestellte">
Bundesversicherungsanstalt für Angestellte

Bundesversicherungsanstalt für Angestellte (BfA) – dawny niemiecki podmiot prawa publicznego z siedzibą w Berlinie, odpowiedzialny za ustawowe ubezpieczenie społeczne w Niemczech. Powstał w 1953.
Kontynuował tradycje "Reichsversicherungsanstalt für Angestellte" (1911–1945). 1 października 2005 mocą ustawowy został przekształcony w "Deutsche Rentenversicherung Bund".

</doc>
<doc id="1818786" url="https://pl.wikipedia.org/wiki?curid=1818786" title="BfA">
BfA



</doc>
<doc id="1818788" url="https://pl.wikipedia.org/wiki?curid=1818788" title="Włodzimierz Gołobów">
Włodzimierz Gołobów

Włodzimierz Gołobów (ur. 21 sierpnia 1927 we Lwowie, zm. 3 sierpnia 2008 w Warszawie) – polski śpiewak (bas), reżyser operowy warszawskiej Opery Objazdowej.
Po odbyciu studiów wokalnych w Konserwatorium Muzycznym w Łodzi, rozpoczął jako solista karierę śpiewaczą na scenie Opery Wrocławskiej, gdzie w 1947 zadebiutował rolą Dziemby w "Halce". Długoletni reżyser, zasłużony dla Związku Artystów Scen Polskich. W roku 2001 nagrodzony przez ZASP statuetką „Arion” za całokształt działalności z dziedziny opery.

</doc>
<doc id="1818791" url="https://pl.wikipedia.org/wiki?curid=1818791" title="Skyang Kangri">
Skyang Kangri

Skyang Kangri lub Staircase Peak – siedmiotysięcznik w paśmie Karakorum. Leży na granicy między Chinami a Pakistanem. Znajduje się ok. 7 km na północny wschód od K2, drugiego co do wysokości szczytu Ziemi.
Pierwszego wejścia na szczyt dokonali w 11 sierpnia 1976 r. dwaj wspinacze z Japonii: Yoshioki Fujioji i Hideki Nagata. Jest to do tej pory jedyne udane wejście.

</doc>
<doc id="1818792" url="https://pl.wikipedia.org/wiki?curid=1818792" title="Deutsche Rentenversicherung Bund">
Deutsche Rentenversicherung Bund

Deutsche Rentenversicherung Bund (Federalne Niemieckie Ubezpieczenie Rentowo-Emerytalne, DRV Bund) – niemiecki podmiot prawa publicznego z siedzibą w Berlinie, odpowiedzialny za ustawowe ubezpieczenie społeczne w Niemczech.
Powstał 1 października 2005. Kontynuuje tradycje "Reichsversicherungsanstalt für Angestellte" (1911–1945) i Bundesversicherungsanstalt für Angestellte (1953–2005).
Reforma systemu ubezpieczeń emerytalno-rentowych z 2005 wprowadziła jednolity powszechny system ubezpieczeń. Oprócz federalnego urzędu odrębność zachowało kilka korporacji zrzeszonych w Deutsche Rentenversicherung Knappschaft-Bahn-See (Niemieckie Ubezpieczenie Emerytalno-Rentowe Górnictwo-Kolej-Żegluga).

</doc>
<doc id="1818796" url="https://pl.wikipedia.org/wiki?curid=1818796" title="Z punktu widzenia nocnego portiera">
Z punktu widzenia nocnego portiera

Z punktu widzenia nocnego portiera – krótkometrażowy film dokumentalny w reżyserii Krzysztofa Kieślowskiego z 1977 roku, przedstawiający portret fabrycznego strażnika, człowieka o fanatycznym stosunku do dyscypliny; dokument miał w zamierzeniu reżysera pokazać, jak ustrój totalitarny może ukształtować obywatela na bezwzględną i absolutnie posłuszną jednostkę, ślepo dążącą do wyznaczanych przez ideologię celów.
Treść filmu.
Film opiera się na monologu fabrycznego strażnika – Mariana Osucha, opowiadającego o swoim życiu. Nocny portier lubi kontrolować ludzi. Powierzoną mu pracę wykonuje rzetelnie, dokładnie sprawdza, co jest wnoszone i wynoszone z zakładu, pilnuje, aby pracownicy regulaminowo przybijali karty pracy, jest drobiazgowym fanatykiem dyscypliny. Po pracy społecznie, z własnej inicjatywy, kontroluje wędkarzy łowiących bez karty wędkarskiej i szkolną młodzież wagarującą w czasie lekcji. Konsekwencją jego aktywności są konfiskaty sprzętu, wezwania przed komisję dyscyplinarną, umieszczanie dzieci w poprawczakach. Bohater jest jednak całkowicie przekonany o słuszności i skuteczności tych interwencji.
Portier jest także pokazany w sytuacjach prywatnych. Kupuje sobie owczarka niemieckiego i nieudolnie go tresuje. Jedna ze scen przedstawia moment, gdy bohater uczy nastoletniego syna, jak zawiązać krawat. Choć odnosi się do niego z ojcowską troskliwością, to współczesną młodzież stanowczo krytykuje.
Popiera panujący ustrój polityczny, nie rozumie obywateli niezadowolonych z komunistycznej władzy. Dyscyplinę uważa za najwyższą wartość. Jest zwolennikiem kary śmierci i publicznych egzekucji ku przestrodze innym.
Finałowa scena pokazuje grupę dzieci zwiedzających fabrykę. Nauczycielka, wskazując na głównego bohatera, pyta: „Jak się nazywa taki pan?”. Mały chłopiec odpowiada „Ten pan się nazywa…” i nie kończy zdania, pozostałe dzieci milczą.
Proces tworzenia filmu.
Kieślowski nosił się z zamiarem stworzenia filmu na temat fanatycznego strażnika, zanim jeszcze spotkał swojego bohatera. Inspiracją były dla niego zapiski innego stróża o podobnych przekonaniach, w którego zachowaniu i poglądach odkrył typ tzw. Nowego Człowieka, bezwzględnego służbisty omamionego przez partyjną propagandę. Autor pamiętnika okazał się jednak postacią nienadającą się na bohatera filmu. Reżyser rozpoczął więc poszukiwania głównej postaci do stworzonego już scenariusza. Marian Osuch został wybrany przez Kieślowskiego spośród wielu innych kandydatur, gdyż nie tylko miał mentalność zbliżoną do stróża – autora pamiętników, ale też odpowiadał wymogom kamery. Pracę z nim Kieślowski rozpoczął od nagrania wypowiedzi bohatera na taśmie magnetofonowej. Reżyser nie tylko biernie rejestrował działania swojego bohatera, ale stosował także inscenizację i prowokację. Owczarek niemiecki, który pojawia się w trzech scenach filmu, został specjalnie kupiony na potrzeby produkcji. Podglądanie wędkarzy nad rzeką także zostało zaaranżowane przez Kieślowskiego. W scenie pozorowanego pościgu za złodziejem fabrycznym bohater, na prośbę reżysera, odegrał samego siebie.
Film powstał na barwnej taśmie filmowej Orwo o szerokości 35 mm i długości 463 m.
Dystrybucja.
Film początkowo został zatrzymany przez cenzurę. Jego premiera odbyła się podczas XIX Ogólnopolskiego Festiwalu Filmów Krótkometrażowych w Krakowie w 1979 roku, był także pokazywany na innych festiwalach filmowych. Nigdy nie trafił do obiegu kinowego. W roku 1980 reżyser odmówił wyświetlenia go w telewizji, gdyż obawiał się ataków na swojego bohatera. Jak sam to uzasadniał: Byłem przeciwko pewnej postawie, którą reprezentował, ale to przecież nie znaczy, że jak facet reprezentuje taką postawę, to należy go z tego powodu postawić pod murem. Dlatego nie zgodziłem się na pokazanie tego filmu w telewizji uważając, że zrobiłbym temu człowiekowi okropną krzywdę. Przed masową publicznością dokument został pokazany dopiero po śmierci Kieślowskiego w 1996 roku.
Odbiór.
Ponieważ początkowo dokument był pokazywany przed publicznością festiwalową, jego pierwsze recenzje świadczą o zrozumieniu głębszego przesłania filmu. Bożena Janicka w 1979 roku napisała:
Nieco inaczej odbierała ten sam film publiczność międzynarodowa. Po festiwalu w Lille Ginette Gervais pisała, że dokument Kieślowskiego to:
Interpretacja.
Punktem wyjściowym dla reżysera nie były losy jednostkowego człowieka, ale pewna idea, którą postanowił udowodnić. Kieślowski chciał pokazać, jak system totalitarny kształtuje słabą osobowość, czyniąc z niej bezwolne narzędzie. Marian Osuch stał się przykładem ilustrującym tę przemianę. Dlatego też, choć pozornie, film składający się z wypowiedzi nocnego stróża, jest obiektywną prezentacją postaci, to zastosowane przez reżysera środki artystycznego wyrazu świadomie budują negatywny obraz bohatera.
Reżyser nie skrytykował swojego bohatera wprost, lecz, wykorzystując jego wypowiedzi, skomponował portret psychologiczny postaci, który mijał się z powszechnie akceptowanymi wartościami moralnymi. Uwypuklił te cechy bohatera, które były istotne dla przyjętej "a priori" tezy. Dysonans rodzi się pomiędzy wysokim mniemaniem portiera o sobie a odczuciami, jakie budzą jego wypowiedzi u publiczności. Ten brak spójności jest wzmacniany przez muzykę Wojciecha Kilara, której łagodne brzmienie kontrastuje z wypowiedziami Mariana Osucha, a także poprzez zastosowanie przy kręceniu filmu taśm marki Orwo, które, zdaniem Kieślowskiego, deformując kolor, potęgowały poczucie karykaturalności przedstawionego świata.
Główny bohater może widzowi przypominać mentalnością faszystowskich oprawców z obozów koncentracyjnych. Reżyser, choć sam powstrzymuje się od komentarza, podsuwa widzowi to skojarzenie w subtelnych aluzjach. Tytuł jego produkcji nawiązuje do filmu "Nocny portier" (1974) w reżyserii Liliany Cavani, gdzie przedstawiona została historia byłego oficera SS, zatrudnionego po wojnie na stanowisku portiera w hotelu w Wiedniu. Bohater filmu Kieślowskiego kupuje w schronisku owczarka niemieckiego – psa, który w powszechnym wyobrażeniu uznawany jest za atrybut brutalnego funkcjonariusza czy faszysty. Ostatnia scena, w której nie pada odpowiedź na pytanie nauczycielki „Jak się nazywa taki pan?”, jest zachętą dla widza do samodzielnej refleksji nad przedstawioną postacią.
Choć główny bohater filmu został przedstawiony w negatywnym świetle, reżyser nie wypowiadał się o nim tak jednoznacznie. Kieślowski zwracał uwagę na to, że Marian Osuch szczerze wierzył w zasadność i skuteczność swoich działań. Nie był człowiekiem złym, lecz ukształtowanym przez system, w którym się wychował. Reżyser skrytykował jego postawę, bronił zaś osoby. Widział w Marianie Osuchu człowieka zagubionego w świecie, który nie potrafi samodzielnie ocenić, co jest dobre, a co złe, szuka wsparcia i autorytetów. Reżyser był także świadomy, że jego bohater w pewnym stopniu wpisał się w rolę, której od niego oczekiwano. Nie chcąc skrzywdzić człowieka, który w dobrej wierze opowiedział o sobie przed kamerą, aż do swojej śmierci nie wyrażał zgody, aby jego film ukazał się w telewizji. W roku 1979 zaangażował Mariana Osucha raz jeszcze do epizodycznej roli portiera w kolejnym swoim filmie, "Amatorze".
Nawiązania.
W 2006 roku austriacki reżyser Andreas Horvath po latach odnalazł Mariana Osucha. W wyniku tego spotkania powstał kolejny dokumentalny film krótkometrażowy, zatytułowany "Z punktu widzenia emerytowanego nocnego portiera". Janusz Margański pisał o nim:
Pan Marian jako 77-letni emeryt to samotny, skromnie żyjący, nieco zagubiony wdowiec. Jeszcze raz opowiada do kamery o swoim życiu. Na światło dzienne wychodzą fakty, które kłócą się z obrazem człowieka, przedstawionym w filmie Kieślowskiego. Bohater przyznaje, że w przeszłości sam nieraz łamał regulamin, został nawet ukarany za niezgodne z zasadami wędkowanie. Wciąż uważa, że za każde przewinienie należy surowo karać. Jest dumny z filmu, którego stał się niegdyś głównym bohaterem i nie czuje się przez reżysera w żaden sposób wykorzystany.
Nagrody i wyróżnienia.
W 1979 roku film zdobył cztery nagrody:

</doc>
<doc id="1818800" url="https://pl.wikipedia.org/wiki?curid=1818800" title="Stefan IV Lazarević">
Stefan IV Lazarević

Stefan IV Lazarević (ur. ok. 1377, zm. 19 lipca 1427) – władca serbski od 1389 roku.
Był synem i następcą księcia Łazarza, serbskim despotą (bizantyjski tytuł z 1402 roku) oraz wasalem tureckim.
Gdy 15 czerwca 1389 roku jego ojciec poległ w bitwie na Kosowym Polu, Stefan był niepełnoletni. W rezultacie w latach 1389–1393 faktyczną władzę sprawowała jego matka, Milica Hrebeljanović, a Stefan przejął rządy w 1393 r.. Dzięki swoim umiejętnościom dyplomatycznym skonsolidował i umocnił państwo oraz zapewnił mu rozwój gospodarczy. Był również mecenasem i organizatorem życia kulturalnego w swoim kraju. Sam również tworzył dzieła literackie, z których najbardziej znany jest poemat prozą "Słowo miłości" (powstały w 1404 lub 1409 r.). Przypisuje mu się też autorstwo liryczno-epickiego panegiryku ku czci ojca "Napis na słupie kosowskim". Stefan Lazarević był także tłumaczem literatury greckiej.
W 1927 został kanonizowany przez Serbski kościół prawosławny. Nadano mu przydomek "Wielki" 

</doc>
<doc id="1818805" url="https://pl.wikipedia.org/wiki?curid=1818805" title="Victory Tour">
Victory Tour

Victory Tour – ostatnia wspólna trasa koncertowa grupy The Jacksons (później Michael koncertował solo). Rozpoczęła się koncertem na stadionie Arrowhead w Kansas City 6 lipca 1984 roku. Zakończyła się serią sześciu koncertów w Los Angeles na stadionie Dodgersów 9 września 1984 roku. Trasa wzięła nazwę od albumu „Victory” The Jacksons. Koncerty które objęły swoim zasięgiem całe Stany Zjednoczone i Kanadę odniosły ogromny sukces, chociaż zespół nie zaśpiewał ani jednego utworu z „Victory”.

</doc>
<doc id="1818806" url="https://pl.wikipedia.org/wiki?curid=1818806" title="Chaozhou">
Chaozhou

Chaozhou (chiń. 潮州; pinyin: "Cháozhōu") – miasto o statusie prefektury miejskiej w południowych Chinach, w prowincji Guangdong. W 2010 roku liczba mieszkańców miasta wynosiła 520 199. Prefektura miejska w 1999 roku liczyła 2 424 528 mieszkańców.
Geografia.
Chaozhou usytuowane jest w delcie rzeki Han Jiang (韩江), która przepływa przez miasto.
Kultura.
Miasto jest znane z pielęgnowania unikalnego dziedzictwa kulturalnego. Słynie z tzw. opery Chaozhou, wyrafinowanej kuchni, ceremonii herbacianej gongfucha oraz muzyki. Ważnym elementem lokalnej tożsamości jest dialekt teochew, którym posługuje się większość mieszkańców.

</doc>
<doc id="1818807" url="https://pl.wikipedia.org/wiki?curid=1818807" title="Stefan Lazarević">
Stefan Lazarević



</doc>
<doc id="1818810" url="https://pl.wikipedia.org/wiki?curid=1818810" title="Borys Gryzłow">
Borys Gryzłow



</doc>
<doc id="1818813" url="https://pl.wikipedia.org/wiki?curid=1818813" title="Stefan IV Lazarewić">
Stefan IV Lazarewić



</doc>
<doc id="1818814" url="https://pl.wikipedia.org/wiki?curid=1818814" title="Nina Bracewell-Smith">
Nina Bracewell-Smith

Nina Bracewell-Smith (ur. 14 listopada 1955 w Nowym Delhi) – brytyjska bizneswoman. Była głównym udziałowcem i byłym dyrektorem angielskiego klubu piłkarskiego Arsenalu Londyn.
Urodzona jako Nina Kakkar w Nowego Delhi, jest córką indyjskiego dyplomaty. W 1996 r. wyszła za mąż za czwartego baroneta Charlesa Bracewell-Smitha, syna byłego dyrektora generalnego Arsenalu George'a Bracewell-Smitha, który pełnił tę funkcję od maja 1953 r. do września 1976 r. George Bracewell-Smith jest synem prezesa Arsenalu w latach 1948-1962 Bracewella Smitha. Przez pewien czas pełniła obowiązki dyrektora Arsenalu FC, jednak postanowiła sprzedać swoje udziały.
Bracewell-Smith wraz z mężem zajmują 751. miejsce na Liście Bogaczy 2008 "Sunday Timesa" z majątkiem rodzinnym wynoszącym 108 milionów funtów. Ona sama zajmuje 44. miejsce na liście najbogatszych Brytyjczyków azjatyckiego pochodzenia według "Sunday Timesa" i 72. na liście kobiet Europejskiej Listy Najbogatszych.

</doc>
<doc id="1818815" url="https://pl.wikipedia.org/wiki?curid=1818815" title="Bahnversicherungsanstalt">
Bahnversicherungsanstalt

Bahnversicherungsanstalt (BahnVA) – dawny niemiecki podmiot prawa publicznego, odpowiedzialny za ustawowe ubezpieczenie społeczne pracowników kolei w Niemczech.
1 października 2005 na bazie Bahnversicherungsanstalt i Seekasse powstał nowy podmiot prawa publicznego – "Deutsche Rentenversicherung Knappschaft-Bahn-See".

</doc>
<doc id="1818816" url="https://pl.wikipedia.org/wiki?curid=1818816" title="Walentyna Matwijenko">
Walentyna Matwijenko



</doc>
<doc id="1818818" url="https://pl.wikipedia.org/wiki?curid=1818818" title="BahnVA">
BahnVA



</doc>
<doc id="1818819" url="https://pl.wikipedia.org/wiki?curid=1818819" title="Wierchowina (miasto)">
Wierchowina (miasto)



</doc>
<doc id="1818822" url="https://pl.wikipedia.org/wiki?curid=1818822" title="Meistriliiga (2007)">
Meistriliiga (2007)

Sezon 2007 był 17. sezonem o mistrzostwo Estonii.
Baraż.
18 listopada 2007, Hiiu Staadion
Kalju 0 – 1 Kuressaare
0:1 - Veskimäe (69)
24 listopada 2008, Kuressaare kunstmuruväljak
Kuressaare 1 – 2 Kalju
0:1 - Tammo (4)
0:2 - Dona (20)
1:2 - Kriska (64)

</doc>
<doc id="1818824" url="https://pl.wikipedia.org/wiki?curid=1818824" title="Seekasse">
Seekasse

Seekasse (Kasa Morska) – niemiecka instytucja ubezpieczeniowa prawa publicznego, odpowiedzialna za ubezpieczenie osób pracujących na morzu, szczególnie marynarzy. Istniała od 1 stycznia 1907 do 2005 roku.
1 października 2005 na bazie Bahnversicherungsanstalt (Kolejowego Zakładu Ubezpieczeń) i Kasy Morskiej powstał nowy podmiot prawa publicznego – "Deutsche Rentenversicherung Knappschaft-Bahn-See", tj. Niemiecki Zakład Ubezpieczeń Rentowych Kolejowych i Morskich.

</doc>
<doc id="1818826" url="https://pl.wikipedia.org/wiki?curid=1818826" title="Roberto Soriano">
Roberto Soriano

Roberto Soriano (ur. 8 lutego 1991 w Darmstadt) – włoski piłkarz niemieckiego pochodzenia występujący na pozycji pomocnika we włoskim klubie Bologna FC oraz w reprezentacji Włoch. Wychowanek Bayernu Monachium, w swojej karierze grał także w takich zespołach jak UC Sampdoria oraz Empoli FC. Jego bratem jest Elia Soriano.

</doc>
<doc id="1818829" url="https://pl.wikipedia.org/wiki?curid=1818829" title="Linognathus brevicornis">
Linognathus brevicornis

Linognathus brevicornis – gatunek wszy należący do rodziny Linognathidae, pasożytujący na żyrafie ("Giraffa camelopardalis"). Powoduje chorobę wszawicę. 
Samica 2,2 - 2,25 mm. Są silnie spłaszczona grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Występuje na terenie Afryki w Kenii.

</doc>
<doc id="1818833" url="https://pl.wikipedia.org/wiki?curid=1818833" title="Haematopinus brevicornis">
Haematopinus brevicornis



</doc>
<doc id="1818834" url="https://pl.wikipedia.org/wiki?curid=1818834" title="Changtse">
Changtse

Changtse (tyb. "Szczyt Północny") – siedmiotysięcznik w paśmie Himalajów. Leży w Chinach na terenie Tybetu, niedaleko granicy z Nepalem. Changtse jest połączony z Mount Everest przełęczą Chang La (7020 m). Changtse jest 45. szczytem Ziemi.
Pierwszego wejścia na szczyt dokonał 3 października 1982 r. Johan Taks. Holenderski wspinacz dokonał tego mimo braku zezwolenia na wspinaczkę. 11 dni później, już z zezwoleniem, szczyt zdobyła ekspedycja niemiecka w składzie: Udo Zehetleitner, Paul Braun, Rudolf Frick, Ludwig Hösle i Martin Engler.

</doc>
<doc id="1818836" url="https://pl.wikipedia.org/wiki?curid=1818836" title="Trichaulus brevicornis">
Trichaulus brevicornis



</doc>
<doc id="1818837" url="https://pl.wikipedia.org/wiki?curid=1818837" title="Kyrylo Fesenko">
Kyrylo Fesenko



</doc>
<doc id="1818841" url="https://pl.wikipedia.org/wiki?curid=1818841" title="Deutsche Rentenversicherung Knappschaft-Bahn-See">
Deutsche Rentenversicherung Knappschaft-Bahn-See

Deutsche Rentenversicherung Knappschaft-Bahn-See (Niemieckie Ubezpieczenie Emerytalno-Rentowe Górnictwo-Kolej-Żegluga KBS) – niemiecki podmiot prawa publicznego, odpowiedzialny za ustawowe ubezpieczenie społeczne pracowników kolei i pracujących na morzu.
Powstał 1 października 2005 na bazie Bahnversicherungsanstalt i Seekasse. Jego siedziba znajduje się w Bochum.

</doc>
<doc id="1818843" url="https://pl.wikipedia.org/wiki?curid=1818843" title="KBS">
KBS



</doc>
<doc id="1818844" url="https://pl.wikipedia.org/wiki?curid=1818844" title="Simon Gottlieb Zug">
Simon Gottlieb Zug



</doc>
<doc id="1818845" url="https://pl.wikipedia.org/wiki?curid=1818845" title="Pensionskasse für die Arbeiter der Preußischen Staatseisenbahnverwaltung">
Pensionskasse für die Arbeiter der Preußischen Staatseisenbahnverwaltung



</doc>
<doc id="1818847" url="https://pl.wikipedia.org/wiki?curid=1818847" title="Reichsbahnversicherungsanstalt">
Reichsbahnversicherungsanstalt



</doc>
<doc id="1818848" url="https://pl.wikipedia.org/wiki?curid=1818848" title="Ulica Długa we Wrocławiu">
Ulica Długa we Wrocławiu

Ulica Długa (do 1945 "Lange Gasse", północny odcinek do II poł. XIX wieku nosił nazwę "Weg von Pöpelwitz", tj. „Droga z Popowic”) we Wrocławiu – niegdyś (do lat 70. XX wieku) peryferyjna ulica na Szczepinie prowadząca od ul. Rybackiej na północny zachód, w stronę dawnych wojskowych terenów ćwiczebnych (wykorzystywanych do tego celu już od czasów co najmniej pruskich w XVIII wieku).
Historia.
Ulica wzmiankowana była już (jej południowo-wschodni odcinek) w 1556 roku jako ulica wsi Szczepin i do połowy XVIII wieku ciągnęła się do okolic obecnego skrzyżowania z ul. Młodych Techników, tj. na odcinku ponad trzystu metrów. We wsi Szczepin znajdowała się również druga droga biegnąca w podobnym kierunku co ul. Długa; nosiła ona nazwę "Kurze Gasse" (Krótka), dziś jest to ul. Zachodnia. W latach 70. XIX w. ulica Długa została przedłużona o dalsze pół kilometra, do nasypu kilometrowego Kolei Prawoodrzańskiej, w celu poprawienia dojazdu do nowo powstałych koszar 51. Pułku Piechoty, tzw. "Westendkaserne", i terenu poligonu, a także do wzniesionych w tym samym okresie za linią kolejową obiektów strzelnicy wojskowej. Wkrótce nazwą "Lange Gasse" objęto także leżący za nasypem odcinek „Drogi z Popowic”. Na początku XX wieku za strzelnicą, na końcu ulicy Długiej, zlokalizowano magazyn wyrobów naftowych.
Oprócz terenów ćwiczeń, strzelnic wojskowych oraz obiektów magazynowych (m.in. związanych z pobliskim nabrzeżem przeładunkowym na Odrze), przy ul. Długiej znajdowały się m.in. baraki dla bezdomnych (w latach 20.); po wojnie niektóre z obiektów na terenie dawnej strzelnicy zaadaptowano m.in. na potrzeby studium wojskowego Politechniki Wrocławskiej, dobudowując tam przy tym dodatkowe baraki; część z nich Politechnika wykorzystuje nadal, ale do innych celów.
Zniszczenia wojenne z 1945 roku spowodowały zniknięcie znacznej części zabudowy ulicy, zachowały się jednak m.in. XIX-wieczny spichlerz (na fotografii obok, posesja nr 14/16 przy początkowym odcinku ulicy Długiej włączonym obecnie do ul. Rybackiej) i budynek administracji wojskowej (posesja nr 67). Tereny dawnego poligonu przy ul. Długiej przeznaczono po wojnie częściowo pod ogródki działkowe, a część zajmuje stacja elektroenergetyczna. Na terenie wybudowanego w latach 80. XIX wieku browaru Kipkego po wojnie znajdowały się zakłady urządzeń komunalnych oraz różne przedsiębiorstwa w tym między innymi Przedsiębiorstwo Zmechanizowanych Robót Budownictwa Przemysłowego „Zachód”. Zabudowa wzdłuż ulicy Długiej miała przez dziesięciolecia mieszany charakter, przemysłowo-podmiejski; w latach 60. XX w. po południowej jej stronie rozpoczęto budowę pierwszych bloków mieszkalnych, później powstawały tu także placówki handlowe i usługowe. Po przeciwnej stronie ulicy przewagę mają obiekty przemysłowe i handlowe.
Po wybudowaniu i oddaniu w 1992 do eksploatacji Mostu Dmowskiego ulica Długa stała się ważną arterią łączącą północno-wschodnie okolice miasta (Psie Pole) poprzez centrum (rejon Kępy Mieszczańskiej, a także pośrednio pl. Jana Pawła II) z dzielnicami północno-zachodnimi, m.in. z Popowicami. Znaczna część ulicy biegnie pomiędzy ogródkami działkowymi, a ostatni północno-zachodni fragment (licżacy ok. 0,2 km) z 1,2-kilometrowej ulicy Długiej podczas przebudowy w latach 90. XX w. został odcięty od głównej linii ulicy (dojazd doń jest okrężny, od ul. Starogroblowej), która w tym rejonie przechodzi prowadzącą na zachód Starogroblową.
25 maja 2019 r. ruszył pierwszy etap budowy tramwaju na Popowice, w ramach którego ulica Długa na całej swojej długości zyska torowisko oraz stację kolejową Wrocław Szczepin. Powstanie ona w ramach przebudowy wiaduktu obok Zakładu Dróg i Utrzymania Miasta (ZDiUM). Planowany termin zakończenia inwestycji – 2022 rok – nie został dotrzymany; przewiduje się, że tramwaje pojadą w maju 2023.
Handel.
Przy ulicy Długiej powstał w 1995 roku jeden z pierwszych hipermarketów w mieście, był to należący do niemieckiej sieci Hit. Po siedmiu latach cała działająca w Polsce sieć została przejęta przez brytyjskie Tesco, tworząc w ten sposób w 2002 r. swój drugi wrocławski sklep. W wyniku problemów finansowych spółki Tesco zdecydowało się stopniowo wychodzić z polskiego rynku. Sklep przy Długiej oraz działająca przy nim stacja paliw zakończyły swoją działalność 11 kwietnia 2020 r., natomiast market został kupiony przez niemiecką sieć sklepów Kaufland, który rozpoczął swoją działalność 14 maja tego samego roku.
W bezpośrednim sąsiedztwie hipermarketu działa niemiecki market budowlany Obi.

</doc>
<doc id="1818849" url="https://pl.wikipedia.org/wiki?curid=1818849" title="Wałerian Pidmohylny">
Wałerian Pidmohylny



</doc>
<doc id="1818850" url="https://pl.wikipedia.org/wiki?curid=1818850" title="Bundesbahn-Versicherungsanstalt">
Bundesbahn-Versicherungsanstalt



</doc>
<doc id="1818856" url="https://pl.wikipedia.org/wiki?curid=1818856" title="Tony Weeden">
Tony Weeden

Anthony L. Weeden Jr (ur. 25 lipca 1983 w Indianapolis) – amerykański koszykarz. Gra na pozycji rzucającego obrońcy lub rozgrywającego, obecnie zawodnik Mayrouba Club.
Jest brązowym medalistą mistrzostw Polski w koszykówce mężczyzn z 2010.
Karierę zaczynał w 2003. Przed przyjazdem do Polski występował głównie w Stanach Zjednoczonych oraz w Kanadzie. Zaliczył także epizod w Syrii. W 2007 roku podpisał kontrakt z Polpharmą Starogard Gdański. Sezon 2008/2009 zaczął w Śląsku Wrocław. Po wycofaniu klubu z PLK, Weeden przeszedł do Basketu Kwidzyn. W 2009 roku powrócił do Polpharmy.
W grudniu 2010, po meczu ligi A1 Ethniki, w jego organizmie wykryto niedozwolone środki dopingujące. W związku z tym został ukarany 6-miesięczną dyskwalifikacją, która trwała od 5 stycznia 2011 roku do 4 lipca 2011 roku.
21 sierpnia 2012 podpisał kontrakt z Anwilem Włocawek.
6 grudnia 2013 podpisał kontrakt ze Stabillem Jezioro Tarnobrzeg.

</doc>
<doc id="1818858" url="https://pl.wikipedia.org/wiki?curid=1818858" title="Wołodymyr Szczerbyckyj">
Wołodymyr Szczerbyckyj



</doc>
<doc id="1818860" url="https://pl.wikipedia.org/wiki?curid=1818860" title="Leidy Araujo">
Leidy Araujo

Leidy Araujo (ur. 6 stycznia 1981) – dominikańska lekkoatletka specjalizująca się w skoku o tyczce, medalistka mistrzostw kraju.

</doc>
<doc id="1818863" url="https://pl.wikipedia.org/wiki?curid=1818863" title="Milan Obrenowić">
Milan Obrenowić

Milan Obrenowić (serb. "Милан Обреновић", "Milan Obrenović"; ur. 21 października 1819, zm. 8 lipca 1839) – książę Serbii w roku 1839.
Milan Obrenović był najstarszym synem księcia Serbii, Miłosza i jego małżonki Ljubicy z d. Vukomanović. Od urodzenia miał problemy zdrowotne, zmarł w dwa tygodnie po objęciu władzy.

</doc>
<doc id="1818865" url="https://pl.wikipedia.org/wiki?curid=1818865" title="Industriegewerkschaft Bauen-Agrar-Umwelt">
Industriegewerkschaft Bauen-Agrar-Umwelt



</doc>
<doc id="1818866" url="https://pl.wikipedia.org/wiki?curid=1818866" title="PWSM w Gdańsku">
PWSM w Gdańsku



</doc>
<doc id="1818868" url="https://pl.wikipedia.org/wiki?curid=1818868" title="Steaua Bukareszt">
Steaua Bukareszt

Steaua lub Steaua Bukareszt mogą odnosić się do:

</doc>
<doc id="1818870" url="https://pl.wikipedia.org/wiki?curid=1818870" title="Industriegewerkschaft Bergbau und Energie">
Industriegewerkschaft Bergbau und Energie



</doc>
<doc id="1818871" url="https://pl.wikipedia.org/wiki?curid=1818871" title="Industriegewerkschaft Bergbau, Chemie, Energie">
Industriegewerkschaft Bergbau, Chemie, Energie



</doc>
<doc id="1818872" url="https://pl.wikipedia.org/wiki?curid=1818872" title="Industriegewerkschaft Chemie, Papier, Keramik">
Industriegewerkschaft Chemie, Papier, Keramik



</doc>
<doc id="1818873" url="https://pl.wikipedia.org/wiki?curid=1818873" title="Industriegewerkschaft Druck und Papier">
Industriegewerkschaft Druck und Papier



</doc>
<doc id="1818874" url="https://pl.wikipedia.org/wiki?curid=1818874" title="Industriegewerkschaft Kunst, Kultur und Medien">
Industriegewerkschaft Kunst, Kultur und Medien



</doc>
<doc id="1818875" url="https://pl.wikipedia.org/wiki?curid=1818875" title="Industriegewerkschaft Medien - Druck und Papier, Publizistik und Kunst">
Industriegewerkschaft Medien - Druck und Papier, Publizistik und Kunst



</doc>
<doc id="1818876" url="https://pl.wikipedia.org/wiki?curid=1818876" title="Industriegewerkschaft Metall">
Industriegewerkschaft Metall



</doc>
<doc id="1818880" url="https://pl.wikipedia.org/wiki?curid=1818880" title="Jiří Rosický">
Jiří Rosický

Jiří Rosický (ur. 11 listopada 1977 w Pradze) – czeski piłkarz występujący na pozycji pomocnika. Jest bratem Tomáša Rosickiego i byłym zawodnikiem Sparty Praga, Atlético Madryt, Bregenz, Baumit Jablonec i Bohemians 1905.

</doc>
<doc id="1818884" url="https://pl.wikipedia.org/wiki?curid=1818884" title="Staatliche Zentralstelle für Fernunterricht">
Staatliche Zentralstelle für Fernunterricht

Staatliche Zentralstelle für Fernunterricht (ZFU) - państwowy centralny urząd do spraw nauki na odległość w Niemczech. Jego główna siedziba znajduje się w Kolonii.

</doc>
<doc id="1818887" url="https://pl.wikipedia.org/wiki?curid=1818887" title="Fiodor Inoziemcew">
Fiodor Inoziemcew

Fiodor I. Inoziemcew (ros. Фёдор Иноземцев, ur. 24 lutego 1802 w Biełkinie, zm. 18 sierpnia 1869 w Moskwie) – rosyjski chirurg, profesor uniwersytetu w Moskwie. Według niektórych źródeł opracował preparat przeciw bólowi żołądka i jelit zwany kroplami Inoziemcowa.

</doc>
<doc id="1818888" url="https://pl.wikipedia.org/wiki?curid=1818888" title="G&amp;V BKK">
G&amp;V BKK

G&amp;V BKK – kasa chorych ustawowego ubezpieczenia społecznego, działająca w Badenii-Wirtembergii.
Założona od 1 grudnia 1884 jako kasa chorych zakładu "Gaenslen&amp;Völter GmbH + Co. KG". Jej główna siedziba mieści się w Metzingen.

</doc>
<doc id="1818890" url="https://pl.wikipedia.org/wiki?curid=1818890" title="Victoria Itodo">
Victoria Itodo

Victoria Itodo (ur. ?) – nigeryjska lekkoatletka specjalizująca się w skoku o tyczce.

</doc>
<doc id="1818891" url="https://pl.wikipedia.org/wiki?curid=1818891" title="Wrocławski tramwaj Plus">
Wrocławski tramwaj Plus



</doc>
<doc id="1818892" url="https://pl.wikipedia.org/wiki?curid=1818892" title="Zoltán Horváth (szermierz)">
Zoltán Horváth (szermierz)

Zoltán Horváth (ur. 12 marca 1937 w Balatonfüred) – węgierski szermierz, szablista. Dwukrotny medalista olimpijski z Rzymu.
Brał udział w dwóch igrzyskach olimpijskich (1960-1964). W Rzymie w konkursie indywidualnym zajął drugie miejsce, wyprzedził go bardziej utytułowany rodak Rudolf Kárpáti. Wspólnie triumfowali w rywalizacji drużynowej. Był indywidualnym mistrzem świata w 1962 oraz trzykrotnym w drużynie (1957, 1958 i 1966). Stawał na niższych stopniach podium mistrzostw globu, łącznie zdobywając 9 krążków.

</doc>
<doc id="1818893" url="https://pl.wikipedia.org/wiki?curid=1818893" title="Zoltan Horvath">
Zoltan Horvath



</doc>
<doc id="1818894" url="https://pl.wikipedia.org/wiki?curid=1818894" title="Tramwaje we Wrocławiu">
Tramwaje we Wrocławiu

Tramwaje we Wrocławiu – system tramwajów elektrycznych we Wrocławiu, obejmuje 190,14 km pojedynczego toru (2011), po którym kursują 22 linie dzienne o łącznej długości 266 km obsługujące 408 przystanków w obrębie miasta (linie nocne zlikwidowano we wrześniu 2003). W ich przebiegu znajdują się 3 zajezdnie, 20 pętli oraz 3 krańcówki. Sieć trakcyjna prądu stałego o napięciu +600 V zasilana jest przy pomocy 20 stacji prostownikowych.
Historia.
Tramwaje konne.
4 lipca 1876 udzielono Johannesowi Büssingowi, przedsiębiorcy z Berlina, ważnej przez trzydzieści lat koncesji na budowę i eksploatację tramwaju konnego na terenie Wrocławia. 1 listopada tegoż roku przeniesiono koncesję na "Breslauer Straßen-Eisenbahn-Gesellschaft" (Wrocławskie Towarzystwo Ulicznej Kolei Żelaznej), "BSEG", spółkę akcyjną założoną przez Büssinga 2 września.
Pierwszy tramwaj konny we Wrocławiu został uruchomiony 10 lipca 1877 na trasie od ulicy Krasińskiego do Zoo. Po kilku miesiącach wydłużono tę linię do pl. Strzegomskiego: od ul. Krasińskiego przez ul. Słowackiego, Wita Stwosza, Mikołaja, Legnicką. Następną linię wybudowano na trasie Krzyki – Dworzec Nadodrze przez ul. Powstańców Śląskich, Świdnicką, most Uniwersytecki. W 1878 r. oddano do użytku połączenie z Rynku do Nowej Zewnętrznej Bramy Oławskiej ("Neues Äußeres Ohlauer Tor" przy skrzyżowaniu ul. Traugutta i Kościuszki; taką nazwą określano południowo-wschodnią rogatkę miejską, zwaną Rogatką Oławską – "Ohlauer Barriere") przez ul. Oławską i Traugutta, a w 1884 linię do Dworca Głównego przez ul. Wierzbową i Kołłątaja.
W 1885 r. ukończono budowę linii okólnej, która biegła od Dworca Głównego przez ul. Dąbrowskiego, Krasińskiego, Słowackiego, Wyszyńskiego, Sienkiewicza, Matejki, Prusa, Kilińskiego, Jedności Narodowej, Dubois, Mieszczańską, Władysława Jagiełły, Mostową, Podwalem, Legnicką, Nabycińską, Braniborską, Tęczową, Świebodzką, Sądową i Piłsudskiego. Trasy tramwajów konnych były jednotorowe z mijankami. W późniejszych okresach dobudowywano drugi tor, co pozwoliło zwiększyć częstotliwość kursowania. Korzystano z dwóch zajezdni: przy ul. M. Skłodowskiej-Curie 39 i Powstańców Śląskich 98, wyposażonych w łaźnie dla koni, kuźnie, myjnie wozów pasażerskich, piwnice ogniotrwałe na naftę, wagi cetnarowe, warsztaty naprawcze i lakiernie. Po uruchomieniu tramwaju elektrycznego ostatnią linię konną zlikwidowano 30 czerwca 1906 (linia most Zwierzyniecki – most Szczytnicki przez ul. Parkową).
BSEG osiągała duże dochody, wypłacając w latach 1878–1909 dywidendę w wysokości co najmniej 5%, zaś w roku 1899 nawet 14%.
Powstanie tramwajów elektrycznych.
2 kwietnia 1892 udzielono nowemu przedsiębiorstwu tramwajowemu pod nazwą Tramwaje Elektryczne Wrocław SA ("Elektrische Straßenbahn Breslau AG", ESB) ważnej trzydzieści lat koncesji na budowę linii tramwaju elektrycznego. Spółkę zawiązano oficjalnie 9 czerwca 1892. 14 lipca 1893 (według innych źródeł 14 czerwca) uruchomiła ona pierwszą linię z Grabiszyna na Rakowiec. Jest to pierwsza linia tramwaju elektrycznego na terenie obecnej Polski. 27 czerwca 1899 (wejście w życie 5 sierpnia) zmieniono natomiast koncesję dotychczasowego tramwaju konnego, dopuszczając przebudowę na trakcję elektryczną pod warunkiem prawa do współużytkowania infrastruktury przez miasto (do 5 sierpnia 1906 z ograniczeniem łącznej długości współużytkowanych torów do 600 m). Budowę i eksploatację prowadziły odtąd trzy niezależne przedsiębiorstwa transportowe: Wrocławskie Towarzystwo Ulicznej Kolei Żelaznej (prowadzące wcześniej eksploatację tramwaju konnego), Tramwaje Elektryczne Wrocław oraz należące do miasta Tramwaje Miejskie Wrocław ("Städtische Straßenbahn Breslau"), założone w 1901 na podstawie decyzji z 10 lipca 1900. Mówiła ona, że dalsze nowe linie tramwajowe budowane będą przede wszystkim przez przedsiębiorstwo podległe miastu, a dopuszczalna będzie budowa tylko tych linii prywatnych, na które wcześniej udzielono zezwolenia. W ten sposób zamierzano uniknąć groźby sytuacji występującej w Berlinie, gdzie prywatna "Große Berliner Straßenbahn" dyktowała magistratowi politykę transportową.
6 sierpnia 1901 Towarzystwo uruchomiło tramwaj elektryczny na dwóch trasach: Popowice – Brama Oławska (ul. Traugutta) oraz Popowice – Dworzec Główny. Do końca 1901 zelektryfikowało prawie wszystkie odcinki swoich tras. Natomiast ESB ukończyło budowę zajezdni przy ul. Krakowskiej. W 1902 BSEG zbudowało trasę tramwajową od Dworca Głównego przez ul. Stawową, Glinianą do Kamiennej. W latach 1902–1903 powstała trasa do Cmentarza Osobowickiego. Od dworca wąskotorowego przy pl. Staszica na ul. Reymonta i moście Osobowickim tramwaj miał wspólną szynę z koleją wąskotorową (750 mm). Ten odcinek splotu trzech szyn (dwutorowy – w obu kierunkach, zatem razem sześć szyn) przetrwał do 1950, będąc wykorzystywany przez pociągi wąskotorowe do i z Trzebnicy, jak i tramwaje do i z Osobowic.
W 1993 roku Poznański Klub Modelarzy Kolejowych – dla uczczenia setnego jubileuszu wyjazdu na trasę pierwszego wrocławskiego tramwaju elektrycznego – wydał opracowanie Jana Wojcieszaka „100 lat tramwajów elektrycznych we Wrocławiu”.
Rozwój sieci miejskich tramwajów.
W tym samym czasie powstały pierwsze linie tramwaju miejskiego. 14 lipca 1902 SSB otworzyła pierwsze dwie linie: z Parku Południowego poprzez plac Hirszfelda, ul. T. Zielińskiego, pl. Muzealny, Podwale i Pomorską do Dworca Nadodrze i z ul. Ślężnej przez Sanocką, Zielińskiego do Dworca Nadodrze, korzystające częściowo w przewidzianym umową zakresie z torowisk BSEG. Przy Ślężnej, u zbiegu z ówczesnym zaułkiem Ziołowym (później połączonym z ul. Kamienną) zlokalizowano zajezdnię oraz nieistniejący już dziś budynek dyrekcji tramwaju miejskiego. Mimo że miejski tramwaj wobec zapaści gospodarczej był nierentowny, jego sieć intensywnie rozbudowywano.
W 1904 przedłużono linię w ul. Ślężnej do cmentarza przy al. Wiśniowej oraz zbudowano tor odstawczy w al. Hallera. 26 sierpnia 1906 wydłużono tory w kierunku Cmentarza Osobowickiego poza ówczesną granicę miasta – do wsi Osobowice, jako pierwszą we Wrocławiu linię na torowisku wydzielonym i zakończoną najstarszą pętlą w sieci wrocławskiej, istniejącą zresztą do dziś. 26 listopada 1908 otwarto tory w ul. Szczęśliwej i Gajowickiej. 24 grudnia 1909, dzięki umowie z ESB o wspólnym korzystaniu z trasy w ul. Pułaskiego, otwarto linię poprzez tę ulicę oraz Purkyniego do Nowego Targu. Nieco wcześniej rozpoczęto budowę trasy tramwaju miejskiego przez nowy most Grunwaldzki i oś Grunwaldzką. BSEG zaprotestowało przeciw planom współużytkowania z torów w ul. Marii Skłodowskiej-Curie, a miasto wniosło sprawę do sądu. Jednocześnie Towarzystwo zaskarżyło plany budowy miejskiej linii przez ul. Nowowiejską, która mogła odebrać część pasażerów liniom przez ul. Stefana Wyszyńskiego i ul. Bolesława Prusa.
W 1911 r. miasto zdecydowało się wykupić Wrocławskie Towarzystwo Kolei Ulicznej (BSEG) za sumę dziesięciu milionów marek, a jego majątek wcielono do Miejskich Tramwajów Wrocław (SSB), które stały się tym samym największym przewoźnikiem. W celu pomieszczenia wszystkich wagonów zostają wybudowane dwie zajezdnie: pierwsza przy ul. Słowiańskiej (oddana do użytku w 1910), druga przy ul. Wróblewskiego (oddana do użytku w 1913). 1 lipca 1912 przyniósł miastu na krótko nowy rodzaj transportu – w tym dniu została oddana do użytku linia trolejbusowa z Wilczego Kąta (ul. Krakowska – zajezdnia) do Brochowa o długości 4,4 km. W związku z licznymi trudnościami linia ta po roku uległa bezpowrotnej likwidacji. I wojna światowa przyniosła spore ograniczenia w komunikacji miejskiej. Mimo to miastu udało się wydłużyć odcinek torów z ul. Kamiennej do Tarnogaju.
W 1919 r. ESB posiadały 85 wagonów silnikowych, 150 doczepnych, zatrudniały 673 osoby i przewiozły 29,6 mln pasażerów.
Zjednoczenie sieci tramwajowej.
Konkurencja między przedsiębiorstwami spowodowała szybki, lecz stosunkowo nieuporządkowany rozwój sieci. Jeszcze 6 września 1900 zatwierdzono jednak decyzję rady miejskiej o skorzystaniu z prawa pierwokupu po upływie koncesji ESB. Zawarto umowę, na mocy której 1 lipca 1923 miasto miało przejąć cały majątek ESB, jednak ze względów budżetowych przesunięto przejęcie na 1 marca 1924. Ostatecznie nastąpiło ono w dwóch etapach 1 i 13 kwietnia. ESB postawiono 20 stycznia 1926 w stan likwidacji, która trwała do 1931. Odtąd miejskie przedsiębiorstwo było monopolistą. W latach 1924–1927 przebudowano układ sieci w centrum miasta, dążąc do efektywnego wykorzystania sieci złożonej z dwóch dawniej niezależnych części. Dzięki temu powstała spójna sieć tramwajowa, której zasadniczy układ nie zmienił się do dziś.
W październiku 1935 zreformowano trasy linii tramwajowych, przystosowując sieć do obsługi widowisk masowych. Zbudowano dodatkowy, trzeci peron przy Hali Stulecia oraz trójtorową pętlę przy Stadionie Olimpijskim. W latach 30. wydłużono linię w obecnej al. Hallera. Na odcinku między ul. Gajowicką a pętlą na wysokości ul. Beniowskiego kursował początkowo w ruchu wahadłowym pierwszy we Wrocławiu wagon z odbierakiem pantografowym. Od końca lat 30. stopniowo wymieniano we wszystkich wagonach odbieraki pałąkowe na pantografy, jednak do końca II wojny światowej nie zakończono przebudowy taboru.
II wojna światowa.
W okresie II wojny światowej linie tramwajowe znacznie ucierpiały. Ze względu na wykorzystywanie zapasów benzyny na potrzeby wojenne, tramwaje musiały przejąć również pasażerów autobusów i samochodów. 1 listopada 1943 przeprowadzono całkowitą reorganizację linii. Dążąc do jak najefektywniejszego wykorzystania taboru, starano się skierować wszystkie linie tak, aby każda dzielnica miała bezpośrednie połączenie zarówno z Rynkiem, jak i z Dworcem Głównym. W czasie wojny funkcjonowały wagony sanitarne przewożące rannych. W związku z tym zdołano zbudować jedno jednotorowe przedłużenie linii – w ul. Ślężnej od al. Dębowej do bramy nowego lazaretu przy ul. Weigla, dzięki czemu uzyskano możliwość transportu rannych z dworca. Podczas oblężenia Festung Breslau budowano z wozów tramwajowych barykady.
Okres powojenny.
Tabor tramwajowy po kapitulacji "Festung Breslau" był zdewastowany w znacznym stopniu – tylko nieco ponad dwieście wozów silnikowych (zniszczonych od 25 do 50%) oraz podobna liczba wagonów doczepnych uszkodzonych w podobnym stopniu nadawało się do remontu; 43 silnikowe i 150 doczepnych trzeba było zezłomować.
Pierwszy tramwaj ruszył 22 lipca 1945 – linia nr 1 ze stosunkowo najmniej zniszczonej dzielnicy Biskupin do zajezdni tramwajowej przy ul. Słowiańskiej w pobliżu dworca PKP Wrocław Nadodrze, jeszcze we wrześniu wydłużono ją do pl. Staszica. Pozostałe linie były stopniowo odbudowywane: linia nr 2 spod Dworca Nadodrze do ul. Żmigrodzkiej (pętla na Zawalnej), w kierunku Karłowic, ruszyła 6 października 1945; linia nr 3 z Rynku do skrzyżowania ulic Legnickiej i Poznańskiej (w pobliżu zlokalizowane były duże zakłady przemysłowe, m.in. „Pafawag” i „Archimedes”) – półtora miesiąca później, 22 listopada. W ciągu powojennego półwiecza, już po roku 1948, uruchomiono dalszych kilkanaście linii tramwajowych, które otrzymały kolejne numery od 16 do 24.
W 1947 uruchomiono pierwsze nocne kursy tramwajów, które w różnej formie (nocne kursy linii dziennych lub osobne linie nocne) działały do 1 września 2003 roku. W 1952 roku tramwaje masowo przemalowywano na kolor czerwony, a w 1973 r. powrócono do barwy niebieskiej.
W 1948 r. oddano pierwszy odcinek nowego torowiska tramwajowego w mieście, prowadzący do Pafawagu – później przeniesiono ją z ul. Strzegomskiej na Robotniczą. Poza tym okres powojenny charakteryzował się głównie wydłużaniem istniejących torowisk do odleglejszych dzielnic. Kolejną inwestycją po wojnie była budowa odcinka do Leśnicy w roku 1949. 17 września 1950 r. uruchomiono przedłużenie torów w ciągu ul. Opolskiej na Księże Małe. W tym samym roku przedłużono też torowiska na Oporów i Klecinę (1950), a w 1951 r. na Gaj (ten ostatni zlikwidowano w 1969 r. zastępując go odcinkiem do Parku Południowego). Do końca lat 70. XX w. powstały odcinki na Kowale i przedłużono torowisko na Hallera od pętli Grabiszynek do ul. Grabiszyńskiej, a w następnej dekadzie także doprowadzono tramwaj na Poświętne przez ul. Bałtycką i Żmigrodzką.
W okresie PRL zreorganizowano ruch w centrum poprzez przeniesienie go na nowe torowiska i likwidację starych: do 1959 r. zbudowano tory na ul. Widok i przyległym fragmencie ul. Szewskiej oraz tory na ul. Zamkowej, a do końca lat 1970. zrealizowano nowe odcinki na ul. Kazimierza Wielkiego, Nowy Świat (w 1978 r.), Piłsudskiego i Drobnera, a na początku następnego dziesięciolecia także na pl. Społecznym. Oddanie torowisk na ciągu ul. Kazimierza Wielkiego wiązało się z likwidacją odcinków na Rynku i przyległych, w tym torowiska na ul. Zamkowej. W latach 90. rozpoczęto remonty torowisk (niektóre z nich wymuszone przez szkody dokonane przez powódź tysiąclecia z lipca 1997), w tym przebudowano węzeł transportowy przy Dworcu Głównym.
Pomimo szybkiego uruchomienia tramwajów, wiele odcinków długo pozostawało nieczynnych, m.in.: ul. Sienkiewicza i Piasek w 1957 r., na ul. Szczytnickiej dwa lata później, a kolejne dwa lata później na ul. Bema. W 1967 r. oddano do użytku odbudowane po wojnie torowisko na ul. Kościuszki, a dwa lata później na ul. Dyrekcyjnej i fragmencie ul. Mickiewicza na południe od ul. Paderewskiego. Odcinek na ul. Wyszyńskiego między Szczytnicką i Sienkiewicza uruchomiono dopiero w 1990 r.. Nigdy jednak nie przywrócono do użytku odcinków na ul. Zielińskiego i Gajowickiej, Tęczowej, Szpitalnej, Lwowskiej i Sieradzkiej, Prusa, Na Grobli i Rakowieckiej, placu Strzeleckim, Zachodniej, Purkyniego i Kotlarskiej.
W roku 1987 poznańskie Biuro Projektów Dróg i Mostów opracowało dokumentację projektową wiaduktów i estakad dla linii szybkiego tramwaju, m.in. na odcinku Pafawag – Dworzec Główny. Ostatecznie jednak projekt szybkiego tramwaju nie został zrealizowany do dzisiaj.
W 2012 r. oddano do użytku nowe odcinki torowisk na osiedlach Gaj i Kozanów. 26 maja 2017 wyłączono z eksploatacji tory w ul. Kościuszki. W czerwcu 2019 r. uruchomiono torowisko w ul. Hubskiej (odcinek Gajowa – Sucha).
W 2019 r. zaczęto budować trasę autobusowo-tramwajową na Nowy Dwór i Popowice. Prace potrwają do 2023 w przypadku torowiska na Nowy Dwór i Popowice.
26 czerwca 2021 oddano do użytku pierwszy fragment trasy na Nowy Dwór – odcinek pomiędzy pl. Orląt Lwowskich a ul. Śrubową.
Od początku kwietnia 2022 r. wprowadzono zasadę, zgodnie z którą wszystkie tramwaje kursujące w weekendy i święta to pojazdy przynajmniej częściowo niskopodłogowe.
Infrastruktura.
Torowiska.
Wrocławska sieć tramwajowa ma długość 190,14 km pojedynczego toru w tym 108,18 zabudowanych i 81,96 km niezabudowanych. Sieć ma budowę promienistą. Większość linii prowadzi od centrum do poszczególnych dzielnic. Torowiska tramwajowe zrealizowane są jako wbudowane w jezdnie lub wydzielone. Część torowisk w śródmieściu jest wydzielona z ogólnodostępnej jezdni, jednak zabudowana w uniesioną w stosunku do okolicznego poziomu ulicy nawierzchnię, co umożliwia wykorzystanie tych torowisk przez pojazdy specjalne, a w niektórych przypadkach także autobusy.
Układ jest wrażliwy na prace remontowe prowadzone na głównych liniach z powodu trudności z wyznaczaniem tras objazdowych, by nie doprowadzić do przeciążenia pozostałych odcinków. Sieć torowisk we Wrocławiu jest w zasadzie przystosowana dla prawostronnego ruchu jednokierunkowych wagonów tramwajowych (z wyjątkiem tras na Gaj i Stadion Wrocław (Królewiecka) z 2011 r.). Oznacza to, że zmiana kierunku ruchu, a zatem punkty końcowe linii czy zawracanie w ruchu pozaliniowym możliwe są tylko na pętlach oraz trójkątach torowych. We Wrocławiu nie istnieją używane w regularnym ruchu trójkąty, jednak ten sposób zawracania stosuje się czasem w sytuacjach objazdów. Zawracanie możliwe jest także w zajezdniach, posiadających układ przelotowy. Poszczególne trasy torowe obsługiwane są wspólnie przez większą liczbę linii, co oznacza konieczność częstego używania rozjazdów w zwykłym ruchu liniowym. W celu usprawnienia rozdzielania się linii buduje się sploty, pozwalające na wjazd tramwaju na właściwy dla danej linii tor kilkadziesiąt metrów przed skrzyżowaniem.
Zajezdnie.
Pierwsze dwie zajezdnie tramwaju konnego powstały w 1877 r. przy skrzyżowaniu ul. Curie-Skłodowskiej i Nauczycielskiej oraz ul. Powstańców Śląskich i Wielkiej, a trzecia na pl. Strzegomskim powstała w 1879 r., jednak szybko zastąpiła ją zajezdnia ul. Ziemowita zbudowana w latach 1884–1885. Po elektryfikacji z 1901 roku zajezdnie przy Curie-Skłodowskiej i Powstańców Śląskich sprzedano, a zajezdnia przy ul. Ziemowita służyła jako miejsca postojowe pojazdów technicznych. Wybudowano nowe zajezdnie: Borek przy ul. Powstańców Śląskich, Popowice przy ul. Legnickiej i zajezdnie przy ul. Ołbińskiej oraz przy ul. Grabiszyńskiej. W 1902 r. powstała zajezdnia nr I przy ul. Kamiennej, a w 1910 – nr II przy ul. Słowiańskiej, a następnie miasto przejmowało prywatne zajezdnie: III (Ołbińska), IV (Borek), V (Popowice). W 1913 r. wybudowano zajezdnię nr VI (Dąbie).
We Wrocławiu obecnie znajduje się 6 zajezdni tramwajowych, 3 używane są w ruchu liniowym przez tramwaje, 2 są używane przez firmy z branży tramwajowej, a ostatnia została przekształcona na zajezdnię autobusową:
Zajezdnia VII – kolebka wrocławskiej Solidarności.
Widoczna na mapie sieci z 1911 zajezdnia "Elektrische Straßenbahn Breslau" przy ul. Grabiszyńskiej 184 (Grabiszyn) została zlikwidowana jeszcze przed II wojną światową, następnie pełniła rolę zajezdni autobusów MPK. W zajezdni tej w roku 1980 powstała wrocławska „Solidarność”, co upamiętniono w następnym roku granitową tablicą wmurowaną obok bramy wjazdowej. Pod tablicą tą mieszkańcy Wrocławia od chwili jej powstania składają kwiaty, co przez czas trwania stanu wojennego było pretekstem do interwencji milicji, które niekiedy przekształcały się w lokalne zamieszki. Zajezdnia została zamknięta na przełomie marca i kwietnia 2015 roku, kosztem 36 mln zł przebudowana i 16 września 2016 otwarta jako Centrum Historii Zajezdnia (1980 m² pow. wystawienniczej), w którym prezentuje się historię miasta od 1945.
Przystanki.
We Wrocławiu funkcjonuje 408 przystanków tramwajowych, z czego do poniżej pasażerowie wsiadają bezpośrednio z jezdni. Wrocław wprowadza także stopniowo przystanki wiedeńskie i antyzatoki. Część przystanków tramwajowych to przystanki podwójne – umożliwiające jednoczesny postój przy peronie dwóch tramwajów.
Zasilanie.
Tramwaje zasilane są przez napowietrzną sieć trakcyjną standardowym napięciem dla polskich sieci tramwajowych (660 V prądu stałego) dostarczanym przez 20 stacji prostownikowych:
Linie tramwajowe.
Z powodu wielu remontów ulic we Wrocławiu od 1997 roku do 3 czerwca 2012 roku nie zdarzyło się, aby wszystkie linie tramwajowe kursowały po swojej stałej trasie. Linie podstawowe oznaczone są numerami od 0 do 24 (przy czym „zerówka” jest linią „okólną”, okrążającą centrum miasta i oznaczoną dodatkowo literą – 0L – „lewe”, oraz 0P – „prawe”). Dodatkowo wprowadzono linie o numerach 31, 32 i 33 z dopiskiem „PLUS” – są to linie wożące pasażerów w ramach programu Tramwaj Plus. W dniu 17 lutego 2014 roku z oznakowania linii 31, 32, 33 usunięto dopisek „PLUS”.
Ponadto na czas remontów niektóre linie zmieniają trasy (tramwaje wówczas oznakowane są tablicą z czarnym numerem na tle żółtym, zamiast tradycyjnego białego, a na wyświetlaczach elektronicznych – w rewersie), albo zastępowane są tymczasowymi (np. na liniach skróconych lub wydłużonych). Linie tymczasowe zazwyczaj jako pierwszą cyfrę numeru mają „7”, a druga cyfra pochodzi często z numeru tramwaju wycofanego/skróconego (np. „71” zastępowała przez pewien czas „jedynkę” na znacznie skróconej trasie, a „75” – „piętnastkę”). W grudniu 2008 roku uruchomiono tymczasową nocną linię tramwajową, oznaczoną numerem „43”, zastępującą linie autobusowe, które musiały zostać wycofane z wiaduktu ulicy Kosmonautów po obniżeniu jego nośności. Od 10 maja 2010 linia została zlikwidowana, w związku z wytyczeniem objazdu wokół wiaduktu i przygotowaniami do jego rozbiórki.
W czasie większych imprez (np. w Hali Stulecia albo na Stadionie Olimpijskim) przeważnie uruchamiane są linie dodatkowe, tradycyjnie od lat oznaczane literą „E” (od słów „ekstra” lub „eingesetzter”); trasa takiej linii podawana jest do wiadomości publicznej. Natomiast na Wszystkich Świętych uruchamianych jest co roku kilka dodatkowych linii, łączących ze sobą wrocławskie cmentarze oraz węzłowe punkty miasta (dworce PKP itp.). Linie te oznaczane są literą „E” oraz cyframi, np. „E1”, „E5”, „E9” i kursują ze zwiększoną częstotliwością.
We wrześniu 2009 roku MPK Wrocław uruchomiło specjalną linię tramwajową kursującą tylko w czasie szczytów (2 kursy/h). Pojawiały się na niej składy, które były tramwajami „awaryjnymi” (czyli w razie awarii wypuszczane jako zastępstwo). Linia jeździła na trasie ZOO – Wrocławski Park Przemysłowy, bez rozkładów – chodziło o wzmocnienie linii 12. Po przywróceniu częstotliwości sprzed cięć wrześniowych linia zniknęła.
Wykaz linii.
Częstotliwość kursowania.
Tramwaje kursują w godzinach ok. 4:30–0:20. Godzinami szczytowymi są 6:00–8:00/9:00 i 14:00–18:00/19:00. Z wyjątkiem linii 33 kursującej w szczycie co 6 minut wszystkie linie kursują co 12 minut w szczycie, co 15 minut w godzinach między szczytami i co 20 minut rano i wieczorem w dni robocze i we wszystkich godzinach w dni wolne.
Zlikwidowane linie.
Lista zlikwidowanych wrocławskich linii tramwajowych
Linie nocne.
Zostały zlikwidowane w roku 2003 – zastąpione liniami autobusowymi
Tabor.
Obecnie (stan na koniec 2022 r.) we Wrocławiu eksploatuje się liniowo siedem typów tramwajów: Protram 105NWr, Protram 204WrAs, Škoda 16 T, Škoda 19 T, Pesa Twist, Moderus Beta oraz Moderus Gamma. Wagony typu Konstal 105Na oraz Protram 205WrAs zostały poddane modernizacji (po modernizacji są oznaczane odpowiednio jako Protram 105NWr oraz Moderus Beta MF 17 AC). W sumie po Wrocławiu kursuje 254 tramwaje (stan na lipiec 2022).
W latach 2005–2008 dokonano zakupu 6 dwuwagonowych składów Protram 204WrAs i 18 w przynajmniej jednym członie niskopodłogowych składów Protram 205WrAs, wyprodukowanych w zakładach RMT Protram we Wrocławiu. W latach 2006-2007 do Wrocławia dostarczono 17 niskopodłogowych składów Škoda 16 T, wyprodukowanych przez firmę Škoda Transportation.
Na początku 2009 roku rozstrzygnięto przetarg na dostawę 31 dwukierunkowych, niskopodłogowych składów w ramach projektu Tramwaj Plus, który wygrała Škoda Transportation z modelem Škoda 19 T, będący modyfikacją Škody 16 T polegającą na dodaniu drugiej kabiny motorniczego, drzwiach po obu stronach, klimatyzacją i przeprojektowaniem wnętrza. Tramwaje zostały dostarczone do Wrocławia w latach 2010-2011.
Na początku 2009 roku ogłoszono przetarg na dostawę 8 tramwajów trójczłonowych z częścią niskopodłogową oraz na 4 dwuwagonowe składy wysokopodłogowe, ale przetarg został unieważniony. W 2011 „post-factum” otrzymano dofinansowanie z Unii Europejskiej na osiem tramwajów Protram 205WrAS (numery od #2718 do #2726).
W grudniu 2014 roku MPK Wrocław podpisało umowę z przedsiębiorstwem Pesa Bydgoszcz na dostawę 6 w pełni niskopodłogowych i klimatyzowanych tramwajów Pesa Twist typu 2010NW. Następnie zamówienie to powiększono o kolejne 2 egzemplarze i jego realizacja została zakończona w II połowie listopada 2015 roku&lt;ref name="IT/News 2015-11-24"&gt;&lt;/ref&gt;.
29 stycznia 2020 roku MPK Wrocław ogłosiło przetarg na dostawę 25 w pełni niskopodłogowych tramwajów z możliwością rozszerzenia zamówienia o kolejne 21 składów. Przetarg wygrał Modertrans Poznań proponując pojazd Moderus Gamma 2. Umowę o zamówienie podstawowe zawarto we wrześniu tego roku, a w styczniu 2021 roku zdecydowano się na zrealizowanie opcji. Tramwaje zostały zakupione ze względu na zwiększone potrzeby taborowe po otwarciu nowych linii na Nowy Dwór i Popowice. 
Tramwaje Moderus Gamma 2 posiadają patronów - osoby związane z Wrocławiem. Pierwszy z nich został nazwany imieniem Marii Koterbskiej, która rozsławiła miasto śpiewając słowa „Mkną po szynach niebieskie tramwaje przez wrocławskich ulic sto…”. Kolejne osoby to między innymi Stanisław Orzechowski, Andrzej Waligórski oraz Adam Wójcik.
W 2021 roku MPK Wrocław zakupiło 24 nowe tramwaje z opcją rozszerzenia zakupu o dodatkowe 16 składów. Przetarg wygrała Pesa Bydgoszcz z modelem typu Pesa Twist. W całości niskopodłogowe tramwaje o długości 29 metrów zostały zaprojektowane specjalnie dla Wrocławia. Jednym z wymogów, jakie postawił przewoźnik, były zestawy kołowe wyposażone w tzw. absorbery, czyli tłumiki hałasu. Pierwsze egzemplarze mają trafić do Wrocławia pod koniec 2023 roku. 
Od 2 kwietnia 2022 roku w weekendy i święta wszystkie linie tramwajowe są obsługiwane wyłącznie przez pojazdy klimatyzowane oraz w przynajmniej jednym członie niskopodłogowe. 
Historyczny.
W początkach tramwajów konnych posiadał 18 wagonów pasażerskich do zaprzęgów jednokonnych i 49 koni rasy duńskiej. Ponadto dysponowano wagonami służbowymi – wozem do zaprawiania koni (nauka jazdy), odśnieżarko-zamiatarką i platformami do soli. Początkowo wagony tramwajów konnych sprowadzano z Kolonii, gdzie zostały wyprodukowane przez firmę Herbrand, w następnych latach produkowano je we wrocławskiej fabryce wagonów Linke-Hofmann.
Pierwszymi wagonami tramwaju elektrycznego we Wrocławiu było 40 wozów silnikowych i 25 doczepnych firmy Herbrand z lat 1892–1893. Przed II wojną światową wrocławski tabor składał się głównie z wagonów produkowanych na miejscu przez zakłady Linke-Hofmann. Oprócz starszych dwuosiowych typów Berolina i ESB, fabryka w latach 1925–1929 wyprodukowała także serię 232 wagonów typu LH Standard. Był to pierwszy seryjnie produkowany tramwaj o stalowej konstrukcji pudła.
Po wojnie rozpoczęto eksploatację wagonów typu N, a następnie 102N, 102Na i 102Nd (ten ostatni eksploatowany był wyłącznie we Wrocławiu).
Zachowane wagony zabytkowe.
Obecnie we Wrocławiu znajdują się następujące wagony historyczne lub z przeznaczeniem na nie:
Malowanie wagonów tramwajowych.
Choć wrocławskie tramwaje kojarzy się powszechnie z uwiecznionym w piosence Marii Koterbskiej niebieskim malowaniem, nosiły one w swojej historii bardzo różne barwy:
Od roku 1990 wrocławskie MPK dopuszcza odpłatnie umieszczanie reklam na tramwajach.
Prowadzone inwestycje i plany na przyszłość.
Obecnie są planowane nowe inwestycje tramwajowe, w tym dwie są obecnie w trakcie realizacji.
Plany obejmują:

</doc>
<doc id="1818898" url="https://pl.wikipedia.org/wiki?curid=1818898" title="Chinchilla chinchilla">
Chinchilla chinchilla



</doc>
<doc id="1818899" url="https://pl.wikipedia.org/wiki?curid=1818899" title="Meistriliiga (2006)">
Meistriliiga (2006)

Sezon 2006 był 16. sezonem o mistrzostwo Estonii.
Baraż.
8 listopada 2008
Kalev Tallinn 0 – 0 Tulevik Viljandi
Tulevik Viljandi 1 – 1 Kalev Tallinn
0:1 – Laasberg (5)
1:1 – Kirillov (32)

</doc>
<doc id="1818900" url="https://pl.wikipedia.org/wiki?curid=1818900" title="Chinchilla brevicauda">
Chinchilla brevicauda



</doc>
<doc id="1818902" url="https://pl.wikipedia.org/wiki?curid=1818902" title="Maureen Williams">
Maureen Williams

Maureen Williams (ur. 9 maja 1986) – nigeryjska lekkoatletka specjalizująca się w skoku o tyczce. Medalistka mistrzostw kraju

</doc>
<doc id="1818903" url="https://pl.wikipedia.org/wiki?curid=1818903" title="Hervé Villechaize">
Hervé Villechaize

Hervé Jean-Pierre Villechaize (ur. 23 kwietnia 1943 w Paryżu, zm. 4 września 1993 w Los Angeles) – aktor amerykański pochodzenia francuskiego. Był karłem, mierzył zaledwie 119 cm.
Znany przede wszystkim dzięki roli Nick Nacka, pomocnika Scaramangi (w tej roli Christopher Lee) – przeciwnika Jamesa Bonda w filmie "Człowiek ze złotym pistoletem" (1974; reż. Guy Hamilton). Przez 6 lat grał u boku Ricardo Montalbána w popularnym w USA serialu telewizyjnym "Fantastyczna wyspa" (1978-84; powstało 158 odcinków).
Aktor popełnił samobójstwo. Zastrzelił się w swoim domu w Los Angeles 4 września 1993 roku. Od dłuższego czasu miał problemy z nadużywaniem alkoholu przez co stracił kilka ciekawych ról, które mu proponowano. Był dwukrotnie żonaty; oba związki zakończyły się rozwodem.

</doc>
<doc id="1818908" url="https://pl.wikipedia.org/wiki?curid=1818908" title="Dasaratha Maurja">
Dasaratha Maurja



</doc>
<doc id="1818913" url="https://pl.wikipedia.org/wiki?curid=1818913" title="Meistriliiga (2005)">
Meistriliiga (2005)

Sezon 2005 był 15. sezonem o mistrzostwo Estonii.
Tabela końcowa.
" * Jako finalista Pucharu Estonii."
Baraż.
13 listopada 2005
Ajax Lasnamäe 1 - 0 FC Kuressaare
1:0 - Rõtškov (49)
19 listopada 2005
FC Kuressaare 2 - 1 Ajax Lasnamäe
1:0 - Kluge (11)
1:1 - Andrejev (46)
2:1 - Pukk (90+1)

</doc>
<doc id="1818914" url="https://pl.wikipedia.org/wiki?curid=1818914" title="Wspomnienia z gwiezdnego pyłu">
Wspomnienia z gwiezdnego pyłu

Wspomnienia z gwiezdnego pyłu (tytuł oryg. "Stardust Memories") – amerykański film tragikomiczny z 1980 roku. Powstał w reżyserii Woody’ego Allena, który jest także autorem filmowego scenariusza.
Fabuła.
Sandy Bates jest reżyserem, który lata świetności ma już za sobą. Jest targany przez skrajne emocje, co prowadzi go do załamania nerwowego. Impreza, której celem jest przegląd starszych dokonań artystycznych Batesa, skłania mężczyznę do refleksji nad własnym życiem osobistym, a także przeszłością i karierą w branży filmowej.

</doc>
<doc id="1818916" url="https://pl.wikipedia.org/wiki?curid=1818916" title="Zoltán Nemere">
Zoltán Nemere

Zoltán Nemere (ur. 20 kwietnia 1942 w Bokod, zm. 6 maja 2001 w Csongrád) – węgierski szermierz, szpadzista. Dwukrotny medalista olimpijski.
Brał udział w dwóch igrzyskach olimpijskich (1964-1968) i na obu imprezach wspólnie z kolegami triumfował w drużynie. Był indywidualnym mistrzem świata w 1965 oraz dwukrotnym w drużynie (1970 i 1971). Stawał na niższych stopniach podium mistrzostw globu, łącznie zdobywając 6 krążków. W latach 1964, 1966, 1971 zdobywał tytuły indywidualnego mistrza Węgier.

</doc>
<doc id="1818917" url="https://pl.wikipedia.org/wiki?curid=1818917" title="Zoltan Nemere">
Zoltan Nemere



</doc>
<doc id="1818921" url="https://pl.wikipedia.org/wiki?curid=1818921" title="Meistriliiga (2004)">
Meistriliiga (2004)

Sezon 2004 był 14. sezonem o mistrzostwo Estonii.
Baraż.
13 listopada 2004
Dünamo Tallinn 1 - 2 Lootus Alutaguse
0:1 - Popov (30)
1:1 - Butajev (44)
1:2 - Ametov (90+3)
20 listopada 2004
Lootus Alutaguse 0 - 4 Dünamo Tallinn
0:1 - Tšernoussov (8)
0:2 - Krivošein (32)
0:3 - Butajev (65)
0:4 - Semko (76)

</doc>
<doc id="1818924" url="https://pl.wikipedia.org/wiki?curid=1818924" title="Św. Rach">
Św. Rach



</doc>
<doc id="1818925" url="https://pl.wikipedia.org/wiki?curid=1818925" title="Mencia">
Mencia

Mencia, jaen – czerwony szczep winorośli właściwej, uprawiany głównie w hiszpańskim regionie Bierzo, a także innych regionach płn.-zach. Hiszpanii oraz w Portugalii.
Historia.
Mencía pochodzi prawdopodobnie z północno-zachodniej Hiszpanii, za czym przemawia duża różnorodność genetyczna. Znaczące uprawy znajdują się w Portugalii, w regionie Dão. Sadzonki odmiany mogli sprowadzić pielgrzymi, powracający z Santiago de Compostela. Na przełomie XX i XXI wieku popularność odmiany zaczęła rosnąć. Przyczyniło się do tego odkrycie potencjału odmiany na najbardziej wymagających stanowiskach.
Charakterystyka.
Mencía okazała się tym samym szczepem, co portugalski jaen. Grona mencii są niewielkie, zaś jagody średnie i średnioduże. Odmiana wypuszcza pąki wcześnie, a dojrzewa średnio wcześnie. Mencia jest podatna na mączniaka i szarą pleśń, źle znosi też silne wiatry. Klony portugalskie i hiszpańskie różnią się między sobą wielkością owoców i plennością.
Przypuszczano, że odmiana jest spokrewniona z cabernet franc, ale badania DNA wykluczyły taką możliwość. Podobne wnioski wyciągnięto w przypadku grenache i graciano. Odmiany rodzicielskie szczepu nie zostały ustalone.
Rozpowszechnienie i wina.
Odmiana jest uprawiana w Hiszpanii i Portugalii (jako jaen). Mencia jest tradycyjnym szczepem w regionie Bierzo (Kastylia i León): czerwone wina oznaczane apelacją Bierzo muszą w przynajmniej 75% składać się z winogron mencia. Region Bierzo DO charakteryzuje się najbardziej zrównoważonym klimatem we wspólnocie Kastylia i León. Mencia spotykana jest także m.in. w apelacjach Monterrei, Rias Baixas, Ribeira Sacra (zwł. wina młode), Ribeiro i Valdeorras w Galicji. W 2008 w Hiszpanii zarejestrowano  winnic obsadzonych mencią.
Mencia daje aromatyczne wina, z delikatnym aromatem czerwonych owoców, a w przypadku win ze starszych krzewów - jeżynowym oraz charakterystycznych nutach mineralnych. Styl bywa przyrównywany do czerwonych win z Doliny Loary. Stanowi popularny surowiec na wina "joven" (przeznaczone do spożycia bez dłuższego przechowywania) i różowe. W wielu przypadkach mencia szybko się utlenia, przez co gorzej nadaje się do dojrzewania w beczkach. Nie jest to jednak regułą.
W Portugalii odmiana jest uprawiana głównie w regionie Dão. W całym kraju było w 2010 roku  ha winnic obsadzonych szczepem. Przeważa styl wina owocowego, wcześnie przeznaczonego do konsumpcji. Niektórzy producenci poddają winogrona maceracji węglowej, podobnie jak w regionie Beaujolais. Oferuje się także wina kupażowane z innymi odmianami, np. touriga nacional, by osiągnąć większą złożoność i długowieczność wina.
Synonimy.
Podstawowym synonimem jest jaen, nazwa używana przede wszystkim w Portugalii. Inne to: fernao pires tinta, giao, jaen galego, loureiro tinto, mencía pajaral, mencin, negra, negro, tinto mencia, tinto mollar.

</doc>
<doc id="1818926" url="https://pl.wikipedia.org/wiki?curid=1818926" title="Yue">
Yue



</doc>
<doc id="1818928" url="https://pl.wikipedia.org/wiki?curid=1818928" title="Św. Dyzma">
Św. Dyzma



</doc>
<doc id="1818930" url="https://pl.wikipedia.org/wiki?curid=1818930" title="Meistriliiga (2003)">
Meistriliiga (2003)

Sezon 2003 był 13. sezonem o mistrzostwo Estonii.
Tabela końcowa.
"* Klub zmienił nazwę na Levadia Tallinn w 2004"
"** Jako zdobywca Pucharu Estonii"
"*** Klub zmienił nazwę na Levadia II Tallinn w 2004"
Baraż.
Tervis Pärnu 2 - 2 FC Valga
FC Valga 3 - 0 Tervis Pärnu

</doc>
<doc id="1818932" url="https://pl.wikipedia.org/wiki?curid=1818932" title="Gra o wszystko w Las Vegas">
Gra o wszystko w Las Vegas

Gra o wszystko w Las Vegas lub Las Vegas – gra o wszystko (tytuł oryg. "The Vegas Strip War") – dramat filmowy z 1984 roku powstały na potrzeby amerykańskiej telewizji. Jeden z ostatnich filmów z udziałem Rocka Hudsona (zm. 1985).

</doc>
<doc id="1818935" url="https://pl.wikipedia.org/wiki?curid=1818935" title="Księżna de Clèves">
Księżna de Clèves

Księżna de Clèves (oryg. fr. "La Princesse de Clèves") – powieść Marii de La Fayette wydana anonimowo po raz pierwszy w 1678. Przez historyków literatury uznawana za pierwszą nowoczesną powieść w literaturze francuskiej oraz za jeden z najwcześniejszych przykładów powieści analitycznej.
Treść.
Akcja utworu toczy się między październikiem 1558 a listopadem 1559 na dworze Henryka II. Piękna, zaledwie szesnastoletnia panna de Chartres zostaje po raz pierwszy przedstawiona na dworze królewskim. Jej niezwykła uroda sprawia, że natychmiast zakochują się w niej hrabia de Guise i książę de Clèves. Dziewczyna nie darzy uczuciem żadnego z nich, zgadza się jednak na małżeństwo z drugim. Przed ślubem matka prosi ją, by zachowała uczciwość małżeńską i aby nigdy – w odróżnieniu od wielu kobiet z dworu – nie wikłała się w romanse.
Młoda księżna de Clèves szanuje i ceni okazywaną jej dobroć męża, jednakże wkrótce zakochuje się z wzajemnością w cieszącym się opinią uwodziciela księciu de Nemours. Choć postanawia ukrywać swoje uczucie, ostatecznie wyznaje prawdę mężowi, gdy ten nie pojmuje jej chęci usunięcia się z dworu. Mimo iż do końca nie zdradza nazwiska swego adoratora, zazdrosny książę sam je odkrywa niedługo przed swą śmiercią. Księżna wstępuje wówczas do klasztoru.
Cechy utworu.
Przynależność gatunkowa.
"Księżna de Clèves" nawiązuje do powstających w tej epoce powieści historycznych. Akcja jej rozgrywa się na początku drugiej połowy XVI wieku, w wyraźnie określonych, autentycznych miejscach, zaś wśród bohaterów głównych i drugoplanowych występują rzeczywiste postacie historyczne: król, królowa, delfin i jego małżonka, a także książę de Nemours (Jacques de Savoie-Nemours). Również w głównej postaci doszukiwano się przedstawienia osoby prawdziwej szlachcianki.
Wykwintność.
Dzieło wpisuje się również w nurt préciosité – wykwintności. W młodości Maria de La Fayette uczestniczyła w życiu towarzyskim salonu markizy de Rambouillet i Madeleine de Scudéry, interesując się współczesną jej literaturą. Zgodnie z kanonem wykwintności powieść podejmuje problem miłości, związanych z nią relacji i dylematów etycznych. Poruszane w niej zagadnienia nawiązują do szczególnie dyskutowanych w salonach problemów łączonych z miłością, zwłaszcza kwestii roli kobiety w związku i jej najbardziej pożądanych zachowań.
Główni bohaterowie "Księżnej de Clèves" reprezentują archetyp miłości doskonałej w stylu gloryfikowanym przez zwolenników wykwintności: cechuje ich uroda, inteligencja, doskonałe maniery, zdolność do poświęcenia własnych uczuć w imię zasad wyższych. Uczucie łączące tytułową bohaterkę z księciem, jako niespełnione wskutek moralnego obowiązku i jedynie platoniczne – staje się wzorem miłości wykwintnej.
Innym elementem wykwintności wpływającym na konstrukcję utworu jest dobór słownictwa. Zgodnie z zasadami tego nurtu opowieść przekazana jest językiem wyszukanym, przy niezwykle starannym doborze słów, także neologizmów.
Jansenizm.
Maria de La Fayette była związana ze środowiskiem jansenistów, podobnie jak jej przyjaciel – François de La Rochefoucauld. Przedstawicielką niezwykle surowej wizji człowieka lansowanej przez ten nurt religijno-filozoficzny, jest w powieści matka tytułowej bohaterki, wychowująca ją w duchu absolutnego poszanowania zasad życia społecznego i wpajająca jej przekonanie o konieczności ukrywania prawdziwych uczuć. Postawę tę przejawia w toku utworu również księżna – nie tyle starająca się naprawdę zwalczyć uczucie, które uważa za grzeszne, co ukryć je przed światem i nie dopuścić do kompromitacji siebie, męża i ukochanego. Jak wielokrotnie podkreśla w utworze pani de Chartres, na dworze królewskim panuje postawa hipokryzji, ciągłych plotek, spisków, intryg i manipulacji. Szczególnie uwidacznia się to po nagłym zgonie Henryka II – nie wywołuje on uczucia żalu, lecz prowokuje nowe rozgrywki osobiste pomiędzy wpływowymi uczestnikami życia dworskiego. Mimo starań o pełne urzeczywistnienie życiowych zaleceń jej matki przez księżnę, okoliczności sprawiają, że podważone zostają jej postawa oraz wartość jej cnoty, zaś utwór przekazuje wizję istoty ludzkiej jako niezdolnej do wzniesienia się ponad namiętności powodujące ciągłe rozdarcie osobowości i psychiczny niepokój.
W powieści ukazano również przeciwną postawę życiową, reprezentowaną przez widama de Chartres i (w mniejszym stopniu) księcia de Nemours. Są oni reprezentantami libertynizmu, mniej lub bardziej jawnie łamiącymi zasady życia społecznego, w szczególności w sferze uczuciowej i seksualnej.
Recepcja.
"Księżna de Clèves" okazała się wielkim sukcesem czytelniczym – zapewne i dlatego, że widziano w niej „spowiedź zbolałej i zawiedzionej duszy kobiecej” (T. Boy-Żeleński). Podjęta w utworze tematyka była żywo dyskutowana w salonach arystokratycznych. Usiłowano przede wszystkim dociec autorstwa anonimowo drukowanej powieści. Późniejsi krytycy i badacze literatury podkreślali znaczenie utworu dla rozwoju powieści francuskiej: przełamanie niektórych obowiązujących we wcześniejszej literaturze stereotypów postaci i zachowań, pogłębienie analizy psychologicznej bohaterów. Utwór ten wymienia się jako jedną z inspiracji dla powieści Honoriusza Balzaka "Lilia w dolinie".
Polski tłumacz, Tadeusz Boy-Żeleński w swej obszernej ocenie postaci autorki i jej utworu zwrócił uwagę na jego swoistą rewolucyjność, jaka musiała cechować w tej epoce pierwszą powieść o mężatce wraz z zawartym w niej wyznaniem romansu kobiety zamężnej. Wyróżnił też oryginalną koncepcję zawiązania
miłosnego dramatu pomiędzy trojgiem osób szlachetnych i bez winy, podkreślając przy tym wartość „nienagannej analizy duszy kobiecej” w tej historii jednego uczucia pokazanego we wszystkich jego fazach. Docenił również charakteryzującą utwór zwięzłość i jednolitość akcji oraz niedostrzegany dziś liryzm wraz z dyskrecją autorki w przedstawianiu intymnych uczuć i skrytych wydarzeń – „trudno w dyskretniejszy sposób jakiemuś utworowi być arcydziełem; i więcej jeszcze – rewolucją literacką”.
Występujący jako kandydat na prezydenta Francji Nicolas Sarkozy skrytykował w 2008 obecność "Księżnej de Clèves" w obowiązkowych programach nauczania dla szkół średnich oraz wymóg znajomości tej powieści dla kandydatów do pracy w administracji państwowej. Wiedza o utworze Marii de La Fayette stanowiła jego zdaniem przykład wiadomości niepotrzebnych i niepraktycznych. Wypowiedzi te spotkały się z ostrą krytyką zarówno lewicy, jak i prawicy francuskiej oraz środowisk uniwersyteckich, które uznały je za atak na całość francuskiego dziedzictwa kulturalnego i wyraźny brak szacunku dla niego
. Poza publicznym czytaniem utworu Madame de La Fayette na placu Panthéon (w obecności m.in. Louisa Garrela, ówczesnego szwagra francuskiego prezydenta), doczekała się ona w tym kontekście kolejnej ekranizacji – Christophe’a Honoré, zatytułowanej "Piękna" ("La Belle personne", 2008). 
Uprzednio powieść ekranizowana już była przez Jeana Delannoya ("La Princesse de Clèves", 1961), Manoela de Oliveirę ("La Lettre", 1999) oraz przez Andrzeja Żuławskiego pt. "Wierność" ("La Fidélité", 2000) – jako swobodnie przetworzona i osadzona w realiach współczesnych adaptacja z Sophie Marceau w roli głównej.

</doc>
<doc id="1818936" url="https://pl.wikipedia.org/wiki?curid=1818936" title="Meistriliiga (2002)">
Meistriliiga (2002)

Sezon 2002 był 12. sezonem o mistrzostwo Estonii.
Tabela końcowa.
"* Jako zdobywca Pucharu Estonii"
Baraż.
FC Kuressaare 0 - 0 Lootus Kohtla-Järve
Lootus Kohtla-Järve 0 - 1 FC Kuressaare

</doc>
<doc id="1818938" url="https://pl.wikipedia.org/wiki?curid=1818938" title="Biały Potok">
Biały Potok



</doc>
<doc id="1818941" url="https://pl.wikipedia.org/wiki?curid=1818941" title="Pojaśnienie brzegowe">
Pojaśnienie brzegowe



</doc>
<doc id="1818942" url="https://pl.wikipedia.org/wiki?curid=1818942" title="Porządek sukcesji">
Porządek sukcesji

Porządek sukcesji – formuła lub algorytm, które determinują, kto dziedziczy urząd po śmierci, rezygnacji lub usunięciu osoby, która aktualnie go zajmuje.
Monarchie i arystokracja.
W monarchiach dziedzicznych porządek sukcesji określa, kto zostanie nowym monarchą, gdy obecny suweren umrze lub zrzeknie się tronu. Takie porządki sukcesji przeważnie określają proces wyboru, prawny lub tradycyjny, który jest podejmowany, aby wskazać, kto z krewnych poprzedniego monarchy, lub inna osoba, ma najsilniejsze prawo do dziedziczenia, a zatem przejmie tron, gdy będzie to konieczne.
Często linia sukcesji jest ograniczona do osób królewskiej krwi, tzn. tych prawnie uznanych jako wrodzonych do lub wywodzących się z dynastii królewskiej osoby w linii do sukcesji tronu. Konstytucje, statuty, prawa i normy mogą regulować kolejność i elekcyjność potencjalnych sukcesorów tronu.
W przeszłości porządek sukcesji był czasem zastępowany albo wzmacniany przez koronację wybranego następcy na króla za życia panującego monarchy – vivente rege. W systemie częściowo elekcyjnym tanistry następca panującego wybierany był spośród upoważnionych mężczyzn z królewskiego klanu. Monarchie dziedziczne używały różnorodnych metod i przepisów, aby przewidzieć porządek sukcesji pośród możliwych kandydatów powiązanych poprzez krew lub małżeństwo. Zaletą stosowania takich formuł był fakt, że następca mógł od wczesnej młodości zyskiwać obycie, wykształcenie, ochronę, zajęcia i służących adekwatnych do przyszłej godności i odpowiedzialności związanej z byciem królem danego narodu czy ludu. Systemy takie mogły też poprawić stabilizację polityczną poprzez ustalenie jasnych, powszechnych oczekiwań dotyczących sekwencji władców, potencjalnie ograniczając rywalizację i kierując pozostałych dziedziców do innych zadań czy starań.
Kilka monarchii dziedzicznych miało unikatowe procesy selekcji, szczególnie po dojściu do władzy nowej dynastii. I Cesarstwo Francuskie ustanowiło męską primogeniturę wraz z odejściem Napoleona I Bonaparte, ale przy braku męskiego potomstwa konstytucja pozwalała cesarzom wybrać, kto spośród braci lub ich synów mógłby po nich zasiąść na tronie. Królestwo Włoch przeznaczyło sekundogeniturę dla drugiego ocalałego syna Napoleona Bonaparte, ale plan ten nie został zrealizowany, gdyż założono następstwo pasierba Cesarza, Eugène de Beauharnais, chociaż nie łączyły go więzy krwi z rodem Bonaparte. Królestwo Serbii było dziedziczne przez primogeniturę dla potomków w linii męskiej Księcia Aleksandra I, ale przy braku męskiego potomka ostatni król w tej linii mógł wybrać któregokolwiek spośród męskich członków rodu Karadziordziewiciów. Z drugiej strony w Rumunii konstytucja zastrzegła, że po wygaśnięciu linii męskiej wywodzącej się od Karola I, linia męska jego brata, Leopolda Hohenzollerna, odziedziczy tron i, zaniedbując kwestię innych linii męskich w rodzinie, książę dynastii „zachodnioeuropejskiej” będzie wybrany przez ostatniego rumuńskiego króla i parlament. Dla kontrastu, starsze monarchie europejskie zwykły polegać na kryteriach sukcesji, które powoływały na tron potomków poprzednich monarchów, zgodnie z niezmiennymi regułami zakorzenionymi w którymś z modeli prawa lub tradycji.
Następstwo tronu (sukcesja agnatyczna).
Sukcesja tronu, popularna w większości Europy od czasów starożytnych, jest zastrzeżeniem sukcesji do potomstwa lub krewnych przeszłej lub obecnej monarchii wyłącznie poprzez męską linię dziedziczenia: potomkowie poprzez kobiety nie mogli być wybrani do dziedziczenia, chyba że żaden mężczyzna w patrylinearnym systemie pokrewieństwa nie pozostał żywy.
W tej formie następstwa, sukcesja jest zarezerwowana po pierwsze dla wszystkich męskich potomków dynastii ze wszystkich odpowiednich gałęzi w porządku primogenitury, potem (po całkowitym wyginięciu męskich dziedziców tego rodu) dla potomka płci żeńskiej. Współczesne monarchie działające według prawa półsalickiego to Luksemburg, natomiast dawnej były to Austro-Węgry, Bawaria, Hanower, Wirtembergia, Rosja, Saksonia, Toskania i Królestwo Obojga Sycylii.
Jeśli kobieta powinna objąć tron, nie musi koniecznie być najstarszą dziedziczką przez primogeniturę, ale zwykle najbliższą krewną ostatniego męskiego władcy z dynastii poprzez bliskość krwi. Przykładowo Krystyna Duńska objęła Schleswig-Holstein, a Maria Teresa Habsburg – Austrię (chociaż jej prawa ostatecznie zostały potwierdzone zwycięstwem w wojnie o sukcesję austriacką, rozpoczętej po jej akcesji).
Prawo salickie.
Prawo salickie, forma następstwa tronu, ograniczała pulę potencjalnych dziedziców do mężczyzn z patrylinearności, zupełnie wykluczając kobiety z rodu i ich potomstwo z procesu sukcesji. Prawo salickie było stosowane w byłych rodach królewskich i cesarskich Albanii, Francji, Włoch, Korei, Rumunii, Jugosławii oraz Prus/Cesarstwa Niemieckiego. Aktualnie obowiązuje w Liechtensteinie, Japonii i Jordanii.
W 1830 roku w Hiszpanii powstał problem, czy prawo salickie obowiązuje, czy nie – a zatem czy po Ferdynandzie VII tron powinna objąć jego córka Izabela czy jego brat Carlos – doprowadził do serii wojen domowych i do uformowania konkurencyjnej dynastii, która istnieje do dziś.
Generalnie monarchie dziedziczne, które działają pod prawem salickim, używają także primogenitury pośród potomków w linii męskiej, aby określić prawowitego następcę, chociaż w historii bardziej powszechny był seniorat. Lenna i tytuły nadawane spadkobiercom płci męskiej poprzedzały tę primogenituralną formę sukcesji.
System rotacyjny.
System rotacyjny, od starocerkiewnego słowa oznaczającego drabinę lub klatkę schodową, był systemem bocznej sukcesji praktykowanym (chociaż niedokładnie) na Rusi Kijowskiej, późniejszych apanażach i wczesnej Rosji Moskiewskiej.
W tym systemie tron przechodził nie liniowo z ojca na syna, ale bocznie z brata na brata (zwykle aż do czwartego brata), a potem na najstarszego syna najstarszego spośród braci, którzy zasiadali na tronie. System został zainicjowany przez Jarosława Mądrego, który przydzielił każdemu ze swoich synów księstwo oparte na senioracie. Kiedy Wielki Książę zmarł, następny, najstarszy książę przybył do Kijowa, a wszyscy pozostali przesunęli się w górę drabiny.
Wyznaczenie, elekcja, tanistry i rotacja.
Porządek sukcesji może być ustalony poprzez wyznaczenie: albo sprawujący urząd władca, albo ciało elektorskie wyznacza dziedzica albo listę dziedziców jeszcze zanim zdarzy się wakat. Monarchia może być ogólnie rzecz biorąc elekcyjna, jednakże w taki w sposób, że następca będzie wybrany tylko po zwolnieniu stanowiska.
W historii dość często, ale nie zawsze, wyznaczenia i elekcje sprzyjały lub były ograniczone do członków pewnej dynastii lub dalszej rodziny. Do określenia, które osoby są upoważnione do sukcesji kto będzie popierany, stosowane mogły być reguły genealogiczne. Prowadziło to czasami do porządku sukcesji, który równoważył gałęzie dynastii poprzez rotację.
Aktualnie dotyczy to papieża, Malezji, Kambodży, Kuwejtu, Zjednoczonych Emiratów Arabskich, Andory, Suazi i Samoa.
Seniorat.
W sukcesji senioratu dziedziczył następny z rodzeństwa monarchy lub lennika, a nie dzieci. A jeśli posiadłość królewska była bardziej rozległa, dziedziczyli także kuzyni (płci męskiej) i tak dalej, w kolejności senioratu, co mogło leżeć ponad ich rzeczywistym wiekiem lub ponad senioratem między ich ojcami.
Podział dziedziczenia.
W niektórych społeczeństwach monarchia albo lenno było dziedziczone w taki sposób, że wszyscy utytułowani następcy mieli prawo do podzielenia się nim.
Primogenitura.
Primogenitura (albo bardziej poprawnie "męska primogenitura") to mechanizm, w którym męskie potomstwo władcy ma pierwszeństwo nad potomstwem płci żeńskiej, razem z dziećmi reprezentującymi ich zmarłych przodków, i w którym najstarsza linia pochodzenia zawsze wyprzedza w kolejce do tronu młodszą, w obu płciach. Starsi synowie wyprzedzają młodszych, ale młodsi synowie wyprzedzają starsze córki. Prawo sukcesji należy do najstarszego syna panującego władcy, a potem do najstarszego syna tegoż syna. Jest to system w Commonwealth realm, Hiszpanii i Monako.
Nadawane lenna i tytuły również stosują ten system dla synów, ale córki są rozważane jako równorzędne dziedziczki, przynajmniej we współczesnej brytyjskiej praktyce. Może to skutkować tzw. „stanem zawieszenia” – abeyance . W średniowieczu właściwa praktyka różniła się zgodnie z lokalnymi zwyczajami. Podczas gdy kobiety mogły odziedziczyć dwory, władza była zwykle sprawowana przez ich mężów ("jure uxoris") lub synów ("jure matris").
Primogenitura równorzędna (lub absolutna).
Primogenitura w pełni równorzędna (lub primogenitura absolutna) to prawo, w którym najstarsze dziecko władcy obejmuje tron, bez względu na płeć, i w którym kobiety (i ich potomkowie) cieszą się tymi samymi prawami sukcesji co mężczyźni. Obecnie jest to system Szwecji (od 1980), Holandii (od 1983), Norwegii (od 1990), Belgii (od 1991) i Danii. W 2004 roku proponowano zmianę zasad sukcesji tronu brytyjskiego na primogeniturę absolutną.
Bliskość krwi.
Bliskość krwi to system, w którym dziedziczy osoba najbliższa pod względem stopnia pokrewieństwa z suwerenem, przy czym preferuje się mężczyzn nad kobietami i starsze rodzeństwo nad młodszym. Było to czasem stosowane jako wyjaśnienie „pragmatycznych” sukcesji w Europie i w pewnym stopniu wszędzie w Europie w średniowieczu miało duże znaczenie. Często sposób ten stosowano do wyboru władców Outremeru i figuruje on w niektórych sporach o sukcesję Królestwa Jerozolimskiego. Był też uznawany w tym królestwie do sukcesji lenn, w specjalnych okolicznościach: jeśli lenno zostało utracone na rzecz Saracenów, a następnie ponownie zdobyte, było przydzielone dziedzicowi związanemu bliskością krwi z ostatnim lennikiem.
Ultimogenitura.
Ultimogenitura to porządek sukcesji, gdzie przedmiot jest dziedziczony przez najmłodszego syna (lub najmłodsze dziecko). Odbywa się to w okolicznościach, kiedy najmłodszy „podtrzymuje ognisko domowe”, opiekując się rodzicami i prowadząc dom, podczas gdy starsze dzieci miały czas, by osiąść „na zewnątrz” i samemu się utrzymywać.
Sukcesja boczna.
Boczny lub braterski system sukcesji ustala zasady senioratu wśród członków dynastii lub rodu, mając na celu elekcję najbardziej wykwalifikowanego kandydata na przywódcę. Przywódcy są wybierani jako najbardziej dojrzali z rodu, już w posiadaniu potęgi militarnej i kompetencji. Sukcesja braterska jest preferowana, aby być pewnym, że dorośli przywódcy są odpowiedzialni, usuwając zapotrzebowanie na regentów. Boczny system sukcesji może lub nie może wykluczać z sukcesji męskich potomków w linii żeńskiej. W praktyce, kiedy żaden męski następca nie jest wystarczająco dojrzały, kobieta-następczyni jest zwykle wyznaczana „pragmatycznie”, przez bliskie pokrewieństwo z ostatnim monarchą, jak w przypadku na przykład Hunów. Boczny monarcha jest najczęściej wybierany po tym, gdy zwalnia się tron przywódcy. We wczesnych latach imperium mongolskiego śmierć rządzących władców natychmiast zatrzymała tatarskie wyprawy na zachód z powodu nadchodzących wyborów.
Wadą sukcesji bocznej jest to, że podczas zapewniania najbardziej kompetentnego w danym momencie przywództwa, system nieodłącznie stwarzał pomijane linie książęce, nie nadające się od sukcesji. Jakikolwiek potomek odpowiedniego następcy, który nie żył wystarczająco długo, by wstąpić na tron, był odrzucany jako nieodpowiedni, co stwarzało pulę niezadowolonych pretendentów nazywanych "Tegin" w tatarskich i "Izgoi" w liniach dynastycznych na Rusi. Pula pominiętych książąt ostatecznie przynosiła spustoszenie porządkowi sukcesji poprzez brak osób na dane stanowisko.
Kryzys sukcesyjny.
Kiedy monarcha umiera bez oczywistego następcy, często skutkuje to kryzysem sukcesji. Na przykład kiedy król Karol IV Piękny zmarł, wybuchła wojna stuletnia między jego kuzynem Filipem VI a jego siostrzeńcem Edwardem III, aby określić, kto ma następować po Karolu jako król Francji.
Republiki.
W polityce chęć zapewnienia sobie kontynuacji działań na wieki skutkowała tym, że większość urzędów ma jakiś sformalizowany porządek sukcesji. W republikach ze stałym terminem wyborów, prezydent po śmierci lub rezygnacji jest czasem zastępowany przez wiceprezydenta, co postępuje przez różne urzędy parlamentu czy rządu i/lub ministrów. Jednak w wielu republikach nowe wybory mają miejsce jakiś czas później po odejściu aktualnego prezydenta.

</doc>
<doc id="1818945" url="https://pl.wikipedia.org/wiki?curid=1818945" title="Meistriliiga (2001)">
Meistriliiga (2001)

Sezon 2001 był 11. sezonem o mistrzostwo Estonii.
Tabela końcowa.
"*Jako zdobywca Pucharu Estonii"
Baraż.
FC Valga 2 - 1 Lootus Kohtla-Järve
Lootus Kohtla-Järve 1 - 0 FC Valga

</doc>
<doc id="1818946" url="https://pl.wikipedia.org/wiki?curid=1818946" title="Bolesław Kumor">
Bolesław Kumor

Bolesław Kumor (ur. 1 grudnia 1925 w Niskowej koło Nowego Sącza, zm. 23 października 2002 w Lublinie) – polski duchowny katolicki, historyk specjalizujący się w dziejach Kościoła katolickiego w okresie nowożytnym, profesor nauk teologicznych.
Życiorys.
Syn Grzegorza i Kunegundy z Pasiutów. W latach 1931–1938 uczęszczał do szkoły powszechnej im. Stanisława Konarskiego w Nowym Sączu. Następnie rozpoczął edukację w Gimnazjum i Liceum Ogólnokształcącym im. Bolesława Chrobrego w Nowym Sączu. Po wybuchu II wojny światowej i zamknięciu placówki uczył się w Państwowej Szkole Handlowej (1940–1942). Po jej zamknięciu pracował w Fabryce Przetworów Owocowych.
Po zakończeniu wojny uczył się w Państwowym Gimnazjum i Liceum im. Jana Długosza w Nowym Sączu, a potem przeniósł się do Gimnazjum i Liceum im. Kazimierza Brodzińskiego w Tarnowie. Tutaj od 1945 do 1947 przebywał w Małym Seminarium Duchownym. Egzamin maturalny złożył w 1947. Następnie wstąpił do Wyższego Seminarium Duchownego w Tarnowie, gdzie studiował filozofię i teologię. W 1952 ukończył studia teologiczne na Wydziale Teologicznym Uniwersytetu Jagiellońskiego, uzyskując tytuł magistra teologii na podstawie pracy "Mikołaj Trąba, pierwszy prymas Polski." W czasie studiów seminaryjnych napisał także rozprawę "Jan Ostroróg i reforma Kościoła w XV w." oraz monografię rodzinnej parafii "Zarys historyczny parafii Trzetrzewina i wiosek do niej należących". 4 maja 1952 przyjął święcenia kapłańskie z rąk bpa Jana Stepy.
W 1954 uzyskał stopień licencjata z teologii moralnej na KUL. W tym samym roku obronił na tej uczelni pracę doktorską z historii Kościoła, napisaną pod kierunkiem ks. prof. M. Żywczyńskiego "Dzieje polityczno-geograficzne diecezji tarnowskiej (1786-1939)". Od 1954 współpracował z Komisją Wydawniczą Encyklopedii Katolickiej.
Po studiach historycznych w latach 1954–1957 uzyskał magisterium z historii pod kierunkiem J. Kłoczowskiego ("Przyczyny i zanik parafii w Małopolsce Południowej"). Pięć lat później uzyskał stopień doktora habilitowanego na Wydziale Teologii KUL (zatwierdzony z powodów politycznych dopiero siedem lat później).
W latach 1957–1959 był prefektem w tarnowskim seminarium oraz dyrektorem tamtejszego Archiwum Diecezjalnego.
W 1960 został zatrudniony na KUL w Ośrodku Archiwa Biblioteki i Muzea Kościelne (gdzie zapoczątkował proces mikrofilmowania archiwaliów kościelnych) oraz przy Katedrze Średniowiecznej Historii Kościoła. Był redaktorem pisma „Archiwa, Biblioteki i Muzea Kościelne” oraz „Roczników Teologicznych”. W 1966 otrzymał stopień naukowy docenta. Od 1967 do 1972 kierował Katedrą Kościoła w Starożytności Chrześcijańskiej. W latach 1968–1972 sprawował funkcję prodziekana Wydziału Teologicznego, a w latach 1973–1976 i 1982-83 kierownika Instytutu Kościoła. Był także kierownikiem Katedry Historii Kościoła w Czasach Nowożytnych oraz zastępcą kierownika Zakładu Badań nad Migracją i Duszpasterstwem Polonijnym przy KUL. Jednocześnie w Krakowie sprawował kierownictwo nad Katedrą Historii Kościoła w Czasach Nowożytnych i Najnowszych na Papieskim Wydziale Teologicznym w Krakowie.
W 1969 został profesorem nadzwyczajnym, a w 1987 profesorem zwyczajnym.
Pod jego kierunkiem stopień naukowy doktora uzyskał m.in. Jacek Urban i Stanisław Nabywaniec.
W 1993 został odznaczony Krzyżem Kawalerskim Orderu Odrodzenia Polski.
W 1982 został szambelanem papieskim, a w 1994 prałatem honorowym Jego Świątobliwości.
Był autorem około 650 publikacji, w tym 37 książek. Ustanowił fundację swojego imienia przyznającą nagrodę za najlepsze prace dyplomowe z zakresu historii Kościoła. Prócz tego Fundacja Sądecka każdego roku ogłasza konkurs o Nagrodę im. ks. prof. Bolesława Kumora na „Książkę o Sądecczyźnie” i „Sądeckiego Autora”.
Zmarł 23 października 2002 i został pochowany na dziedzińcu kościoła pw. św. Stanisława Kostki w Niskowej. 

</doc>
<doc id="1818947" url="https://pl.wikipedia.org/wiki?curid=1818947" title="Eleonora Rossi">
Eleonora Rossi

Eleonora Rossi (ur. 1986 lub 1988) – sanmaryńska lekkoatletka specjalizująca się w skoku o tyczce.

</doc>
<doc id="1818948" url="https://pl.wikipedia.org/wiki?curid=1818948" title="Meistriliiga (2000)">
Meistriliiga (2000)

Sezon 2000 był 10. sezonem o mistrzostwo Estonii.
Tabela końcowa.
" * Jako finalista Pucharu Estonii"

</doc>
<doc id="1818949" url="https://pl.wikipedia.org/wiki?curid=1818949" title="Zespół wymiotów cyklicznych">
Zespół wymiotów cyklicznych

Zespół wymiotów cyklicznych (ang. cyclical vomiting syndrome, cyclic vomiting syndrome (USA), CVS) – zaburzenie czynnościowe przewodu pokarmowego o nieokreślonej przyczynie, objawiające się nawracającymi epizodami nasilonych wymiotów i nudności, które trwają od kilku godzin do kilku dni i powtarzają się przez kilka tygodni do kilku miesięcy. Przerwy między atakami są bezobjawowe.
Zaburzenie to najczęściej występuje u dzieci w wieku przedszkolnym i w pierwszych klasach szkoły podstawowej. Dane epidemiologiczne są niepełne, niewykluczone że zespół wymiotów cyklicznych dotyczy 1,9% dzieci w wieku szkolnym. U dorosłych wymioty cykliczne pojawiają się rzadko w średnim wieku.
Po raz pierwszy zespół wymiotów cyklicznych został opisany przez Samuela Gee w 1882 roku.
Etiopatogeneza.
Przyczyna zespołu wymiotów cyklicznych nie jest dotychczas poznana. W wywiadzie chorobowym u pacjentów z tym zaburzeniem stwierdza się jednocześnie zespół jelita drażliwego, chorobę lokomocyjną, migrenę. Podobnie w wywiadzie rodzinnym u więcej niż połowy chorych występuje zespół jelita drażliwego, a nieco rzadziej migrena. W badaniach zwraca się uwagę na związek tych dwóch zaburzeń oraz zespołu wymiotów cyklicznych z polimorfizmem mitochondrialnego DNA. Jako przyczynę choroby rozpatrywano również zaburzenia funkcjonowania kanałów jonowych, nadmierne pobudzenie hormonalnej osi podwzgórzowo-przysadkowo-nadnerczowej i zwiększoną reaktywność autonomicznego układu nerwowego.
Obraz kliniczny.
Epizody wymiotów oraz nudności powtarzają się średnio 12 razy w roku (od 1 do 70 razy) w sposób regularny lub pojawiają się sporadycznie. U tego samego chorego rozpoczynają się o tej samej porze, trwają zwykle przez podobny okres i mają taki sam, charakterystyczny tylko dla niego przebieg. Najczęściej początek ataku obserwuje się między 3 a 6 w nocy. Czas trwania epizodu wynosi zwykle od kilku godzin do kilku dni. Nasilenie objawów jest największe na początku ataku, przez kilka pierwszych godzin jego trwania, potem wymioty stopniowo ustępują, natomiast nudności utrzymują się. Epizod objawów może być wywołany np. przez emocje, infekcję, napad astmy, nadmierny wysiłek fizyczny.
Epizodowi zespołu wymiotów cyklicznych mogą towarzyszyć następujące objawy:
Ataki wymiotów mogą prowadzić do powikłań takich jak odwodnienie, zaburzenia elektrolitowe, krwawienie z górnego odcinka przewodu pokarmowego (wywołane zespołem Mallory’ego-Weissa, zapaleniem przełyku, wpuklaniem się błony śluzowej żołądka do przełyku), nadciśnienie tętnicze, SIADH. 
Pomiędzy atakami wymioty i nudności nie występują. Czas obserwacji objawów zespołu wymiotów cyklicznych u pacjenta wynosi od kilku miesięcy do kilku lat.
Kryteria rozpoznania.
Zespół wymiotów cyklicznych rozpoznaje się na podstawie kryteriów rzymskich III.
Rozpoznanie u niemowląt, dzieci i młodzieży.
Wymagane jest spełnienie obydwu poniższych warunków:
Rozpoznanie u dorosłych.
Początek objawów musi występować co najmniej 6 miesięcy przed postawieniem diagnozy. Konieczne jest spełnienie wszystkich poniższych warunków przez co najmniej 3 miesiące:
Kryterium uzupełniające:
Różnicowanie.
W różnicowaniu zespołu wymiotów cyklicznych bierze się pod uwagę następujące jednostki chorobowe i stany:
Leczenie.
Podczas ataku przebiegającego z bardzo silnymi wymiotami zaleca się dożylne podanie benzodiazepin (np. lorazepamu), difenhydraminy, chlorpromazyny, propofolu lub pentobarbitalu w celu sedacji dziecka. Ma to na celu eliminację cierpienia oraz doprowadzenie do stanu niepamięci epizodu chorobowego. U dzieci z bólem brzucha stosuje się ketorolak, morfinę lub fentanyl. Jako leki przeciwwymiotne stosuje się ondansetron lub granisetron z grupy antagonistów receptorów serotoninowych 5-HT3. Jednocześnie uzupełnia się niedobory płynów oraz elektrolitów, podaje się dożylnie H2-blokery lub inhibitory pompy protonowej.
Ryzyko epizodu można zmniejszyć stosując trójcykliczne leki przeciwdepresyjne (np. amitryptylinę), pizotyfen, cyproheptadynę, fenobarbital lub propranolol. W trakcie badań znajdują się również inne leki, np. walproiniany czy L-karnityna. Zaleca się ponadto unikanie czynników wywołujących atak (emocje, wyczerpanie fizyczne). Wskazana jest psychoterapia. Jeśli u dziecka występują objawy zwiastunowe, zaleca się podawanie ondansetronu lub benzodiazepin. Stosuje się ponadto leki hamujące wydzielanie kwasu solnego w żołądku.
Istnieją nieliczne doniesienia potwierdzające możliwość stosowania w profilaktyce epizodów wymiotów trójcyklicznych leków przeciwdepresyjnych również u dorosłych.

</doc>
<doc id="1818951" url="https://pl.wikipedia.org/wiki?curid=1818951" title="Zespół cyklicznych wymiotów">
Zespół cyklicznych wymiotów



</doc>
<doc id="1818953" url="https://pl.wikipedia.org/wiki?curid=1818953" title="Język puxian">
Język puxian

Język puxian (chiń.: 莆仙话, pinyin: Púxiān huà), nazywany też Xinghua – język z grupy min języków chińskich. Nazwa jest kombinacją pierwszych sylab nazw miasta Putian (莆田市) i powiatu Xianyou (仙游县). Używany jest przez ok. 2,5 mln osób głównie w chińskiej prowincji Fujian, a także Singapurze i Malezji. Użytkownicy języka określani są mianem Henghua (兴化/ 興化).
Charakterystyka.
Język puxian posiada 7 tonów. Różni się od większości dialektów minnan następującymi cechami:

</doc>
<doc id="1818954" url="https://pl.wikipedia.org/wiki?curid=1818954" title="Instytut Chemii Przemysłowej">
Instytut Chemii Przemysłowej

Sieć Badawcza Łukasiewicz – Instytut Chemii Przemysłowej im. Prof. I. Mościckiego w Warszawie – polski instytut badawczy prowadzący badania procesów chemicznych w skali przemysłowej. Wchodzi w skład Sieci Badawczej Łukasiewicz. Ulokowany jest na warszawskim Żoliborzu.
Historia.
Instytut Chemii Przemysłowej im. prof. Ignacego Mościckiego kontynuuje działalność spółki Metan utworzonej w 1916 r. we Lwowie z inicjatywy Ignacego Mościckiego i przekształconej w roku 1922 w Chemiczny Instytut Badawczy. W 1926 roku siedzibę Instytutu przeniesiono do Warszawy na ulicę Rydygiera 8. W tym miejscu Instytut znajduje się do dnia dzisiejszego. 14 stycznia 1928 Ignacy Mościcki dokonał otwarcia instytutu.
Zadaniem Chemicznego Instytutu Badawczego była działalność naukowa, mająca na celu budowę i rozwój polskiego przemysłu chemicznego. Szczególną uwagę zwracano na wykorzystanie surowców krajowych, takich jak węgiel, glina oraz sól kamienna. Najważniejszym osiągnięciem Instytutu w tamtych czasach było opracowanie technologii otrzymywania kauczuku syntetycznego, uruchomienie w kraju instalacji do jego produkcji (jako trzeciej na świecie po Niemczech i Związku Radzieckim), a także sprzedaż licencji, na podstawie których wybudowano szereg instalacji zagranicą. Na licencji ChIB wybudowano we Włoszech fabrykę o zdolności produkcyjnej 10 000 ton rocznie, zaś w Stanach Zjednoczonych w latach 1942–1943 wytwórnie butadienu, co miało bardzo duże znaczenie strategiczne dla aliantów.
W okresie okupacji praca ChIB była całkowicie sparaliżowana. Działalność naukowo-badawczą ChIB reaktywowano w 1945 roku w ramach Instytutu Przemysłu Chemicznego, z którego w 1948 roku został utworzony Główny Instytut Chemii Przemysłowej. Ten natomiast przekształcono następnie w 1951 roku w Instytut Chemii Ogólnej – instytut podległy Ministerstwu Przemysłu Chemicznego. W 1971 roku, z połączenia Instytutu Chemii Ogólnej oraz Instytutu Tworzyw Sztucznych, powstał Instytut Chemii Przemysłowej. W 1990 roku nadano mu imię profesora Ignacego Mościckiego.
W dorobku lat powojennych znajduje się ponad 1800 patentów krajowych i 380 zagranicznych, setki oryginalnych opracowań technologicznych i aparaturowych zastosowanych na skalę przemysłową w kraju i zagranicą, dziesiątki instalacji pracujących w oparciu o licencje IChP.
1 kwietnia 2019 roku IChP wszedł w skład Sieci Badawczej Łukasiewicz.
1 czerwca 2020 r. należące do Sieci Badawczej Łukasiewicz: Instytut Farmaceutyczny (Łukasiewicz – IF) oraz Instytut Biotechnologii i Antybiotyków (Łukasiewicz – IBA) zostały włączone do Instytutu Chemii Przemysłowej imienia Profesora Ignacego Mościckiego (Łukasiewicz – ICHP).
Dyrektorzy i kadra.
W okresie międzywojennym dyrektorami Chemicznego Instytutu Badawczego byli prof. dr Ignacy Mościcki (1922–1926), dr Zenon Martynowicz (1926–1935) i prof. dr Kazimierz Kling (1935–1939). Pierwszą stworzoną jednostką był Dział I Przemysłu Nieorganicznego, powstały w 1926, którym kierował dr Ludwik Wasilewski, a następnie inż. Jakub Zaleski. Ponadto w instytucie pracował m.in. Tadeusz Zieliński. Po wojnie pracownikami byli: Stanisław Pasynkiewicz, Józef Obłój, Józef Szarawara, Jan Jagielski, Cyprian Kosiński. Dyrektorami byli Edward Grzywa, od 2002 do 2007 Jacek Kijeński, w latach 2007–2012 Józef Menes, 2012–2016 Regina Jeziórska. Od 2016 roku dyrektorem Instytutu jest Paweł Bielski. 
Zakres działalności:
Strategiczne obszary działania:
Dodatkowe obszary badawcze:
Ponadto Instytut prowadzi działalność w zakresie informacji naukowo-technicznej i ekonomicznej, wynalazczości, racjonalizacji oraz ochrony własności przemysłowej i intelektualnej. Ważne miejsce w działalności Instytutu zajmuje opracowywanie analiz i ocen stanu oraz rozwoju chemii i technologii chemicznej, koordynacja i prowadzenie działalności normalizacyjnej, działalność wydawnicza (Instytut jest wydawcą czasopisma naukowo-technicznego „Polimery”), współpraca z instytucjami krajowymi i zagranicznymi, promowanie rozwoju kadry naukowej i badawczo-technicznej.

</doc>
<doc id="1818958" url="https://pl.wikipedia.org/wiki?curid=1818958" title="Zenon Wasilewski">
Zenon Wasilewski

Zenon Wasilewski (ur. 30 października 1903 w Sosnowcu, zm. 20 kwietnia 1966 w Łodzi) – pionier polskiej animacji lalkowej, malarz, fotografik, twórca pierwszego powojennego filmu lalkowego "Za króla Krakusa" (1947), współtwórca polskiej szkoły filmu animowanego.
Życiorys.
Absolwent polonistyki na Uniwersytecie Warszawskim. Na początku lat 30. XX wieku pracował jako grafik w pracowniach filmów reklamowych w Warszawie, publikując równocześnie humorystyczne i satyryczne rysunki w Cyruliku Warszawskim i Szpilkach (stała współpraca od 1936). W latach 1937-39 podejmuje pierwsze próby animacji plastelinowych postaci. Realizację pierwszego filmu "O królu Krakusie" przerywa wybuch II wojny światowej. Od 1943 roku publikuje rysunki w pismach Związku Patriotów Polskich. Po wojnie zamieszkał w Łodzi zajmując się filmem i malarstwem. Pierwszą próbą animacji lakowej była groteska "Ruch to zdrowie""." Potem Wasilewski wrócił do pomysłu sprzed wojny i we własnym mieszkaniu kończy we wrześniu 1947 roku czarno-biały film "Za króla Krakusa". Do 1951 roku Zenon Wasilewski był jedynym realizatorem filmów lalkowych w Polsce. Pracował we własnym mieszkaniu, a potem gdy włączono Studio Filmów Kukiełkowych do Wytwórni Filmów Fabularnych jako Oddział Filmów Kukiełkowych w adoptowanej hali pofabrycznej przy ul Piotrkowskiej. Był inicjatorem tych zmian. Od 1953 roku pracuje w Tuszynie w Wytwórni Filmów Animowanych „Se-ma-for”, z którą był związany do końca życia. 
Twórczość.
Pracował samodzielnie, był autorem koncepcji, scenariusza, projektów dekoracji i samej animacji. Współpracował tylko z kompozytorami i operatorami, którymi kolejno byli: Eugeniusz Haneman, Zygmunt Kamiński i Jan Olejniczak. W 1949 roku jego film "Pan Piórko śni" został potępiony przez władze za "formalizm" i nie wszedł do eksploatacji. Po dwuletniej przerwie realizuje filmy "Lis i bocian" i "Lis chytrusek""." Pierwszy barwny film "Opowieść Michałkowicka" powstaje w 1954 roku. 
Po 1956 roku zrealizował 11 filmów, z których tylko dwa oparł na cudzych scenariuszach. Wśród nich były zrealizowane na motywach ludowych "Dwie Dorotki" i "Czarodziejskie Dary" (w 1956) oraz "Szewczyk Dratewka" (w 1958). Kolejne filmy są przeznaczone dla dorosłych. W 1959 roku powstaje "Uwaga diabeł!" i "Pięć minut dla zdrowia"", a Zbrodnia przy ul. kota Brzuchomówcy" w 1961 roku"." Dzięki licznym podtekstom "Ballada o królewnie Lilianie" (1962), "Smok z Banialuki" (1964) i "Drewniany jeździec" (1964) znajdują odbiorców wśród widzów w każdym wieku"." W ostatnim filmie, ukończonym niedługo przed śmiercią "Człowiek z lustra" powrócił do problemu rozdwojenia osobowości pod wpływem alkoholu"."
Najbardziej znane filmy to "Za króla Krakusa", "Pięć minut dla zdrowia", "Uwaga diabeł!", "Zbrodnia na ulicy kota Brzuchomówcy", "Człowiek z lustra".
Zenon Wasilewski jest patronem Szkoły Podstawowej nr 36 w Łodzi (ul. S. Więckowskiego 35).
Filmografia.
źródło:

</doc>
<doc id="1818960" url="https://pl.wikipedia.org/wiki?curid=1818960" title="Meistriliiga (1992)">
Meistriliiga (1992)

Sezon 1992 był 1. sezonem o mistrzostwo Estonii.

</doc>
<doc id="1818962" url="https://pl.wikipedia.org/wiki?curid=1818962" title="Gigahutiowate">
Gigahutiowate

Gigahutiowate (Heptaxodontidae) – wymarła rodzina ssaków z rzędu gryzoni.
Prawdopodobnie co najmniej dwa gatunki gigahutiowatych żyjące na Karaibach ("Amblyrhiza" i "Clidomys") zniknęły z powierzchni ziemi być może dopiero w okresie przybycia Hiszpanów. W przekazach pojawia się używana przez tubylców zwyczajowa nazwa "Quemi".
Morfologia i występowanie.
Gigahutiowate były dużymi gryzoniami. Wagę największego z nich, z rodzaju "Amblyrhiza" szacowano nawet na 200kg. Były więc znacznie większe od obecnie żyjących gryzoni. Czaszka tych zwierząt była solidnie zbudowana, szczęka wyposażona w 20 zębów. Zachowany kościec H. wskazuje że były to zwierzęta niezdarne, ciężkie. 
Szczątki Heptaxodontidae dotychczas znaleziono w Haiti, na Jamajce, Portoryko, Anguilla i Saint Martin. Ze względu na wielkość, podejrzewa się, że żył wyłącznie na ziemi.
Systematyka.
Do obecnego czasu wyodrębniono dwie podrodziny i cztery rodzaje z rodziny gigahutiowatych:
Podrodzina Clidomyinae – legendarki z rodzajem:
Podrodzina Heptaxodontinae – gigahutie z rodzajami:

</doc>
<doc id="1818964" url="https://pl.wikipedia.org/wiki?curid=1818964" title="Stanisław Szuba">
Stanisław Szuba

Stanisław Szuba – członek Organizacji Bojowej PPS.
Był synem powstańca styczniowego. Żonaty z Marią z Petrusewiczów, z którą miał syna Jerzego. Po akcji uwolnienia dziesięciu skazanych na śmierć bojowców PPS przez oddział pod dowództwem Jana Gorzechowskiego "Jura" (24 kwietnia 1906) emigrował do Wiednia, gdzie pracował jako buchalter.
W 1914, po wybuchu I wojny światowej, jako poddany Imperium Rosyjskiego, został wydalony z Monarchii Austro-Węgierskiej do Rosji. Władze carskie zesłały go na Syberię. Tam został emisariuszem 5 Dywizji Strzelców Polskich. Po powrocie do kraju uczestniczył w wojnie z bolszewikami. Między innymi walczył w bitwie warszawskiej.
Źródła i bibliografia

</doc>
<doc id="1818965" url="https://pl.wikipedia.org/wiki?curid=1818965" title="Nasyp kolejowy">
Nasyp kolejowy

Nasyp kolejowy – element infrastruktury kolejowej (podtorze), służący do przeprowadzenia torów kolejowych (jednego lub kilku) powyżej naturalnego poziomu terenu. Podtorze w formie nasypu jest budowlą ziemną (w odróżnieniu od estakady, mostu i wiaduktu), której zadaniem jest przeniesienie obciążeń wynikających z jej własnego ciężaru, jak i z ciężaru przejeżdżających po torze pociągów.
Konstrukcja nasypów kolejowych muszą spełniać szczegółowe wytyczne, określające zarówno kształt nasypu (m.in. szerokość, nachylenie zboczy w zależności od rodzaju podłoża i wysokości nasypu), jak i pozostałe elementy projektu (rodzaj użytego do budowy poszczególnych warstw nasypu materiału, sposób odprowadzania wody z opadów itp.), opisane w Rozporządzeniu Ministra Transportu i Gospodarki Morskiej z dnia 10 września 1998 r. "w sprawie warunków technicznych, jakim powinny odpowiadać budowle kolejowe i ich usytuowanie".

</doc>
<doc id="1818968" url="https://pl.wikipedia.org/wiki?curid=1818968" title="Izba Deputowanych Grecji">
Izba Deputowanych Grecji



</doc>
<doc id="1818969" url="https://pl.wikipedia.org/wiki?curid=1818969" title="Parlament Grecji">
Parlament Grecji

Parlament Grecji (jęz. grec. "Βουλή των Ελλήνων"; transkrypcja: "Wuli ton Ellinon") – jednoizbowy parlament grecki mieszczący się w byłym pałacu królewskim, położonym przy placu Syntagma w Atenach. Liczy 300 deputowanych, wybieranych na 4-letnią kadencję. W latach 1844–1863 i 1927–1935 był dwuizbowy i składał się z Izby Reprezentantów i Senatu.
Etymologia.
Słowo „βουλή”, w obecnej formie, znane jest Grekom już od starożytności. Oznaczało miejsce wspólnego zastanawiania się, radzenia i wskazywało konkretne procedury decyzyjne. Budynek spotkań ważnych urzędników państwowych – buleuterion – istniał m.in. na starożytnej agorze, klasycznych Aten. W XIX wieku. słowu "βουλή" nadano znaczenie oficjalne "„Parlament”".
Historia.
Pierwszy parlament grecki działał już podczas greckiego powstania narodowego w latach 20. XIX w. a Grecja była wtedy republiką. Jednym z warunków uznania jej niepodległości przez mocarstwa, w 1830 r., stała się zmiana ustroju na monarchię, a parlament nie był następnie zwoływany przez króla Otton I Wittelsbacha. Oficjalnie został ustanowiony w 1843 r. w wyniku Rewolucji 3 Września, która zmusiła władcę do nadania konstytucji. W 1911 r. przyjęto poprawki do konstytucji, które znacznie zwiększyły uprawnienia parlamentu. W roku 1936, w porozumieniu z królem Jerzym II, dyktator Joanis Metaksas zawiesił działanie parlamentu. Po wyborach 1946 r. wznowiono aktywność parlamentarną, jednak warunkowaną realiami wojny domowej. Po trwającej sześć lat dyktaturze wojskowych (1967–1973), w szczególności deklarującej Grecję republiką, 8 grudnia 1974 przeprowadzono referendum, w którym 69,18% obywateli opowiedziało się za zniesieniem monarchii i ustanowieniem rzeczywistej demokracji parlamentarnej.
Wybory.
288 deputowanych wybieranych jest w ordynacji proporcjonalnej w 48 wielomandatowych okręgach wyborczych. Pozostałych 12 deputowanych pochodzi z listy krajowej obejmującej swoim zasięgiem cały kraj. Do parlamentu wchodzą przedstawiciele partii i koalicji politycznych, które w skali kraju przekroczyły próg wyborczy wynoszący 3%. W celu stabilności rządów wprowadzono modyfikację ordynacji polegającą na tym, iż ugrupowanie, które osiągnie w wyborach 41% głosów otrzymuje automatycznie dodatkowo 40 miejsc w izbie, przy czym 260 rozdzielanych jest w systemie proporcjonalnym. Ma to na celu zapewnienie stabilności rządów. Kandydat na posła musi być obywatelem greckim i mieć ukończone 25 lat.

</doc>
<doc id="1818970" url="https://pl.wikipedia.org/wiki?curid=1818970" title="Goswin de Beauffort">
Goswin de Beauffort

Goswin de Beauffort (zm. 29 października 1218) – flandryjski duchowny, biskup Tournai.
Pochodził ze szlacheckiej rodziny de Beauffort z Artois. Jego ojciec Baldwin był seniorem Beaufort, Noyelle-Vion i Oiron. Goswin jako drugi syn został przeznaczony do stanu duchownego. Najpierw był archidiakonem w Tournai (1182-1203), a w 1203 wybrano go na biskupa Tournai. Rok później otrzymał sakrę biskupią. W 1213 ekskomunikował Ferdynanda Portugalskiego, hrabiego Flandrii. Zmarł 29 października 1218 i został pochowany w katedrze w Tournai.
Jest możliwe, choć mało prawdopodobne, że do niego odnosi się zapiska w nekrologu klasztoru św. Wincentego na Ołbiniu upamiętniająca bliżej nieokreślonego biskupa Goswina w dniu 4 kwietnia.

</doc>
<doc id="1818972" url="https://pl.wikipedia.org/wiki?curid=1818972" title="Morawka (dopływ Czarnej Nidy)">
Morawka (dopływ Czarnej Nidy)

Morawka – rzeka w środkowej Polsce, lewy dopływ Czarnej Nidy o długości 25 km. Płynie przez Góry Świętokrzyskie, w województwie świętokrzyskim.
Rzeka ma źródło we wsi Holendry w gminie Chmielnik. Uchodzi do Czarnej Nidy w Morawicy.
Szerokość Morawki waha się od 2 do 5 metrów, a głębokość od 0,2 do 0,5 m. W rzece występują: moczarka kanadyjska, strzałka wodna oraz mech wodny. Przedstawicielami fauny są: miętus pospolity, okoń, koza, kiełb, szczupak, śliz, jazgarz.
Dopływy:
W 2010 roku ukończono budowę zbiornika retencyjno-rekreacyjnego na Morawce.
Parametry zbiornika:
Ważniejsze miejscowości nad Czarną Nidą: Morawica.

</doc>
<doc id="1818973" url="https://pl.wikipedia.org/wiki?curid=1818973" title="Grand Prix Pescara 1957">
Grand Prix Pescara 1957

Grand Prix Pescara 1957 (oficjalnie XXV Circuito di Pescara) – pierwsze Grand Prix zaliczane do Formuły 1 zorganizowane we włoskiej prowincji Pescara na torze Pescara Circuit, zaliczana do Formuły 1 – siódma eliminacja Mistrzostw Świata sezonu 1957.
Wyścig rozegrany został na najdłuższym w historii torze F1, o długości 25,579 kilometrów (który teraz jest częścią drogi SS16bis). Był to także pierwszy raz w historii, gdy w jednym sezonie rozegrano dwa wyścigi Grand Prix w jednym kraju. Oglądało go 200 tys. widzów.
Wyniki.
Kwalifikacje.
Źródło: statsf1.com
Wyścig.
Źródła: statsf1.com
Najszybsze okrążenie.
Źródło: statsf1.com
Prowadzenie w wyścigu.
Źródło: statsf1.com
!Nr
!Kierowca
!Okrążenia
!Suma
Klasyfikacja po wyścigu.
Pierwsza piątka otrzymywała punkty według klucza 8-6-4-3-2, 1 punkt przyznawany był dla kierowcy, który wykonał najszybsze okrążenie w wyścigu. Klasyfikacja konstruktorów została wprowadzona w 1958 roku. Liczone było tylko 5 najlepszych wyścigów danego kierowcy. W nawiasach podano wszystkie zebrane punkty, nie uwzględniając zasady najlepszych wyścigów.
"Uwzględniono tylko kierowców, którzy zdobyli jakiekolwiek punkty"

</doc>
<doc id="1818976" url="https://pl.wikipedia.org/wiki?curid=1818976" title="Meistriliiga (1999)">
Meistriliiga (1999)

Sezon 1999 był 9. sezonem o mistrzostwo Estonii.
Baraż.
Lootus Kohtla-Järve 0 – 3 Lelle SK
Lelle SK1 1 – 2 Lootus Kohtla-Järve

</doc>
<doc id="1818981" url="https://pl.wikipedia.org/wiki?curid=1818981" title="V (serial telewizyjny)">
V (serial telewizyjny)

V – amerykański serial science-fiction, którego światowa premiera odbyła się 3 listopada 2009 roku na antenie telewizji ABC. Od 1 marca 2011 do 26 lipca 2011 roku serial był emitowany na antenie telewizji TVN pod tytułem "Goście".
Fabuła.
Dziś świat przebudził się, by odkryć statki kosmiczne nad każdym z większych miast. "Przybysze" twierdzą, iż przybywają w pokoju, przynosząc medyczne cuda i technologiczne przełomy. Obiecują nie krzywdzić ludzkości, lecz kłamią. Większość ludzi uważa, że kosmici przybyli właśnie kiedy najbardziej ich potrzebują, w zamian przyjmując ich hojną pomoc. Lecz podczas namierzania telefonu terrorystów agent Ochrony Narodowej Erica Evans natrafia na coś znacznie bardziej złowieszczego. Odkrywa, że kosmici chcą przeniknąć do struktur rządowych i firm, z zamiarem przejęcia kontroli nad rodzajem ludzkim. Przekonanie kogokolwiek o tej prawdzie będzie niemożliwe, ponieważ "Goście" stają się zbyt potężni. Najpierw dają ludziom wiarę dzięki swej kojącej obecności i podarunkom, potem jednoczą młodzież. Tysiące nastolatków, nie wyłączając syna Eriki, Tylera, zostaje zwerbowanych jako "Ambasadorzy Pokoju", w rzeczywistości służąc jednak za niczego nieświadomych szpiegów. Kiedy Erica zostaje wciągnięta do ruchu oporu zwanego "Piątą Kolumną" (ang. "Fifth Column"), musi sprostać swoim czynnościom operacyjnym w pracy oraz roli matki, walcząc z wrogiem po to, by ochronić syna, który mimo wszystko brata się z wrogiem.
Obsada.
Postacie drugoplanowe.
W 1 i 2 sezonie
1 sezon
2 sezon

</doc>
<doc id="1818991" url="https://pl.wikipedia.org/wiki?curid=1818991" title="Niemieckie Towarzystwo Kulturalno-Społeczne we Wrocławiu">
Niemieckie Towarzystwo Kulturalno-Społeczne we Wrocławiu

Niemieckie Towarzystwo Kulturalno-Społeczne we Wrocławiu (NTKS; "Deutsche Sozial-Kulturelle Gesellschaft in Breslau"; DSKG) – organizacja społeczna skupiająca niemiecką mniejszość narodową na Dolnym Śląsku powstała w 1957, ponownie zarejestrowana w 1991.
Historia.
Organizacja została zarejestrowana przez władze PRL 4 maja 1957. U źródeł jej powstania leżała liberalizacja polityki wobec mniejszości narodowych w połowie lat 50. Zakres terytorialny działania Towarzystwa obejmował ówczesne województwo wrocławskie (z Legnicą, Jelenią Górą i Wałbrzychem) i – mimo podejmowanych prób stworzenia oddziałów na Pomorzu oraz Warmii i Mazurach – nie wykraczał poza granice regionu. Do Towarzystwa, które w początkowym okresie liczyło 4 tys. członków, mogły należeć osoby narodowości niemieckiej zamieszkałe w województwie wrocławskim bez względu na obywatelstwo (polskie lub wschodnioniemieckie). Większość członków posiadała obywatelstwo polskie lub była bezpaństwowcami, jednak w zarządzie zasiadały osoby z obywatelstwem NRD (m.in. pierwszy przewodniczący Richard Riedel). W pierwszych latach działalności opieką otoczyła Towarzystwo ambasada NRD, w późniejszym okresie zdystansowała się jednak od organizacji.
Celem działalności Towarzystwa jest pielęgnowanie kultury i języka niemieckiego oraz rozwój oświaty na obszarze Dolnego Śląska, reprezentacja mniejszości niemieckiej w kontaktach z władzami centralnymi i terenowymi oraz działanie na rzecz zbliżenia polsko-niemieckiego.
W pierwszym zjeździe w dniu 14 kwietnia 1957 uczestniczyło 132 delegatów oraz przedstawiciele ambasady NRD i przewodniczący Prezydium Powiatowej Rady Narodowej we Wrocławiu.
Początkowo Towarzystwo skupiało dwa oddziały miejskie: w Wałbrzychu i Wrocławiu oraz koła terenowe m.in. w Jeleniej Górze (Cieplicach), Mieroszowie-Unisławiu Śl., Świdnicy, Legnicy, Bolesławcu, Szczawnie-Zdroju, Kudowie, Nowej Rudzie i Boguszowie. W najbliższych latach część z tych ośrodków uległa likwidacji (m.in. Kudowa Zdrój i Świdnica) na skutek masowych wyjazdów mniejszości niemieckiej do NRD i RFN. W 1960 liczba kół wynosiła 9, a liczba członków towarzystwa zmniejszyła się do 750. Około 2/3 członków należała do organizacji w Wałbrzychu i Wrocławiu.
Organizacja była finansowana ze środków Ministerstwa Spraw Wewnętrznych, składek członkowskich oraz dochodów własnych (m.in. z organizacji imprez oraz utrzymywania klubu w Wałbrzychu).
W latach 60. i 70. aktywność Towarzystwa osłabła, co wiązało się z licznymi wyjazdami do NRD i RFN. W 1972 zmieniła ona nazwę na Niemieckie Towarzystwo Wspólno-Kulturalne, a Towarzystwo zobowiązano do walki o socjalizm w kraju, pokój na świecie oraz przyjaźń między narodami, jak również popularyzację tzw. dorobku NRD i PRL wśród dolnośląskich Niemców.
Organizacja w zasadzie przetrwała do przełomu demokratycznego w 1989 (w okresie stanu wojennego była zawieszona). Na początku lat 90. na jej podstawie powstały cztery Towarzystwa Społeczno-Kulturalne Niemców we Wrocławiu, w Wałbrzychu, w Jeleniej Górze i w Legnicy, następnie również Towarzystwo w Kamiennej Górze oraz wrocławski oddział Związku Młodzieży Mniejszości Niemieckiej w Polsce. W 2011 zarejestrowano Niemieckie Towarzystwo Kulturalno-Społeczne w Kłodzku. Każdy z oddziałów został zaopatrzony w siedziby odnowione z pieniędzy rządu RFN.
Współczesność.
Obecnie Towarzystwo liczy 1,4 tys. członków zwyczajnych i wspierających, wśród nich również osoby pochodzenia polskiego zainteresowane kulturą niemiecką. Celem Towarzystwa pozostaje – podobnie jak w PRL – pielęgnowanie i popularyzowanie języka niemieckiego (są prowadzone kursy języka niemieckiego dla jego członków) oraz kultury Dolnego Śląska przy współpracy ze społecznością polską i władzami samorządowymi.
W ramach Towarzystwa działają trzy Komisje: Kultury, Socjalna oraz ds. dzieci i młodzieży. Organizacja wydaje własny kwartalnik „Niederschlesisches Informationslblatt” (Dolnośląski Biuletyn Informacyjny), od 2011 roku pod zmienionym tytułem „Niederschlesische Informationen”. Towarzystwo jest wspierane materialnie i logistycznie przez Konsulat Generalny RFN we Wrocławiu, Instytut Stosunków Zagranicznych w Stuttgarcie, Fundację Rozwoju Śląska i Wspierania Inicjatyw Lokalnych oraz Ministerstwo Spraw Wewnętrznych i Administracji.
Długoletnimi przewodniczącymi Towarzystwa byli Friedrich Petrach oraz Renata Zajączkowska. Od wiosny 2019 jest nią Krystyna Kadlewicz.

</doc>
<doc id="1818994" url="https://pl.wikipedia.org/wiki?curid=1818994" title="Polonia Bytom w sezonie 1978/1979">
Polonia Bytom w sezonie 1978/1979

Sezon 1978/1979 był dwudziestym dziewiątym sezonem Polonii Bytom w I lidze. Klub zajął w nim czternaste miejsce.
Drużyna była trenowana przez Jerzego Nikiela od początku sezonu do 18 października 1978 roku, kiedy jego obowiązki przejął Teodor Wieczorek. Po rundzie jesiennej drużyna zajmowała szesnaste, ostatnie miejsce w tabeli ligi mając dziewięć punktów po rozegraniu piętnastu spotkań (trzy zwycięstwa, trzy remisy i dziewięć porażek).

</doc>
<doc id="1818995" url="https://pl.wikipedia.org/wiki?curid=1818995" title="McIntosh (jabłoń)">
McIntosh (jabłoń)

Jabłoń domowa 'McIntosh' – odmiana uprawna (kultywar) jabłoni domowej ("Malus domestica" 'McIntosh'), należąca do grupy odmian zimowych. Odmiana została znaleziona w roku 1796 jako siewka odmiany 'Famouse' przez Johna McIntosha w kanadyjskiej prowincji Ontario. Do Polski sprowadzona pod koniec lat 50. XX wieku, kiedyś bardzo popularna, obecnie stosowana tylko w starych sadach. Ze względu na wrażliwość na parcha jabłoni oraz nieprzydatność do transportu została skreślona z polskiej listy odmian zalecanych do uprawy opracowanej przez Centralny Ośrodek Badania Odmian Roślin Uprawnych.
Rozwój.
W okres owocowania wchodzi wcześnie, na ogół w 3–4 roku po posadzeniu. Jest odmianą plonującą regularnie i bardzo obficie. Kwitnie średnio wcześnie, w połowie okresu kwitnienia jabłoni, przez co jest dobrym zapylaczem dla wielu odmian. Dobrymi zapylaczami dla McIntosha są: Oliwka Żółta, James Grieve, Wealthy, Paulared, Golden Delicious, Cortland, Melrose, Idared, McIntosh, Spartan.
Zdrowotność.
McIntosh jest odmianą o bardzo dużej wytrzymałości na mróz oraz o znacznej wytrzymałości na suszę, choć pąki kwiatowe powstające na pędach dwuletnich i starszych są wrażliwe na wiosenne przymrozki. Jest jedną z najbardziej wrażliwych odmian na parcha, a w sprzyjających warunkach także i na mączniaka jabłoni. Młode drzewa są bardzo podatne na zgorzele kory, a stare na leukostomozę i dlatego należy regularnie likwidować źródła infekcji w sadzie poprzez usuwanie porażonych organów drzewa.
Odmiany pochodne i sporty.
Odmiana McIntosh posłużyła do wyhodowania wielu popularnych odmian jabłoni. Są to między innymi:
Wyselekcjonowano także wiele sportów różniących się od odmiany wyjściowej wybarwieniem, a także charakterem wzrostu, gdyż wiele z nich ma charakter krótkopędowy, czyli bardzo słaby wzrost z równoczesnym tworzeniem dużej ilości krótkopędów. Do najczęściej uprawianych należą:
Obecność w kulturze.
Odmiana ta niegdyś była bardzo popularna. Jef Raskin, uznając ją za swoją ulubioną, zaprojektowany przez siebie komputer nazwał Macintosh (zmianę pisowni wymusiła ochrona znaku towarowego firmy McIntosh również produkującej sprzęt elektroniczny).

</doc>
<doc id="1818997" url="https://pl.wikipedia.org/wiki?curid=1818997" title="Narodowy Program Przebudowy Dróg Lokalnych">
Narodowy Program Przebudowy Dróg Lokalnych

Narodowy Program Przebudowy Dróg Lokalnych (NPPDL, potocznie: "schetynówka") − wspólna nazwa dwóch następujących po sobie programów wieloletnich, mających na celu udzielanie jednostkom samorządu terytorialnego dotacji celowych z budżetu państwa na dofinansowanie zadań własnych w zakresie przebudowy, budowy lub remontów dróg powiatowych i gminnych. Nadzór nad realizacją programu sprawuje minister właściwy do spraw administracji publicznej. Program został opracowany w Ministerstwie Spraw Wewnętrznych i Administracji kierowanym wówczas przez ministra Grzegorza Schetynę i ustanowiony uchwałą Nr 233/2008 Rady Ministrów z dnia 28 października 2008 roku. Jego termin realizacji ustalono od 31 października 2008 roku do 31 grudnia 2011 roku. Łączne wydatki budżetowe na jego realizację miały wynieść 3 mld zł. Od nazwiska ministra Schetyny drogi objęte programem nazywane są potocznie "schetynówkami".
W związku ze zbliżającym się terminem jego wygaśnięcia, uchwałą nr 174/2011 Rady Ministrów z dnia 6 września 2011 r. ustanowiono kolejny program wieloletni, mający zbliżoną nazwę i stanowiący kontynuację poprzedniego. Program miał być realizowany w latach 2012-2015; przewidziano wydatkowanie w jego ramach 3,2 mld zł.

</doc>
<doc id="1818999" url="https://pl.wikipedia.org/wiki?curid=1818999" title="NAMC YS-33">
NAMC YS-33

NAMC YS-33 – niezrealizowany projekt japońskiego samolotu pasażerskiego średniego zasięgu wytwórni Nihon Aircraft Manufacturing Corporation.
Historia.
Komercyjny sukces samolotu pasażerskiego średniego zasięgu NAMC YS-11 zaowocował planami dalszego rozwoju samolotów serii YS. Pod koniec lat 60. XX wieku rozpoczęto program budowy samolotu większego, o większym zasięgu, napędzanego trzema silnikami turbowentylatorowymi zabudowanymi na samolocie w układzie dwa pod skrzydłami, jeden w podstawie statecznika pionowego. Firma zaangażowała duże środki w rozwój konstrukcji, licząc na szybkie wejście na rynek samolotów komunikacyjnych. Szybkość była jak najbardziej wskazana, wcześniejsza konstrukcja, NAMC YS-11 pojawił się już po wejściu na rynek samolotów typu Fokker F-27, Handley Page H.P.R. 7 Herald czy Hawker Siddeley HS 748, które odebrały japońskiej maszynie potencjalnych klientów. Tym razem YS-33 konkurował z francuskim Dassault Mercure i amerykańskimi McDonnell Douglas DC-10 i Lockheed L-1011. Żaden z nich jeszcze nie wzbił się w powietrze i Japończycy mieli nadzieję, że to właśnie ich samolot będzie tym pierwszym. Planowano sprzedaż około 300 samolotów YS-33 na początku lat 70. Niestety, kryzys naftowy z 1973 roku pokrzyżował plany japońskiej wytwórni i cały projekt nowego samolotu został anulowany.
Wersje.
Planowano wybudować trzy wersje nowego samolotu:

</doc>
<doc id="1819001" url="https://pl.wikipedia.org/wiki?curid=1819001" title="Classiculomycetes">
Classiculomycetes

"Classiculomycetes" R. Bauer et al. – klasa podstawczaków ("Basidiomycota"). Jest to takson monotypowy, zawierający jedynie monotypowy rząd "Classiculales" (z rodziną "Classiculaceae"), a jego typem nomentklatorycznym jest rodzaj "Classicula".
Systematyka.
Według CABI databases bazującej na "Dictionary of the Fungi" jest to takson monotypowy:

</doc>
<doc id="1819002" url="https://pl.wikipedia.org/wiki?curid=1819002" title="Classiculales">
Classiculales



</doc>
<doc id="1819003" url="https://pl.wikipedia.org/wiki?curid=1819003" title="Classiculaceae">
Classiculaceae



</doc>
<doc id="1819004" url="https://pl.wikipedia.org/wiki?curid=1819004" title="Tremella mesenterica">
Tremella mesenterica



</doc>
<doc id="1819006" url="https://pl.wikipedia.org/wiki?curid=1819006" title="The Boy Who Knew Too Much">
The Boy Who Knew Too Much

The Boy Who Knew Too Much – drugi album libańskiego wokalisty pop – Miki, wydany 21 września 2009 roku, dzięki wytwórni Casablanca Records, z pomocą Universal Music Group.
Projekt okładki.
Okładkę, tak jak do debiutanckiego albumu Miki – „Life in Cartoon Motion”, zaprojektowała siostra artysty (która tworzy pod pseudonimem DaWack), australijska ilustratorka, Sophie Blackall. Cała praca została zainspirowana ilustrowanymi książkami dla dzieci, wydawanych między latami 40. a 70. XX wieku.
Lista utworów.
Wersja standardowa
Wersja deluxe
CD1 – The Boy Who Knew Too Much
CD2 – Mika: Live at Sadler’s Wells

</doc>
<doc id="1819010" url="https://pl.wikipedia.org/wiki?curid=1819010" title="KWK &quot;Katowice&quot;">
KWK &quot;Katowice&quot;



</doc>
<doc id="1819012" url="https://pl.wikipedia.org/wiki?curid=1819012" title="Shantaram">
Shantaram

Shantaram – powieść Australijczyka Gregory’ego Davida Robertsa, który skazany za napad na bank, uciekł z australijskiego więzienia, przeżył 10 lat w Indiach, zajmując się handlem narkotykami, fałszowaniem paszportów i uczestnicząc w wojnie w Afganistanie. Swoje przeżycia opisał w autobiograficznej książce. Powieść w oryginale (w języku angielskim) została wydana w 2003 roku, polskie tłumaczenie Maciejki Mazan w 2008. Pozycja została wydana przez wydawnictwo Marginesy, zawiera 800 stron.
Mira Nair i Peter Weir mieli nakręcić film "Shantaram", w którym głównego bohatera miał zagrać Johnny Depp. W listopadzie 2007 zapowiedziano, że produkcja rozpocznie się w październiku 2008 r., jednak w listopadzie 2009 r. brytyjska gazeta „The Independent” podała, że projekt został „odłożony na półkę”.
Fabuła powieści.
"Shantaram" to powieść zainspirowana prawdziwymi wydarzeniami z życia autora – Gregory’ego Davida Robertsa. W 1978 Roberts został skazany na 19 lat pozbawienia wolności w Australii, po tym jak dokonał serii napadów na australijskie banki i sklepy. Przestępstwa, których dopuścił się Roberts, miały mu pomóc w zaspokajaniu uzależnienia od heroiny, w które popadł po rozpadzie jego małżeństwa. W lipcu 1980 r. Roberts uciekł z więzienia Pentridge Victoria’s, stając się jednym z najbardziej poszukiwanych ludzi w Australii przez następne dziesięć lat.
Powieść została sporządzona w formie pamiętnika. Główny bohater przybywa do Mumbaju. Chociaż Indie mają być tylko krótkim przystankiem w podróży z Nowej Zelandii do Niemiec, decyduje się zostać tu na dłużej. Wkrótce poznaje lokalnego naganiacza – Prabakera, którego zatrudnia jako przewodnika, i za namową którego przyjmuje imię Lin (od Lindsay – imienia z fałszywego nowozelandzkiego paszportu). Znajomość ta szybko przeradza się w przyjaźń, która daje początek wielu przygodom głównego bohatera. Obaj odbywają podróż do rodzinnej wioski Prabakera, gdzie matka Prabakera nadaje Linowi nowe imię – Shantaram – „Boży Pokój”. W drodze powrotnej do Mumbaju Lin zostaje okradziony, w wyniku czego zmuszony jest przenieść się do mumbajskich slumsów. Powieść ukazuje życie w Mumbaju: losy cudzoziemców o zróżnicowanym pochodzeniu, jak również miejscowych Indusów.
Lin zakochuje się w tajemniczej Karli, Amerykance szwajcarskiego pochodzenia, która długo nie potrafi odwzajemnić tego uczucia. Na skutek intrygi ląduje w mumbajskim Arthur’s Road – więzieniu o zaostrzonym rygorze, w którym doznaje wiele bólu i upokorzenia. Po wyjściu z więzienia zostaje zwerbowany przez mafię i bierze udział w handlu walutami, a z czasem podrabianymi paszportami i innymi dokumentami. Zaprzyjaźnia się z lokalnymi artystami i aktorami. Trafia również do Afganistanu, przemycając m.in. broń na wojnę z Rosjanami.
Nie jest to typowa narracja książki przygodowej, zawiera wiele wątków filozoficznych i quasi-psychologicznych.

</doc>
<doc id="1819013" url="https://pl.wikipedia.org/wiki?curid=1819013" title="NAMC YS-11J">
NAMC YS-11J

NAMC YS-11J – niezrealizowany projekt japońskiego samolotu pasażerskiego średniego zasięgu wytwórni Nihon Aircraft Manufacturing Corporation, będącego modyfikacją konstrukcji NAMC YS-11 polegającej na zmianie napędu z silników turbośmigłowych na turboodrzutowe.
Historia.
Plany dalszego rozwoju samolotu NAMC YS-11 pojawiły się wraz z dużym sukcesem w sprzedaży samolotu YS-11. Nowa konstrukcjia miała wypełnić lukę w ofercie firmy pomiędzy najmniejszym YS-11 a planowanym, największym YS-33. W konstrukcji samolotu, silniki turboodrzutowe planowano zamontować na wysięgnikach umieszczonych nad skrzydłem. Niestety kryzys naftowy z roku 1973 pokrzyżował plany rozwoju Nihon Aircraft Manufacturing Corporation i nie powstał ani YS-11J ani YS-33.
Konstrukcja.
Maszyna miała mieć praktycznie niezmieniony układ konstrukcyjny w porównaniu do swojego poprzednika YS-11. Wolnonośny dolnopłat o klasycznym usterzeniu i prostych skrzydłach o trapezowym obrysie. Kałub o konstrukcji połskorupowej. Podwozie chowane trójzespołowe z przednim podparciem. Goleń przednia chowana do wnęki w kadłubie, podwozie główne do wnęk w komorach umieszczonych w skrzydłach. Turboodrzutowe silniki planowano umieścić na pylonach wynoszących jednostki napędowe nad skrzydła.

</doc>
<doc id="1819015" url="https://pl.wikipedia.org/wiki?curid=1819015" title="Wiesław Kowalski">
Wiesław Kowalski



</doc>
<doc id="1819019" url="https://pl.wikipedia.org/wiki?curid=1819019" title="Chrystian Okrutny">
Chrystian Okrutny



</doc>
<doc id="1819020" url="https://pl.wikipedia.org/wiki?curid=1819020" title="Kwas wolframowy">
Kwas wolframowy

Kwas wolframowy – nieorganiczny związek chemiczny z grupy kwasów tlenowych, zawierający wolfram na VI stopniu utlenienia. Jest monohydratem tritlenku wolframu WO3·H2O. Tworzy sole wolframiany, które występują w naturze, np. wolframit (wolframian żelaza i manganu) oraz szelit (wolframian wapnia).
Po raz pierwszy otrzymał go Carl Scheele w roku 1781.

</doc>
<doc id="1819024" url="https://pl.wikipedia.org/wiki?curid=1819024" title="Zhu’an Shigui">
Zhu’an Shigui

Zhu’an Shigui (chiń. 竹庵士珪 pinyin "Zhú’ān Shìguī"; kor. 죽암사규 "Chugam Sagyu"; jap. "Chikuan Shikei"; wiet. "Trúc Am Sĩ"?; ur. 1083, zm. 1146) – chiński mistrz chan z frakcji yangqi szkoły linji.
Życiorys.
Shigui pochodził z miasta Chengdu w prowincji Syczuan.
Jako młody chłopiec opuścił dom rodzinny i udał się do klasztoru Dazi (Wielkiego Współczucia) w Chengdu. Jego nauczycielem był Zongya. Studiował tam "Surangama Sutra". Po 5 latach studiów opuścił klasztor i jako „yunshui wędrował praktykując pod kierunkiem wielu nauczycieli.
W końcu dotarł na górę Longmen, gdzie przebywał mistrz chan Foyan Qingyuan (1068–1120). Shigui, który był już doświadczonym uczniem chanu, zademonstrował mistrzowi swoje zrozumienie. Foyan dał mu radę
Shigui został uczniem mistrza Foyana i piastował stanowisko kierownika gmachu mnichów, a także był służącym mistrza.
Po jakimś czasie po otrzymaniu od mistrza przekazu Dharmy i opuszczeniu klasztoru Shigui rozpoczął nauczać. Około 1115 r. przebywał i nauczał chanu w Tianning. Przebywał tam do 1135 r., kiedy – po zaproszeniu od cesarza – został opatem klasztoru Nengren.
W 1146 r. mistrz zwołał całą kongregację i wszystkich świeckich pracujących dla klasztoru, i wygłosił ostatnie nauki. Następnego dnia wykąpał się, uderzył w dzwon aby zgromadzić mnichów, siadł w pozycji medytacyjnej i zmarł. Relikwie pozostałe po kremacji zostały umieszczone w stupie na górze Gu.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1819030" url="https://pl.wikipedia.org/wiki?curid=1819030" title="The Cellar Door Sessions 1970">
The Cellar Door Sessions 1970

The Cellar Door Sessions 1970 – 6-dyskowy album Milesa Davisa nagrany w klubie The Cellar Door w Waszyngtonie w grudniu 1970 i wydany w 2005 r.
Historia i charakter albumu.
Pod koniec 1968 r., w związku z wielką popularnością koncertowych albumów rockowych, firma Columbia rozpoczęła nagrywać tyle koncertów jej wykonawców, ile to było tylko możliwe. Dotyczyło to także, a może i przede wszystkim, Milesa Davisa. Zostały nagrane m.in. jego koncerty w obu salach Fillmore – w Nowym Jorku i San Francisco. Zostały one wydane w 33 lata później jako "". Jednak pierwsze oficjalne wydanie koncertowych nagrań zespołu Davisa z 1970 r., to 2-płytowy album analogowy "Miles at Fillmore". Nagrania te zostały poddane montażowi, aby zmieściły się na płytach.
Jesienią 1970 r. Davis zmienił skład swojego zespołu. Basista Dave Holland został zastąpiony przez Michaela Hendersona. Odszedł pianista Chick Corea i saksofonista Steve Grossman. Gary Bartz został nowym saksofonistą (grał on już z Davisem na festiwalu na wyspie Wight latem tego roku), a Keith Jarrett musiał teraz grać zarówno na organach jak i pianinie elektrycznym. Wirtuoz instrumentów perkusyjnych Airto Moreira, także już grał na Isle of Wight.
Davis był tak zachwycony nowym zespołem, że zadzwonił do Columbii, aby dokonała nagrań tej grupy w klubie The Cellar Door tuż przez świętami Bożego Narodzenia. Musiało to się wydarzyć w ostatniej chwili, bowiem Teo Macero nie zdążył dojechać na pierwszy – środowy – koncert, i został on nagrany przez Stana Tonkela.
Spóźniony dotarł na sobotni koncert John McLaughlin, który nadrobił to niesłychaną intensywnością gry
Ten zespół Davisa okazał się być prawdziwym zespołem jamowym. To było przyczyną tego, że muzyk zdecydował się właśnie na nagranie koncertowe, a nie studyjne. Do studia ostatecznie Davis wszedł dopiero w czerwcu 1972 r., aby nagrać album "On the Corner".
Spis utworów.
Czas – 56:99
Czas – 68:76
Czas – 46:52
Czas – 64:89
Czas – 56:89
Czas – 51:99

</doc>
<doc id="1819037" url="https://pl.wikipedia.org/wiki?curid=1819037" title="Marcus Aemilius Lepidus Porcina">
Marcus Aemilius Lepidus Porcina



</doc>
<doc id="1819038" url="https://pl.wikipedia.org/wiki?curid=1819038" title="Zbigniew Czachór">
Zbigniew Czachór

Zbigniew Henryk Czachór (ur. 1965) – polski politolog, prawnik i dziennikarz, profesor nauk społecznych.
Życiorys.
Ukończył nauki polityczne na Uniwersytecie im. Adama Mickiewicza. Specjalizuje się w prawie Unii Europejskiej, prawie międzynarodowym publicznym, międzynarodowych stosunkach politycznych, kontroli, wykrywania i zapobiegania nieprawidłowościom i błędom w projektach finansowanych z funduszy Unii Europejskiej.
Zatrudniony jest na stanowisku profesora nadzwyczajnego w Uniwersytecie im. Adama Mickiewicza w Poznaniu, w którym kieruje Pracownią Badań nad Integracją Europejską funkcjonującą w ramach Wydziału Nauk Politycznych i Dziennikarstwa. Kieruje też i sprawuje opiekę merytoryczną nad studiami podyplomowymi UAM: Podyplomowe Studium Administracji Europejskiej, Podyplomowe Studium Wiedzy o Europie i Integracji, Podyplomowe Studium Zarządzania Projektami i Funduszami UE. Od 1993 jest prezesem zarządu Ośrodka Badań i Edukacji Europejskiej.
Pracuje także na stanowisku profesora nadzwyczajnego w Instytucie Administracji i Bezpieczeństwa Narodowego PWSZ w Gorzowie Wielkopolskim.
Od 2007 jest stałym doradcą Komisji Spraw Zagranicznych Sejmu RP oraz wykładowcą Krajowej Szkoły Administracji Publicznej.
Wypromował pięcioro doktorów.

</doc>
<doc id="1819048" url="https://pl.wikipedia.org/wiki?curid=1819048" title="Gazeta Kłodzka">
Gazeta Kłodzka

Gazeta Kłodzka – tygodnik ukazujący się od września 2009 roku na terenie miast i gmin Kłodzko, Bystrzyca Kłodzka, Polanica-Zdrój oraz Szczytna.
Przynosi aktualne wiadomości społeczno-polityczne, kulturalne i gospodarcze z życia regionu. Zawiera stałe rubryki m.in. "Bulwersujące, Interwencje, Temat z jedynki, Polityka, Zdrowie, Ludzie, Społeczeństwo, Sport, Wydarzenia".
Szata graficzna i zestaw informacji wzorowana są na tygodniku Gazeta Noworudzka wydawanym przez Wydawnictwo Ziemia Kłodzka.
„Gazeta Kłodzka” ukazuje się w piątki, jest dostępna także w wersji elektronicznej.
Równolegle do Gazety działa współpracujący z nią portal Klodzko24.eu.

</doc>
<doc id="1819053" url="https://pl.wikipedia.org/wiki?curid=1819053" title="Figura przestrzenna">
Figura przestrzenna



</doc>
<doc id="1819057" url="https://pl.wikipedia.org/wiki?curid=1819057" title="Charles K. Mills">
Charles K. Mills



</doc>
<doc id="1819060" url="https://pl.wikipedia.org/wiki?curid=1819060" title="N8C">
N8C



</doc>
<doc id="1819062" url="https://pl.wikipedia.org/wiki?curid=1819062" title="Silas Weir Mitchell">
Silas Weir Mitchell



</doc>
<doc id="1819063" url="https://pl.wikipedia.org/wiki?curid=1819063" title="Pascal Lissouba">
Pascal Lissouba

Pascal Lissouba (ur. 15 listopada 1931 w Tsinguidi, zm. 24 sierpnia 2020 w Perpignan) – kongijski polityk, premier Konga od 24 grudnia 1963 do 15 kwietnia 1966, pierwszy demokratycznie wybrany prezydent Konga od 31 sierpnia 1992 do 25 października 1997.
Życiorys.
Absolwent Liceum Felix Faure (1948–1952) w Nicei, École Supérieure d'Agriculture w Tunisie i Uniwersytetu Paryskiego (1958–1961).
Zaraz po ukończeniu studiów, w latach 1961–1963 został zatrudniony w Ministerstwie Rolnictwa (1961-63), w grudniu 1963 został mianowany premierem i sprawował ten urząd do kwietnia 1966. Po obaleniu Alphonse Massamba-Débata w 1968 roku, mimo odsunięcia od życia politycznego, Lissouba pozostał członkiem rządu. W 1973 roku został aresztowany, a następnie uniewinniony za udział w nieudanym zamachu stanu. W 1977 roku – po zabójstwie prezydenta – został aresztowany, a potem uniewinniony z zarzutów o udział w nieudanym zamachu stanu w 1973. Mimo to został aresztowany i skazany na dożywocie za udział w zabójstwie. W 1979 został zwolniony, lecz musiał opuścić kraj i do 1990 przebywał na wygnaniu we Francji. We Francji był profesorem na Uniwersytecie w Paryżu, a następnie pracował dla UNESCO w Paryżu i Nairobi. Po odsunięciu od władzy prezydenta Denisa Sassou-Nguesso powrócił do ojczyzny i w sierpniu 1992 został wybrany nowym prezydentem Konga, pokonując w II turze wyborów Bernarda Kosélasa.
Kolélas stanął wówczas na czele opozycyjnej koalicji Unii na rzecz Odnowy Demokracji (URD), w skład której wchodziła MCCDI i PCT z Denisem Sassou-Nguesso. Konflikt między pierwszym demokratycznym prezydentem Lissoubą a opozycją rozgorzał na przełomie maja i czerwca 1993, kiedy to w zamieszkach śmierć poniosło 2000 osób. W styczniu 1994 wojsko zablokowało dzielnicę Bacongo w stolicy kraju, w której mieszkał Kolélas i mieściła się siedziba powołanej przez niego milicji Ninja. Zbrojną konfrontacje przerwało porozumienie z 30 stycznia 1994. Publiczne pojednanie między Kolélasem a prezydentem Lissoubą, do którego doszło w czerwcu 1994, zaowocowało w lipcu 1994 powołaniem go na stanowisko burmistrza Brazzaville.
Lissouba i jego polityczny partner Bernard Kolélas byli zmuszeniu do ucieczki z kraju, kiedy 14 października 1997 bojówki kierowane przez Sassou-Nguesso i wspierające ich siły Angoli przejęły kontrolę nad Brazzaville. Dzień później Sassou-Nguesso ogłosił zniesienie urzędu premiera i obalenie prezydenta Pascala Lissouby. Od tego czasu przebywał na emigracji w Londynie. Chciał powrócić do kraju i wystartować w wyborach w 2002 roku, jednak w grudniu 2001 roku został postawiony przed sądem w Brazzaville w trybie zaocznym i skazany na 30 lat obozu pracy za zdradę i korupcję.

</doc>
<doc id="1819072" url="https://pl.wikipedia.org/wiki?curid=1819072" title="Morning Crimson">
Morning Crimson

Morning Crimson - drugi album studyjny fińskiej grupy Catamenia wydany 7 czerwca 1999 roku przez Massacre Records. Całość materiału została zarejestrowana i zmiksowana w Sunlight Studios w Sztokholmie w Szwecji przez Tomas'a Skogsberg'a and Jocke'a Petterson'a. Producentem albumu jest Tomas Skogsberg.

</doc>
<doc id="1819076" url="https://pl.wikipedia.org/wiki?curid=1819076" title="Linognathus fractus">
Linognathus fractus

Linognathus fractus – gatunek wszy należący do rodziny Linognathidae, pasożytujący na buszboku ("Tragelaphus scriptus"). Powoduje chorobę wszawicę. 
Samiec długości 2,0 mm, samica 2,25 mm. Są silnie spłaszczona grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Pasożytuje na skórze owłosionej głównie na powłokach brzusznych, głowie, szyi i okolicach nasady ogona. W przypadku silnego opadnięcia może występować na całym ciele. Występuje na terenie Afryki w Mozambiku, Ugandzie i Zimbabwe

</doc>
<doc id="1819079" url="https://pl.wikipedia.org/wiki?curid=1819079" title="Port Popowice we Wrocławiu">
Port Popowice we Wrocławiu

Port Popowice – port rzeczny we Wrocławiu, położony nad rzeką Odrą, w 256,6 km jej biegu. Port ten leży w zachodniej części Wrocławia, w obrębie osiedla Popowice. Zlokalizowany jest na lewym brzegu rzeki.
Historia i charakterystyka.
Port w rejonie Popowice został w wybudowany w latach 1887–1888 przez "Frankfurckie Towarzystwo Kolei Towarowej". Teren objęty inwestycją zajmował 9,52 ha. Posiadał połączenie kolejowe, przez węzeł kolejowy Popowice. Do końca lat osiemdziesiątych port obsługiwał przeładunek towarów masowych, głównie kruszyw, cementu itp. Na terenie portu pracowały cztery dźwigi i dwa wywroty. Wybudowano silosy na cement.
W roku 2006 Port Popowice posiadał następującą charakterystykę techniczną:
W porcie znajduje się jeden basen portowy o wymiarach . Wyposażony był w 4 żurawie portowe i posiadał nabrzeża skarpowo-estakadowe. Istniała możliwość pracy przy znacznych wahaniach poziomu wody. Większość infrastruktury portu zlikwidowano - w tym silosy na cement, które zostały wysadzone w 2018 roku. 
Obecnie na terenie dawnego Portu Popowice realizowana jest inwestycja mieszkaniowa o tej samej nazwie.

</doc>
<doc id="1819089" url="https://pl.wikipedia.org/wiki?curid=1819089" title="Dyktanda czyli…">
Dyktanda czyli…

Dyktanda czyli w jaki sposób wujek Staszek wówczas Michasia – dziś Michała – uczył pisać bez błędów – zbiorek zabawnych dyktand wymyślanych przez Stanisława Lema dla siostrzeńca żony pisarza – Michała Zycha – jako pomoc w nauce ortografii. Lem wzywał Michasia codziennie, na godzinę – do gabinetu, przez miesiąc w czasie wakacji w 1970 roku. Nauka przyniosła bardzo dobre rezultaty. Michał Zych wszystkie 68 dyktand zachował w starych notesach.
Po raz pierwszy zostały one wydane nakładem wydawnictwa Przedsięwzięcie Galicja w roku 2001; wznawiane były później w tomach "Lata czterdzieste. Dyktanda" przez Wydawnictwo Literackie i "Sknocony kryminał" przez wydawnictwo Agora.

</doc>
<doc id="1819091" url="https://pl.wikipedia.org/wiki?curid=1819091" title="LKS">
LKS



</doc>
<doc id="1819092" url="https://pl.wikipedia.org/wiki?curid=1819092" title="Budki Kozerkowskie">
Budki Kozerkowskie

Budki Kozerkowskie – część wsi Czarny Las w Polsce położona w województwie mazowieckim, w powiecie grodziskim, w gminie Grodzisk Mazowiecki.
W latach 1975–1998 miejscowość administracyjnie należała do województwa warszawskiego.

</doc>
<doc id="1819095" url="https://pl.wikipedia.org/wiki?curid=1819095" title="U.S. Navy SEALs">
U.S. Navy SEALs



</doc>
<doc id="1819102" url="https://pl.wikipedia.org/wiki?curid=1819102" title="Reinickendorf (dzielnica)">
Reinickendorf (dzielnica)

Reinickendorf, Berlin-Reinickendorf – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.
Transport.
W dzielnicy znajduje się stacja kolejowa Berlin Alt-Reinickendorf.
Przez dzielnicę przebiega linia U6 metra ze stacjami:
linia U8 metra ze stacjami:

</doc>
<doc id="1819103" url="https://pl.wikipedia.org/wiki?curid=1819103" title="Wilibrord apostoł Fryzów">
Wilibrord apostoł Fryzów

Wilibrord, określany czasem jako Willibrord z Utrechtu, także Willbrord, Klemens (ur. ok. 658, zm. 7 listopada 739 w Echternach) – anglosaski misjonarz działający w państwie Franków na terenach późniejszych Niderlandów, zwany "apostołem Fryzów"; w Kościele katolickim uznany za świętego i czczony jako patron Holandii i Luksemburga.
Życie.
Pochodził z anglosaskiej rodziny z Northumbrii. W młodości wstąpił do zakonu benedyktynów, habit mnicha przywdział w 673. Początkowo przebywał w klasztorze w Ripon w Anglii, później przez kilkanaście lat w Irlandii, gdzie został uczniem św. Egberta. Tam w 688 otrzymał święcenia kapłańskie. W 690 został wysłany wraz z 11 towarzyszami przez Egberta z misją chrystianizacyjną do pogańskich Fryzów – południowa część ich kraju została podbita rok wcześniej przez majordoma frankijskiego Pepina z Heristalu. Wilibrord, obok wypełniania zadania, do którego został przeznaczony, stał się także bliskim współpracownikiem Pepina (zaraz po przybyciu do Europy udał się do niego, aby uzyskać opiekę), przebywał także dwukrotnie (691/692 oraz 695) na dworze papieskim w Rzymie. Tam w 695 został wyświęcony przez Sergiusza I na biskupa Fryzów (przyjął wówczas imię Klemens). Otrzymał wówczas paliusz z zadaniem ustanowienia całej prowincji kościelnej, co służyć też miało interesom politycznym Pepina (wciąż rywalizującego z pozostałym na północy królem Fryzów Radbodem). Za siedzibę tej prowincji wybrał Utrecht, gdzie wkrótce wzniósł klasztor i katedrę. Stopniowo także zaczął rozszerzać zakres swojego działania misyjnego: działał w Turyngii, w 698 założył na terenach otrzymanych od Irminy z Oeren klasztor w Echternach na terenie dzisiejszego Luksemburga; był to pierwszy wywodzący się z tradycji anglosaskiej i irlandzkiej chrześcijaństwa klasztor w Europie kontynentalnej, a Wilibrord został jego pierwszym opatem i często tam później przebywał. Odbył też wyprawę misyjną do Szlezwiku oraz na Wyspy Fryzyjskie, podczas niej trafił też prawdopodobnie na Helgoland, gdzie o mało co nie zginął śmiercią męczennika.
Przez kolejne lata dzielił prowadzenie misji z bliską współpracą z majordomem Pepinem z Heristalu. Śmierć Pepina w 714 wywołała spór o władzę, co wykorzystali Fryzowie, wzniecając powstanie. W 716 Wilibrord został zmuszony do ucieczki z Fryzji. Po śmierci Radboda w 719 Fryzowie ponownie zostali podporządkowani państwu frankijskiemu przez majordoma Karola Młota. Ten także był blisko związany z Willifridem (jeszcze w 714 misjonarz ochrzcił jego syna, późniejszego króla frankijskiego Pepina Krótkiego) i po uspokojeniu sytuacji we Fryzji ponownie go tam wysłał. Wilibrorda, który rozszerzył zasięg swojej misji także na północną Fryzję, wspierał wówczas inny misjonarz anglosaski, jego uczeń Winfrid, późniejszy apostoł Germanów. Starzejąc się, spędzał coraz więcej czasu w opactwie w Echternach, któremu podarował wiele dóbr ziemskich, które uzyskał podczas swojego życia.
Wilibrord, oprócz pracy misyjnej (m.in. wyświęcał miejscowych księży), miał duże znaczenie jako osoba, dzięki której państwo Franków zostało poddane kulturalnym wpływom chrześcijaństwa anglosaskiego i irlandzkiego. To właśnie on rozpoczął na zachodzie praktykę ustanawiania biskupów sufraganów, a także wprowadził wśród Franków zwyczaj używania dat według ery chrześcijańskiej. Był człowiekiem ascetycznej prostoty, ale i niezmierzonej energii, nie zrażał się błędami i niepowodzeniami.
Kult.
Wilibrord został pochowany w założonym przez siebie opactwie Echternach i niemal natychmiast po śmierci został uznany za świętego. Klasztorowi, który był ważnym centrum kulturalnym Europy, znaczenia przydawał fakt istnienia tu grobu Wilibrorda, dzięki czemu był on popularnym w średniowieczu centrum pielgrzymkowym. 
Wspomnienie liturgiczne Wilibrorda w Kościele katolickim jest obchodzone w rocznicę jego śmierci.
Od co najmniej XV w. zwyczajem są odbywające się w Echternach corocznie we wtorek po Zielonych Świętach tzw. tańczące procesje, których uczestnicy idą do grobu św. Wilibrorda (często uznawanego za patrona chorych na padaczkę i inne podobne choroby).
Literatura.
Źródłami do poznania życia Wilibrorda są przede wszystkim opisy jego dokonań obecne w dziełach Bedy Czcigodnego, Alkuina oraz liście św. Bonifacego (Winfrida) do papieża Stefana II.

</doc>
<doc id="1819104" url="https://pl.wikipedia.org/wiki?curid=1819104" title="Wittenau">
Wittenau

Wittenau, Berlin-Wittenau – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.
Znajduje się tutaj była klinika psychiatryczna Karl-Bonhoeffer-Nervenklinik.
Transport.
Przez dzielnicę przebiega linia U8 metra z następującymi stacjami:

</doc>
<doc id="1819105" url="https://pl.wikipedia.org/wiki?curid=1819105" title="Waidmannslust">
Waidmannslust

Waidmannslust, Berlin-Waidmannslust – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.

</doc>
<doc id="1819106" url="https://pl.wikipedia.org/wiki?curid=1819106" title="Tegel">
Tegel

Tegel, Berlin-Tegel – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.
W dzielnicy znajduje się port lotniczy Berlin-Tegel, pałac Tegel, Zakład Karny Tegel.
Transport.
Przez dzielnicę przebiega linia metra U6 ze stacjami:

</doc>
<doc id="1819107" url="https://pl.wikipedia.org/wiki?curid=1819107" title="Märkisches Viertel">
Märkisches Viertel

Märkisches Viertel, Berlin-Märkisches Viertel – dzielnica "(Ortsteil)" Berlina w okręgu administracyjnym Reinickendorf. Od 1 czerwca 1999 w granicach miasta.

</doc>
<doc id="1819111" url="https://pl.wikipedia.org/wiki?curid=1819111" title="Frohnau">
Frohnau

Frohnau, Berlin-Frohnau – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.
W dzielnicy znajduje się stacja kolejowa Berlin-Frohnau.

</doc>
<doc id="1819112" url="https://pl.wikipedia.org/wiki?curid=1819112" title="Chen Yun">
Chen Yun

Chen Yun (wym. []; ur. 13 czerwca 1905, zm. 10 kwietnia 1995) – chiński polityk komunistyczny, ekonomista, główny obok Deng Xiaopinga architekt reform wolnorynkowych w latach 80. XX wieku.
Działalność.
W 1925 roku wstąpił do Komunistycznej Partii Chin, od 1934 roku członek jej Biura Politycznego.
Po utworzeniu Chińskiej Republiki Ludowej czołowy działacz gospodarczy, odsunięty w okresie wielkiego skoku, brał następnie udział w niwelacji jego skutków. Po rozpoczęciu w 1967 roku rewolucji kulturalnej usunięty z Biura Politycznego KPCh i represjonowany.
Po dojściu do władzy Deng Xiaopinga od 1978 roku ponownie członek Biura Politycznego, w którym zasiadał do 1987 roku; był w tym czasie de facto drugą po Dengu osobą w państwie. Chen był głównym architektem reform wolnorynkowych, opowiadał się jednak za zachowaniem pewnych elementów planowania.
Po XIII Zjeździe KPCh w 1987 przeszedł na emeryturę; do 1992 roku zasiadał jeszcze w Centralnej Komisji Doradczej.

</doc>
<doc id="1819113" url="https://pl.wikipedia.org/wiki?curid=1819113" title="Heiligensee (dzielnica)">
Heiligensee (dzielnica)

Heiligensee, Berlin-Heiligensee – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.
Na tutejszym cmentarzu pochowane zostało ciało Franciszka Piesika, jedynej polskiej ofiary Muru Berlińskiego. Utonął w jeziorze Nieder Neuendorfer See, między Hennigsdorfem i Heiligensee.

</doc>
<doc id="1819118" url="https://pl.wikipedia.org/wiki?curid=1819118" title="Plym">
Plym

Plym – rzeka w Devonie w Anglii, wypływająca z moczarów Dartmoor. Rzeka wpada do kanału La Manche koło Plymouth. W dolinie rzeki działa w wybrane niedziele linia kolejowa Plym Valley Railway. Słowo "plym" wywodzi się prawdopodobnie z języka staroangielskiego i oznacza śliwę.

</doc>
<doc id="1819119" url="https://pl.wikipedia.org/wiki?curid=1819119" title="Pomnik Bohdana Stefanowskiego w Łodzi">
Pomnik Bohdana Stefanowskiego w Łodzi

Pomnik Bohdana Stefanowskiego – pomnik Bohdana Stefanowskiego w Łodzi, znajdujący się pośród budynków Politechniki Łódzkiej.
Pomnik, mający formę popiersia, został odsłonięty w 1983 roku, w setną rocznicę urodzin uczonego; jego autorką jest łódzka rzeźbiarka Krystyna Fałdyga-Solska. Na początku roku akademickiego przedstawiciele władz uczelni tradycyjnie składają pod pomnikiem kwiaty.

</doc>
<doc id="1819122" url="https://pl.wikipedia.org/wiki?curid=1819122" title="Astryk Anastazy">
Astryk Anastazy



</doc>
<doc id="1819126" url="https://pl.wikipedia.org/wiki?curid=1819126" title="Imre Gedővári">
Imre Gedővári

Imre Gedővári (ur. 1 lipca 1951 w Budapeszcie, zm. 22 maja 2014), węgierski szermierz, szablista. Trzykrotny medalista olimpijski.
Brał udział w trzech igrzyskach olimpijskich (1976-1980, 1988). W Montrealu zajął czwarte miejsce w drużynie, cztery lata później wywalczył dwa brązowe medale. W Seulu wspólnie z kolegami został mistrzem olimpijskim. Był trzykrotnym mistrzem świata w drużynie (1978, 1981, 1982). Stawał na niższych stopniach podium mistrzostw globu, łącznie zdobywając 9 krążków. W latach 1980–1984, 1987, 1988 zdobywał tytuły indywidualnego mistrza Węgier.

</doc>
<doc id="1819127" url="https://pl.wikipedia.org/wiki?curid=1819127" title="Imre Gedovari">
Imre Gedovari



</doc>
<doc id="1819130" url="https://pl.wikipedia.org/wiki?curid=1819130" title="Hericiaceae">
Hericiaceae



</doc>
<doc id="1819131" url="https://pl.wikipedia.org/wiki?curid=1819131" title="Peng Zhen">
Peng Zhen

Peng Zhen (ur. 12 października 1902, zm. 26 kwietnia 1997) – chiński polityk komunistyczny.
Od 1923 roku członek Komunistycznej Partii Chin, prowadził działalność podziemną na terytoriach kontrolowanych przez Kuomintang.
Po utworzeniu Chińskiej Republiki Ludowej w 1949 roku piastował urząd burmistrza Pekinu i pierwszego sekretarza lokalnej komórki KPCh. Od 1951 roku członek Biura Politycznego Partii.
Jako bliski współpracownik Liu Shaoqi stał się jedną z pierwszych ofiar rewolucji kulturalnej. 18 maja 1966 roku usunięty z Biura Politycznego i stanowiska burmistrza Pekinu. Przez kilka lat więziony.
Zrehabilitowany w 1979 roku ponownie wszedł w skład Biura Politycznego KPCh. Został także wiceprzewodniczącym Stałego Komitetu Ogólnochińskiego Zgromadzenia Przedstawicieli Ludowych, a w latach 1983-1988 był jego przewodniczącym.

</doc>
<doc id="1819132" url="https://pl.wikipedia.org/wiki?curid=1819132" title="Michele Rivera">
Michele Rivera

Michele Rivera (ur. 1 lipca 1984) – salwadorska lekkoatletka specjalizująca się w skoku o tyczce.

</doc>
<doc id="1819133" url="https://pl.wikipedia.org/wiki?curid=1819133" title="Michelle Rivera">
Michelle Rivera



</doc>
<doc id="1819134" url="https://pl.wikipedia.org/wiki?curid=1819134" title="Grand Prix Stanów Zjednoczonych – Zachód 1976">
Grand Prix Stanów Zjednoczonych – Zachód 1976

Grand Prix Stanów Zjednoczonych - Zachód 1976 – trzecia runda Mistrzostw Świata Formuły 1 w sezonie 1976, która odbyła się 28 marca 1976, po raz pierwszy na torze Long Beach Street Circuit.
Pierwsze Grand Prix Stanów Zjednoczonych - Zachód zaliczane do Mistrzostw Świata Formuły 1.

</doc>
<doc id="1819136" url="https://pl.wikipedia.org/wiki?curid=1819136" title="Josef Lütkenhorst">
Josef Lütkenhorst

Josef Gerhard Lütkenhorst (ur. 1893, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Rottenführer.
Członek NSDAP (od 1933) i Waffen-SS (od 15 lutego 1944). Od sierpnia 1944 do kwietnia 1945 pełnił służbę w "Kaufering I", podobozie KL Dachau. Był między innymi konwojentem drużyn roboczych w komandzie, kierowanym przez Otto Molla.
W procesie członków załogi Dachau (US vs. Johann Kastner i inni), który miał miejsce w dniach 4–9 września 1947 przed amerykańskim Trybunałem Wojskowym w Dachau skazany został na 3 lata pozbawienia wolności za znęcanie się nad więźniami, między innymi za pobicie kolbą karabinu więźnia narodowości litewskiej jesienią 1944.

</doc>
<doc id="1819137" url="https://pl.wikipedia.org/wiki?curid=1819137" title="Dmitrij Kononiec">
Dmitrij Kononiec

Dmitrij Kononiec, pseudonim Gastarbeiter, ros. Дмитрий Кононец (ur. 12 września 1972 w Czelabińsku) – rosyjski trójboista siłowy i strongman.
Życiorys.
Dmitrij Kononiec trenuje jako siłacz od 2002 r.
Jest założycielem federacji siłaczy "Uralstrong".
Wymiary:
Mieszka w Czelabińsku.

</doc>
<doc id="1819138" url="https://pl.wikipedia.org/wiki?curid=1819138" title="Georg Deffner">
Georg Deffner

Georg Deffner (ur. 1910, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
Członek NSDAP. W styczniu 1942 rozpoczął służbę w kompleksie obozowym Dachau. Początkowo kierował cenzurą pocztową w obozie głównym, następnie w sierpniu 1943 został kierownikiem komanda więźniarskiego w podobozie "Kempten". W kwietniu 1944 został komendantem podobozu "Kettern", a w lutym 1945 przeniesiono go do podobozu "Kaufering I", gdzie do kwietnia 1945 kierował komandem więźniarskim.
W procesie członków załogi Dachau (US vs. Georg Deffner), który miał miejsce w dniach 6–11 listopada 1947 przed amerykańskim Trybunałem Wojskowym w Dachau skazany został na 3 lata pozbawienia wolności za maltretowanie więźniów i skazywanie ich na okrutne kary.

</doc>
<doc id="1819142" url="https://pl.wikipedia.org/wiki?curid=1819142" title="Przychodził nocą">
Przychodził nocą

Przychodził nocą – przygoda w Toruniu – wydany w 1993 nakładem wydawnictwa Tonpress drugi album zespołu Atrakcyjny Kazimierz.
Album nagrany w 1993 roku w studio Manta 2 w Warszawie. Nagranie, realizacja, zgranie – Wojciech Przybylski. Muzyka: (1, 5, 7, 12, 17) – Jacek Bryndal, (2, 10, 18) – Jacek Rodziewicz, Jacek Bryndal, (4, 14, 16) – zespół, (9) – Blood, Sweat and Tears (19) – Duke Ellington. Słowa: Rafał Bryndal.
Lista utworów.
źródło:.
Twórcy.
źródło:.

</doc>
<doc id="1819145" url="https://pl.wikipedia.org/wiki?curid=1819145" title="Peter Graham">
Peter Graham

Peter Graham (ur. 5 sierpnia 1975 w Sydney) – australijski zawodnik sportów walki. W swojej karierze walczył zarówno w karate, zawodowym kick-boxingu, boksie, jak i mieszanych sztukach walki (MMA).
Kariera sportowa.
Swoją karierę w sportach walki zaczynał od karate kyokushin. W 1999 roku został mistrzem Australii w klasie open, a rok później zdobył amatorskie mistrzostwo świata WKBF. Po tym sukcesie przeszedł na zawodowstwo, rozpoczynając starty w kick-boxingu w formule K-1.
K-1.
W listopadzie 2000 roku na gali "K-1 Oceania Star Wars 2000" w Melbourne zmierzył się w pokazowym pojedynku z najbardziej utytułowanym australijskim kick-boxerem w historii, Stanem Longinidisem. Przegrał z nim przez decyzję po 10-rundowej walce, jednak występ ten zaowocował zaproszeniem go na turniej preeliminacyjny K-1 World GP w Melbourne w lutym 2001 roku. Przegrał w finale przez nokaut z wschodzącą gwiazdą K-1, Nowozelandczykiem Markiem Huntem. Pięć miesięcy później doszło w Auckland do walki rewanżowej, w której Graham pokonał Hunta przez decyzję sędziów.
Po rocznej przerwie powrócił na ringi K-1 w 2003 roku. W lipcu wygrał turniej K-1 World GP w Melbourne, dzięki czemu wywalczył sobie prawo startu w gali eliminacyjnej w Osace, podczas której pokonał kończącego karierę Sama Greco. Zwycięstwo to zapewniło mu udział w Finale K-1 WGP w Tokio – turnieju o mistrzostwo K-1. Odpadł w nim w ćwierćfinale, znokautowany przez późniejszego mistrza Remy'ego Bonjasky'ego.
W 2004 roku wygrał turniej "Kings of Oceania 2004", pokonując m.in. Pawła Słowińskiego. Rok później zwyciężył również w "Kings of Oceania 2005", uzyskując kwalifikację do turnieju K-1 World GP 2006 w Auckland (GP Oceanii), będącego eliminacją do Finału K-1 World GP 2006. W jego ćwierćfinale zmierzył się ze znanym z kontrowersyjnych zachowań Badrem Hari (przed walką doszło do bójki pomiędzy obydwoma zawodnikami). Graham przegrywał pojedynek na punkty, jednak na kilka sekund przed końcem ostatniej rundy zdołał znokautować Marokańczyka swoim markowym kopnięciem opadającym z obrotu, łamiąc mu szczękę. W półfinale spotkał się z Pawłem Słowińskim i przegrał przed czasem na skutek niskich kopnięć.
W sierpniu 2007 roku, podczas K-1 World GP w Hongkongu stoczył walkę rewanżową z Harim. Przegrał przez jednogłośną decyzję sędziów. Był to jego ostatni występ w organizacji K-1.
Po trzyletniej przerwie spowodowanej startami w MMA powrócił do kick-boxingu. 29 sierpnia 2010 roku znokautował Nowozelandczyka Douga Vineya, zdobywając mistrzostwo świata ISKA w wadze ciężkiej. Stracił je, gdy 20 września 2011 roku sam został znokautowany w swojej trzeciej walce z Pawłem Słowińskim.
Mieszane sztuki walki.
W 2008 roku podpisał kontrakt z japońską organizacją World Victory Road i zadebiutował w MMA. Na gali "Sengoku 1" w Tokio przegrał przez poddanie z byłą gwiazdą PRIDE FC, zapaśnikiem Kazuyuki Fujitą.
Od 2010 roku walczył dla mniejszych australijskich organizacji. W grudniu tego roku na gali "Draka 5" stoczył w rosyjskim Chabarowsku pojedynek z niepokonanym od ponad 4 lat zawodnikiem gospodarzy, Aleksandrem Jemieljanienką. Graham niespodziewanie wygrał z faworyzowanym rywalem przez techniczny nokaut w 2. rundzie za pomocą niskich kopnięć.
Podczas kolejnej edycji tej gali, która odbyła się 11 lutego 2012 roku, znokautował doświadczonego Łotysza Konstantina Głuchowa w 1. rundzie.
Pod koniec roku 24 listopada stoczył rewanżowy pojedynek z Gluhovsem. Kolejny raz lepszy był Graham, który znokautował rywala na początku 1. rundy prawym sierpowym i ciosami w parterze. Stawką pojedynku było międzynarodowe mistrzostwo w wadze ciężkiej organizacji Draka.
W latach 2013-2014 walczył dla Bellator MMA. Od 2014 związany z KSW, gdzie pokonywał Marcina Różalskiego (KSW 28) i Mariusza Pudzianowskiego (KSW 32) – obu przed czasem.
Boks.
W zawodowym boksie debiutował w 2000 roku. 11 lipca 2015 został mistrzem Australii w wadze ciężkiej pokonując Bena Edwardsa na punkty. W listopadzie 2015 zdobył pas mistrzowski WBO strefy azjatycko-pacyficznej.

</doc>
<doc id="1819150" url="https://pl.wikipedia.org/wiki?curid=1819150" title="Fatima Zahraa">
Fatima Zahraa

Fatima Zahraa (ur. prawdopodobnie 1985 lub 1986) – jordańska lekkoatletka specjalizująca się w skoku o tyczce.

</doc>
<doc id="1819151" url="https://pl.wikipedia.org/wiki?curid=1819151" title="Fatima Al-Zahraa">
Fatima Al-Zahraa



</doc>
<doc id="1819157" url="https://pl.wikipedia.org/wiki?curid=1819157" title="Henrikas Mickevičius">
Henrikas Mickevičius



</doc>
<doc id="1819159" url="https://pl.wikipedia.org/wiki?curid=1819159" title="Controlling Crowds – Part IV">
Controlling Crowds – Part IV

Controlling Crowds – Part IV – siódmy studyjny album Archive, który początkowo miał być kolejną częścią Controlling Crowds. Jego światowa premiera odbyła się 19 października 2009 roku. Singlem promującym wydawnictwo był utwór "The Empty Bottle".

</doc>
<doc id="1819161" url="https://pl.wikipedia.org/wiki?curid=1819161" title="Robert Nowak">
Robert Nowak



</doc>
<doc id="1819165" url="https://pl.wikipedia.org/wiki?curid=1819165" title="Pomnik Jana Kilińskiego w Łodzi">
Pomnik Jana Kilińskiego w Łodzi

Pomnik Jana Kilińskiego – pomnik-popiersie Jana Kilińskiego w Łodzi.
Pomnik pułkownika powstania kościuszkowskiego Jana Kilińskiego, znajduje się przy ulicy Moniuszki 8, obok Izby Rzemieślniczej w Łodzi.

</doc>
<doc id="1819167" url="https://pl.wikipedia.org/wiki?curid=1819167" title="Wilson Tucker">
Wilson Tucker

Arthur Wilson "Bob" Tucker (ur. 23 listopada 1914 w Deer Creek, zm. 6 października 2006 w St. Petersburg) – amerykański pisarz fantasy i science-fiction, trzykrotny zdobywca Nagrody Hugo oraz laureat innych nagród literackich.
Życie.
Urodził się w Deer Creek w stanie Illinois. Większą część swojego życia spędził w Bloomington, które uznawał za swoje rodzinne miasto. Był dwukrotnie żonaty. W 1937 roku poślubił Mary Joesting. Miał z nią dwójkę dzieci, córkę i syna. W 1942 Tucker rozwiódł się ze swoją pierwszą żoną. Po raz drugi ożenił się w 1952 roku z Fern Delores Brooks. Ich małżeństwo trwało 52 lata, aż do śmierci autora w 2006 roku.
Le Zombie.
W latach 1938 do 2001 Tucker wydawał fanzin science-fiction pod tytułem "Le Zombie". W jego skład wchodzą 72 numery. Był wydawany nieregularnie, jak podawał wydawca – „za każdym razem, gdy budzi się zombie”. W 1975 roku pojawił się ostatni numer. Następnie, w 2000 roku, Bob Tucker wznowił fanzin i wydał pięć numerów.
Wiele zwrotów oraz metod pisania fan fiction ma swoje korzenie właśnie w tym fanzinie, w tym określenie space opera. W połowie 1942 roku Le Zombie, wraz z fanzinem Spaceways Harry’ego Warnera zaczęły sponsorować Serwis Fanzine, jako sposób dystrybucji fanzinów żołnierzom służącym w trakcie II wojny światowej.
Nagrody.
Nominacje.
Gość Honorowy Worldconów 1948 i 1967.

</doc>
<doc id="1819171" url="https://pl.wikipedia.org/wiki?curid=1819171" title="Lübars">
Lübars

Lübars, Berlin-Lübars – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.
W dzielnicy znajduje się kościół.

</doc>
<doc id="1819172" url="https://pl.wikipedia.org/wiki?curid=1819172" title="Hermsdorf (Berlin)">
Hermsdorf (Berlin)

Hermsdorf, Berlin-Hermsdorf – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.
W dzielnicy znajduje się stacja kolejowa Berlin-Hermsdorf.

</doc>
<doc id="1819173" url="https://pl.wikipedia.org/wiki?curid=1819173" title="Konradshöhe">
Konradshöhe

Konradshöhe, Berlin-Konradshöhe – dzielnica "(Ortsteil)" Berlina w okręgu administracyjnym Reinickendorf. Od 1 października 1920 w granicach miasta.
W latach 90. w dzielnicy mieszkał niemiecki piosenkarz Matthias Reim.

</doc>
<doc id="1819178" url="https://pl.wikipedia.org/wiki?curid=1819178" title="Organy państwowe">
Organy państwowe



</doc>
<doc id="1819179" url="https://pl.wikipedia.org/wiki?curid=1819179" title="Oberliga NRD w piłce nożnej mężczyzn">
Oberliga NRD w piłce nożnej mężczyzn

DDR-Oberliga – najwyższa w hierarchii klasa męskich ligowych rozgrywek piłkarskich w Niemieckiej Republice Demokratycznej, istniejąca do 1991 roku i będąca odpowiednikiem Bundesligi w Republice Federalnej Niemiec.
Zarys.
Po zakończeniu II wojny światowej we Wschodnich Niemczech zaczęto tworzyć nowe rozgrywki sportowe, które miały zastąpić Gauligi z czasów nazistowskich. W Niemieckiej Republice Demokratycznej w 1949 roku utworzono ligę piłkarską, DS-Oberligę (Deutscher Sportausschuss Oberliga). W 1958 roku przemianowano ją na DDR-Oberligę, a jej mecze były rozgrywane pod patronatem DFV (Deutscher Fussball Verband der DDR), czyli Wschodnioniemieckiego Związku Piłki Nożnej.
W inauguracyjnym sezonie 1949/1950 wystąpiło 14 drużyn i 2 z nich miały spaść do drugiej ligi. W kolejnych sezonach liczba uczestników DDR-Oberligi zmieniała się od 17 drużyn do 19 drużyn, podobnie jak liczba spadających o klasę niżej – od 3 do 4. Od 1954 do 1991 roku w pierwszej lidze NRD występowało 14 klubów, a 2 z nich były degradowane do drugiej ligi.
Początkowo DDR-Oberliga była rozgrywana systemem jesień-wiosna. Jednak w latach 1956-1960 zmieniono tok rozgrywek na system wiosna-jesień, podobny do tego ze Związku Radzieckiego. Dlatego też w 1955 roku rozegrano jednorundowy sezon, w którym nie wyłoniono mistrza kraju. Z kolei sezon 1961/1962 był sezonem trzyrundowym – trzecią rundę meczów rozgrywano na stadionach neutralnych.
Po zjednoczeniu Niemiec w 1990 roku rozegrano jeszcze jeden sezon Oberligi – sezon 1990/1991 pod nazwą NOFV-Oberliga (Nordostdeutsche Fußballverband Oberliga). Struktura ligowa NRD została po sezonie połączona ze strukturą z RFN, a dwa najlepsze zespoły NOFV-Oberligi, Hansę Rostock i Dynamo Drezno włączono do Bundesligi.
Po rozwiązaniu Oberligi.
W 1991 roku po rozwiązaniu DDR-Oberligi, kluby z Niemieckiej Republiki Demokratycznej zaczęły występować w ligach Niemiec. 14 klubów zostało przydzielonych do następujących lig:
Fussball-Bundesliga (I poziom):
2. Bundesliga Nord (II poziom):
2. Bundesliga Süd (II poziom):
NOFV-Oberliga Nord (III poziom):
NOFV-Oberliga Mitte (III poziom):
NOFV-Oberliga Süd (III poziom):

</doc>
<doc id="1819180" url="https://pl.wikipedia.org/wiki?curid=1819180" title="I liga NRD w piłce nożnej">
I liga NRD w piłce nożnej



</doc>
<doc id="1819181" url="https://pl.wikipedia.org/wiki?curid=1819181" title="Imre Bujdoso">
Imre Bujdoso



</doc>
<doc id="1819182" url="https://pl.wikipedia.org/wiki?curid=1819182" title="Imre Bujdosó">
Imre Bujdosó

Imre Bujdosó (ur. 12 lutego 1959 w Berettyóújfalu), węgierski szermierz, szablista. Dwukrotny medalista olimpijski.
Brał udział w dwóch igrzyskach olimpijskich (1988-1992) i na obu imprezach wspólnie z kolegami zdobywał medal w drużynie: złoto w Seulu, srebro cztery lata później. Był indywidualnym wicemistrzem świata w 1986 oraz dwukrotnym mistrzem w drużynie (1982 i 1991). Stawał na niższych stopniach podium mistrzostw globu, łącznie zdobywając 6 krążków.

</doc>
<doc id="1819183" url="https://pl.wikipedia.org/wiki?curid=1819183" title="Philip C. Knapp">
Philip C. Knapp

Philip Coombs Knapp (ur. 3 czerwca 1858 w Lynn, zm. 23 stycznia 1920) – amerykański neurolog i psychiatra. W 1878 otrzymał tytuł M.D. na Harvard University. By przewodniczącym American Neurological Association w 1895 roku. Autor wielu prac z dziedziny neurologii.

</doc>
<doc id="1819185" url="https://pl.wikipedia.org/wiki?curid=1819185" title="Filatelista">
Filatelista



</doc>
<doc id="1819190" url="https://pl.wikipedia.org/wiki?curid=1819190" title="Philip Coombs Knapp">
Philip Coombs Knapp



</doc>
<doc id="1819192" url="https://pl.wikipedia.org/wiki?curid=1819192" title="Parafia św. Hioba w Brukseli">
Parafia św. Hioba w Brukseli

Parafia św. Hioba – parafia prawosławna w Brukseli, w eparchii brytyjskiej i zachodnioeuropejskiej; jedna z dwóch placówek duszpasterskich Rosyjskiego Kościoła Prawosławnego poza granicami Rosji na terytorium Belgii. 
Parafia powstała w 1938 z inicjatywy białych emigrantów rosyjskich osiadłych na stałe w Belgii. Od początku swojego istnienia jest ważnym ośrodkiem kultu nowomęczenników rosyjskich z carem Mikołajem II i jego rodziną na czele. 
Językiem liturgicznym parafii jest cerkiewnosłowiański. 

</doc>
<doc id="1819193" url="https://pl.wikipedia.org/wiki?curid=1819193" title="James Toney">
James Toney

James Toney (ur. 24 sierpnia 1968 w Grand Rapids) – amerykański bokser, były zawodowy mistrz świata organizacji IBF w kategoriach: średniej (do 72,6 kg), super średniej (do 76,2 kg) oraz junior ciężkiej (do 90,9 kg). W sumie pokonał 11 zawodników o tytuł mistrza świata w trzech kategoriach wagowych. Od 2010 roku zawodnik mieszanych sztuk walki (MMA) wagi ciężkiej.
Kariera amatorska.
Jego bilans walk amatorskich to 33 zwycięstwa i 2 porażki.
Kariera zawodowa.
Początki kariery.
Toney stoczył swoją pierwszą profesjonalną walkę 26 października 1988, pokonując Stephena Lee przez techniczny nokaut w drugiej rundzie. Walka z Sanderline Williamsem (lipiec 1990), w której sędziowie orzekli remis, była pierwszym pojedynkiem bez zwycięstwa w zawodowej karierze Toneya, jednak trzy miesiące później, w rewanżu, pokonał on Williamsa przez jednogłośną decyzję sędziów.
10 Marca 1989 jego manager Johnny "Ace" Smith został zamordowany w Page One Bar w Detroit. Następnym managerem Toneya został Jackie Kallen.
Znaczącym sukcesem Toneya we wczesnym okresie jego kariery było pokonanie Merqui Sosy i wywalczenie tytuł mistrza świata IBC w wadze średniej w 1991 roku. W tym samym roku zdobył też bardziej prestiżowy tytuł IBF, pokonując Michaela Nunna (10 maja 1991).
Mistrz świata w kategorii super średniej.
Toney przeniósł się wkrótce do wagi super średniej i zdobył w niej mistrzostwo IBF w walce z Iranem Barkleyem (13 lutego 1993). Stoczył trzy zwycięskie walki w obronie tytułu (w tym jedną z byłym mistrzem świata IBF w wadze średniej Charlesem Williamsem), zanim zmierzył się w obronie pasa IBF w wadze średniej z Royem Jonesem Jr. (18 listopada 1994) przegrywając przez jednomyślną decyzję sędziów (w 3. rundzie nokdaun Toneya). Była to pierwsza porażka Jamesa Toneya na zawodowych ringach.
Mistrz świata kategorii junior ciężkiej.
W sierpniu 2002 Toney pokonał Jasona Robinsona w walce eliminacyjnej do starcia o mistrzostwo świata IBF, będącego w posiadaniu Wasilija Żyrowa. Walka między nimi doszła ostatecznie do skutku 26 kwietnia 2003. Toney wygrał przez jednogłośną decyzję sędziów, posyłając na deski niepokonanego wcześniej Żyrowa w 12. rundzie. Po tej walce Toney przeniósł się do wagi ciężkiej, co zapowiadał jeszcze w czasach, gdy walczył w wadze średniej.
Waga ciężka.
W nowej kategorii wagowej zadebiutował 4 października 2003 zwycięstwem nad byłym mistrzem wagi ciężkiej Evanderem Holyfieldem.
30 kwietnia 2005 pokonał Johna Ruiza przez jednogłośną decyzję sędziów po 12-rundowym pojedynku o tytuł mistrza świata organizacji World Boxing Association (WBA). Jednakże 18 maja 2005 ujawniono wyniki testu antydopingowego, który dał wynik pozytywny. Doprowadziło to do zmiany oficjalnego wyniku walki Toneya z Ruizem na "no contest". WBA nakazało przywrócenie Ruizowi tytułu mistrzowskiego i zdyskwalifikowało Toneya na dwa lata. Toney bronił się, twierdząc, że sterydy podał mu lekarz gdyż miały być pomocne w leczeniu kontuzji ramienia, której doznał podczas zwycięskiej walki z Rydellem Bookerem.
Po walce z Ruizem Toney wygrał jednogłośną decyzją sędziów z Dominicem Guinnem, zdobywając mało znaczący tytuł IBA. 18 marca 2006 zmierzył się o tytuł mistrza świata federacji WBC z Amerykaninem Hasimem Rahmanem. Sędziowie po dwunastu rundach orzekli remis.
Kolejne dwie walki przegrał na punkty z Nigeryjczykiem Samuelem Peterem. Pierwsza odbyła się w Los Angeles 2 września 2006 i zakończyła się kontrowersyjną niejednogłośną decyzją sędziów. Druga, rewanżowa odbyła się w Hollywood 6 stycznia 2007; tym razem Toney przegrał przez jednogłośną decyzję. Obie walki były walkami eliminacyjnymi federacji WBC do starcia o pas mistrzowski, w którego posiadaniu znajdował się wówczas Oleg Maskajew.
Toney powrócił na ring w maju 2007, gdy pokonał na punkty Danny'ego Batcheldera. Po walce Toney ponownie miał pozytywny wynik kontroli antydopingowej (zażył boldenon i stanozolol), za co został ukarany grzywną 2500 dolarów oraz roczną dyskwalifikacją. Jednak CSAC uznała jego argumentację, że świadomie nie zażywał sterydów, a pozytywny wynik testów wytłumaczył manipulacjami przy butelce wody z której pił, zmniejszając okres dyskwalifikacji do 6 miesięcy. Wyniku walki jednak nie zmieniono i oficjalnym jej zwycięzcą pozostał Toney.
16 lipca 2008 doszło do rewanżu Toneya z Hasimem Rahmanem. Walka została zatrzymana w 3. rundzie, gdyż Rahaman doznał kontuzji rozcięcia łuku brwiowego. Początkowo zarządzono techniczny nokaut na rzecz Jamesa Toneya, jednak CSAC ostatecznie zweryfikowała walkę jako "no contest".
Kolejną walką Toneya było starcie z Fresem Oquendo (13 grudnia 2008). Oquendo został ukarany w ósmej rundzie odebraniem punktu za cios w tył głowy, co okazało się decydującym czynnikiem, który wpłynął na wynik walki. Toney wygrał niejednogłośną decyzją sędziów.
12 września 2009 Toney zmierzył się z Matthew Greerem. Pojedynek zakończył się zwycięstwem Toneya przez KO w drugiej rundzie.
Po ponad roku nieobecności i debiucie w mieszanych sztukach walki Toney powrócił na ring 24 lutego 2011, a jego przeciwnikiem był Damon Reed. Toney wygrał jednogłośnie na punkty. 
Waga junior ciężka.
Po tym pojedynku zmienił kategorię wagową na niższą i 4 listopada zmierzył się z Denisem Lebiediewem o pas tymczasowego mistrza federacji WBA w wadze junior ciężkiej ulegając wysoko na punkty.
Mieszane sztuki walki.
W 2010 roku podpisał kontrakt z Ultimate Fighting Championship − największą organizacją MMA na świecie. 28 sierpnia 2010 roku, na gali UFC 118: Edgar vs. Penn 2 w swoim debiucie przegrał po krótkiej, jednostronnej walce przez poddanie (duszenie trójkątne rękami) z byłym pięciokrotnym mistrzem UFC w wadze ciężkiej i półciężkiej, Randym Couture'em. Słaby występ Toneya spowodował, że wkrótce potem władze UFC rozwiązały z nim kontrakt. Mimo to zawodnik wyraził chęć dalszych startów w MMA.
Film.
Wystąpił w filmie "Ali" w reżyserii Michaela Manna (2001), w którym wcielił się w postać Joe Fraziera.

</doc>
<doc id="1819204" url="https://pl.wikipedia.org/wiki?curid=1819204" title="Ed Czerkiewicz">
Ed Czerkiewicz

Adolf C. Czerkiewicz (ur. 8 lipca 1912 w West Warwick, Rhode Island, data śmierci nieznana), amerykański piłkarz polskiego pochodzenia. Na boisku występował jako prawy obrońca, który spędził osiem sezonów w American Soccer League i był też zawodnikiem kadry Stanów Zjednoczonych na mistrzostwach świata.

</doc>
<doc id="1819205" url="https://pl.wikipedia.org/wiki?curid=1819205" title="Those Whom the Gods Detest">
Those Whom the Gods Detest

Those Whom the Gods Detest – szósty album studyjny amerykańskiej grupy muzycznej Nile. Wydawnictwo ukazało się 3 listopada 2009 roku w USA oraz 6 listopada tego samego roku w Europie nakładem wytwórni muzycznej Nuclear Blast.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego

</doc>
<doc id="1819222" url="https://pl.wikipedia.org/wiki?curid=1819222" title="Grand Prix Stanów Zjednoczonych – Zachód 1977">
Grand Prix Stanów Zjednoczonych – Zachód 1977

Grand Prix Stanów Zjednoczonych - Zachód 1977 – czwarta runda Mistrzostw Świata Formuły 1 w sezonie 1977, która odbyła się 3 kwietnia 1977, po raz drugi na torze Long Beach Street Circuit.
Drugie Grand Prix Stanów Zjednoczonych - Zachód zaliczane do Mistrzostw Świata Formuły 1.

</doc>
<doc id="1819224" url="https://pl.wikipedia.org/wiki?curid=1819224" title="Wybory prezydenckie w Mołdawii w 2009 roku (październik)">
Wybory prezydenckie w Mołdawii w 2009 roku (październik)



</doc>
<doc id="1819226" url="https://pl.wikipedia.org/wiki?curid=1819226" title="Herb Czarnej Białostockiej">
Herb Czarnej Białostockiej

Herb Czarnej Białostockiej – jeden z symboli miasta Czarna Białostocka i gminy Czarna Białostocka w postaci herbu.
Wygląd i symbolika.
Herb przedstawia na srebrnej tarczy trzy stylizowane zielone drzewa świerkowe ustawione symetrycznie tak, że jedno drzewo, które jest umieszczone pośrodku szerokości herbu, jest najwyższe, a pozostałe dwa mniejsze wyłaniają się zza pierwszego z jego prawej i lewej strony. Pod drzewami znajduje się dolna połowa czarnego koła zębatego.
Symbolika herbu nawiązuje do miejscowego przemysłu (połowa koła zębatego) i położenia miasta w leśnej okolicy (trzy świerki).
Historia.
Herb został ustanowiony uchwałą Rady Narodowej Miasta i Gminy w Czarnej Białostockiej z dnia 22 grudnia 1976. 

</doc>
<doc id="1819227" url="https://pl.wikipedia.org/wiki?curid=1819227" title="Litworowy Żleb (Tatry Wysokie)">
Litworowy Żleb (Tatry Wysokie)

Litworowy Żleb (słow. "Litvorový žľab") – wąska dolina w kształtach przypominająca żleb o długości ok. 2 km znajdująca się w słowackiej części Tatr Wysokich. Litworowy Żleb jest wschodnim odgałęzieniem Doliny Białej Wody ("Bielovodská dolina").
Topografia.
Litworowy Żleb graniczy:
Opis.
Litworowy Żleb zbiega spod Szerokiej Jaworzyńskiej, Zielonej Czuby i Szerokiej Przełęczy ("Široké sedlo"). W rzeczywistości jest on sporą, chociaż wąską doliną. Nazywany jest żlebem jedynie z racji swojego kształtu. Największym ciekiem wodnym odwadniającym Litworowy Żleb (z wyjątkiem górnej części, która jest sucha) jest Litworowa Woda, która na wysokości ok. 1190 m n.p.m. wpada do Białej Wody ("Biela voda") jako jej orograficznie prawy dopływ. Litworowy Żleb jest w górnych partiach doliną trawiastą, natomiast w dolnych porośnięty jest lasem. Nie ma obecnie znaczenia turystycznego, gdyż znajduje się na obszarze ochrony ścisłej.
Nazwa Litworowego Żlebu pochodzi od rośliny zwanej dzięglem litworem, która obficie rośnie w jej obrębie. W gwarze podhalańskiej roślinę tą określa się nazwą "litwor".
Historia.
Litworowy Żleb wraz z całą Doliną Białej Wody wchodził niegdyś w skład tzw. dóbr jaworzyńskich i stanowił teren myśliwski. Dawniej najprawdopodobniej wypasano tu także owce, które przyprowadzano z Polany pod Wysoką ("Poľana pod Vysokou") i Polany pod Upłazki. Od drugiej połowy XIX w. chodzili tędy turyści na Szeroką Przełęcz i Szeroką Jaworzyńską, ale sporadycznie.

</doc>
<doc id="1819231" url="https://pl.wikipedia.org/wiki?curid=1819231" title="Hermann Henry Hoppe">
Hermann Henry Hoppe



</doc>
<doc id="1819233" url="https://pl.wikipedia.org/wiki?curid=1819233" title="Rakuski Grzbiet">
Rakuski Grzbiet

Rakuski Grzbiet (, , ) – boczny grzbiet Bujaczego Wierchu (1947 m) w Tatrach Bielskich. Grzbiet ten odbiega od najwyższej części jego grani w południowym kierunku, opadając do Przełęczy nad Czerwoną Glinką (1389 m). Oddziela Dolinę Kieżmarską od Doliny do Siedmiu Źródeł. Po zachodniej stronie Rakuskiego Grzbietu znajduje się duża polana zwana Wspólną Pastwą, o którą toczyły się (często krwawe) spory pomiędzy Białą Spiską a zamkiem w Niedzicy i Kieżmarkiem.
Górna część Rakuskiego Grzbietu jest trawiasta i znajduje się w niej kilka skał, które przez dawnych pasterzy nazywane były gomółkami. Witold Henryk Paryski dwom największym nadał nazwy Wielka Gomółka i Mała Gomółka i podał ich wysokość; 1870 i 1803 m n.p.m. Środkową część grzbietu porasta kosodrzewina, a dolną świerkowy las. Rakuski Grzbiet ma jedno orograficznie lewe odgałęzienie – Smrekowy Dział opadający do Doliny do Siedmiu Źródeł. Z Rakuskiego Grzbietu opadają dwa żleby:
Turystyka.
Przez Rakuski Grzbiet i dolną część Wspólnej Pastwy prowadzi szlak turystyczny.

</doc>
<doc id="1819235" url="https://pl.wikipedia.org/wiki?curid=1819235" title="Pomnik Jana Pawła II w Łodzi (ul. Piotrkowska)">
Pomnik Jana Pawła II w Łodzi (ul. Piotrkowska)

Pomnik Jana Pawła II w Łodzi – pomnik Jana Pawła II przy ulicy Piotrkowskiej 265 przed archikatedrą św. Stanisława Kostki w Łodzi.
Historia.
Pomnik, wykonany z brązu i mający wysokość 2,2 m, powstał z inicjatywy metropolity łódzkiego arcybiskupa Władysława Ziółka i został odsłonięty 4 czerwca 2000 roku, na zakończenie obchodów 80-lecia diecezji łódzkiej i dwutysiąclecia chrześcijaństwa; poświęcenia monumentu dokonał prymas Polski Józef Glemp. Autorem pomnika jest łódzka rzeźbiarka Krystyna Fałdyga-Solska; odlew wykonał Robert Sobociński. Łódzkie dzieło Krystyny Fałdygi-Solskiej stało się inspiracją dla arcybiskupa Juliusza Paetza – pod jego wrażeniem polecił on wybudować podobny monument w Poznaniu.
Trzy granitowe bloki, po których stąpa Jan Paweł II, symbolizują kolejne tysiąclecia; twarz papieża ma wygląd z 1987 roku, gdy odwiedził on Łódź.
Po śmierci Jana Pawła II w kwietniu 2005 roku pomnik przy ul. Piotrkowskiej stał się jednym z miejsc, gdzie mieszkańcy Łodzi składali wiązanki kwiatów w hołdzie zmarłemu papieżowi; gromadziły się tam tysiące mieszkańców miasta. Jest on odwiedzany w trakcie tradycyjnych wędrówek Łódzkim Szlakiem Jana Pawła II, współorganizowanych przez władze miasta.
Oprócz pomnika autorstwa Krystyny Fałdygi-Solskiej, przy ul. Piotrkowskiej w Łodzi znajduje się także tablica upamiętniająca przyjęcie przez Jana Pawła II Honorowego Obywatelstwa Miasta Łodzi (ul. Piotrkowska 104).

</doc>
<doc id="1819238" url="https://pl.wikipedia.org/wiki?curid=1819238" title="WBS">
WBS



</doc>
<doc id="1819241" url="https://pl.wikipedia.org/wiki?curid=1819241" title="Abdullah Al-Dosari">
Abdullah Al-Dosari

Abdullah Al-Dosari (ur. 1 listopada 1969 roku) – saudyjski piłkarz występujący na pozycji obrońcy. 
Kariera klubowa.
Abdullah Al-Dosari podczas kariery piłkarskiej występował w klubie Al-Ettifaq.
Kariera reprezentacyjna.
Abdullah Al-Dosari występował w reprezentacji Arabii Saudyjskiej w latach 1988-2001.
W 1988 roku uczestniczył w turnieju o Puchar Azji, który Arabia Saudyjska wygrała.
W 1989 roku uczestniczył w eliminacjach Mistrzostw Świata 1990. W 1992 uczestniczył w Pucharze Konfederacji oraz Pucharze Azji. Na obu tych turniejach Arabia Saudyjska zajmowała drugie miejsce.
W 1993 roku uczestniczył w zakończonych sukcesem eliminacjach Mistrzostw Świata 1994. Rok później pojechał na finały MŚ do USA. Turnieju finałowym wystąpił w dwóch meczach grupowych z reprezentacją Belgii i reprezentacją Holandii.
W 1996 roku uczestniczył w turnieju o Puchar Azji, który Arabia Saudyjska wygrała.
W 1997 roku uczestniczył w zakończonych sukcesem eliminacjach Mistrzostw Świata 1998. Na finały nie został jednak powołany przez selekcjonera Carlosa Alberto Parreirę.

</doc>
<doc id="1819242" url="https://pl.wikipedia.org/wiki?curid=1819242" title="Usability">
Usability



</doc>
<doc id="1819244" url="https://pl.wikipedia.org/wiki?curid=1819244" title="PORON">
PORON

PORON - ultra cienka, mikroporowata pianka poliuretanowa produkowana przez Rogers Corporation. 
PORON stosuje się jako materiał amortyzujący i absorbujący energię. Amortyzujące pianki PORON stosuje się w elektronice, przemyśle precyzyjnym, samochodowym, obuwniczym itp.

</doc>
<doc id="1819246" url="https://pl.wikipedia.org/wiki?curid=1819246" title="User-Centered Design">
User-Centered Design



</doc>
<doc id="1819247" url="https://pl.wikipedia.org/wiki?curid=1819247" title="Herb Wasilkowa">
Herb Wasilkowa

Herb Wasilkowa – jeden z symboli miasta Wasilków i gminy Wasilków w postaci herbu ustanowiony przez Radę Miejską 28 września 2017 roku.
Wygląd i symbolika.
Herb przedstawia na złotym polu tarczy herbowej czarną głowę łosia.
Symbolika herbu nawiązuje do położenia miasta wśród lasów, w których żyły te zwierzęta. 
Historia.
Herb został ustanowiony przez króla Zygmunta II Augusta w dniu 8 grudnia 1566 roku podczas nadania miejscowości praw miejskich.

</doc>
<doc id="1819248" url="https://pl.wikipedia.org/wiki?curid=1819248" title="Enex">
Enex

Międzynarodowe Targi Energetyki ENEX - impreza targowa poświęcona pozyskiwaniu energii ze źródeł konwencjonalnych i odnawialnych. Prezentowane urządzenia i technologie umożliwiają wytwarzanie, przesyłanie i dystrybucję energii.
W XII edycji targów ENEX i ENEX Nowa Energia wzięło udział blisko 240 wystawców z Polski, Wielkiej Brytanii oraz Włoch. Wystawy obejrzało 5000 zwiedzających.

</doc>
<doc id="1819249" url="https://pl.wikipedia.org/wiki?curid=1819249" title="Prenzlauer Berg">
Prenzlauer Berg

Prenzlauer Berg, Berlin-Prenzlauer Berg – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.
Graniczy od zachodu i południowego zachodu z okręgiem administracyjnym Mitte, od południa z okręgiem Friedrichshain-Kreuzberg, od wschodu z dzielnicą Lichtenberg i od północy z dzielnicami Weißensee i Pankow.
Większość zabudowy dzielnicy pochodzi z końca XIX i początku XX wieku. Najstarszy budynek wzniesiono w roku 1848. Około 300 obiektów wpisano na listę zabytków. Dzielnica w czasie II wojny światowej odniosła stosunkowo niewielkie szkody wskutek bombardowań. W czasach NRD zabudowa nie była należycie konserwowana. 
Transport.
W dzielnicy znajduje się stacja kolejowa Berlin Prenzlauer Allee, oraz stacje metra linii U2:

</doc>
<doc id="1819251" url="https://pl.wikipedia.org/wiki?curid=1819251" title="John Bocwinski">
John Bocwinski

John Bocwinski (ur. 22 listopada 1936 w Buenos Aires) – amerykański piłkarz, urodzony w Argentynie, polskiego pochodzenia, który był zawodnikiem drużyny olimpijskiej USA nożnej na Letnich Igrzyskach Olimpijskich 1972.
Młodzież.
Bocwinski, urodzony w Argentynie syn polskich imigrantów, mieszkający w Argentynie aż szesnaście lat, skąd wyemigrował do Stanów Zjednoczonych wraz ze swoją rodziną. Przybyli oni w lutym 1953 r. i osiedlili się w Kenosha. Bocwinski natychmiast zaczął grać w piłkę nożną w miejscowych drużynach, najpierw Polonia SC, a następnie Syrena SC.
Senior.
W 1955 roku dołączył do Polonia SC w Milwaukee, Wisconsin. Został powołany do Armii USA w 1959 roku, służąc w swoim czasie w Niemczech, gdzie był kapitanem drużyny piłkarskiej US Armed Forces. W 1961 roku został zwolniony z wojska. Przeniósł się do Chicago, gdzie wstąpił w AAC Eagles z National Soccer League of Chicago Dwa lata później powrócił Milwaukee Polonia.
W amerykańskiej reprezentacji olimpijskiej.
W 1970 roku został powołany do amerykańskiej kadry piłkarskiej na Letnie Igrzyska Olimpijskie 1972; wziął udział z kwalifikacjach do Igrzysk. W 1971 roku zespół grał w Pan American Games. USA zajęły drugie miejsce w pierwszej grupie. Zespołowi udało się zakwalifikować się do turnieju olimpijskiego. Bocwinski grał w pierwszych dwóch meczach w Stanach Zjednoczonych, remis 0:0 z Meksykiem i 3:0 straty do Malezji.
Trener.
W 1983 Bocwinski został trenerem w Carthage College w Kenosha. W swoich dwóch sezonach jako trener zespół osiągnął wynik 12-21-2 (.371).
Ponadto oprócz gry i treningu piłki nożnej, Bocwinski pracował ponad trzydzieści lat w American Motors Corporation. W 1987 roku został wpisany do Wisconsin Soccer Association Hall of Fame.

</doc>
<doc id="1819252" url="https://pl.wikipedia.org/wiki?curid=1819252" title="Blankenburg (Berlin)">
Blankenburg (Berlin)

Blankenburg, Berlin-Blankenburg – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.

</doc>
<doc id="1819253" url="https://pl.wikipedia.org/wiki?curid=1819253" title="Blankenfelde (Berlin)">
Blankenfelde (Berlin)

Blankenfelde, Berlin-Blankenfelde – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.

</doc>
<doc id="1819254" url="https://pl.wikipedia.org/wiki?curid=1819254" title="The Day the Music Died">
The Day the Music Died

The Day the Music Died (pol. "Dzień, w którym umarła muzyka") – nazwa wypadku lotniczego, w którym zginęli trzej popularni amerykańscy muzycy rock and rollowi: Buddy Holly, Ritchie Valens i Jiles Perry Richardson. 
Wypadek miał miejsce 3 lutego 1959 roku w Stanach Zjednoczonych w stanie Iowa, niedaleko Clear Lake. Nieduży samolot typu Beechcraft Bonanza rozbił się kilka minut po starcie, 13 kilometrów od lotniska. Powodem wypadku były złe warunki atmosferyczne – śnieżyca. Wszyscy lecący samolotem zginęli na miejscu, czwartą ofiarą był pilot Roger Peterson. 
W samolocie na kolejny z koncertów miał lecieć również muzyk country Waylon Jennings. Ostatecznie zrezygnował i jego miejsce zajął Jiles Perry Richardson.
Nazwa tego wydarzenia pochodzi z nagłówka gazety i została wykorzystana w nagranej dwanaście lat później piosence „American Pie” Dona McLeana.

</doc>
<doc id="1819255" url="https://pl.wikipedia.org/wiki?curid=1819255" title="Buch (Berlin)">
Buch (Berlin)

Buch, Berlin-Buch – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.

</doc>
<doc id="1819257" url="https://pl.wikipedia.org/wiki?curid=1819257" title="Französisch Buchholz">
Französisch Buchholz

Französisch Buchholz, Berlin-Französisch Buchholz (1913-1999 "Buchholz", "Berlin-Buchholz") – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.

</doc>
<doc id="1819259" url="https://pl.wikipedia.org/wiki?curid=1819259" title="XLV Liceum Ogólnokształcące im. Romualda Traugutta w Warszawie">
XLV Liceum Ogólnokształcące im. Romualda Traugutta w Warszawie

 
XLV Liceum Ogólnokształcące im. Romualda Traugutta w Warszawie – publiczna szkoła ponadpodstawowa w Warszawie założona w 1954 roku.
Osiągnięcia.
XLV Liceum im. Romualda Traugutta jest szkołą dającą młodemu człowiekowi możliwość wszechstronnego rozwoju. Świadczą o tym osiągnięcia uczniów z ostatnich lat.
10 czerwca 2011 r. szkoła została nagrodzona specjalnym Certyfikatem Szkoły Przyjaznej Uczniom „Szkoła – Lubię to!” i została włączona do elitarnej „Ligi szkół” przyjaznych uczniowi. Wyróżnienie to przyznawane jest szkołom, z których uczniowie są najbardziej zadowoleni.
W marcu 2012 r. XLV Liceum Ogólnokształcące im. Romualda Traugutta dołączyło do grona „Szkół Odkrywców Talentów”. Tytuł ten przyznaje Dyrektor Ośrodka Rozwoju Edukacji szkołom, które podejmują systemowe działania na rzecz ucznia zdolnego.
8 października 2012 r. Magdalena Jelonek uczennica klasy IIIC wraz z Dyrektorem Szkoły Panią Agatą Pallasch przyjęły z rąk Prezydenta Miasta Stołecznego Warszawy, Pani Hanny Gronkiewicz-Waltz, Certyfikat WARS i SAWA, jako potwierdzenie osiągnięcia przez XLV Liceum Ogólnokształcące im. Romualda Traugutta określonego, pożądanego standardu w obszarze wspierania uczniów uzdolnionych.
Miejsce w rankingach.
Miejsce w rankingu miesięcznika „Perspektywy” Licea warszawskie:
W latach 2014 – 2019 szkoła była poza rankingiem.

</doc>
<doc id="1819260" url="https://pl.wikipedia.org/wiki?curid=1819260" title="Efedron">
Efedron



</doc>
<doc id="1819261" url="https://pl.wikipedia.org/wiki?curid=1819261" title="Heinersdorf (Berlin)">
Heinersdorf (Berlin)

Heinersdorf, Berlin-Heinersdorf – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.

</doc>
<doc id="1819262" url="https://pl.wikipedia.org/wiki?curid=1819262" title="Herb Witnicy">
Herb Witnicy

Herb Witnicy – jeden z symboli miasta Witnica i gminy Witnica w postaci herbu.
Wygląd i symbolika.
Herbem jest tarcza dwudzielna w słup. W polu prawym, złotym umieszczony jest pnący się na zielonej tyczce pęd chmielu, barwy zielonej, w polu lewym, srebrnym umieszczony jest mur z czerwonej cegły z trzema blankami.

</doc>
<doc id="1819263" url="https://pl.wikipedia.org/wiki?curid=1819263" title="Karow (Berlin)">
Karow (Berlin)

Karow, Berlin-Karow – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.
W dzielnicy znajduje się stacja kolejowa Berlin-Karow.

</doc>
<doc id="1819264" url="https://pl.wikipedia.org/wiki?curid=1819264" title="Niederschönhausen">
Niederschönhausen

Niederschönhausen, Berlin-Niederschönhausen – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.
W dzielnicy znajduje się pałac Schönhausen.

</doc>
<doc id="1819265" url="https://pl.wikipedia.org/wiki?curid=1819265" title="Pankow (dzielnica)">
Pankow (dzielnica)

Pankow, Berlin-Pankow – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.
W dzielnicy znajduje się ratusz Pankow, stacja kolejowa oraz stacja metra Berlin-Pankow, oraz stacja metra linii U2 Vinetastraße.
W początkowym okresie NRD w dzielnicy przy "Majakowskiring" znajdowało się osiedle rezydencji władz tego kraju. Stąd w tym czasie powstało określenie – „Rząd z Pankow”, co było też jego synonimem.

</doc>
<doc id="1819266" url="https://pl.wikipedia.org/wiki?curid=1819266" title="Michael Haaß">
Michael Haaß

Michael Haaß (ur. 12 grudnia 1983 roku w Essen) – niemiecki piłkarz ręczny, reprezentant kraju. Obecnie występuje w Bundeslidze, w drużynie Frisch Auf Göppingen. Gra na pozycji środkowego rozgrywającego. W 2007 roku zdobył złoty medal mistrzostw świata. W kadrze narodowej zadebiutował w 2006 roku. W 2012 roku w Mistrzostwach Europy w piłce ręcznej doznał poważnego złamania nogi.

</doc>
<doc id="1819267" url="https://pl.wikipedia.org/wiki?curid=1819267" title="Litworowa Woda">
Litworowa Woda

Litworowa Woda – główny ciek wodny Litworowego Żlebu (wschodnia odnoga Doliny Białej Wody) znajdującego się w słowackich Tatrach Wysokich. Źródła Litworowej Wody znajdują się w środkowych partiach Litworowego Żlebu, następnie płynie ona na zachód w stronę głównej osi Doliny Białej Wody. Na wysokości ok. 1190 m n.p.m., nieopodal miejsca, w którym przecina ją niebiesko znakowany szlak turystyczny wiodący dnem Doliny Białej Wody, uchodzi do Białej Wody i stanowi jej orograficznie prawy dopływ.

</doc>
<doc id="1819268" url="https://pl.wikipedia.org/wiki?curid=1819268" title="Rosenthal (Berlin)">
Rosenthal (Berlin)

Rosenthal, Berlin-Rosenthal – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.

</doc>
<doc id="1819269" url="https://pl.wikipedia.org/wiki?curid=1819269" title="Stadtrandsiedlung Malchow">
Stadtrandsiedlung Malchow

Stadtrandsiedlung Malchow, Berlin-Stadtrandsiedlung Malchow – dzielnica "(Ortsteil)" Berlina w okręgu administracyjnym Pankow. Od 2001 w granicach miasta.

</doc>
<doc id="1819270" url="https://pl.wikipedia.org/wiki?curid=1819270" title="Weißensee (Berlin)">
Weißensee (Berlin)

Weißensee, Berlin-Weißensee – dzielnica "(Ortsteil)" Berlina w okręgu administracyjnym Pankow. Od 1 października 1920 w granicach miasta.
W dzielnicy znajduje się cmentarz żydowski Berlin-Weißensee.

</doc>
<doc id="1819272" url="https://pl.wikipedia.org/wiki?curid=1819272" title="Wilhelmsruh">
Wilhelmsruh

Wilhelmsruh, Berlin-Wilhelmsruh – dzielnica "(Ortsteil)" Berlina w okręgu administracyjnym Pankow. Od 1 stycznia 2001 w granicach miasta.
W dzielnicy znajduje się stacja kolejowa Berlin-Wilhelmsruh.

</doc>
<doc id="1819279" url="https://pl.wikipedia.org/wiki?curid=1819279" title="Herb Drezdenka">
Herb Drezdenka

Herb Drezdenka – jeden z symboli miasta Drezdenko i gminy Drezdenko w postaci herbu ustanowiony uchwałą nr XXX/183/96 rady miejskiej z 30 grudnia 1996 roku.
Wygląd i symbolika.
Herb przedstawia na srebrnym polu tarczy herbowej wizerunek czerwonego orła brandenburskiego, posiadającego złote nogi i szpony, dziób, serce na piersi oraz gwiazdę pięcioramienną na ogonie. Symbolika herbu nawiązuje do dawnej przynależności miasta do Brandenburgii.
Historia.
Od 1945 do 30 grudnia 1996 roku używano herbu w którym zamiast orła brandenburskiego był orzeł polski (tzw. „piastowski” lub wielkopolski z racji przynależności miasta do tej krainy m.in. w XIII wieku), co miało podkreślić przyłączenie Drezdenka do Polski w 1945 roku, a także przynależność do Polski w przeszłości, także przed okresem kolonizacji niemieckiej.

</doc>
<doc id="1819280" url="https://pl.wikipedia.org/wiki?curid=1819280" title="Pomnik Jana Pawła II w Łodzi (ul. Zgierska)">
Pomnik Jana Pawła II w Łodzi (ul. Zgierska)

Pomnik Jana Pawła II - pomnik Papieża przy ul. Zgierskiej 123, obok kościoła pw. Najświętszego Serca Jezusowego (parafia Najświętszego Serca Jezusowego).
Historia.
Pomnik został odsłonięty, 1 kwietnia 2009 roku, przez metropolitę łódzkiego arcybiskupa Władysława Ziółka.
Wykonany jest z brązu, waży 300 kg. Autorem pomnika jest łódzka rzeźbiarka Krystyna Fałdyga-Solska. Pomnik ufundowali małżonkowie Barbara i Piotr Klemmowie.

</doc>
<doc id="1819281" url="https://pl.wikipedia.org/wiki?curid=1819281" title="Ibrahim Al-Helwah">
Ibrahim Al-Helwah

Ibrahim Al-Helwah (ur. 18 sierpnia 1972 roku) – saudyjski piłkarz występujący na pozycji bramkarza.
Kariera klubowa.
Ibrahim Al-Helwah podczas kariery piłkarskiej występował w klubie Al-Riyadh.
Kariera reprezentacyjna.
Ibrahim Al-Helwah występował w reprezentacji Arabii Saudyjskiej w latach dziewięćdziesiątych.
W 1994 roku uczestniczył w Mistrzostwach Świata. W turnieju finałowym w USA był rezerwowym i nie wystąpił w żadnym spotkaniu.

</doc>
<doc id="1819285" url="https://pl.wikipedia.org/wiki?curid=1819285" title="BAC Three-Eleven">
BAC Three-Eleven

BAC Three-Eleven (BAC 3-11) – niezrealizowany projekt brytyjskiego, szerokokadłubowego samolotu pasażerskiego będącego zmodyfikowaną i powiększoną wersją wcześniejszej konstrukcji firmy British Aircraft Corporation, samolotu BAC One-Eleven.
Historia.
BAC 3-11 miał być szerokokadłubowym rozwinięciem udanego konstrukcyjnie i komercyjnie samolot BAC One-Eleven. Na początku lat 70. ubiegłego wieku, brytyjscy konserwatyści po wygraniu wyborów i utworzeniu rządu zaczęli wspierać idee budowy nowego samolotu przez British Aircraft Corporation. Poprzedni laburzystowski rząd nie był zainteresowany nową maszyną zwłaszcza, że w 1967 roku podpisał porozumienie o dofinansowaniu rozwoju i budowy nowych europejskich samolotów pasażerskich, zdolnych do transportowania 100 lub więcej pasażerów na krótkich i średnich dystansach, które miały konkurować z amerykańskimi maszynami. Projekt określano mianem "Airbus". Ze strony Brytyjczyków w projekcie wziął udział Hawker Siddeley. W toku dalszych ustaleń 18 grudnia 1970 roku powołano do życia spółkę Airbus, której pierwszym samolotem miał być Airbus A300. Przychylny wobec nowego projektu British Aircraft był również Rolls-Royce, który liczył na zamówienia na swoje silniki RB207 do Airbus A300, jednak aby zachęcić potencjalnych odbiorców ze Stanów Zjednoczonych, konsorcjum Airbusa do napędu nowych samolotów wybrało silniki General Electric CF6. Zaniepokojony taki obrotem sprawy rząd brytyjski oraz Rolls-Royce zaczęli wspierać projekt BAC 3-11. Z budowy A300 nie wycofał się natomiast Hawker Siddeley, który pozostał głównym wykonawcą skrzydeł dla tej maszyny. W zaistniałej sytuacji rządy Francji i Niemiec, pozostałych partnerów w konsorcjum Airbusa zaczęły naciskać na rząd Wielkiej Brytanii, aby nie finansował konkurencyjnego względem A300 samolotu. Podobne naciski wywierane były również z drugiej strony Atlantyku, gdyż Amerykanie niechętnym okiem patrzyli na rządową pomoc dla wytwórni lotniczych. Biorąc pod uwagę rachunek zysków, czyli brytyjski udział Hawker Siddeleya w produkcji Airbusa A300 i strat, czyli nadszarpnięcie stosunków pomiędzy wyspiarzami a ich kontynentalnymi partnerami Francją i Niemcami oraz tradycyjnym sojusznikiem, Ameryką, Brytyjczycy wycofali się z rządowego finansowania projektu British Aircraft Corporation i w 1971 roku projekt BAC Three-Eleven został odłożony do archiwum.

</doc>
<doc id="1819286" url="https://pl.wikipedia.org/wiki?curid=1819286" title="Friedrichshain">
Friedrichshain

Friedrichshain, Berlin-Friedrichshain (1933–1945 "Horst-Wessel-Stadt") – dzielnica "(Ortsteil)" Berlina w okręgu administracyjnym Friedrichshain-Kreuzberg. Od 1 października 1920 w granicach miasta. Do zjednoczenia Niemiec we wschodnim Berlinie, NRD.
Znajdują się tutaj: plac Frankfurter Tor, most Oberbaumbrücke, Volkspark Friedrichshain, hala sportowa Mercedes-Benz Arena, galeria East Side Gallery.
Transport.
Przez dzielnicę przebiega linia metra U1 ze stacją:
oraz linia metra U5 z następującymi stacjami:

</doc>
<doc id="1819287" url="https://pl.wikipedia.org/wiki?curid=1819287" title="Screamin’ Jay Hawkins">
Screamin’ Jay Hawkins

Screamin' Jay Hawkins, właśc. Jalacy Hawkins (ur. 18 lipca 1929 w Cleveland, USA, zm. 12 lutego 2000 w Neuilly-sur-Seine pod Paryżem) – amerykański piosenkarz, aktor i kompozytor, prekursor scenicznej formy ekspresji związanej z estetyką grozy, autor znanej piosenki "I Put a Spell on You".

</doc>
<doc id="1819290" url="https://pl.wikipedia.org/wiki?curid=1819290" title="Kreuzberg (Berlin)">
Kreuzberg (Berlin)

Kreuzberg, Berlin-Kreuzberg – dzielnica "(Ortsteil)" Berlina w okręgu administracyjnym Friedrichshain-Kreuzberg. Od 1 października 1920 w granicach miasta. Jest gęsto zaludnioną dzielnicą miasta, zamieszkaną głównie przez młodych ludzi. 
Znajduje się tutaj kanał Landwehrkanal.
Transport.
Przez dzielnicę przebiegają linie metra:

</doc>
<doc id="1819293" url="https://pl.wikipedia.org/wiki?curid=1819293" title="Amtsrichterverband">
Amtsrichterverband

Amtsrichterverband e.V. (ARV; pełna nazwa: "Verband zur Förderung der Rechtspflege und der Unabhängigkeit von Richtern am Amtsgericht e.V.") – niemieckie stowarzyszenie skupiające wyłącznie sędziów niemieckich sądów rejonowych (głównie z landów Nadrenia Północna-Westfalia, Bawaria i Badenia-Wirtembergia).
Statut i działalność.
Powstał 11 grudnia 2003 w Karlsruhe, tam też mieści się jego główna siedziba (sekretariat w Münster). Faktyczną działalność rozpoczęto 1 stycznia 2004. Statut ARV, nowelizowany 18 października 2007, liczy 16 paragrafów. Organami ARV są zarząd (§§ 7-10) oraz walne zgromadzenie członków (§§ 11-14).
Członkami stowarzyszenia nie mogą być prezesi sądów ani członkowie innych stowarzyszeń sędziowskich (§ 3). Coroczna składka członkowska wynosi 40 €.
Zarząd wybierany jest na 2-letnią kadencję. Przedterminowe zakończenie udziału w zarządzie może nastąpić poprzez:
Głównymi celami statutowymi stowarzyszenia są opieka prawna dla sędziów oraz stanie na straży niezawisłości sędziowskiej. Zgodnie z przepisami przejściowymi i końcowymi (§ 16), w przypadku rozwiązania ARV, cały jego majątek przejdzie na rzecz Niemieckiego Komitetu UNICEF z siedzibą w Kolonii.
ARV reprezentuje interesy swoich członków w konfrontacji z organami władzy publicznej, publikuje opinie do orzeczeń ("Stellungnahmen") oraz wydaje oświadczenia prasowe, głównie na temat bieżących projektów prawodawczych i samorządu sędziowskiego ("Presseerklärungen"). Prowadzi stałą współpracę z ogólnoniemieckim stowarzyszeniem sędziów i prokuratorów Deutscher Richterbund (DRB) oraz Neue Richtervereinigung.
Uczestniczył w dyskusji publicznej nad działalnością "Deutsches Jugendamt". Członkowie stowarzyszenia regularnie publikują w "Deutsche Richterzeitung" (DRiZ), piśmie specjalistycznym wydawanym w Kolonii przez Carl Heymanns Verlag.

</doc>
<doc id="1819305" url="https://pl.wikipedia.org/wiki?curid=1819305" title="Marzahn">
Marzahn

Marzahn, Berlin-Marzahn – dzielnica "(Ortsteil)" Berlina w okręgu administracyjnym Marzahn-Hellersdorf. Od 1 października 1920 w granicach miasta.

</doc>
<doc id="1819306" url="https://pl.wikipedia.org/wiki?curid=1819306" title="Biesdorf (Berlin)">
Biesdorf (Berlin)

Biesdorf, Berlin-Biesdorf – dzielnica "(Ortsteil)" Berlina w okręgu administracyjnym Marzahn-Hellersdorf. Od 1 października 1920 w granicach miasta.
Znajduje się tutaj pałac Biesdorf.
Komunikacja.
Przez dzielnicę przebiega linia U5 metra z następującymi stacjami:

</doc>
<doc id="1819308" url="https://pl.wikipedia.org/wiki?curid=1819308" title="Hellersdorf">
Hellersdorf

Hellersdorf, Berlin-Hellersdorf – dzielnica "(Ortsteil)" Berlina w okręgu administracyjnym Marzahn-Hellersdorf. Od 1 października 1920 w granicach miasta.
Transport.
Przez dzielnicę przebiega linia metra U5 z następującymi stacjami:

</doc>
<doc id="1819309" url="https://pl.wikipedia.org/wiki?curid=1819309" title="Deutscher Richterbund">
Deutscher Richterbund

Deutsche Richterbund (DRB; pełna nazwa: "Deutscher Richterverbund – Bund der Richterinnen und Richter, Staatsanwältinnen und Staatsanwälte") – największe niemieckie stowarzyszenie zawodowe skupiające niemieckich sędziów i prokuratorów. Powstało w 1909.
Struktura i działalność.
Posiada 16 oddziałów regionalnych (największy z nich "Landvertrag Nordrhein-Westfalen" – oddział w Nadrenii Północnej-Westfalii).
DRB prowadzi stałą współpracę z Amtsrichterverband (Karlsruhe) i Niedersächsischer Richterbund (Hanower). We współpracy z wydawnictwem Carl Heymanns Verlag wydaje „Deutsche Richerzeitung”.
W cyklu 4-letnim organizuje Niemiecki Dzień Sędziów i Prokuratorów ("Deutscher Richter- und Staatsanwaltstag", RiStA-Tag). Od 1991 co 2 lata władze stowarzyszenia przyznają również Nagrodę Praw Człowieka DRB ("Menschenrechtspreis des Deutschen Richterbundes").
Siedziba stowarzyszenia mieści się przy Kronenstraße 73/74 w ścisłym centrum Berlina, w tym samym budynku co zreszający niemieckich notariuszy – Duetscher Notarverein.
Od 27 kwietnia 2007 przewodniczącym DRB jest Christoph Frank z Fryburga Bryzgowijskiego. Jego zastępcami są natomiast Brigitte Kamphausen i Hanspeter Teetzmann.

</doc>
<doc id="1819310" url="https://pl.wikipedia.org/wiki?curid=1819310" title="DRB">
DRB



</doc>
<doc id="1819312" url="https://pl.wikipedia.org/wiki?curid=1819312" title="Dzianina (album)">
Dzianina (album)

Dzianina – wydany w 1997 nakładem wydawnictwa Izabelin Studio trzeci album zespołu Atrakcyjny Kazimierz.
Muzyka: Jacek Bryndal, oprócz: (8, 10) – Jacek Rodziewicz, Jacek Bryndal. Słowa: Rafał Bryndal. Producent muzyczny – Wojciech Waglewski. Realizacja nagrań – Andrzej Karp, oprócz (9) – Jarosław Pruszkowski.

</doc>
<doc id="1819314" url="https://pl.wikipedia.org/wiki?curid=1819314" title="Kaulsdorf (Berlin)">
Kaulsdorf (Berlin)

Kaulsdorf, Berlin-Kaulsdorf – dzielnica "(Ortsteil)" Berlina w okręgu administracyjnym Marzahn-Hellersdorf. Od 1 października 1920 w granicach miasta.
Znajduje się tutaj stacja kolejowa Berlin Wuhletal.

</doc>
<doc id="1819317" url="https://pl.wikipedia.org/wiki?curid=1819317" title="Niedersächsischer Richterbund">
Niedersächsischer Richterbund

Niedersächsischer Richterbund (NRB) – stowarzyszenie zawodowe skupiające niemieckich sędziów i prokuratorów z Dolnej Saksonii. Zrzesza ok. 1.465 członków a jego siedziba mieści się w Hanowerze. NRB reprezentuje interesy swoich członków w konfrontacji z rządem, parlamentem i innymi organami władzy publicznej.
Struktura i działalność.
NRB posiada 12 oddziałów ("Bezirksgruppen"): Aurich, Brunszwik, Bückeburg (od 1955), Celle, Getynga, Hanower ("Hannoversche Richtervereinigung"), Hildesheim, Lüneburg, Oldenburg, Osnabrück, Stade i Verden (Aller). Zgodnie ze swoim statutem stowarzyszenie jest szczególnie aktywne na 3 polach działania: sądownictwo socjalne, sądownictwo finansowe i sądownictwo pracy.
Gromadzi projekty nowych ustaw, oświadczenia niemieckiego Ministerstwa Sprawiedliwości (BMJ) oraz publikacje innych organów administracji publicznej. Członkowie stowarzyszenia regularnie publikują w "Deutsche Richterzeitung" (DRiZ), piśmie specjalistycznym wydawanym w Kolonii przez Carl Heymanns Verlag.
NRB prowadzi doradztwo na wielu płaszczyznach na łamach serwisu internetowego tzw. "Niedersächsisches Landesjustizportal" przy dolnosaksońskim Ministerstwie Sprawiedliwości:
NRB współpracuje z Uniwersytetem im. Gottfrieda Wilhelma Leibnitza w Hanowerze oraz ogólnoniemieckim stowarzyszeniem sędziów i prokuratorów Deutscher Richterbund (DRB). Dla wszystkich zainteresowanych działalnością stowarzyszenia, niekoniecznie zawodowo zajmujących się prawem, prowadzony jest specjalny newsletter.
Wkład NRB w poszerzanie świadomości prawnej obywateli docenia wiele instytucji, m.in. dolnosaksoński pełnomocnik ds. ochrony danych w swoim sprawozdaniu z 16 stycznia 1984 do prezydenta dolnosaksońskiego Landtagu X kadencji Bruno Brandesa (CDU). Klaus Tebarth wymienił NRB wśród instytucji o szczególnym zaangażowaniu na rzecz organizowania prelekcji, wykładów i seminariów dla obywateli landu.
Do 1961 członkiem zarządu był Hans Meier-Branecke – sędzia procesów politycznych okresu III Rzeszy (od kwietnia 1941 sędzia frontowy w okupowanej Polsce), od 1950 prezes senatu Oberlandesgericht w Brunszwiku.

</doc>
<doc id="1819318" url="https://pl.wikipedia.org/wiki?curid=1819318" title="Mahlsdorf (Berlin)">
Mahlsdorf (Berlin)

Mahlsdorf, Berlin-Mahlsdorf – dzielnica "(Ortsteil)" Berlina w okręgu administracyjnym Marzahn-Hellersdorf. Od 1 października 1920 w granicach miasta.
Znajduje się tutaj stacja kolejowa Berlin-Mahlsdorf.

</doc>
<doc id="1819327" url="https://pl.wikipedia.org/wiki?curid=1819327" title="Demokratische Juristinnen und Juristen der Schweiz">
Demokratische Juristinnen und Juristen der Schweiz

Demokratische Juristinnen und Juristen der Schweiz (DJS, fr. "Juristes Démocrates de Suisse", wł. "Guristi e Guriste Democratici Svizzeri") - stowarzyszenie zawodowe skupiające szwajcarskie prawniczki i prawników o lewicowych przekonaniach politycznych.
Struktura i działalność.
Powstał 11 listopada 1978, jego siedziba mieści się w Bernie. Oddziały stowarzyszenia znajdują się w miastach: Bazylea, Genewa, Berno, Lozanna (Vaud), Lucerna (od 1993), Neuchâtel (od 1984), Zurych. 
Obecną przewodniczącą DJS jest Catherine Weber.
Członkowie DJS regularnią biorą udział w wydarzeniach politycznych i życiu publicznym poprzez działania lobbistyczne i opiniowanie projektów prawodawczych. We wrześniu 2009 przed Sądem Najwyższym w Lozannie oddział DJS kantonu Zurych skutecznie wywalczył zmiany w ustawie policyjnej obowiązującej na obszarze kantonu ("Zürcher Polizeigesetz").
DSJ jest członkiem Europejskiego Stowarzyszenia Prawników i Prawniczek na rzecz Demokracji i Praw Człowieka na Świecie (EJDM) - z siedzibą w Paryżu.
W latach 1976-1982 oddział DJS z Bazylei wydawał czasopismo ""Volk+Recht".
Od 1983 centrala DJS jest współwydawcą fachowego dwumiesięcznika prawniczego "Plädoyer - das Magazin für Recht und Politik"" (fr. "Revue Juridique et Politique"). Pismo to ukazuje się dzięki współpracy DJS z największym szwajcarskim związkiem zawodowym - "Schweizerischer Gewerkschaftsbund" (SGB) i wydawane jest w 2 językach: niemieckim oraz francuskim.
Wgląd do akt DJS w Schweizerisches Sozialarchiv jest co do zasady nieograniczony. Wyjątek stanowią akta dotyczące obronności państwa, na wgląd do których musi wyrazić zgodę zarząd DJS.
Dokumenty stowarzyszenia sporządzane są w 4 językach: niemieckim, francuskim, angielskim i hiszpańskim. Nie sporządza się ich natomiast ani w języku włoskim ani retoromańskim, mimo ich urzędowego statusu w Szwajcarii.

</doc>
<doc id="1819328" url="https://pl.wikipedia.org/wiki?curid=1819328" title="Lightner Witmer">
Lightner Witmer

Lightner Witmer (ur. 28 czerwca 1867, zm. 19 lipca 1956) – psycholog, uważany za ojca psychologii klinicznej. Twórca i popularyzator tego terminu. Założyciel Kliniki Psychologicznej na Uniwersytecie Pensylwanii, stanowiącej pierwszy na świecie ośrodek zajmujący się problemami psychologicznymi konkretnych osób (w tym przypadku problemami w zakresie osiągnięć szkolnych i trudności wychowawczych dzieci).
Witmer w roku 1888 ukończył studia z tytułem bakałarza, a następnie podjął magisterskie studia uzupełniające w zakresie psychologii na Uniwersytecie Pensylwanii pod kierunkiem Jamesa Cattela, współcześnie znanego jako jeden z ważniejszych badaczy w teorii inteligencji. Profesor Cattel w roku 1891 przeniósł się do Nowego Jorku, zaś Witmer wyjechał do Niemiec, gdzie podjął studia doktoranckie pod kierunkiem Wilhelma Wundta. Po powrocie z Niemiec, Witmer przejął na Uniwersytecie Pensylwanii stanowisko opuszczone przez Cattela. Prowadził liczne prace doświadczalne, wspólnie z Edwardem Titchenerem założył grupę psychologów, jaka następnie ukonstytuowała Towarzystwo Psychologów Eksperymentalnych ("Society of Experimental Psychologists"). Był także zainteresowany przełożeniem akademickich rozważań na grunt praktyczny, co zaowocowało założeniem Kliniki Psychologicznej w roku 1896. Jedenaście lat później, w roku 1907, założył także czasopismo naukowe o takiej samej nazwie ("The Psychological Clinic"), którego podtytuł brzmiał: „Czasopismo na rzecz badania i leczenia opóźnienia umysłowego i dewiacji”. Witmer stworzył podwaliny pod dział określany współcześnie psychologią szkolną. Na tym gruncie reprezentował podejście idiograficzne, nazywane „klinicznym”, w jakim nacisk jest położony na próbę zrozumienia jednostkowego indywiduum, niejako w przeciwieństwie do podejścia nomotetycznego, które w większym stopniu dąży do odkrycia praw ogólnych.
Mimo swej sugestywnej nazwy, Klinika Psychologiczna nie była czymś w rodzaju oddziału szpitalnego, czy sanatorium. Określenie „klinika” (oraz podobnie „kliniczna” w terminie „psychologia kliniczna”) było używane przez Witmera jako wskazujące na sposób postępowania badacza, specyficzną metodę prowadzenia badań i praktyki psychologicznej, nie zaś jako wyrażenie związku tego działu psychologii z medycyną. W rzeczywistości Klinika Psychologiczna Witmera była raczej odpowiednikiem współczesnego gabinetu psychologicznego, do jakiego zgłasza się osoba pragnąca skorzystać ze świadczeń psychologicznych; aczkolwiek formalnie stanowiła po prostu uniwersyteckie laboratorium, w jakim Witmer i jego współpracownicy mogli poddać badaniom fizykalnym i psychologicznym te dzieci z pobliskich szkół, które nie wykazywały postępów w nauce szkolnej, bądź które z powodu „defektów moralnych” sprawiały problemy dyscyplinarne. Dzieci do „kliniki” kierowali rodzice, bądź nauczyciele, zaś celem Witmera była próba ustalenia przyczyn takich problemów. Witmer był w szczególności zainteresowany zagadnieniem opóźnienia umysłowego.

</doc>
<doc id="1819332" url="https://pl.wikipedia.org/wiki?curid=1819332" title="DJS">
DJS



</doc>
<doc id="1819335" url="https://pl.wikipedia.org/wiki?curid=1819335" title="Juristes Démocrates de Suisse">
Juristes Démocrates de Suisse



</doc>
<doc id="1819336" url="https://pl.wikipedia.org/wiki?curid=1819336" title="Guristi e Guriste Democratici Svizzeri">
Guristi e Guriste Democratici Svizzeri



</doc>
<doc id="1819339" url="https://pl.wikipedia.org/wiki?curid=1819339" title="Dżasim Bahman">
Dżasim Bahman

Dżasim Bahman, "Jasem Bahman" (ur. 15 lutego 1958 roku) – kuwejcki piłkarz występujący na pozycji bramkarza.
Kariera klubowa.
Dżasim Bahman podczas Mistrzostwa Świata 1982 występował w klubie Al Qadsia.
Kariera reprezentacyjna.
Dżasim Bahman występował w reprezentacji Kuwejtu w latach osiemdziesiątych.
W 1982 uczestniczył w Mistrzostwach Świata. W turnieju finałowym w Hiszpanii był rezerwowym i nie wystąpił w żadnym spotkaniu.

</doc>
<doc id="1819340" url="https://pl.wikipedia.org/wiki?curid=1819340" title="Parafia św. Katarzyny w Brodnicy (diecezja toruńska)">
Parafia św. Katarzyny w Brodnicy (diecezja toruńska)

Parafia św. Katarzyny w Brodnicy – parafia rzymskokatolicka w diecezji toruńskiej, w dekanacie Brodnica, z siedzibą w Brodnicy. Erygowana w końcu XIII wieku przez zakon krzyżacki. Jest najstarszą parafią w mieście.

</doc>
<doc id="1819351" url="https://pl.wikipedia.org/wiki?curid=1819351" title="Beata Polak">
Beata Polak

Beata Polak, b. Kozak – polska perkusistka, producentka muzyczna.
Życiorys.
Absolwentka Akademii Muzycznej w Poznaniu na Wydziale Instrumentalnym w klasie perkusji. Ukończyła również szkołę muzyczną I stopnia w klasie fortepianu i II stopnia w klasie rytmiki i perkusji. Nauczycielka perkusji w Zespole Szkół Muzycznych w Poznaniu. W 1997 na festiwalu Węgorzewo otrzymała nagrodę dla "Największej indywidualności festiwalu".
Należała niegdyś do zespołów Syndicate, Armia, Zbylaki i Sunguest. Współpracowała oraz występowała gościnnie lub w zastępstwie z takimi wykonawcami i grupami muzycznymi jak: Sweet Noise, Maryla Rodowicz, Arka Noego, Houk, Tomasz Budzyński, Acid Drinkers. Obecnie jest członkinią grup 2Tm2,3, projektów Tomasz Budzyński, Mister zU.B., Koty oraz Wolf Spider. Perkusistka współpracuje także z poznańskim chórem dziewczęcym Skowronki. Od 2018 roku współpracuje z norweskim wokalistą heavy metalowym Jornem Lande.
Ma czworo dzieci; najstarsza jest córka Kaja (w przeszłości główna wokalistka w dziecięcym zespole Arka Noego, a następnie w grupie Sunguest). Należy do Wspólnoty Neokatechumenalnej. Tworzyła wraz z mężem Marcinem i córką Kają grupę Sunguest.
Dyskografia.
Opracowano na podstawie materiału źródłowego.

</doc>
<doc id="1819352" url="https://pl.wikipedia.org/wiki?curid=1819352" title="Edward Carr">
Edward Carr



</doc>
<doc id="1819355" url="https://pl.wikipedia.org/wiki?curid=1819355" title="Dziennik Franka">
Dziennik Franka

Dziennik Franka – zwyczajowa nazwa dziennika prowadzonego w latach 1939–1945 na polecenia Hansa Franka, gubernatora Generalnego Gubernatorstwa na okupowanych ziemiach polskich przez jego urzędników, w którym umieszczali oni szczegółowe zapiski z pracy, łącząc je z przemyśleniami na temat wojny i roli III Rzeszy oraz Franka w okupacji Polski i Europy.
Kształt dziennika.
Dziennik początkowo składał się z 38 oprawionych przez introligatora tomów. Po wojnie dołączono do nich kolejne dwa, skompilowane z odnalezionych w Krakowie, umieszczonych w kilku skoroszytach nieoprawionych dokumentów Franka. W sumie dziennik składał się z 11 367 stron, w tym 10 774 stron właściwego tekstu oraz 593 strony skorowidzów.
Geneza.
Hans Frank już w pierwszych chwilach objęcia stanowiska generalnego gubernatora postanowił przekazać potomności dokument historyczny dający świadectwo osiągnięć jego oraz podległych mu funkcjonariuszy na terenie okupowanej Polski. 18 sierpnia 1942 Frank napisał o swoim dzienniku: 
Zawartość dzienników.
Frank polecił swoim sekretarzom oraz urzędnikom zapisywać wszystkie swoje wystąpienia publiczne, a także poufne narady aktywu partii nazistowskiej, narady na konferencjach z przedstawicielami Rzeszy i policji, a nawet dyskusje odbywające się wewnątrz rządu Generalnego Gubernatorstwa. Do sprawozdań tych dołączano wiele urzędowych dokumentów, protokoły posiedzeń, rozporządzenia, dekrety, ustawy okupacyjne, wycinki prasowe, teksty mów, relacje Franka z rozmów przeprowadzonych z Adolfem Hitlerem oraz innymi najwyższymi dygnitarzami III Rzeszy, a także jego osobiste notatki, przemyślenia i zapisy pamiętnikarskie.
Ucieczka z Polski i przekazanie dzienników aliantom.
W styczniu 1945, wobec zbliżania się do Krakowa Armii Czerwonej, Hans Frank uciekł do Bawarii, zabierając z sobą także dzienniki. Zamierzał przekazać je bawarskiej Bibliotece Państwowej. W miejscowości Neuhaus am Schliersee (obecnie dzielnica miejscowości Schliersee) utworzył „delegaturę” ("Außenstelle") Generalnego Gubernatorstwa w Rzeszy. W dniu 4 maja 1945 został tam aresztowany przez porucznika wywiadu wojskowego USA Waltera Steina, któremu dobrowolnie przekazał swoje okupacyjne zapiski. Stały się one później ważnym materiałem dowodowym w procesie norymberskim. Kiedy prokurator podczas procesu cytował fragmenty przemówień i oświadczeń Franka zapisane w dzienniku, obrońca Franka – doktor Alfred Seidl – skomentował: 
Dziennik został przekazany do Polski, a przyczynili się do tego Jan Sehn i Bernard Acht.
Inne dzieła Hansa Franka.
Po II wojnie światowej dziennik Hansa Franka wydawano zarówno w wersji oryginalnej jak i we fragmentach. W 1953 wdowa po Hansie Franku – Brigitte Frank - opublikowała przeredagowany przez siebie, liczący 643 strony, inny pamiętnik swojego męża, zatytułowany "Im Schatten des Galgens" (pol. "W cieniu szubienicy"), napisany w celi w Norymberdze, w którym Frank dokonywał swego rodzaju rozrachunku z epoką i zdaniem krytyków, zdradzał objawy własnej megalomanii.

</doc>
<doc id="1819356" url="https://pl.wikipedia.org/wiki?curid=1819356" title="Parafia Niepokalanego Poczęcia Najświętszej Maryi Panny w Brodnicy">
Parafia Niepokalanego Poczęcia Najświętszej Maryi Panny w Brodnicy

Parafia Niepokalanego Poczęcia Najświętszej Maryi Panny w Brodnicy – parafia rzymskokatolicka w diecezji toruńskiej, w dekanacie Brodnica, z siedzibą w Brodnicy. Erygowana 4 października 1978. Jest drugą, w kolejności powstania, parafią w mieście.

</doc>
<doc id="1819361" url="https://pl.wikipedia.org/wiki?curid=1819361" title="Agnieszka Białek">
Agnieszka Białek

Agnieszka Białek (ur. 22 kwietnia 1990 w Kielcach) – polska piłkarka ręczna, młodzieżowa reprezentantka kraju. Mistrzyni Polski seniorek (2012).
Kariera klubowa.
Wychowanka nieistniejącego już klubu, Łysogóry Kielce, następnie zawodniczka Vive Kielce, KSS-u Kielce, KS Dablex AZS-AWFiS Gdańsk. Od 2009 roku występuje w GTPR Gdynia.
Sukcesy.
Klub:
Reprezentacja:

</doc>
<doc id="1819365" url="https://pl.wikipedia.org/wiki?curid=1819365" title="Parafia Jezusa Miłosiernego w Brodnicy">
Parafia Jezusa Miłosiernego w Brodnicy

Parafia Jezusa Miłosiernego w Brodnicy – parafia rzymskokatolicka w diecezji toruńskiej, w dekanacie Brodnica, z siedzibą w Brodnicy. 
Parafia została założona 27 kwietnia 2003. Pierwszym proboszczem został ks. Wiesław Pacak. Jest najmłodszą (czwartą), w kolejności powstania, parafią w mieście.
Zasięg parafii.
Do parafii należą wierni z miejscowości: Brodnica, Nowy Dwór, Tama Brodzka.
Brodnica, ulice: Azaliowa, Chopina, Cicha, Familijna, Graniczna, Iglasta, Jana Pawła II, Jasna, Kalinowa, Karbowska (1&gt;), Kolejowa (12&gt;), Kwiatowa, Łyskowskiego, Malickiego, Moniuszki, Okrężna, Osiedlowa, Ks. Popiełuszki, Powstańców Wielkopolskich, Północna, Półwiejska, Gen. Andersa, Różana, Sikorskiego, Skromna, Stokowa, Sulerzyskiego, Szymanowskiego, Wczasowa (od nr 3), Wieniawskiego, Zakątek, Karbowo: Bratkowa, Chabrowa, Daliowa, Fiołkowa, Grzymskiego, Irysowa, Jeziorna, Jęczmienna (nr 13), Klubowa, Konwaliowa, Letnia, Makowa, Myśliwska, Narcyzowa, Olsztyńska, Sasankowa, Sportowa, Storczykowa, Wąwozowa, Willowa, Wspólna, Żeglarska, Karbowo Zakład Rolny (2 km): Małgorzatka, Młodzieżowa i Żmijewska.

</doc>
<doc id="1819367" url="https://pl.wikipedia.org/wiki?curid=1819367" title="Embolektomia">
Embolektomia

Embolektomia – zabieg operacyjny polegający na otwarciu tętnicy mający na celu usunięcie materiału zatorowego wykonywane w sytuacjach nagłego zagrożenia życia. Zabieg ten wykonuje się w celu udrożnienia naczynia krwionośnego jeżeli zachowawcze metody leczenia zawiodły.
Zabiegiem odwrotnym do embolektomii jest embolizacja.

</doc>
<doc id="1819368" url="https://pl.wikipedia.org/wiki?curid=1819368" title="Radstaedter Tauern">
Radstaedter Tauern



</doc>
<doc id="1819369" url="https://pl.wikipedia.org/wiki?curid=1819369" title="Najlepsze (album)">
Najlepsze (album)

Najlepsze – album kompilacyjny wydany w 2002 nakładem wydawnictw Universal Music Polska / Polskie Radio zespołu Atrakcyjny Kazimierz.
Słowa: Rafał Bryndal. Muzyka: Jacek Bryndal; oprócz: Jacek Rodziewicz, Jacek Bryndal (10) Krzysztof Kwiatkowski (5). Producent muzyczny: Wojceich Waglewski. Realizacja nagrań: Andrzej Karp; oprócz (9) Jarosław Pruszkowski.
Lista utworów.
źródło:.
Twórcy.
źródło:.
Kayah, Wojciech Karolak, Wojciech Waglewski, José Torres, Jacek Rodziewicz, Hakan Kursun, Grzegorz Ciechowski, Andrzej „Bruner” Gulczyński, Jacek Perkowski, Piotr Warszewski, Dariusz Łukaszewski, Aleksander Korecki, Stefan Perskiewicz, Marcin Gawdzis, Marek Romanowski, Małgorzata Kamińska, Piotr Wysocki.

</doc>
<doc id="1819371" url="https://pl.wikipedia.org/wiki?curid=1819371" title="Weisseck">
Weisseck



</doc>
<doc id="1819372" url="https://pl.wikipedia.org/wiki?curid=1819372" title="Parafia Matki Bożej Fatimskiej w Brodnicy">
Parafia Matki Bożej Fatimskiej w Brodnicy

Parafia Matki Bożej Fatimskiej w Brodnicy – parafia rzymskokatolicka w diecezji toruńskiej, w dekanacie Brodnica, z siedzibą w Brodnicy. Erygowana 8 września 1996. Jest trzecią, w kolejności powstania, parafią w mieście.
Pierwszym proboszczem został ks. kan. Gabriel Aronowski. Kościół parafialny pw. Matki Bożej Fatimskiej został poświęcony 14 października 2017 przez biskupa toruńskiego Andrzeja Suskiego.
Zasięg parafii.
Do parafii należą wierni z miejscowości: Brodnica (ulice: Akacjowa, Armii Krajowej, Chrobrego, Cisowa, Cypriana Kamila Norwida, Długa, Grażyny, Jodłowa, Kasztanowa, Kazimierza Wielkiego, Kombatantów, Kręta, Mieszka I, Modrzewiowa, Nowa, Piękna, Podgórna, Podmiejska, Poprzeczna, Reymonta, Rzeźnicka, Słoneczna, 18-stycznia (nr-y parzyste), Szarych Szeregów, Ustronie, Wąska, Wierzbowa, Wysoka i Żwirowa), Moczadła Wybudowanie, Podgórz, Przydatki i Tarnówko.

</doc>
<doc id="1819378" url="https://pl.wikipedia.org/wiki?curid=1819378" title="Naczelne Dowództwo Wojsk Kierunku Zachodniego">
Naczelne Dowództwo Wojsk Kierunku Zachodniego

Naczelne Dowództwo Wojsk Kierunku Zachodniego (ros. Главное командование войск Западного направления, ГКЗН) – dowództwo Sił Zbrojnych ZSRR szczebla strategicznego na teatrze działań wojennych obejmującym środkową i zachodnią Europę.
Naczelne Dowództwo Wojsk Kierunku Zachodniego zostało utworzone we wrześniu 1984 w Legnicy (w 1991 przeniesione do Smoleńska). Na zachodnim teatrze działań wojennych skupiono ok. 40% potencjału bojowego SZ ZSRR.
Wojska podporządkowane ND WKZ.
Flota Bałtycka (krążowników – 5, niszczycieli – 5, fregat, korwet i okrętów podwodnych – 35, kutrow rakietowych – 103, samolotów – 204, śmigłowcow 50).
Marynarka Wojenna NRD (okrętów podwodnych 24, niszczycieli rakietowych – 1, fregat rakietowych 8, kutrów rakietowych 50, fregat 2)
Marynarka Wojenna PRL (niszczycieli rakietowych – 1, okrętów podwodnych – 3).

</doc>
<doc id="1819381" url="https://pl.wikipedia.org/wiki?curid=1819381" title="Mateusz Mika">
Mateusz Mika

Mateusz Włodzimierz Mika (ur. 21 stycznia 1991 w Kobiernicach) – polski siatkarz, grający na pozycji przyjmującego. Reprezentant Polski juniorów i kadetów (w latach 2006–2009).
Od sezonu 2022/2023 jest zawodnikiem tureckiego klubu Türşad, który awansował do najwyższej klasy rozgrywkowej w Turcji do AXA Sigorta Efeler Ligi.
Życiorys.
Mika to wychowanek Hejnału Kęty, przez ostatnie sezony uczący się w Szkole Mistrzostwa Sportowego w Spale. 28 maja 2009 związał się 4-letnią umową z Asseco Resovią. Jego dotychczasowym największym sukcesem jest zdobycie z reprezentacją Polski tytułu mistrza świata w piłce siatkowej mężczyzn na turnieju w Polsce w 2014 r.
17 marca 2010 otrzymał powołanie od Daniela Castellaniego do Kadry Polski na Ligę Światową 2010. 29 maja 2010 zadebiutował w kadrze Polski w meczu towarzyskim z Francją.
21 września 2014, wraz z reprezentacją Polski, wywalczył złoty medal Mistrzostw Świata 2014.
W reprezentacji Polski rozegrał 91 meczów (stan na 17.08.2016).
Sukcesy klubowe.
młodzieżowe.
Turniej Nadziei Olimpijskich Milicz:
Ogólnopolska Olimpiada Młodzieży:
seniorskie.
Mistrzostwo Polski:
Mistrzostwo Młodej Ligi:
Puchar Polski:
Superpuchar Polski:
Sukcesy reprezentacyjne.
Turniej mini-kadetów EEVZA Krosno:
Turniej EEVZA Daugavpilis:
Mistrzostwa Europy Kadetów:
Mistrzostwa Europy:
Mistrzostwa Świata
Puchar Świata

</doc>
<doc id="1819383" url="https://pl.wikipedia.org/wiki?curid=1819383" title="Goplana (opera)">
Goplana (opera)

Goplana – opera w trzech aktach Władysława Żeleńskiego z librettem Ludomiła Germana na podstawie tragedii Juliusza Słowackiego "Balladyna". Premiera odbyła się 23 lipca 1896 roku w Krakowie.
Osoby fantastyczne.
oraz
Treść utworu.
Akt I
Nimfa, królowa jeziora Gopła, Goplana, zakochana w kochanku Balladyny, Grabcu, przez swą zazdrość miesza się w ludzkie sprawy i gmatwa ich losy. Do chaty sióstr przyjeżdża bogaty książę Kirkor, wiedziony tam przez sługę Goplany, Skierkę. Goplana ma nadzieję, że Kirkor zakocha się w Balladynie, a wtedy Grabiec zostanie tylko dla niej. Jednak jej sługa, Skierka, sprawia, że książę zakochuje się w obu siostrach.
Akt II
Żeby zdobyć męża, dziewczęta współzawodniczą w zbieraniu malin. Ta z sióstr, która pierwsza zbierze pełny dzbanek, ma wziąć Kirkora za męża. Gdy okazuje się, że Alina wygrywa, Balladyna zabija ją nożem. Jedynym świadkiem tej zbrodni jest Grabiec przemieniony przez Goplanę w płaczącą wierzbę. W domu Balladyna tłumaczy nieobecność swej siostry tym, iż Alina uciekła z kochankiem. O zbrodni przypomina Balladynie krwawa plama na czole, nie dająca się zmyć, oraz dręczące ją koszmary i wyrzuty sumienia.
Akt III
Balladyna zostaje królową. Do pałacu wkracza wdowa, matka Balladyny, oślepiona piorunem, skarżąc się na swoją córkę, która wyparła się swojej matki i wygnała ją z zamku w trakcie burzy. Nie chce jednak zdradzić imienia córki i umiera na torturach. To właśnie Balladyna–królowa jest wyrodną córką. Balladyna ponownie orzeka karę śmierci. Ten potrójny wyrok na Balladynie wymierza bóg – Perun – uderzając piorunem i zabijając złą królową.
Muzyka.
Największymi zaletami opery Żeleńskiego są inwencja melodyczna i barwna orkiestracja. Według Witolda Rudzińskiego właśnie „pierwiastki liryczne stanowią największy walor Goplany”.
W zakresie melodyki blisko Żeleńskiemu do liryki Stanisława Moniuszki, zaś w zakresie instrumentacji kompozytor czerpał z dokonań Richarda Wagnera, wykraczając niekiedy w stronę rodzącego się ówcześnie impresjonizmu (obrazowa Intrada, przemiana Grabca w wierzbę płaczącą).
Goplana rozpisana jest na następujący skład:
Instrumenty dęte drewniane:
Odbiór Goplany przez krytykę muzyczną XIX i XX wieku.
Premiera "Goplany" wzbudziła ogólny zachwyt krytyki. Lwowski recenzent, Seweryn Berson, po zaprezentowaniu opery w tym mieście w roku 1897, pisał: „Wszystko w "Goplanie" jest obmyślane i uzasadnione, nie ma przypadkowości, każdy zwrot ma związek z całością, z której wypływa.” Po premierze warszawskiej (1898), krytyk „Echa Muzycznego, Teatralnego i Artystycznego”, M. M. Biernacki napisał: „Dzieło to każe się uwielbiać i podziwiać. Podziwiamy w nim wszystko: świetną technikę, znakomite ansamble, wytworne formy, instrumentację, wszędy doskonale brzmiącą, bez sadzenia się na tanie efekty.”. Mimo tak entuzjastycznych recenzji, autor jedynej monografii Żeleńskiego, Zdzisław Jachimecki uznał, że „nie oddają ani w małej części sprawiedliwości dziełu Żeleńskiego”.
Wznowienie "Goplany" miało miejsce w Warszawie w roku 1949, choć należy również odnotować wystawienie semi-sceniczne tej opery w Studiu Koncertowym Polskiego Radia im. Witolda Lutosławskiego w 2000 r. (Dorota Radomska – Goplana, Marcin Bronikowski – von Kostryn, Krzysztof Szmyt – Grabiec, Adam Zdunikowski – Kirkor, Urszula Kryger – Balladyna, Polska Orkiestra Radiowa, Polski Chór Kameralny (Ryszard Zimak – przygotowanie chóru), dyrygował Andrzej Straszyński).
Goplana w Teatrze Wielkim i operowy Oscar dla "Dzieła odkrytego na nowo".
Ostatnia premiera odbyła się 21 października 2016 w Teatrze Wielkim-Operze Narodowej dzieło wystawiono w inscenizacji Janusza Wiśniewskiego, pod muzyczną dyrekcja Grzegorza Nowaka. Tytułową partię Goplany śpiewała Edyta Piasecka. 
Udział wzięli: Karolina Sołomin (Skierka), Anna Bernacka (Chochlik), Katarzyna Trylnik (Alina), Wioletta Chodowicz (Balladyna), Małgorzata Walewska (Wdowa), Arnold Rutkowski (Kirkor), Rafał Bartmiński (Grabiec), Mariusz Godlewski (Kostryn), Jan Żądło (Halabardnik), Remy Lamping (Taniec). 
Przedstawienie z 3 listopada 2016 było transmitowane przez Opera Platform. 
Przedstawienie zdobyło "Operowego Oscara" - International Opera Awards w kategorii "Dzieło odkryte na nowo". International Opera Awards w kategorii "Dzieło odkryte na nowo".
Jak dotąd opera "Goplana" nie doczekała się rejestracji fonograficznej.

</doc>
<doc id="1819389" url="https://pl.wikipedia.org/wiki?curid=1819389" title="Kulha-kʽangri">
Kulha-kʽangri

Kulha-kʽangri (chiń. 庫拉岡日峰 "Kùlāgāngrì Fēng", ang. "Kulha Kangri") – siedmiotysięcznik w paśmie Himalajów. Jest to, pod względem położenia i wysokości, szczyt dość kontrowersyjny. Obecnie powszechnie jako jego wysokość podaje się wartość 7538 m, ale jeszcze do niedawna podawano 7554 m.
Także jego przynależność państwowa budzi wątpliwości. Rząd Bhutanu stanowczo twierdzi, że szczyt ten leży na granicy z Chinami. Jednakże najnowsze badania wskazują, iż Kulha-kʽangri leży w całości na terenie Chin (a właściwie Tybetu). Ma to szczególne znaczenie w kwestii który szczyt można nazwać najwyższym szczytem Bhutanu: Kulha-kʽangri czy położony kilkanaście kilometrów na południe od niego Gangkhar Puensum. Wysokość 7538 m n.p.m. czyni z Kulha-kʽangri 46. najwyższy szczyt Ziemi.
Pierwszego wejścia na szczyt dokonali w 1937 r. Freddie Spencer Chapman i Pasang Dawa Lama.

</doc>
<doc id="1819392" url="https://pl.wikipedia.org/wiki?curid=1819392" title="Kalambury (album)">
Kalambury (album)

Kalambury – piąty studyjny album polskiej grupy muzycznej Pustki. Album został wydany 23 października 2009. 
Album zawiera utwory nagrane do tekstów polskich poetów, tylko jeden utwór ("Nieodwaga") jest autorstwa Radka Łukasiewicza. 5 utworów pojawiło się wcześniej w innych wydawnictwach: 
Powyższe piosenki na albumie wykonywane są w nowych wersjach. Gościnnie wystąpili Katarzyna Nosowska i Artur Rojek. Album podobnie jak poprzedni został wydany w formie książeczki z tekstami, zdjęciami oraz opiniami wykonawców o wybranych utworach. Na płycie umieszczono także teledysk do utworu "Jakżeż ja się uspokoję".
W lipcu 2010 roku album został nominowany do nagrody Superjedynki w kategorii "Płyta rock".
Twórcy.
Pustki
Dawni członkowie Pustek w utworze "Przekwitanie"
Gościnnie:

</doc>
<doc id="1819393" url="https://pl.wikipedia.org/wiki?curid=1819393" title="Parafia św. Marcina w Jarocinie">
Parafia św. Marcina w Jarocinie

Parafia Świętego Marcina w Jarocinie - parafia rzymskokatolicka należąca do dekanatu Jarocin diecezji kaliskiej. Została utworzona w XIII wieku. Kościół parafialny, wzmiankowany 1257, obecny późnogotycki 1610, gruntownie przebudowany 1773-1787, jednonawowy z dwiema kaplicami od północy i południa z 1677 i 1685. Mieści się przy ulicy Kardynała Wyszyńskiego.

</doc>
<doc id="1819394" url="https://pl.wikipedia.org/wiki?curid=1819394" title="Ooh We Love You Rakeem">
Ooh We Love You Rakeem



</doc>
<doc id="1819400" url="https://pl.wikipedia.org/wiki?curid=1819400" title="Jednostka indeksowa">
Jednostka indeksowa

Jednostka indeksowa - syntetyczny instrument finansowy, należący do instrumentów pochodnych, służący inwestowaniu w indeksy giełdowe bez potrzeby nabywania akcji spółek wchodzących w skład danego indeksu. Jednostka indeksowa zmienia wartość podobnie do indeksu giełdowego, który jest dla niej bazą, ale nie dokładnie zgodnie z nim, bo oprócz wartości indeksu, cenę jednostki kształtują siły popytu i podaży na rynku jednostek indeksowych. Nabywcy jednostki, zajmujący długą pozycję, zyskują na wzroście jej wartości, zaś wystawcy, zajmujący krótką pozycję, na jej spadku. Wystawca w celu otwarcia swojej pozycji musi założyć wstępny depozyt zabezpieczający, który oprócz zabezpieczania zmienności instrumentu, pozwala także na rozliczanie. Jednostka indeksowa jest rozliczana codziennie, metodą "marking-to-market". W przypadku spadku depozytu poniżej wysokości depozytu właściwego wystawca jest zmuszony uzupełnić depozyt do wysokości wstępnego. Jednakże, w przypadku spadku wartości indeksu, czyli uzyskania zysku przez wystawcę, nie może on wypłacić sobie nadwyżki depozytu. Nabywca płaci wystawcy cenę jednostki indeksowej wyrażoną w pieniądzu, która zasila depozyt zabezpieczający. Aby zamknąć swoją pozycję nabywca może wykonać jednostkę lub sprzedać ją na rynku. Jeśli nie znajdą się chętni na odkupienie jednostki, to wtedy spośród wystawców losuje się jednego, który bez względu na cenę musi jednostkę odkupić. Wystawca może zamknąć swoją pozycję tylko przez kupno indeksu, czyli przez zajęcie pozycji odwrotnej. Ponosi on także większe zyski i straty, gdyż tylko w jego przypadku jest stosowana dźwignia finansowa - dzięki wpłacaniu depozytu zabezpieczającego.
Jednostki indeksowe w Polsce.
26 listopada 2001 została wprowadzona na WGPW jednostka indeksowa pod nazwą MiniWIG20, która umożliwia inwestowanie w indeks odzwierciedlający zmienność wartości 20 największych w Polsce spółek giełdowych. Ostatnim dniem obrotu będzie przedostatni dzień sesyjny przypadający w grudniu 2025 r. Jednostki, jeśli nie zostaną wcześniej wykonane, zostają wykonane automatycznie w tym dniu. Wartość jednostki wynosi 0,1 wartości indeksu i jest rozliczana w złotówkach, zaś wysokość depozytu zabezpieczającego określa KDPW.

</doc>
<doc id="1819401" url="https://pl.wikipedia.org/wiki?curid=1819401" title="Tastur">
Tastur

Tastur (arab. "تستور"; fr. "Testour") – miasto w Tunezji położone w gubernatorstwie Badża, 77 kilometrów od stolicy kraju, Tunisu. Liczbę ludności w 2013 roku szacowano na 12 463 osoby.
Miasto jest usytuowane na wzgórzach w dolinie Wadi Madżarda. W okolicy znajduje się droga łącząca Tunis i Badżę z północną częścią Tunezji.
Tastur, w czasach antycznych znane jako Tichilla, zostało odbudowane w 1580 roku przez muzułmańskich i żydowskich uchodźców z Andaluzji. Obecnie jest popularnym miejscem pielgrzymek Żydów, którzy odwiedzają grób Rabbi Fraji Chawata. Znajduje się tam także meczet zbudowany w 1630 roku.
Od 1967 roku w mieście organizowany jest festiwal muzyki ludowej i arabskiej.

</doc>
<doc id="1819403" url="https://pl.wikipedia.org/wiki?curid=1819403" title="Parafia Chrystusa Króla w Jarocinie">
Parafia Chrystusa Króla w Jarocinie

Parafia Chrystusa Króla w Jarocinie – parafia rzymskokatolicka należąca do dekanatu Jarocin diecezji kaliskiej. Została utworzona w 1965 roku.
Kościół parafialny wybudowany w 1930 według projektu Stefana Cybichowskiego, wieża pochodzi z 1999. Mieści się przy ulicy Paderewskiego.

</doc>
<doc id="1819405" url="https://pl.wikipedia.org/wiki?curid=1819405" title="Sunny Lax">
Sunny Lax

Sunny Lax, właściwie Levente Márton (ur. 6 sierpnia 1986) – węgierski producent muzyki trance. Zadebiutował na scenie muzycznej singlem "P.U.M.A. / Cassiopeia" w 2006 roku, wydanym w Anjunabeats.
W wieku 13 lat zaczął produkować swoją muzykę. Jego utwory pojawiały się na różnych kompilacjach, co zachęciło go do wysłania jednej ze swoich produkcji, "P.U.M.A.", do kilku wytwórni. Firma Anjunabeats zgodziła się wydać ją pod swoim szyldem. Above &amp; Beyond zagrało ją we własnej audycji radiowej Trance Around the World i zaraz po tym, Márton podpisał z Anjunabeats kontrakt. 
W lutym 2006 roku, "P.U.M.A./Cassiopeia" stała się pierwszym singlem Mártona i była grana przez szanowanych DJ–ów takich jak Paul van Dyk czy Armin van Buuren.
Dzięki temu sukcesowi, Levente zaczął otrzymywać prośby o remiksowanie utworów, występy gościnne i zaproszenia na koncerty. Jego trzeci hit, "M.I.R.A.", został wydany w Anjunabeats, 9 października 2006 roku, a jego kolejny singiel "Blue Bird", 21 maja 2007 roku.
W 2011 roku na kompilacji Anjunadeep 03 (Mixed by Jaytech &amp; James Grant) ukazał się jego nowy utwór podpisany jako Levente Márton. Drugi został wydany w 2012 roku na samplerze kolejnej odsłony kompilacji Anjunadeep 04 (Mixed by Jaytech &amp; James Grant). Nazwiskiem podpisuje jego houseowe utwory wydawane w wytwórni Anjunadeep.
Dyskografia.
Single.
2006
2007
2008
2009
2010
2011
2012
2013
2014
2015
2016
2017
2018
Remixy.
2004
2005
2006
2007
2008
2009
2010
2011
2012
2013
2014
2015
2016
2017
2018

</doc>
<doc id="1819407" url="https://pl.wikipedia.org/wiki?curid=1819407" title="Hard (singel)">
Hard (singel)

Hard (ang. "Twarda") – utwór nagrany przez barbadoską wokalistkę Rihannę z gościnnym udziałem rapera Younga Jeezy, pochodzący z jej czwartego albumu studyjnego "Rated R", wydany jako drugi singel 10 listopada 2009 roku. Piosenka osiągnęła popularność głównie w Ameryce Północnej, dochodząc do ósmej pozycji na Billboard Hot 100 oraz do dziewiątej na Canadian Hot 100.
Geneza i wydanie.
Utwór nagrano w październiku 2009 roku, w czterech studiach: Studios Davout, The Boom Boom Room, Legacy Recording Studios i Triangle Sound Studios. Piosenka została skomponowana przez Teriusa Nasha, Christophera Stewarta, Jaya Jenkinsa, a także Rihannę. Za jej produkcję odpowiadają The-Dream oraz Tricky Stewart – autorzy hitu „Umbrella”. W wywiadzie dla stacji MTV producent Mikkel Storleer Eriksen ze StarGate ogłosił, że drugim singlem Rihanny z albumu zostanie „Wait Your Turn”. Kilka dni później zmieniono tę decyzję i wybrano „Hard” na kolejny utwór promujący "Rated R". Jego radiowa premiera odbyła się 10 listopada 2009 roku. Oficjalna okładka singla wyciekła tego samego dnia. Ukazuje Rihannę ubraną jedynie w obcisłą bluzkę, odkrywając jej dwa tatuaże: tekst modlitwy w sanskrycie (na biodrze) i niewielki pistolet (na prawym boku). 19 stycznia 2010 roku piosenka została wydana także w formacie digital download.
„Hard” jest utworem napisanym w stylu hip-hopu i R&amp;B, trwa cztery minuty i dziesięć sekund. Charakteryzuje się agresywnym brzmieniem perkusji i syntezatorów, a także obecnością fortepianu. Musicnotes.com podaje, że tempo piosenki wynosi sto uderzeń na minutę, jest napisana w tonacji h-moll, a skala głosu Rihanny rozciąga się od G#3 do H#4.
Wokalistka wypowiedziała się na temat własnego uczucia wobec singla w jednym z wielu wywiadów dla stacji MTV: „Kiedy pierwszy raz usłyszałam tę piosenkę, byłam w Paryżu. Spotkałam Dreama i Tricky’ego, zrobiliśmy sesję nagraniową. Wykonałam kilka utworów, ale to ten trafił do mnie najbardziej. Jest taki arogancki... daleki od tego kim jestem, dlatego chciałam go umieścić na nowym albumie. To była zabawa [...]. A Young Jeezy był idealną osobą do tego klimatu. Uwielbiam jego fragment. Dodał bardzo dużo do tej piosenki”. Autor i producent singla – Tricky Stewart, opisał go jako „ostry, nieco klubowy hit”. Według Ailbhe Malone, reporterki muzycznego magazynu New Musical Express, duży wpływ na brzmienie utworu miał Jay-Z, choć nie był on zaangażowany w produkcję płyty "Rated R".
Odbiór krytyków.
„Hard” spotkał się z pozytywnymi recenzjami krytyków. Greg Kot z "Chicago Tribune" stwierdził, że wokalistka „atakuje w piosence wraz z jeszcze ostrzejszą częścią Younga Jeezy”. Monica Herrerra, w ramach recenzji utworu w magazynie "Billboard", napisała: „Rihanna nagrywa skuteczny hip-hop, a nawet angażuje w to rapera Jeezy, który zapewnia utworowi chwytliwość [...]. „Hard” nie znajduje się w normalnym, komfortowym repertuarze Rihanny, nietypowe jest to jak próbuje wypromować swój nowy materiał, a jednak to działa”. Dziennik "The Guardian", recenzując "Rated R", wspomniał, że płyta zaznacza styl dwóch piosenek: „Hard” i „Rude Boy”. Według magazynu utwory te są „najbardziej atrakcyjne wokalnie, nadąsane, lodowate i monotonne”. Leah Greenblatt z "Entertainment Weekly" pozytywnie oceniła piosenkę, podkreślając karaibski akcent artystki i image jaki przybrała specjalnie na jej potrzeby. Dodatkowo porównała „Hard” do dwóch innych utworów z tej samej płyty: „Wait Your Turn” i „G4L”. Ryan Dombell, dziennikarz "Pitchfork Media", oznajmił, że singel charakteryzuje się „mocnym bitem przypominającym przebój „Umbrella”, wyprodukowany także przez Tricky’ego Stewarta”.
Promocja.
Teledysk.
Reżyserem teledysku jest Melina Matsoukas, dla której była to pierwsza współpraca z Rihanną. W przyszłości wyreżyserowała kolejne teledyski dla wokalistki, w tym wywołujące duże kontrowersje do utworów S&amp;M i We Found Love. Klip nakręcono 2 i 3 grudnia 2009 roku, w Los Angeles. Wideo miało premierę 17 grudnia 2009 roku na kanałach MTV i VH1 oraz na oficjalnej stronie internetowej Rihanny.
Teledysk trwa cztery minuty i jedenaście sekund. Rozpoczyna się ujęciem nocą, wokalistka wraz ze swoim oddziałem wojskowym stoi w pobliżu garnizonu. Scena ta przeplatana jest z inną, w której Rihanna samotnie tańczy w bunkrze. Ma ona na sobie czarny hełm i ubrania przypominające jej skórę, w pobliżu piersi obklejona jest czarnymi taśmami. Następnie został przedstawiony moment, gdy piosenkarka (w czarnym kolczastym stroju) przechodzi przez pustynną drogę zapełnioną pułapkami. Kiedy nadchodzi moment pierwszego refrenu, artystka strzela z karabinu maszynowego. W kolejnych minutach teledysku niemalże naga Rihanna tarza się w błocie, gra z innymi żołnierzami w pokera oraz tańczy na czołgu w kasku podobnym do uszu Myszki Miki. W części rapowanej przez Younga Jeezy dochodzi do pożaru. Wkrótce wojsko wyrusza na wojnę. W ostatniej scenie wokalistka chodzi po skalistym terenie z flagą przedstawiającą wielką metalową literę R – logo Rihanny.
Klip otrzymał mieszane recenzje od krytyków. Peter Gaston z magazynu "Spin" porównał pracę Matsoukas do teledysków „Rhythm Nation” Janet Jackson i „Dirrty” Christiny Aguilery – „Rihanna jako wampir w słabo oświetlonym miejscu, unikanie wybuchów na pustyni, i dość kontrowersyjne [...] wylegiwanie się w błocie. Moralnie pobudzające, naprawdę!”. Według stacji MTV wideo „różni się od poprzednich teledysków [Rihanny], pokazuje skąd pochodzi i co się dzieje w jej życiu”. Bill Lamb z About.com napisał: „Muszę przyznać, że nie rozumiem dlaczego Rihanna siedzi na lufie różowego czołgu ubrana w uszy Myszki Miki. Wydaje się [...], że inspiracje czerpali z sytuacji w Afganistanie czy Iraku. Chcieli być jak najbliżej ukazania rzeczywistości wojskowej”. Lamb skrytykował brak wrażliwości i szacunku dla wojen, twierdząc: „Moim zdaniem to najbardziej niesmaczny ruch militarny jaki wykorzystał wielki artysta popowy w ostatnich latach”. Klip cieszy się dużą popularnością w internecie, na Youtube.com został odtworzony ponad pięćdziesiąt miliony razy.
Wykonania na żywo.
„Hard” po raz pierwszy został przedstawiony na żywo 8 listopada 2009 roku na koncercie Jaya-Z w UCLA Pauley Pavilion. Utwór był wykonywany także 16 listopada 2009 roku na koncercie w Londynie, gdzie Rihanna promowała premierę swojego czwartego albumu na Wyspach Brytyjskich. Pozostałe piosenki z setlisty tego występu to: „Russian Roulette”, „Wait Your Turn”, „Don’t Stop the Music”, „Take a Bow”, „Disturbia” oraz „Umbrella”.
Wokalistka zaśpiewała singel wraz z „Wait Your Turn” podczas gali American Music Awards 22 listopada 2009 roku. Gil Kaufman z MTV w opisie show napisał: „Rihanna miała na sobie obcisły biały kostium posiadający wiele wycięć w postaci linii, które odkrywały jej skórę, kolczaste naramienniki, białe mankiety i bransoletkę przypominającą kolczasty drut”. Występ rozpoczęło krótkie intro – film science fiction, w którym barbadoska piosenkarka jest reanimowana przez roboty. Po zakończeniu „Wait Your Turn”, rozpoczęła wykonanie „Hard”. Towarzyszyły mu czerwone lasery, oświetlające scenę i widownie. 5 grudnia 2009 roku Rihanna zaśpiewała utwór dla "Saturday Night Live", a pięć dni później (razem z Jeezym) w programie "106 &amp; Park". W celu kolejnej promocji płyty "Rated R" w Stanach Zjednoczonych, piosenkarka wystąpiła 1 lutego 2010 roku w programie "The Ellen Degeneres Show" wraz z utworami „Hard i „Don’t Stop the Music”. Dzień później zaśpiewała singel w ramach sesji dla "AOL". Publikacja materiału odbyła się 23 lutego 2010 roku. 27 marca 2010 roku Rihanna wykonała piosenkę z „Don’t Stop the Music” oraz „Rude Boy” na Nickelodeon Kids’ Choice Awards 2010. W występie pojawiły się dwa tańczące roboty, przypominające występ artystki z rozdania nagród ECHO, a także różowy czołg.
„Hard” znalazł się w setliście tras koncertowych Last Girl on Earth Tour i Loud Tour. Podczas wykonywania utworu Rihannie towarzyszyli ponownie tancerze przebrani za żołnierzy i różowy czołg. Duże kontrowersje wywołały występy związane z Last Girl on Earth Tour. W trakcie śpiewania piosenki wokalistka siedziała w skąpym stroju z lufą od czołgu między nogami, udając tym samym posiadanie penisa. Zachowanie Robyn Fenty szybko zostało nagłośnione przez portale internetowe.

</doc>
<doc id="1819412" url="https://pl.wikipedia.org/wiki?curid=1819412" title="Bydgoski Park Przemysłowo-Technologiczny">
Bydgoski Park Przemysłowo-Technologiczny

Bydgoski Park Przemysłowo-Technologiczny (ang. "Bydgoszcz Industrial and Technological Park") – park przemysłowo-technologiczny obejmujący teren w południowo-wschodniej części miasta Bydgoszczy. Rozciąga się na powierzchni 286,4 ha, w tym 46 ha tworzy obszar Podstrefy Pomorskiej Specjalnej Strefy Ekonomicznej.
Lokalizacja.
Bydgoski Park Przemysłowo-Technologiczny zlokalizowany jest w całości na terenie miasta Bydgoszczy, na częściowo zalesionym terenie poprzemysłowym w południowo-wschodniej części miasta. Jest to teren odseparowany od dzielnic mieszkaniowych, otoczony Puszczą Bydgoską, a jednocześnie dobrze skomunikowany z głównymi ciągami drogowymi i kolejowymi.
Osią parku jest ul. Glinki, w południowej części łącząca się z drogą krajową (obwodnicą Bydgoszczy, planowaną drogą ekspresową , ok. 45 km od autostrady A1). Przez teren parku przebiega ważna z punktu widzenia gospodarczego , tzw. magistrala węglowa (Śląsk-porty).
Łącznie teren Bydgoskiego Parku Przemysłowo-Technologicznego zajmuje powierzchnię 286,4 ha. Jest on objęty miejscowym planem zagospodarowania przestrzennego „Łęgnowo-Park Technologiczny”, w którym jest oznaczony jako obszar aktywności gospodarczej obejmującej działalność usługowo-produkcyjną, składowanie i magazynowanie. W 2020 park dysponował około 62,5 ha wolnych terenów.
Historia.
Teren Parku Przemysłowego do 2005 roku był własnością Zakładów Chemicznych ZACHEM.
Porozumienie Intencyjne w sprawie utworzenia Bydgoskiego Parku Przemysłowego zostało podpisane 22 września 2003 roku. Sygnatariuszami Porozumienia byli:
Od tego czasu BPPT na bieżąco realizuje inwestycje kubaturowe i infrastrukturalne.
Od 2005 władze parku podejmowały starania o odlesienie części terenów BPPT. W 2006 uzyskano zgodę na wyłączenie 36 ha terenu z produkcji leśnej. W 2006 i 2007 dokonano wyrębu drzewostanu na ww. powierzchni oraz podjęto starania o odlesienie dalszych 50 ha. Na pozyskanych terenach wydzielono działki dla inwestorów.
W 2009 na podstawie Rozporządzenia Rady Ministrów (Dz.U. nr 131, poz. 1077) ok. 36 ha terenów inwestycyjnych lokalizowanych na terenie Bydgoskiego Parku Przemysłowo-Technologicznego (w pobliżu magistrali węglowej) zostało objętych podstrefą Pomorskiej Specjalnej Strefy Ekonomicznej.
W 2010 na terenie Parku funkcjonowało ponad 40 podmiotów gospodarczych łącznie zatrudniających około 500 osób. W 2012 roku było 51 podmiotów zatrudniających łącznie 1250 osób. W 2011 odbył się przetarg na budowę na obszarze BPPT Zakładu Termicznego Przekształcania Odpadów Komunalnych, który od 2015 utylizuje rocznie około 180 tys. ton odpadów z Bydgoszczy, Torunia oraz z gmin powiatów bydgoskiego i toruńskiego. Instalacja produkuje energię elektryczną w pełni zaspokajającą potrzeby inwestorów w BPPT oraz energię cieplną zaspokajającą w 90% zapotrzebowanie Bydgoszczy poza okresem grzewczym. Całkowity koszt projektu wyniósł 522 mln zł, z czego 255 mln uzyskano ze środków unijnych w ramach Programu Infrastruktura i Środowisko.
W 2018 BPPT jest spółką z ograniczoną odpowiedzialnością o większościowym (95%) udziale własnościowym miasta Bydgoszczy.
31 stycznia 2019 BPP-T uzyskał decyzję na dofinansowanie ze środków Regionalnego Programu Operacyjnego budowy budynku mieszczącego centra demonstracyjne, warsztaty, pokazowe linie produkcyjne i laboratoria
oraz biura. Wartość pozyskanych środków wynosi 6,4 mln zł przy szacowanym koszcie budowy w wysokości 27,5 mln zł. Centrum umożliwi rozwój przedsiębiorstw poszukujących specjalistycznej przestrzeni do tworzenia nowych produktów bądź testowania ich funkcjonalności. Wielofunkcyjny budynek będzie podzielony na części biurową (2 tys. m kw.) i halową (4 tys. m kw.). Prace budowlane rozpoczęto w 2019 i mają się skończyć w 2020.
Charakterystyka.
Głównym celem BPPT jest pobudzanie lokalnej przedsiębiorczości, pozyskanie inwestorów zewnętrznych i tworzenie nowych miejsc pracy. Park współpracuje z firmami konsultingowymi oraz uczelniami wyższymi, w szczególności z Uniwersytetem Technologiczno-Przyrodniczym w Bydgoszczy w zakresie rozwoju nowych technologii o wysokim potencjale innowacyjności.
Ulgi.
Na terenie BPPT (Specjalnej Strefy Ekonomicznej) obowiązują ulgi podatkowe z tytułu określonych w zezwoleniu wydatków inwestycyjnych lub określonego poziomu zatrudnienia.
Firmy.
Począwszy od 2010 roku powierzchnia nowo wybudowanych na terenie Parku budynków wzrastała skokowo, a nakłady inwestycyjne liczone były w setkach milionów złotych. W 2016 roku w BPPT wybudowano hale o łącznej powierzchni 57 tys. m² m.in. dla firm: Melett (ogólnopolskie centrum dystrybucji), Pixmet (obróbka metali), Medan (zaopatrzenie szpitali i aptek), Cimat (producent wyważarek), Mac-Graf (producent i dystrybutor materiałów opakowaniowych), Metalko.
W sąsiedztwie BPPT, na terenie byłego Zachemu, bądź przy ul. Chemicznej w 2016 roku zrealizowano inwestycje:
We wrześniu 2016 roku zatrudnienie w firmach na terenie parku przekroczyło 3 tys. osób.
Na koniec 2017 roku działalność gospodarczą lub inwestycję na terenie BPPT prowadziło ponad 120 podmiotów gospodarczych, zatrudniających 3644 osób. Firmy znajdujące się na terenie Parku to m.in.:
W 2018 roku utworzono około 300 nowych miejsc pracy. W tym czasie realizowano 6 inwestycji:
W trakcie projektowania i negocjacji było kolejnych 10 inwestycji. W 2019 na niemal 3-ha działce stawianie hal z częścią biurową zaczęła firma "Planika", a w 2022 centrum badawcze firmy "Kantata". Również w 2022 otwarto wydział wtryskarek Tyco Electronics Polska Sp. z o.o. przy ul. Krzywca 2.
IDEA Przestrzeń Biznesu.
W dyspozycji BPPT jest budynek biurowy IDEA Przestrzeń Biznesu, składający się z 6 kondygnacji, liczących ponad 4 tys. m² powierzchni biurowych wraz z odpowiednią infrastrukturą użytkową oraz wielostanowiskowym garażem podziemnym i naziemnym. W biurowcu znajdują się sale konferencyjno-szkoleniowe, lunch bar i lobby recepcyjne. W obiekcie lokuje się wiele firm, a także prowadzona jest tu działalność inkubatora przedsiębiorczości, wspierająca startupy, poprzez ofertę powierzchni biurowej, sieci kontaktów biznesowych oraz know-how.
Bydgoskie Centrum Targowo-Wystawiennicze.
BPPT jest inwestorem Bydgoskiego Centrum Targowo-Wystawienniczego, które znajduje się przy skrzyżowaniu ul. Gdańskiej z ul. Jeździecką na obrzeżu Leśnego Parku Kultury i Wypoczynku i Ogrodu Botanicznego. Wartość inwestycji to 51,4 mln zł. Obiekt o wysokości 13 m, powierzchni ogólnej 16 tys. m kw. i powierzchni wystawienniczej 11 tys. m kw. z 4 salami konferencyjnymi na 700 osób otwarto 24 września 2015.
Infrastruktura i komunikacja.
Na terenie BPPT znajduje się bocznica kolejowa połączona z magistralą kolejową Śląsk-Porty. W 2010 park uzyskał bezpośrednie połączenie z drogą krajową , która przebiega w odległości ok. 800 m od południowej granicy BPPT. Około 3 km na zachód od parku znajduje się Port lotniczy Bydgoszcz.
W wyniku realizacji projektu infrastrukturalnego, w 2012 roku uruchomione zostało również bezpośrednie połączenie autobusowe, łączące osiedla mieszkaniowe Bydgoszczy z terenem Parku.
Projekty.
Bydgoski Park Przemysłowo-Technologiczny brał lub bierze udział w następujących projektach europejskich:
Ulice.
W 2011 roku oddano do użytku nowe ulice na terenie parku, które nazwano nazwiskami zasłużonych bydgoskich przedsiębiorców, inżynierów i projektantów (Polaków i Niemców). Główna ulica nosi nazwę Bydgoskich Przemysłowców, a patronami poszczególnych ulic są:
Patroni ulic wybrani zostali w konkursie zorganizowanym przez Bydgoski Park Przemysłowo-Technologiczny i Zespół ds. Nazewnictwa Miejskiego.
Rozrywka.
Bydgoski Park Przemysłowo-Technologiczny z racji otoczenia lasem wraz z ukrytymi w nim reliktami zabudowy przemysłowej III Rzeszy oraz wyposażenia w sieć dróg pieszych i rowerowych – stanowi atrakcyjny teren wykorzystywany dla rekreacji. Częstym widokiem są tu biegacze, wrotkarze i rowerzyści.
Exploseum.
W lipcu 2011 w bliskim sąsiedztwie BPPT otwarto Exploseum – skansen niemieckiej architektury przemysłowej z okresu II wojny światowej wraz z podziemną trasą turystyczną. Eksploseum znajduje się w 8 połączonych tunelami budynkach strefy produkcji nitrogliceryny i prezentuje zagadnienia związane z historią materiałów wybuchowych, III Rzeszy i Zakładów Zbrojeniowych DAG Fabrik Bromberg (1939–1945), na których obszarze znajduje się także BPPT. 17 lutego 2017 Exploseum otrzymało Certyfikat Najlepszy Produkt Turystyczny 2016 nadany przez Polską Organizację Turystyczną.

</doc>
<doc id="1819413" url="https://pl.wikipedia.org/wiki?curid=1819413" title="Parafia Matki Bożej Fatimskiej w Jarocinie">
Parafia Matki Bożej Fatimskiej w Jarocinie

Parafia Matki Bożej Fatimskiej w Jarocinie – parafia rzymskokatolicka należąca do dekanatu Jarocin diecezji kaliskiej. Została utworzona w 1997 roku przez ordynariusza diecezji kaliskiej – księdza biskupa Stanisława Napierałę. Kościół parafialny według projektu mgr inż. arch. Magdaleny Gralińskiej w budowie od września 2008. Mieści się przy ulicy Warcianej.

</doc>
<doc id="1819415" url="https://pl.wikipedia.org/wiki?curid=1819415" title="Polonia Bytom w sezonie 1959">
Polonia Bytom w sezonie 1959

Polonia Bytom w sezonie 1959 po raz trzeci zdobyła wicemistrzostwo Polski. Był to jej dziesiąty sezon w najwyższej klasie rozgrywkowej polskiej piłki nożnej, a jednocześnie trzeci z kolei. Średnia wieku piłkarzy na początku sezonu wynosiła 24,8 lat
W 1959 roku odbył się również pierwszy w historii polskiej ligi mecz przy sztucznym oświetleniu, a wzięły w nim udział dwie Polonie – bydgoska i bytomska. W tym spotkaniu doszło do niecodziennego zdarzenia – już w pierwszej minucie jeden z bytomian został sfaulowany w polu karnym Bydgoszczy. Wykonawcą rzutu karnego był Henryk Kempny, który zamiast uderzać na bramkę – trącił piłkę lekko w jej stronę, a nadbiegający Jan Liberda kopnął piłkę do bramki.
I liga.
Od początku sezonu Polonia Bytom była wymieniana wśród faworytów do zdobycia tytułu Mistrza Polski w sezonie 1959 jako wicemistrz z roku poprzedniego. Trener Adam Niemiec w jednym z wywiadów narzekał na kalendarz spotkań, według którego jego drużyna w rundzie wiosennej z całą czołówką spotykała się na wyjazdach. Wnioskował tym, że o ligowe punkty będzie przez to trudniej, a to ma wpływ na atmosferę w zespole. Zaznaczył jednak, że jego piłkarze są w dobrej formie.
Pierwszy mecz sezonu Polonia grała z Legią Warszawa na wyjeździe. Przed spotkaniem odbyła się uroczystość z okazji inauguracji rozgrywek. Piłkarze oraz kibice zostali przywitani przez kierownika sekcji wojskowych, a kapitan bytomian Henryk Kempny otrzymał od Klubu Kibica Legii bukiet kwiatów. Jerzy Lechowski, autor artykułu Przeglądu Sportowego na temat tego meczu napisał, że drużyny grały słabo, a ich gra była nerwowa. Za komentowanie decyzji sędziego Horst Mahseli z Legii i Bogusław Widawski oraz Kazimierz Trampisz z Polonii zostali przez niego ukarani.
W późniejszym czasie okazało się, że obawy trenera Niemca były bezpodstawne. Polonia mimo serii trzech meczów z rzędu bez wygranej (z ŁKS, Lechią i Górnikiem) odniosła kilka wysokich zwycięstw nad kolejnymi przeciwnikami, zdobyła szesnaście punktów i zajęła pierwsze miejsce z przewagą jednego punktu nad Górnikiem Zabrze. Piłkarze zdobyli dwadzieścia siedem bramek i stracili dziewięć. Królem strzelców rundy został Jan Liberda, który zdobył trzynaście goli.
W rundzie jesiennej drużyna zdobyła czternaście punktów i zajęła trzecie miejsce ze stratą siedmiu punktów do pierwszego Górnika Zabrze i jednego do drugiej w tabeli Gwardii Warszawa. Piłkarze zdobyli dwadzieścia pięć bramek i stracili osiemnaście. Bytomianie nie obronili pierwszego miejsca z rundy wiosennej między innymi przez porażki na własnym boisku z warszawską Legią, Ruchem Chorzów i Górnikiem Zabrze. W końcowej klasyfikacji całego sezonu Polonia spadła na drugie miejsce zostając tym samym po raz trzeci w historii wicemistrzem Polski.

</doc>
<doc id="1819420" url="https://pl.wikipedia.org/wiki?curid=1819420" title="Meistaraflokkur (1921)">
Meistaraflokkur (1921)

Sezon 1921 był 10. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , wygrywając obydwa mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1920 nie nastąpiły żadne zmiany w składzie ligi, wobec czego do sezonu 1921 przystąpiły trzy zespoły.
Wyniki.
 
 
 

</doc>
<doc id="1819421" url="https://pl.wikipedia.org/wiki?curid=1819421" title="Specjalny Ośrodek Szkolno-Wychowawczy dla Dzieci Słabowidzących nr 8 im. dr Zofii Galewskiej w Warszawie">
Specjalny Ośrodek Szkolno-Wychowawczy dla Dzieci Słabowidzących nr 8 im. dr Zofii Galewskiej w Warszawie

Specjalny Ośrodek Szkolno-Wychowawczy dla Dzieci Słabowidzących nr 8 im. dr Zofii Galewskiej w Warszawie – ośrodek dla uczniów słabowidzących założony w 1950 roku, dzięki inicjatywie okulistki, przyjaciółki dzieci – dr Zofii Galewskiej.
Początkowo była to jedynie Szkoła Podstawowa nr 11, która mieściła się przy ulicy Tamka 35 na warszawskim Powiślu. W 1960 roku została ona przeniesiona do specjalnie zbudowanego zespołu budynków przy ulicy Koźmińskiej 7 (także na Powiślu), gdzie ośrodek znajduje się do dziś. 
Działalność edukacyjna i wychowawcza.
Ośrodek kształci i wychowuje słabo widzące dzieci i młodzież z Warszawy i całej Polski. Wychowankowie pochodzący spoza Warszawy, oraz potrzebujący tego z innych względów, mogą zamieszkać w internacie stanowiącym integralną część Ośrodka. 
W ramach działalności edukacyjnej są prowadzone następujące przedsięwzięcia oświatowe:
Dla uczniów, którzy z przyczyn zdrowotnych nie mogą uczęszczać do szkoły, prowadzone jest nauczanie indywidualne w domach.
We wszystkich szkołach realizowana jest podstawa programowa szkół ogólnodostępnych. Uczniowie pracują w niewielkich, 6–10 osobowych zespołach. Zajęcia prowadzi kadra nauczycielska posiadająca specjalistyczne przygotowanie. W pracy na lekcjach wykorzystywane są metody i formy nauczania zgodne z zasadami tyflopedagogiki. Uczniowie korzystają ze specjalnych podręczników (z powiększonym drukiem) oraz różnego rodzaju pomocy optycznych (np. lup i powiększalników). 
W szkole podstawowej i gimnazjum istnieją klasy w których mogą się kształcić uczniowie ze niepełnosprawnością umysłową.
Do dyspozycji uczniów jest bogato wyposażona biblioteka, posiadająca duży wybór książek z powiększonym drukiem, książek mówionych, książek brajlowskich oraz filmów na płytach DVD. 
Wychowankowie objęci są stałą opieką lekarską. Mogą też korzystać z konsultacji lekarza okulisty.
Prowadzone są zajęcia rozwijające umiejętność bezpiecznego poruszania się (orientacja przestrzenna), oraz umiejętność korzystania z osłabionego wzroku (terapia widzenia). W terapii stosuje się metodę Tomatisa oraz integracji sensorycznej. W zajęciach wykorzystuje się też Salę Doświadczeń Świata. 
Uczniowie ośrodka objęci są opieką psychologa i pedagoga szkolnego, a także logopedy.
W ośrodku funkcjonuje pracownia wczesnego wspomagania rozwoju dzieci w wieku 3–6 lat oraz punkt konsultacyjny dla rodziców.
W ośrodku prowadzone są również różnorodne zajęcia pozalekcyjne:

</doc>
<doc id="1819422" url="https://pl.wikipedia.org/wiki?curid=1819422" title="Meistaraflokkur (1922)">
Meistaraflokkur (1922)

Sezon 1922 był 11. sezonem o mistrzostwo Islandii. Drużyna obroniła tytuł mistrzowski, wygrywając obydwa mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1921 nie nastąpiły żadne zmiany w składzie ligi, wobec czego do sezonu 1922 przystąpiły trzy zespoły.
Tabela.
Drużyna opuściła boisko w trakcie meczu przeciwko , w związku z czym drugiemu z zespołów dopisane zostały dwa punkty za zwycięstwo, jednakże bez doliczania bramek.
Wyniki.
 
 
 

</doc>
<doc id="1819425" url="https://pl.wikipedia.org/wiki?curid=1819425" title="Meistaraflokkur (1923)">
Meistaraflokkur (1923)

Sezon 1923 był 12. sezonem o mistrzostwo Islandii. Drużyna zdobyła trzeci z rzędu tytuł mistrzowski, wygrywając wszystkie trzy mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1922 do trzech drużyn dołączył zespół , żaden zespół natomiast nie zrezygnował z udziału w lidze, w wyniku czego w sezonie 1923 w rozgrywkach Meistaraflokkur wzięły udział cztery zespoły.
Wyniki.
 
 
 
 
 
 
 
 

</doc>
<doc id="1819426" url="https://pl.wikipedia.org/wiki?curid=1819426" title="Parafia św. Antoniego Padewskiego w Jarocinie">
Parafia św. Antoniego Padewskiego w Jarocinie

Parafia Świętego Antoniego Padewskiego – polska rzymskokatolicka parafia z siedzibą przy ul. Franciszkańskiej 3 w Jarocinie, należąca do dekanatu Jarocin w diecezji kaliskiej. 
Historia.
Parafia została erygowana w 1961 roku przy klasztorze Franciszkanów. W latach 1976–1978 został wybudowany kościół parafialny.
Proboszczem parafii jest mgr Sofroniusz Rempuszewski OFM.

</doc>
<doc id="1819428" url="https://pl.wikipedia.org/wiki?curid=1819428" title="Meistaraflokkur (1924)">
Meistaraflokkur (1924)

Sezon 1924 był 13. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , wygrywając wszystkie trzy mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1923 nie nastąpiły żadne zmiany w składzie ligi, wobec czego do sezonu 1924 przystąpiły cztery zespoły.
Wyniki.
 
 
 
 
 
 
 
 

</doc>
<doc id="1819431" url="https://pl.wikipedia.org/wiki?curid=1819431" title="Meistaraflokkur (1925)">
Meistaraflokkur (1925)

Sezon 1925 był 14. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , zdobywając w trzech meczach pięć punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1924 nie nastąpiły żadne zmiany w składzie ligi, wobec czego do sezonu 1925 przystąpiły cztery zespoły.
Wyniki.
 
 
 
 
 
 
 
 

</doc>
<doc id="1819434" url="https://pl.wikipedia.org/wiki?curid=1819434" title="Meistaraflokkur (1926)">
Meistaraflokkur (1926)

Sezon 1926 był 15. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , zdobywając w czterech meczach siedem punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1925 do czterech drużyn dołączył zespół , żaden zespół natomiast nie zrezygnował z udziału w lidze, w wyniku czego w sezonie 1926 w rozgrywkach Meistaraflokkur wzięło udział pięć zespołów.
Wyniki.
 
 
 
 
 
 
 
 
 
 
Baraż o mistrzostwo.
Ze względu na równą liczbę punktów po fazie ligowej, zespoły i rozegrały pomiędzy sobą dodatkowy mecz o tytuł mistrzowski. Mecz zwyciężył pierwszy z zespołów i zdobył tytuł mistrzowski sezonu 1926.

</doc>
<doc id="1819436" url="https://pl.wikipedia.org/wiki?curid=1819436" title="Meistaraflokkur (1927)">
Meistaraflokkur (1927)

Sezon 1927 był 16. sezonem o mistrzostwo Islandii. Drużyna obroniła tytuł mistrzowski, zdobywając w trzech meczach komplet sześciu punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1926 z udziału w rozgrywkach zrezygnował zespół , żaden zespół natomiast nie dołączył do ligi, w wyniku czego w sezonie 1927 w rozgrywkach Meistaraflokkur wzięły udział cztery zespoły.
Wyniki.
 
 
 
 
 
 
 
 

</doc>
<doc id="1819437" url="https://pl.wikipedia.org/wiki?curid=1819437" title="Specjalistyczny Szpital Zachodni im. Jana Pawła II w Grodzisku Mazowieckim">
Specjalistyczny Szpital Zachodni im. Jana Pawła II w Grodzisku Mazowieckim

Szpital Zachodni – szpital w Grodzisku Mazowieckim. 
Wmurowanie kamienia węgielnego pod budowę szpitala nastąpiło 30 maja 1989. W 1992 przerwano budowę, wznawiając ją po 4 latach w 1996. Pierwsze obiekty szpitalne oddano do użytku w 2002, a pierwszych pacjentów przyjęto w kwietniu 2003. W 2004 nadano mu imię Jana Pawła II.
Obecna pełna nazwa szpitala: "Samodzielny Publiczny Specjalistyczny Szpital Zachodni im. Jana Pawła II w Grodzisku Mazowieckim".

</doc>
<doc id="1819439" url="https://pl.wikipedia.org/wiki?curid=1819439" title="Meistaraflokkur (1928)">
Meistaraflokkur (1928)

Sezon 1928 był 17. sezonem o mistrzostwo Islandii. Drużyna po raz drugi z rzędu obroniła tytuł mistrzowski, wygrywając obydwa mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1927 z udziału w rozgrywkach zrezygnował zespół , żaden zespół natomiast nie dołączył do ligi, w wyniku czego w sezonie 1928 w rozgrywkach Meistaraflokkur wzięły udział trzy zespoły.
Wyniki.
 
 
 

</doc>
<doc id="1819440" url="https://pl.wikipedia.org/wiki?curid=1819440" title="Ciężki Potok">
Ciężki Potok

Ciężki Potok, dawniej Czeski Potok (, , ) – główny ciek wodny odwadniający Dolinę Ciężką w słowackich Tatrach Wysokich. Ciężki Potok wypływa ze Zmarzłego Stawu pod Wysoką, następnie kieruje się na północny wschód, tworzy niewielką kaskadę zwaną Zmarzłą Siklawą i płynie dalej w kierunku Ciężkiego Stawu, do którego wpada. Po wypłynięciu z Ciężkiego Stawu staje się większym potokiem i skręca nieco bardziej na wschód, kierując się w stronę głównej osi Doliny Białej Wody. Na progu Doliny Ciężkiej tworzy duży wodospad zwany Ciężką Siklawą. Powyżej Polany pod Wysoką znajdującej się w Dolinie Białej Wody wpada do Białej Wody, jako jej orograficznie lewy dopływ.
Polskie nazewnictwo Ciężkiego Potoku pochodzi bezpośrednio od Doliny Ciężkiej. W słowackiej literaturze często spotyka się nazwę Czeski Potok, pochodzącą od nazwy Czeska Dolina. Witold Henryk Paryski udowodnił, że jest to nazwa błędna, jednak Słowacy nadal często jej używają.

</doc>
<doc id="1819443" url="https://pl.wikipedia.org/wiki?curid=1819443" title="Barthe">
Barthe



</doc>
<doc id="1819447" url="https://pl.wikipedia.org/wiki?curid=1819447" title="Meistaraflokkur (1929)">
Meistaraflokkur (1929)

Sezon 1929 był 18. sezonem o mistrzostwo Islandii. W odróżnieniu od pozostałych edycji, z uwagi na dwukrotnie większą niż w poprzednim sezonie liczbę zgłoszonych drużyn rozgrywki ligowe nie toczyły się systemem „każdy z każdym”, lecz każdy zespół rozgrywał mecze do momentu, w którym poniósł dwie porażki i odpadał z dalszej rywalizacji. Taki schemat miał miejsce do momentu, w którym w rozgrywkach pozostały tylko dwie drużyny, które rozegrały pomiędzy sobą mecz finałowy o mistrzostwo Islandii. Drużyna po raz trzeci z rzędu obroniła tytuł mistrzowski, odnosząc zwycięstwa we wszystkich czterech meczach. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1928 do udziału w rozgrywkach igi zgłosiły się dodatkowe trzy zespoły. i brały już udział w poprzednich edycjach, natomiast zespół był debiutantem. W wyniku tych zmian w sezonie 1929 w rozgrywkach Meistaraflokkur wzięło udział sześć zespołów.
Rozgrywki.
Zespół został wyeliminowany z rozgrywek.
Zespół został wyeliminowany z rozgrywek.
Zespół został wyeliminowany z rozgrywek.
Zespół został wyeliminowany z rozgrywek.
Finał.
W meczu finałowym zmierzyły się dwie drużyny, które nie poniosły porażki w trakcie sezonu. W bezpośrednim meczu lepszy okazał się , zdobywając tym samym tytuł mistrzowski sezonu 1929.

</doc>
<doc id="1819451" url="https://pl.wikipedia.org/wiki?curid=1819451" title="Meistaraflokkur (1930)">
Meistaraflokkur (1930)

Sezon 1930 był 19. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , wygrywając wszystkie cztery mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1929 z udziału w lidze zrezygnował zespół , nie dołączył natomiast żaden nowy zespół, w wyniku czego w sezonie 1930 w rozgrywkach Meistaraflokkur wzięło udział pięć zespołów.
Wyniki.
 
 
 
 
 
 
 
 
 
 

</doc>
<doc id="1819453" url="https://pl.wikipedia.org/wiki?curid=1819453" title="Chlewiki">
Chlewiki



</doc>
<doc id="1819454" url="https://pl.wikipedia.org/wiki?curid=1819454" title="Irina Nariżniaki">
Irina Nariżniaki

Irina Nariżniaki, gruz. ირინა ნარიჯნიაკი (ur. 1980) – gruzińska lekkoatletka specjalizująca się w skoku o tyczce.

</doc>
<doc id="1819455" url="https://pl.wikipedia.org/wiki?curid=1819455" title="Ina Narujniak">
Ina Narujniak



</doc>
<doc id="1819456" url="https://pl.wikipedia.org/wiki?curid=1819456" title="Meistaraflokkur (1931)">
Meistaraflokkur (1931)

Sezon 1931 był 20. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół po roku przerwy, wygrywając wszystkie trzy mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1930 z udziału w lidze zrezygnował zespół , nie dołączył natomiast żaden nowy zespół, w wyniku czego w sezonie 1931 w rozgrywkach Meistaraflokkur wzięły udział cztery zespoły.
Wyniki.
 
 
 
 
 
 
 
 

</doc>
<doc id="1819458" url="https://pl.wikipedia.org/wiki?curid=1819458" title="1. deild islandzka w piłce nożnej (1960)">
1. deild islandzka w piłce nożnej (1960)

Sezon 1960 był 49. sezonem o mistrzostwo Islandii. Drużyna nie obroniła tytułu mistrzowskiego, zdobył go natomiast zespół , wygrywając dziesięciu meczach zdobywając piętnaście punktów. Po sezonie spadł zajmujący ostatnie miejsce zespół .
Drużyny.
Po sezonie 1959 z ligi spadł zespół , z 2. deild awansowała natomiast drużyna wobec czego do sezonu 1960 ponownie przystąpiło sześć zespołów.

</doc>
<doc id="1819459" url="https://pl.wikipedia.org/wiki?curid=1819459" title="Proceratosauridae">
Proceratosauridae

Proceratosauridae – rodzina teropodów z grupy tyranozauroidów (Tyrannosauroidea). Według definicji filogenetycznej przedstawionej przez Olivera Rauhuta, Angeli Milner i Scotta Moore'a-Faya obejmuje wszystkie teropody spokrewnione bliżej z proceratozaurem niż z tyranozaurem, allozaurem, kompsognatem, celurem, ornitomimem lub deinonychem. Aleksander Awerianow i współpracownicy zdefiniowali Proceratosauridae jako nazwę kladu obejmującego ostatniego wspólnego przodka proceratozaura i kileskusa i wszystkich jego potomków. Awerianow i in. stwierdzili również, że ze względu na niedopełnienie przez Rauhuta i in. wymagań Międzynarodowego Kodeksu Nomenklatury Zoologicznej to oni są autorami nazwy rodziny Proceratosauridae. Analizy przeprowadzone przez oba zespoły naukowców zgadzają się co do bliskiego pokrewieństwa proceratozaura i guanlonga. Według badań Awerianowa i współpracowników najbardziej bazalnym przedstawicielem Proceratosauridae jest zachodniosyberyjski "Kileskus", co w połączeniu z faktem, że jest on najstarszym znanym proceratozaurydem sugeruje, iż grupa wyewoluowała w Azji. Rauhut i in. sugerują, że prawdopodobne jest odnalezienie pozostałości kolejnych przedstawicieli grupy, jak również rozpoznanie innych kladów bazalnych tyranozauroidów.
Podobnie jak tyranozaury przedstawiciele Proceratosauridae mieli silnie pneumatyczne czaszki, heterodontyczne uzębienie z mniejszymi D-kształtnymi zębami przedszczękowymi oraz, tak jak inne bazalne tyranozauroidy, silne przednie kończyny, służące prawdopodobnie do chwytania i przytrzymywania zdobyczy. Kości nosowe są złączone u Proceratosauridae, a obecne u nich grzebienie nosowe mogły służyć do ozdoby i redukowania nacisków na kości czaszki przy kąsaniu. Cechy takie, jak duże nozdrza zewnętrzne i grzebień nosowy, łączą Proceratosauridae z dużym tyranozauroidem z rodzaju "Sinotyrannus", którego przynależność do Proceratosauridae potwierdziła analiza kladystyczna przeprowadzona przez Brusattego i współpracowników (2010).
Rauhut "et al." podzielili tyranozauroidy na cztery kategorie wagowe (0–10 kg, 10–100 kg, 100–1000 kg i powyżej 1000 kg) – większość Proceratosauridae mieści się w drugiej spośród nich, gdyż zarówno proceratozaur, jak i "Guanlong" osiągały porównywalne rozmiary – około 3 m długości i kilkadziesiąt kilogramów masy – jednak "Sinotyrannus" mógł osiągać prawdopodobnie około 10 m długości.

</doc>
<doc id="1819460" url="https://pl.wikipedia.org/wiki?curid=1819460" title="Stanley Kroenke">
Stanley Kroenke

Enos Stanley "Stan" Kroenke (ur. 29 lipca 1947) to amerykański przedsiębiorca biznesowy znajdujący się na liście 400 najbogatszych ludzi świata przygotowanej przez magazyn Forbes. Jego żona, Ann Walton, jest dziedziczką sieci supermarketów Wal-Mart. Kroenke jest właścicielem zespołu koszykówki Denver Nuggets, zespołu piłkarskiego Colorado Rapids i zespołu hokejowego Colorado Avalanche. Jest także głównym udziałowcem angielskiej drużyny piłkarskiej - Arsenal F.C. oraz posiada 40% udziałów w klubie futbolu amerykańskiego Los Angeles Rams. Jest ojcem bliźniaczek: Katie i Brett.

</doc>
<doc id="1819461" url="https://pl.wikipedia.org/wiki?curid=1819461" title="Meistaraflokkur (1932)">
Meistaraflokkur (1932)

Sezon 1932 był 21. sezonem o mistrzostwo Islandii. Drużyna obroniła tytuł mistrzowski, zdobywając siedem punktów w czterech meczach. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1931 do rozgrywek ligowych dołączył zespół , żadna drużyna natomiast nie zrezygnowała z udziału, w wyniku czego w sezonie 1932 w rozgrywkach Meistaraflokkur wzięło udział pięć zespołów.
Wyniki.
 
 
 
 
 
 
 
 
 
 

</doc>
<doc id="1819472" url="https://pl.wikipedia.org/wiki?curid=1819472" title="I Remember (singel Deadmau5)">
I Remember (singel Deadmau5)

I Remember – utwór stworzony przez kanadyjskiego DJ Deadmau5 i amerykańskiego DJ Kaskade. Wokalu użyczyła Haley Gibby.
Miejsce na listach przebojów.
Piosenka debiutowała na 14 miejscu UK Singles Chart 17 maja 2009 roku. Była notowana w liście Top 40 przez 8 tygodni, mimo iż singiel został wydany 23 października 2008
W Stanach Zjednoczonych piosenka osiągnęła pierwsze miejsce na Billboard Hot Dance Airplay 17 października 2009.
Teledysk.
Istnieją dwie wersje teledysku: 10–minutowa (krótki film) i 4–minutowa (na potrzeby stacji telewizyjnych). Producentami teledysku są Anthony i Christopher Donnelly (założyciele marki Gio-Goi). Reżyserami są Colin O'Toole i brytyjski gwiazdor filmowy, znany z filmu To właśnie Anglia, Stephen Graham.Teledysk został nakręcony w Manchesterze. 
Fabułą teledysku jest rozmowa Grahama z dwojgiem młodych ludzi o życiu i kulturze Rave. Następnie mężczyźni poszukują odpowiedniego miejsca dla nielegalnej imprezy w stylu rave z Deadmau5 jako DJ. Jako outro teledysku użyty jest remiks Deadmau5 utworu "Brazil". W kręceniu teledysku wzięła również udział Emma Edmondson, aktorka opery mydlanej Coronation Street. Po wydaniu teledysku Stephen Graham o mało co nie został aresztowany przez policję, która wzięła teledysk jako nagranie z prawdziwej nielegalnej imprezy Rave.

</doc>
<doc id="1819473" url="https://pl.wikipedia.org/wiki?curid=1819473" title="Grand Prix Stanów Zjednoczonych – Zachód 1978">
Grand Prix Stanów Zjednoczonych – Zachód 1978

Grand Prix Stanów Zjednoczonych - Zachód 1978 (oryg. Grand Prix of Long Beach) – czwarta runda Mistrzostw Świata Formuły 1 w sezonie 1978, która odbyła się 2 kwietnia 1978, po raz trzeci na torze Long Beach Street Circuit.
Trzecie Grand Prix Stanów Zjednoczonych - Zachód zaliczane do Mistrzostw Świata Formuły 1.

</doc>
<doc id="1819476" url="https://pl.wikipedia.org/wiki?curid=1819476" title="Derecho">
Derecho

Derecho (hiszp. 'prosto') – rozległa i długotrwała burza wiatrowa, która swoim zasięgiem może objąć bardzo duży obszar (np. powierzchnie kilku krajów). Burza ta jest związana z linią szkwałową bądź ze zjawiskami Bow Echo, które tworzą się w silnie rozwiniętych burzach wielokomórkowych (MCS).
Charakterystyka i kryteria.
Według kryteriów podanych przez Storm Prediction Center (NOAA), za zjawisko derecho uważa się burzę, która:
Ponadto miejsca, w których notowano wiatry powyżej 33 m/s lub o sile F1 muszą być oddalone od siebie o co najmniej 74 km (40 mil morskich). W zależności od rodzaju zjawiska derecho pas zniszczeń pozostawiony przez burzę wygląda różnie.
Rodzaje derecho.
Wyróżnia się 3 rodzaje zjawiska derecho:

</doc>
<doc id="1819481" url="https://pl.wikipedia.org/wiki?curid=1819481" title="Lothar Meyer">
Lothar Meyer

Julius Lothar Meyer (ur. 19 sierpnia 1830, zm. 11 kwietnia 1895 w Tybindze) – niemiecki chemik. 
Życiorys.
Jego prace były ważnym etapem klasyfikacji pierwiastków, a jego układ pierwiastków z 1870 roku, bardzo podobny do tablicy Mendelejewa, rozpowszechnił się głównie w Europie Zachodniej.

</doc>
<doc id="1819486" url="https://pl.wikipedia.org/wiki?curid=1819486" title="Alfred Senze">
Alfred Senze

Alfred Senze (ur. 15 lipca 1911 w Tarnopolu, zm. 17 sierpnia 1993 w Wuppertalu) – polski naukowiec, lekarz weterynarii, specjalizujący się w położnictwie i patologii rozmnażania.
Życiorys.
Urodził się w 1911 r. w Tarnopolu, gdzie spędził dzieciństwo i wczesną młodość. Po zdanej maturze podjął studia na Akademii Medycyny Weterynaryjnej we Lwowie, które ukończył w 1939 r. Następnie podjął pracę w macierzystej uczelni, którą kontynuował w czasie II wojny światowej. Po jej zakończeniu przeniósł się do Wrocławia, gdzie zorganizował Wydział Medycyny Weterynaryjnej Uniwersytetu Wrocławskiego. W 1945 r. uzyskał stopień naukowy doktora medycyny weterynaryjnej, a pięć lat później - profesora nadzwyczajnego. W latach 1948-1975 kierował Katedrą Rozrodu Zwierząt i Kliniki Położniczej. Piastował funkcję prorektora ds. nauczania (1951-1954) Wyższej Szkoły Rolniczej we Wrocławiu, a następnie jej rektora w latach 1954-1955 i 1959-1965. W 1960 r. uzyskał tytuł profesora zwyczajnego.
Był autorem 160 pozycji naukowych z zakresu położnictwa, patologii rozrodu, rozrodu zwierząt, fizjopatologii gruczołu mlekowego, andrologii weterynaryjnej opublikowanych w kraju i zagranicą. Prekursor w dziedzinie metod operacyjnego leczenia nawykowego wypadania pochwy u krów ciężarnych i zamykania powłok brzusznych przy cięciu cesarskim u tych zwierząt. Członek Polskiego Towarzystwa Nauk Weterynaryjnych, Polskiego Towarzystwa Fizjologicznego i International Society for Moor. Jego wieloletnia działalność naukowa, dydaktyczna i organizacyjna została oceniona wysoko i wyróżniona nagrodą Rektorów Wyższych Uczelni Wrocławia w 1981 r. oraz wieloma nagrodami Ministra Nauki i Szkolnictwa Wyższego i odznaczeniami państwowymi. 
Zmarł w 1993 w Wuppertalu i został pochowany na wrocławskim cmentarzu św. Wawrzyńca przy ul. Bujwida we Wrocławiu.

</doc>
<doc id="1819488" url="https://pl.wikipedia.org/wiki?curid=1819488" title="George Armstrong">
George Armstrong

George "Geordie" Armstrong (ur. 9 sierpnia 1944, zm. 1 listopada 2000) – angielski piłkarz i trener. Głównie związany z Arsenalem.

</doc>
<doc id="1819489" url="https://pl.wikipedia.org/wiki?curid=1819489" title="Zhanna Barrer">
Zhanna Barrer

Zhanna Barrer (ur. 2 września 1983) – izraelska lekkoatletka, specjalizująca się w skoku o tyczce.

</doc>
<doc id="1819490" url="https://pl.wikipedia.org/wiki?curid=1819490" title="Zhanna Barrar">
Zhanna Barrar



</doc>
<doc id="1819492" url="https://pl.wikipedia.org/wiki?curid=1819492" title="Port Miejski we Wrocławiu">
Port Miejski we Wrocławiu

Port Miejski – port rzeczny we Wrocławiu, położony nad rzeką Odrą. Port ten leży na osiedlu Kleczków, w południowej części byłej dzielnicy Psie Pole. Zlokalizowany jest na prawym brzegu Odry. Został wybudowany w latach 1897–1901 (1872–1876). Położony jest w 255 kilometrze rzeki. Projektantami portu byli między innymi: Richard Plüddemann, Karl Klimm, L. Günther.
Charakterystyka.
Port Miejski ma następującą charakterystykę techniczną (stan na rok 2006):
W porcie znajduje się jeden basen portowy, o wymiarach: długość – 700 m i szerokość – 50 m (szerokość – 80 m), w postaci kanału wodnego usytuowanego równolegle do biegu Odry. Nabrzeża portu są wysokie – umożliwiają pracę portu przy zmianach stanu wody w zakresie 3,2 m. Port nadal posiada połączenie kolejowe. Znaczna część infrastruktury portu została zlikwidowana. Istnieje jednak jej część istotna jak magazyny i place składowe, możliwość zaopatrywania jednostek pływających w paliwo, dźwigi.
Wykorzystywany jest jako przystań dla jednostek uszkodzonych bądź przechowywanych w porze zimowej oraz miejsce postojowe dla jednostek operujących na terenie Wrocławia. Wykorzystywany jest też sporadycznie dla organizowania nieszablonowych przedsięwzięć artystycznych i hobbystycznych.
Właściciel, OT Logistics, planuje sprzedaż majątku portu.

</doc>
<doc id="1819493" url="https://pl.wikipedia.org/wiki?curid=1819493" title="Dzień, w którym muzyka umarła">
Dzień, w którym muzyka umarła



</doc>
<doc id="1819494" url="https://pl.wikipedia.org/wiki?curid=1819494" title="John Radford">
John Radford

John Radford (ur. 22 lutego 1947 w Hemsworth) – były angielski piłkarz i trener występujący na pozycji pomocnika bądź napastnika.

</doc>
<doc id="1819495" url="https://pl.wikipedia.org/wiki?curid=1819495" title="Małe zbrodnie małżeńskie">
Małe zbrodnie małżeńskie

Małe zbrodnie małżeńskie (fr. "Petits crimes conjugaux") – dramat autorstwa Érica-Emmanuela Schmitta opowiadający o relacjach uczuciowych małżeństwa z 15-letnim stażem – Lisy i Gilles'a Sobiri. O amnezji, intrydze i próbie zbrodni, wzajemnym docieraniu się i okłamywaniu. Przewrotna historia o miłości i jej granicach.

</doc>
<doc id="1819497" url="https://pl.wikipedia.org/wiki?curid=1819497" title="Sobiesław I Gdański">
Sobiesław I Gdański



</doc>
<doc id="1819498" url="https://pl.wikipedia.org/wiki?curid=1819498" title="Sambor I Gdański">
Sambor I Gdański



</doc>
<doc id="1819499" url="https://pl.wikipedia.org/wiki?curid=1819499" title="Mściwój I Gdański">
Mściwój I Gdański



</doc>
<doc id="1819500" url="https://pl.wikipedia.org/wiki?curid=1819500" title="Warcisław I Świecki">
Warcisław I Świecki



</doc>
<doc id="1819501" url="https://pl.wikipedia.org/wiki?curid=1819501" title="Racibor Białogardzki">
Racibor Białogardzki



</doc>
<doc id="1819502" url="https://pl.wikipedia.org/wiki?curid=1819502" title="Warcisław II Gdański">
Warcisław II Gdański



</doc>
<doc id="1819503" url="https://pl.wikipedia.org/wiki?curid=1819503" title="Sobiesław II Gdański">
Sobiesław II Gdański



</doc>
<doc id="1819505" url="https://pl.wikipedia.org/wiki?curid=1819505" title="Harold Elmer Anthony">
Harold Elmer Anthony

Harold Elmer Anthony (ur. 5 kwietnia 1890 w Beaverton, w Oregonie; zm. 29 marca 1970 w Paradise, w Kalifornii) – amerykański zoolog, teriolog.
Życiorys.
Harold Elmer Anthony urodził się w jako syn ornitologa Alfreda Webstera Anthony. Studiował w Pacific University w Forrest Grove (Oregon), oraz w Columbia University. Doktorat zdobył w rodzimym Pacific University (1934). Współpracę z amerykańskim Amerykańskim Muzeum Historii Naturalnej rozpoczął w 1910 od udziału w wyprawie do Kalifornii badającej albatrosy. Zatrudniony został przez muzeum w 1911: początkowo asystent kuratora dz. ssaków, później kurator (1926–1958); przewodniczący Departamentu Ssaków (1942–1958); honorowy kurator Departamentu Konserwacji i Ekologii (1953–1956); Dziekan kadry naukowej (1942–1947, 1951–1952, 1955–1956); kurator Laboratorium (1958–1966).
Specjalizował się w ssakach zachodniego Hampshire. Podczas I wojny światowej zaciągnął się do wojska w Plattsburghu (stan Nowy Jork). W 1918 otrzymał stopień kapitana.
W latach 1910–1936 uczestniczył w licznych ekspedycjach naukowych do Ameryki Środkowej i zachodnich Indii. Podczas wypraw powiększał muzealne zbiory o egzemplarze kopalnych gatunków. Jego kreatywność była motorem do wielu nowych inicjatyw i rozwiązań w muzeum: sala północnoamerykańskich ssaków, sala ssaków afrykańskich, sala ssaków południowoazjatyckich.
Opublikował ponad 50 pozycji z zakresu mammologii i paleontologii, był członkiem i szefem wielu rozlicznych towarzystw naukowych – ornitologicznych i mammologicznych. W latach 1935–1937 był przewodniczącym Amerykańskiego Muzeum Historii Naturalnej ("American Museum of Natural History"). Jego pozycja "Field book of North American mammals" była przez ponad 25 lat niedoścignionym wzorem.
Publikacje:

</doc>
<doc id="1819508" url="https://pl.wikipedia.org/wiki?curid=1819508" title="Israel Amter">
Israel Amter

Israel Amter - (ur. 26 marca 1881 w Denver, zm. 24 listopada 1954), działacz amerykańskiego ruchu komunistycznego; jeden z założycieli Komunistycznej Partii Ameryki.
Życiorys.
Pochodził z rodziny żydowskich imigrantów, która osiedliła się w USA. W 1901 wstąpił do działającego w Denver klubu socjalistycznego. W 1903 wyjechał do Lipska na studia w miejscowym konserwatorium. Tam też jego poglądy uległy radykalizacji, zwłaszcza odkąd wstąpił do Socjaldemokratycznej Partii Niemiec. Powrócił do USA po wybuchu I wojny światowej. Zafascynowany rewolucją bolszewicką w Rosji, we wrześniu 1919 znalazł się w gronie założycieli Komunistycznej Partii Ameryki, która wkrótce dzieli się na dwa rywalizujące ze sobą ugrupowania. Amter aktywnie angażuje się w spory wewnątrz partii, pisząc serię artykułów pod pseudonimem John Ford. 29 kwietnia 1921 został aresztowany przez agentów federalnych, pod zarzutem prowadzenia działalności wywrotowej.
W 1922, kiedy udało się zjednoczyć obie frakcje komunistyczne, Amter został wybrany członkiem Centralnego Komitetu Wykonawczego KPA. Po raz kolejny został aresztowany w 1930, za organizowanie demonstracji bezrobotnych w Nowym Jorku. W więzieniu spędził 6 miesięcy. Od 1928 był regularnie wystawiany jako kandydat komunistyczny w wyborach do Senatu. W 1928 uzyskał zaledwie 2062 głosy, ale w 1934 już 45 878 głosów (1,21%). Od 1940 cierpiał na postępującą chorobę Parkinsona. Z powodu stanu zdrowia nie był prześladowany w 1951, kiedy represjonowano kierownictwo KPA, na podstawie "ustawy Smitha" (Smith Act).
Amter był także muzykiem. W 1912 napisał libretto do opery "Winona", która nigdy nie została wystawiona.

</doc>
<doc id="1819509" url="https://pl.wikipedia.org/wiki?curid=1819509" title="Franciszek Bolemir Kwiet">
Franciszek Bolemir Kwiet

Franiszek Bolemir Kwiet (ur. 11 kwietnia 1825 w Taborze – zm. 18 lipca 1864 w Warszawie) – czeski slawista, filozof, poeta i tłumacz, profesor nadzwyczajny warszawskiej Szkoły Głównej.
W 1844 roku ukończył studia na Wydziale Filozoficznym Uniwersytetu Karola w Pradze, a w 1852 roku obronił doktorat z filozofii w Giessen (w 1858 roku obronił doktorat z filozofii na macierzystej uczelni). Następnie był wychowawcą synów księcia Jana z Lobkowic i nauczycielem Gimnazjum Staromiejskiego w Pradze. w 1862 roku został lektorem języka czeskiego w warszawskiej Szkole Głównej, gdzie niebawem awansowano go na stanowisko profesora nadzwyczajnego. Wkrótce potem opublikował w "Tygodniku Ilustrowanym" życiorys Jana Žižki. Zmarł na gruźlicę w Warszawie, krótko przed planowanym wyjazdem na leczenie do Czech.
Dorobek naukowy.
Pozostawił po sobie m.in. trzytomowy cykl wykładów z językoznawstwa słowiańskiego, opracowania na temat historii poezji czeskiej, wspomniany już życiorys Jana Žižki, komentarze do dzieł Gottfrieda Wilhelma Leibniza i Jana Amosa Komenský'ego, tłumaczenia dzieł Cycerona i własne poezje łacińskie.

</doc>
<doc id="1819510" url="https://pl.wikipedia.org/wiki?curid=1819510" title="Émile Cohl">
Émile Cohl

Émile Cohl właściwie Émile Courtet (ur. 4 stycznia 1857 w Paryżu, zm. 20 stycznia 1938 w Villejuif) – francuski rysownik, uczeń karykaturzysty André Gilla, pionier filmu rysunkowego.
Filmem zainteresował się w 1907 roku, pracując jako reżyser i scenarzysta zajmował się fotografowaniem rysunków tworząc tym sposobem dla wytwórni Gaumont swój pierwszy film pt. "Fantasmagorie" mający premierę 18 sierpnia 1908. Pracował kolejno w wytwórniach Gaumont, Pathé, Eclipse tworząc ponad 60 produkcji, w tym pierwsze filmy kukiełkowe. W roku 1912 jako pracownik Eclair wyjechał do USA, gdzie jako kierownik filii tej francuskiej wytwórni przyczynił się do popularyzacji za oceanem filmu rysunkowego. Tworzył również filmy popularnonaukowe. Zmarł z powodu poparzeń odniesionych wskutek zapalenia się jego brody od oświetlającej mieszkanie świecy.

</doc>
<doc id="1819513" url="https://pl.wikipedia.org/wiki?curid=1819513" title="P.T. Barnum">
P.T. Barnum

P.T. Barnum, właśc. Phineas Taylor Barnum (ur. 5 lipca 1810 w Bethel, zm. 7 kwietnia 1891 w Bridgeport) – amerykański przedsiębiorca, impresario, przedsiębiorca cyrkowy (założyciel Barnum &amp; Bailey Circus), polityk. Uważany za jednego z prekursorów nowoczesnego przemysłu rozrywkowego i reklamy.
W Bridgeport znajduje się muzeum Barnuma.
W 2017 roku premierę kinową miał film "Król rozrywki" (ang. "The Greatest Showman"), którego scenariusz został oparty na biografii Barnuma. W rolę przedsiębiorcy wcielił się Hugh Jackman.

</doc>
<doc id="1819519" url="https://pl.wikipedia.org/wiki?curid=1819519" title="Uniwersytet Rutgersa">
Uniwersytet Rutgersa

Uniwersytet Rutgersa; Rutgers, Uniwersytet Stanu New Jersey ("Rutgers University"; formalnie: "Rutgers, The State University of New Jersey") – największa instytucja edukacyjna w amerykańskim stanie New Jersey.
Historia.
W 1766 roku William Franklin (1730–1813) – syn Benjamina Franklina (1706–1790) i ostatni kolonialny gubernator prowincji New Jersey (Royal Governor of New Jersey) – podpisał statut ustanawiający Queen’s College, nazwany tak na cześć Zofii Charlotty Mecklenburg-Strelitz, żony króla Jerzego III. Królowa Charlotta, patronka Johanna Christiana Bacha (1735–1782) i Wolfganga Amadeusza Mozarta (1756–1791), a także Królewskich Ogrodów Botanicznych w Kew, była znana z zamiłowania do sztuki i propagowania edukacji. Chociaż motywy religijne dominują w założeniach powstania uczelni, to jej statut jest wysoce świecki, określający jej cele jako „edukację młodzieży w językach uczonych oraz w sztukach i naukach wyzwolonych i użytecznych”. Była to ósma uczelnia założona w koloniach.
Pierwotny statut, którego kopii nigdy nie odnaleziono, prawdopodobnie zawierał cechy wprowadzające rozróżnienie pomiędzy mieszkańcami New Jersey, a osobami spoza tej prowincji. Utrudniało to gromadzenie funduszy dla uczelni. Aby to zmienić, gubernator William Franklin wydał w 1770 roku nowy statut, na mocy którego Rutgers University działa do dziś.
W maju 1771 roku Rada Powiernicza zagłosowała za ustanowieniem Queen’s College w New Brunswick i pierwsze zajęcia odbyły się w listopadzie tego samego roku w tawernie o nazwie „The Sign of the Red Lion”.
W kwietniu 1809 roku położono kamień węgielny pod budynek Queen's College, dziś zwany Old Queens. Jego budowa zajęła 14 lat i ponad dwukrotnie przekroczyła pierwotny budżet. Architektem był John McComb Jr. (1763–1853), który zaprojektował także nowojorski ratusz.
W grudniu 1825 roku nazwa uczelni została zmieniona na cześć pułkownika Henry'ego Rutgersa, bohatera wojny o niepodległość. Pochodził on ze starej holenderskiej rodziny z Nowego Jorku, „bogaty kawaler znany ze swojej filantropii”. Pułkownik zmarł w 1830 roku, pozostawiając jedną trzecią swojego majątku na cele charytatywne, ale dla Rutgers College nie przeznaczył ani jednego grosza..
W 1864 roku Holenderski Kościół Reformowany zerwał ostatnie więzi ze szkołą, co było jedną z przyczyn przyznania jej statusu uniwersytetu stanowego.
W 1918 roku otwarto New Jersey College for Women, dzisiejszy Douglass Residential College. Oferowano dwa programy nauczania: sztuki wyzwolone i ekonomia domu. Biblioteka szkoły składała się z około tuzina książek.
W 1924 roku nazwę Rutgers College oficjalnie zmieniono na Rutgers University, w 1945 został on uniwersytetem stanowym na mocy aktu ustawodawczego stanu New Jersey, a w 1956 uczelnia i stan New Jersey zawarły umowę („Rutgers law of 1956”), na mocy której Rutgers ponownie został uznany za uniwersytet stanowy New Jersey. Została powołana Rada Gubernatorów, składająca się z jedenastu członków: sześciu mianowanych przez gubernatora za radą i zgodą Senatu Stanu oraz pięciu – przez Radę Powierniczą Rutgers.
W 1991 r. przy Uniwersytecie Rutgersa Women's Global Leadership Institute zainicjował kampanię „16 Dni Akcji Przeciwko Przemocy ze względu na płeć”. Kampania odbywa się pomiędzy 25 listopada (Międzynarodowym Dniem Przeciwko Przemocy Wobec Kobiet) a 10 grudnia (Międzynarodowym Dniem Praw Człowieka).
Struktura uczelni.
Kampusy uczelni są zlokalizowane w: 
Uczelnia posiada także największy akademicki ośrodek zdrowia w stanie, składający się ze szkół specjalistycznych pod ogólną nazwą Rutgers Biomedical and Health Sciences (RBHS), rozmieszczonych w całym stanie.
W światowym rankingu uczelni w 2020 roku (Academic Ranking of World Universities 2020) Rutgers został sklasyfikowany na liście światowej w grupie miejsc 101-150, a na amerykańskiej – 42-56.
Na uczelni studiuje ponad 71 tys. studentów ze wszystkich 50 stanów USA i ponad 120 krajów. Jest więc wśród najbardziej zróżnicowanych etnicznie.
W latach 1973–2006 profesorem wydziału prawa uczelni (Rutgers School of Law) był Stanisław Pomorski.

</doc>
<doc id="1819525" url="https://pl.wikipedia.org/wiki?curid=1819525" title="Maria Antczak">
Maria Antczak

Maria Antczak (ur. 28 lipca 1927 w Kaliszu) – polska szwaczka i polityk, posłanka na Sejm PRL VI kadencji.
Życiorys.
Podczas II wojny światowej została wywieziona na roboty do Niemiec. Po powrocie do kraju pracowała w Zakładach Przemysłu Odzieżowego w Kaliszu. W styczniu 1946 wstąpiła do Polskiej Partii Robotniczej. Była członkinią egzekutywy podstawowej organizacji partyjnej Polskiej Zjednoczonej Partii Robotniczej i II sekretarzem POP. W 1950 ukończyła wojewódzką szkołę partyjną i została oddelegowana do pracy w aparacie partyjnym Komitetu Miejskiego PZPR w Kaliszu. Od stycznia 1953 pracowała jako brygadzistka w Zakładach Przemysłu Odzieżowego w Kaliszu. Była radną Miejskiej Rady Narodowej od 1965 i posłanka na Sejm PRL VI kadencji z okręgu 58 (Kalisz). W Sejmie należała do Komisji Spraw Wewnętrznych i Komisji Wymiaru Sprawiedliwości.
Otrzymała Srebrny Krzyż Zasługi.

</doc>
<doc id="1819527" url="https://pl.wikipedia.org/wiki?curid=1819527" title="ORP Warta (1916)">
ORP Warta (1916)

ORP Warta – transportowiec Marynarki Wojennej II RP (ex SS „P.L.M. 5”), następnie w służbie cywilnej jako SS „Warta”.
Historia.
Na początku 1924 roku Kierownictwo Marynarki Wojennej nabyło we Francji statek "Paris-Lyon Mediterranée" („P-L.M. 5”), jeziorowca zbudowanego w 1916 roku w Ecrose w stanie Michigan (Stany Zjednoczone) do żeglugi po Wielkich Jeziorach.
3 marca 1924 roku w stoczni w Cherbourgu rozpoczęto niezbędne prace remontowe adaptujące jednostkę do roli okrętu transportowego. Tego samego dnia Minister Spraw Wojskowych zaliczył jednostkę do składu Polskiej Marynarki Wojennej (PMW) i nadał jej nazwę „Warta”. 3 czerwca 1924, po zakończeniu prac, na Okręcie Rzeczypospolitej Polskiej „Warta” została podniesiona polska bandera wojenna. Dowódcą okrętu został kmdr por. Mieczysław Burhardt. 28 czerwca 1924 okręt wypłynął do Gdańska, wioząc materiały wojenne zakupione we Francji dla Wojska Polskiego .
Z dniem 22 kwietnia 1927 ORP „Warta” został skreślony z listy okrętów Marynarki Wojennej i tego samego dnia przekazany Ministerstwu Przemysłu i Handlu, które z kolei oddało jednostkę towarzystwu Żegluga Polska, zachowując poprzednią nazwę (s/s „Warta”).
W roku 1933 statek został sprzedany włoskiemu armatorowi z Genui, który niedługo potem sprzedał go armatorowi Sociétè Anonyme Meritime Commerciale, z siedzibą w Genewie. Ten nadał mu nazwę „Turul” i podniósł na nim banderą węgierską, z portem macierzystym w Budapeszcie. Podczas II wojny światowej pływał pod banderą panamską, wraz ze wszystkimi czterema statkami tego armatora.
W 1952 został postawiony na kotwicy w rejonie Kanału Bristolskiego i tu do września 1954 był pod opieką kpt. Zbigniewa Koreywo, jego ostatniego dowódcy. W kilka miesięcy później pocięto go na złom.

</doc>
<doc id="1819530" url="https://pl.wikipedia.org/wiki?curid=1819530" title="Laetitia Berthier">
Laetitia Berthier

Laetitia Berthier (ur. 15 grudnia 1977) – burundyjska lekkoatletka, tyczkarka.

</doc>
<doc id="1819533" url="https://pl.wikipedia.org/wiki?curid=1819533" title="Maria Binek">
Maria Binek

Maria Binek (ur. 24 listopada 1934 w Bodzewie) – polska robotnica i polityk, posłanka na Sejm PRL VI kadencji.
Życiorys.
Pracowała jako robotnica w Zakładach Naprawczych Taboru Kolejowego w Ostrowie Wielkopolskim. W 1967 wstąpiła do Polskiej Zjednoczonej Partii Robotniczej. Zasiadała w egzekutywie Komitetu Zakładowego partii w ZNTK. W latach 1972–1976 pełniła mandat posłanki na Sejm PRL VI kadencji z okręgu 60 (Ostrów Wielkopolski). Należała do Komisji Pracy i Spraw Socjalnych.
Wyróżniona odznaką „Zasłużony Przodownik Pracy Socjalistycznej”.

</doc>
<doc id="1819535" url="https://pl.wikipedia.org/wiki?curid=1819535" title="Kongur Tiube">
Kongur Tiube



</doc>
<doc id="1819537" url="https://pl.wikipedia.org/wiki?curid=1819537" title="Dahlem (Berlin)">
Dahlem (Berlin)

Dahlem, Berlin-Dahlem – dzielnica "(Ortsteil)" Berlina w okręgu administracyjnym Steglitz-Zehlendorf. Od 1 października 1920 w granicach miasta.
Transport.
W dzielnicy znajdują się następujące stacje metra linii U3:

</doc>
<doc id="1819539" url="https://pl.wikipedia.org/wiki?curid=1819539" title="Pomnik Jana Kilińskiego">
Pomnik Jana Kilińskiego



</doc>
<doc id="1819540" url="https://pl.wikipedia.org/wiki?curid=1819540" title="Most Kleciński">
Most Kleciński

Most Kleciński – most przez Ślęzę wybudowany we Wrocławiu na miejscu poprzedniego, rozebranego w latach 60. XX wieku.
Pierwszy most w tym miejscu istniał już w okresie średniowiecza i stanowił główną przeprawę, przez którą wiodła droga do Świdnicy. W 1906 drewniany obiekt inżynieryjny zastąpiono jednoprzęsłowym mostem stalowym o dźwigarach kratowych z górnym pasem parabolicznym. W 1936 zmodernizowano układ drogowy we Wrocławiu wytyczając główną szosę świdnicką ulicą Karkonoską i mostem Partynickim, na skutek czego przeprawa straciła na znaczeniu, tracąc swoją funkcję tranzytową. Jako jedyny most na Ślęzy przetrwał walki podczas oblężenia "Festung Breslau" w 1945.
W 1951 włączono Klecinę do Wrocławia. Pojawiły się wtedy plany przedłużenia do osiedla linii tramwajowej. W 1962 opracowano projekt budowy nowego mostu, uznając za zbyt kosztowne dostosowanie już istniejącej przeprawy dla ruchu drogowo-tramwajowego, więc rozebrano most. Stosując nowatorską technikę, zbudowano do 1967 nowy most z przęsłem z prefabrykatów kablobetonowych z współpracującą płyta pomostu wylewaną na mokro. Ostatecznie zrezygnowano z poprowadzenia mostem linii tramwajowej, która ma swoją pętle przed nim.

</doc>
<doc id="1819541" url="https://pl.wikipedia.org/wiki?curid=1819541" title="Sabina Boroń">
Sabina Boroń

Sabina Boroń (ur. 17 lipca 1921 w Wierzchowiskach, zm. 22 maja 1997) – polska rdzeniarka, posłanka na Sejm PRL V i VI kadencji.
Życiorys.
W latach 1942–1945 pracowała jako służąca. W 1945 podjęła pracę jako rdzeniarka w Zakładach Bońkowski w Lublinie, a następnie w Fabryce Samochodów Ciężarowych im. Feliksa Dzierżyńskiego w Starachowicach, gdzie pełniła funkcję brygadzistki. Należała do Polskiej Zjednoczonej Partii Robotniczej, z jej ramienia pełniła mandat posła na Sejm PRL V i VI kadencji (1969–1976). Została wybrana w okręgu 32 (Ostrowiec Świętokrzyski), należała do komisji sejmowych: pracy i spraw socjalnych oraz handlu wewnętrznego.
Odznaczona Brązowym i Złotym Krzyżem Zasługi.

</doc>
<doc id="1819542" url="https://pl.wikipedia.org/wiki?curid=1819542" title="Lankwitz">
Lankwitz

Lankwitz, Berlin-Lankwitz – dzielnica "(Ortsteil)" Berlina w okręgu administracyjnym Steglitz-Zehlendorf. Od 1 października 1920 w granicach miasta.
W dzielnicy znajduje się przystanek kolejowy Berlin-Lankwitz.

</doc>
<doc id="1819543" url="https://pl.wikipedia.org/wiki?curid=1819543" title="Lichterfelde (Berlin)">
Lichterfelde (Berlin)

Lichterfelde, Berlin-Lichterfelde – dzielnica "(Ortsteil)" Berlina w okręgu administracyjnym Steglitz-Zehlendorf. Od 1 października 1920 w granicach miasta.
W dzielnicy znajdują się stacje kolejowe Berlin-Lichterfelde Ost oraz Berlin-Lichterfelde West.
Lichterfelde było pierwszym miastem świata, w którym otwarto linię tramwaju elektrycznego (1881).

</doc>
<doc id="1819544" url="https://pl.wikipedia.org/wiki?curid=1819544" title="SS Warta">
SS Warta



</doc>
<doc id="1819545" url="https://pl.wikipedia.org/wiki?curid=1819545" title="Enchelyopus cimbrius">
Enchelyopus cimbrius



</doc>
<doc id="1819546" url="https://pl.wikipedia.org/wiki?curid=1819546" title="Nikolassee (dzielnica)">
Nikolassee (dzielnica)

Nikolassee, Berlin-Nikolassee – dzielnica "(Ortsteil)" Berlina w okręgu administracyjnym Steglitz-Zehlendorf. Od 1 października 1920 w granicach miasta.
W dzielnicy znajduje się przystanek kolejowy Berlin-Nikolassee.

</doc>
<doc id="1819547" url="https://pl.wikipedia.org/wiki?curid=1819547" title="Maria Grzelka (polityk)">
Maria Grzelka (polityk)

Maria Grzelka (ur. 18 sierpnia 1923 w Łodzi) – polska szwaczka i polityk, posłanka na Sejm PRL V i VI kadencji.
Życiorys.
Uzyskała wykształcenie zasadnicze zawodowe. W 1944 została wywieziona na roboty przymusowe. Później pracowała jako kontrolerka tkanin w Zakładach Przemysłu Jedwabniczego im. Walerego Wróblewskiego w Łodzi. Od 1948 była członkinią Polskiej Zjednoczonej Partii Robotniczej. Od 1961 do 1965 zasiadała w Dzielnicowej Radzie Narodowej Łódź-Bałuty, a w latach 1965–1969 w Radzie Narodowej miasta Łodzi. W okresie 1969–1976 była posłanką na Sejm PRL V i VI kadencji, wybraną z okręgu 5 (Łódź-Bałuty). Była członkinią dwóch komisji sejmowych: Pracy i Spraw Socjalnych oraz Przemysłu Lekkiego.
Odznaczona Złotym Krzyżem Zasługi.

</doc>
<doc id="1819548" url="https://pl.wikipedia.org/wiki?curid=1819548" title="Drobnica użytkowa">
Drobnica użytkowa

Drobnica użytkowa – sortymenty niekorowanego drewna okrągłego, w grubszym końcu grubości poniżej 7 cm (w praktyce poniżej 5 cm), przeznaczone do przerobu przemysłowego. Największe znaczenie przemysłowe ma tzw. drobnica leśna do wyrobu płyt pilśniowych. Przeznacza się na nie zarówno zdrowe tyczki (grub. w cieńszym końcu od 0,5 cm, a grubszym - do 7 cm) drzew iglastych i liściastych. Szczególnym rodzajem drobnicy użytkowej jest trzebionka; są to całe nieokrzesane drzewka (grubości do 6 cm) wycinane na koszt nabywcy, podczas cięć pielęgnacyjnych.

</doc>
<doc id="1819549" url="https://pl.wikipedia.org/wiki?curid=1819549" title="FIS Cup w skokach narciarskich 2005/2006">
FIS Cup w skokach narciarskich 2005/2006

FIS Cup w skokach narciarskich 2005/2006 – 1. edycja FIS Cupu, która rozpoczęła się 17 września 2005 roku w Predazzo, a zakończyła 5 marca 2006 w Zakopanem. W ramach cyklu rozegrano 21 z 23 zaplanowanych konkursów. 
Pierwotnie w kalendarzu znajdował się Eisenerz, jednak jak się okazało skocznia nie posiadała ważnej wówczas homologacji zatem zawody zostały przeniesione do Bischofshofen.
Tytuł wywalczył Mario Innauer, który w całym sezonie wygrał pięć konkursów wchodzących w skład turnieju. Kolejne miejsca zajęli kolejno Wojciech Skupień oraz Gregor Schlierenzauer.

</doc>
<doc id="1819553" url="https://pl.wikipedia.org/wiki?curid=1819553" title="Wannsee">
Wannsee

Wannsee, Berlin-Wannsee – jednostka administracyjna ("Ortsteil") Berlina w dzielnicy Steglitz-Zehlendorf. Od 1 października 1920 roku w granicach miasta.
W dzielnicy znajduje się muzeum Dom Konferencji w Wannsee, jezioro Großer Wannsee, stacja kolejowa Berlin-Wannsee.
20 stycznia 1942 roku odbyła się tutaj konferencja prominentów nazistowskiej służby państwowej, której tematem było praktyczne "rozwiązanie kwestii żydowskiej".

</doc>
<doc id="1819554" url="https://pl.wikipedia.org/wiki?curid=1819554" title="Zehlendorf">
Zehlendorf

Zehlendorf, Berlin-Zehlendorf – dzielnica "(Ortsteil)" Berlina w okręgu administracyjnym Steglitz-Zehlendorf. Od 1 października 1920 w granicach miasta.
Transport.
W dzielnicy znajdują się dwie stacje metra linii U3:

</doc>
<doc id="1819555" url="https://pl.wikipedia.org/wiki?curid=1819555" title="SS PLM-5">
SS PLM-5



</doc>
<doc id="1819559" url="https://pl.wikipedia.org/wiki?curid=1819559" title="Zamrożenie płac">
Zamrożenie płac

Zamrożenie płac (ang. "freeze on wages") – narzędzie stosowane w celu zahamowania inflacji polegające na tymczasowym zamrożeniu płac, jak również i cen.
Może być stosowane w celu rozerwania spirali inflacyjnej (ang. "price/wage spiral"), czyli w sytuacji, gdy producenci dóbr podnoszą ceny (w związku ze wzrostem kosztów produkcji, spowodowanym np. wzrostem cen paliw). Podniesienie cen prowadzi do podniesienie płac (wymuszonego przez pracowników, w celu zachowania płac realnych). Płace są kosztem, więc ich podniesienie prowadzi do wzrostu cen. W ten sposób nakręca się spirala spadku wartości pieniądza. Zamrożenie płac powoduje niewzrastanie wynagrodzeń, co przy stałości innych kosztów produkcji prowadzi do czasowej stabilizacji cen.
Zamrożenie płac nie jest skutecznym zwalczaniem inflacji, gdyż nie usuwa jej przyczyn, a jedynie próbuje usuwać objawy. Zamrożenie samych płac bez zamrożenia cen ma na celu zmniejszenie kosztów funkcjonowania przedsiębiorstwa i często jest warunkiem jego dalszego działania. Zamrożenie płac (przy użyciu specjalnego narzędzia podatkowego, tzw. popiwku) było stosowanym od połowy lat 80. XX wieku narzędziem hamującym wzrost inflacji w PRL. Po reformie państwa w 1989 roku wprowadzony został tzw. plan Balcerowicza, którego elementem była nowa wersja podatku zamrażającego płace, wprowadzonego przez nową Ustawę o podatku od wzrostu wynagrodzeń.

</doc>
<doc id="1819560" url="https://pl.wikipedia.org/wiki?curid=1819560" title="Emile Cohl">
Emile Cohl



</doc>
<doc id="1819561" url="https://pl.wikipedia.org/wiki?curid=1819561" title="Émile Courtet">
Émile Courtet



</doc>
<doc id="1819562" url="https://pl.wikipedia.org/wiki?curid=1819562" title="Laideregg-Schanze">
Laideregg-Schanze



</doc>
<doc id="1819563" url="https://pl.wikipedia.org/wiki?curid=1819563" title="Park Dąbski">
Park Dąbski

Park Dąbski – to park położony we wschodniej części Wrocławia, na osiedlu Dąbie, na tzw. Wielkiej Wyspie. Obecna nazwa parku obowiązuje na podstawie § 1 pkt 22 uchwały nr LXXI/454/93 Rady Miejskiej Wrocławia z dnia 9 października 1993 roku "w sprawie nazw parków i terenów leśnych istniejących we Wrocławiu". W pobliżu parku znajdują się liczne domy akademickie Politechniki Wrocławskiej i Uniwersytetu Wrocławskiego, tereny stadionu Ślęzy Wrocław a za nimi Ogrodu Zoologicznego, Parku Szczytnickiego i Hali Stulecia, oraz zajezdnia tramwajowa.
Park położony jest pomiędzy Ulicą Wittiga i Ulicą Zygmunta Wróblewskiego, a Groblą Szczytnicko-Bartoszowicką nad rzeką Odrą.

</doc>
<doc id="1819565" url="https://pl.wikipedia.org/wiki?curid=1819565" title="Aleksandra Zawadzka">
Aleksandra Zawadzka

Aleksandra Sabina Zawadzka, primo voto Jarnecka (ur. 11 grudnia 1931 w Wołominie, zm. 2 grudnia 2016) – polska polityk, posłanka na Sejm PRL, inżynier mechanik.
Życiorys.
Córka Bronisława i Aleksandry. W latach 1950–1951 pracowała w Stoczni Gdańskiej. W 1951 przeniosła się do Warszawy, gdzie była kontystką w Biurze Dokumentacji Technicznej, a także od 1952 studentką Wydziału Technologiczno-Konstrukcyjnego Politechniki Warszawskiej. Po ukończeniu studiów w 1956 została konstruktorem w Zakładach Metalowych im. gen. Waltera w Radomsku. Od 1961 pracowała jako starszy technolog w Fabryce Maszyn Górniczych w Piotrkowie Trybunalskim. W 1964 wstąpiła do PZPR, gdzie zasiadała m.in. w Komitecie Wojewódzkim w Łodzi. Posłanka na Sejm PRL VI kadencji (1972–1976), wybrana z okręgu 48 (Piotrków Trybunalski). Członek dwóch komisji sejmowych: nauki i postępu technicznego oraz budżetu i finansów.

</doc>
<doc id="1819566" url="https://pl.wikipedia.org/wiki?curid=1819566" title="SS Turul">
SS Turul



</doc>
<doc id="1819567" url="https://pl.wikipedia.org/wiki?curid=1819567" title="Dusza (część żelazka)">
Dusza (część żelazka)

Dusza – część dawnych żelazek podtrzymująca wysoką temperaturę. Była to żelazna sztabka wkładana do środka, podgrzewana wcześniej na palenisku.
Żelazka, które napełniano żarzącymi się kawałeczkami węgla, mogły zostawiać na tkaninie popiół. Wynalazek wymiennej duszy rozwiązał te problemy.

</doc>
<doc id="1819569" url="https://pl.wikipedia.org/wiki?curid=1819569" title="Emil Cohl">
Emil Cohl



</doc>
<doc id="1819574" url="https://pl.wikipedia.org/wiki?curid=1819574" title="Parafia św. Urszuli w Wilczynie">
Parafia św. Urszuli w Wilczynie

Parafia Świętej Urszuli w Wilczynie jest jedną z 6 parafii leżącą w granicach dekanatu kleczewskiego. Erygowana w XIII wieku.
Dokumenty.
Księgi metrykalne: 

</doc>
<doc id="1819575" url="https://pl.wikipedia.org/wiki?curid=1819575" title="Mirosława Jenek">
Mirosława Jenek

Mirosława Jenek (ur. 16 lipca 1944 w Poznaniu) – polska robotnica, posłanka na Sejm PRL VI kadencji.
Życiorys.
Pracowała jako pakowaczka w Poznańskich Zakładach Koncentratów Spożywczych Amino. Od 1962 należała do Związku Młodzieży Socjalistycznej, a od 1966 do Polskiej Zjednoczonej Partii Robotniczej (w 1971 była delegatką na jej VI Zjazd). W 1972 została wybrała na posła na Sejm PRL VI kadencji z okręgu Poznań. Należała do Komisji Rolnictwa i Przemysłu Spożywczego.

</doc>
<doc id="1819577" url="https://pl.wikipedia.org/wiki?curid=1819577" title="Oscar Julián Ruiz">
Oscar Julián Ruiz



</doc>
<doc id="1819581" url="https://pl.wikipedia.org/wiki?curid=1819581" title="Nay Nay Win">
Nay Nay Win

Nay Nay Win (ur. ?) – mjanmańska lekkoatletka, tyczkarka.

</doc>
<doc id="1819582" url="https://pl.wikipedia.org/wiki?curid=1819582" title="Parafia św. Andrzeja Apostoła w Kleczewie">
Parafia św. Andrzeja Apostoła w Kleczewie

Parafia Świętego Andrzeja Apostoła w Kleczewie jest jedną z 6 parafii leżącą w granicach dekanatu kleczewskiego. Erygowana w 1120 roku.
Dokumenty.
Księgi metrykalne: 

</doc>
<doc id="1819583" url="https://pl.wikipedia.org/wiki?curid=1819583" title="Ne Ne Win">
Ne Ne Win



</doc>
<doc id="1819586" url="https://pl.wikipedia.org/wiki?curid=1819586" title="Most Maślicki">
Most Maślicki

Most Maślicki – most przez Ślęzę wybudowany we Wrocławiu po II wojnie światowej na miejscu poprzedniego zniszczonego podczas działań wojennych.
Pierwsze wzmianki źródłowe o przeprawie w tym miejscu pochodzą z XII w. W 1896 r. zbudowano w tym miejscu most stalowy systemem Schwedlera o przęsłach kratowych z górnym pasem parabolicznym, wspartych na masywnych przyczółkach. Został zniszczony podczas oblężenia miasta w 1945 r. ("Festung Breslau").
Po zakończeniu II wojny światowej funkcjonował prowizoryczny most drewniany, dwuprzęsłowy z dźwigarami stalowymi. W 1970 r. został zastąpiony przez belkowy trzyprzęsłowy, którego ustrój nośny wykonano z typowych belek kablobetonowych, prefabrykowanych.
Przez most przebiegają cztery linie autobusowe komunikacji miejskiej: 101, 102, 103, 104.

</doc>
<doc id="1819588" url="https://pl.wikipedia.org/wiki?curid=1819588" title="Trekking">
Trekking

Trekking – forma turystyki przygodowej lub kwalifikowanej, uprawiana w trudnych warunkach terenowych i klimatycznych. 
Wyróżnia się kilka form trekkingu. Najpopularniejszą jest trekking klasyczny (górski), będący formą pośrednią między wspinaczką a hikingiem. Termin "trekking" pochodzi od słowa "trek" używanego na południu Afryki i oznaczającego wędrówkę Burów w czasie zdobywania kolejnych ziem. W turystyce trekking zaczął najpierw odnosić się do wędrówek pieszych w Himalajach nepalskich i indyjskich. 
Inne formy trekkingu to m.in. pustynny, tropikalny, lodowcowy, polarny, rzeczny, na bagnach, na wulkanach.

</doc>
<doc id="1819590" url="https://pl.wikipedia.org/wiki?curid=1819590" title="Roberts Zile">
Roberts Zile



</doc>
<doc id="1819591" url="https://pl.wikipedia.org/wiki?curid=1819591" title="Parafia św. Stanisława Biskupa i Męczennika w Damasławku">
Parafia św. Stanisława Biskupa i Męczennika w Damasławku

Parafia Świętego Stanisława Biskupa i Męczennika w Damasławku jest jedną z 9 parafii leżącą w granicach dekanatu damasławskiego. Erygowana w 1923 roku.
Dokumenty.
Księgi metrykalne: 

</doc>
<doc id="1819592" url="https://pl.wikipedia.org/wiki?curid=1819592" title="Stanisława Karna">
Stanisława Karna

Stanisława Karna z domu Kryjan (ur. 3 stycznia 1946 w Cieśnisku Wielkim) – polska zootechnik i polityk, posłanka na Sejm PRL VI kadencji.
Życiorys.
Córka Jana i Pauliny. Absolwentka Wyższej Szkoły Rolniczej w Olsztynie. Pracowała jako specjalista hodowlany w Wielozakładowym Państwowym Gospodarstwie Rolnym w Norach. Należała do Związku Młodzieży Wiejskiej, a w połowie lat 60. wstąpiła do Polskiej Zjednoczonej Partii Robotniczej. Pełniła mandat posła na Sejm PRL VI kadencji (1972–1976), wybrana z okręgu 10 (Augustów). 29 marca 1972 została wybrana na sekretarza Sejmu, była członkinią sejmowych komisji: nauki i postępu technicznego oraz rolnictwa i przemysłu spożywczego. Zasiadała w Gromadzkim Komitecie PZPR w Kleszczewie, a także (od października 1975 do listopada 1977) w Gminnej Komisji Rewizyjnej PZPR w Janowie. W listopadzie 1979 została sekretarzem rolnym, w grudniu 1983 sekretarzem organizacyjnym, a w sierpniu 1985 I sekretarzem tamtejszego Komitetu Gminnego partii (była nim do stycznia 1990).

</doc>
<doc id="1819595" url="https://pl.wikipedia.org/wiki?curid=1819595" title="Parafia św. Mikołaja Biskupa w Skokach">
Parafia św. Mikołaja Biskupa w Skokach

Parafia Świętego Mikołaja Biskupa w Skokach jest jedną z 6 parafii leżącą w granicach dekanatu goślińskiego. Erygowana w 1373 roku.
Dokumenty.
Księgi metrykalne: 

</doc>
<doc id="1819596" url="https://pl.wikipedia.org/wiki?curid=1819596" title="Ishara Udayangani">
Ishara Udayangani

Ishara Udayangani (ur. ?) – cejlońska lekkoatletka, tyczkarka.

</doc>
<doc id="1819597" url="https://pl.wikipedia.org/wiki?curid=1819597" title="Małgosia">
Małgosia



</doc>
<doc id="1819599" url="https://pl.wikipedia.org/wiki?curid=1819599" title="Kuchnia chaoshan">
Kuchnia chaoshan

Kuchnia chaoshan, kuchnia Teochew, Kuchnia chaozhou (język chiński 潮州菜 pinyin: Cháozhou cài) – tradycja kulinarna wywodząca się z regionu Chaoshan, obejmującego miasta Chaozhou, Shantou i Jieyang. Mimo że administracyjnie region ten należy do prowincji Guangdong, kuchnia chaoshan wykazuje większe podobieństwa do kuchni sąsiedniej prowincji Fujian niż do kuchni kantońskiej. 
Charakterystyka.
Kuchnia chaoshan słynie zwłaszcza z owoców morza oraz dań wegetariańskich. Przyprawy stosuje się oszczędniej niż w innych regionach Chin, nacisk kładąc na jakość i świeżość składników. Przed i po posiłku podaje się bardzo mocną herbatę ulung w malutkich filiżaneczkach. Typową przyprawą jest sos shacha. W przeciwieństwie do wielu innych chińskich tradycji kulinarnych, często podaje się słodycze. 

</doc>
<doc id="1819600" url="https://pl.wikipedia.org/wiki?curid=1819600" title="Most Muchoborski">
Most Muchoborski

Most Muchoborski – most przez Ślęzę wybudowany we Wrocławiu po II wojnie światowej na miejscu poprzedniego zniszczonego podczas działań wojennych.
Od średniowiecza na drodze łączącej Muchobór Wielki z Wrocławiem (zwanej również "Polackenweg"), wzdłuż obecnej ul. Ostrowskiego znajdował się bród, który został zastąpiony niedługo potem drewnianym mostem. Był on wielokrotnie niszczony i odbudowywany. W 1933 r. zastąpiono go mostem żelbetonowym o konstrukcji belkowej, jednoprzęsłowej, wolno podpartej z płytą pomostu wylewaną na mokro. Uległ on zniszczeniu podczas oblężenia miasta.
Po zakończeniu II wojny światowej funkcjonował prowizoryczny most drewniany. W 1967 roku został on zastąpiony przez most belkowy, wolno podparty, składający się z 8 dźwigarów stalowych, usztywnionych poprzecznicami, współpracującymi z żelbetową płytą pomostu.
Od końca czerwca 2016 do końca września 2016 roku most przechodził generalny remont. Kilka miesięcy przed remontem, po południowej stronie mostu została wybudowana kładka dla pieszych i rowerzystów.
Przez most przebiegają trzy linie autobusowe komunikacji miejskiej: 107, 119, 319 i 241.

</doc>
<doc id="1819602" url="https://pl.wikipedia.org/wiki?curid=1819602" title="Parafia św. Mikołaja w Łubowie">
Parafia św. Mikołaja w Łubowie

Parafia Świętego Mikołaja w Łubowie – rzymskokatolicka parafia leżącą w granicach dekanatu pobiedziskiego. Erygowana w XIII wieku.
Dokumenty.
Księgi metrykalne: 

</doc>
<doc id="1819605" url="https://pl.wikipedia.org/wiki?curid=1819605" title="Parafia św. Jana Chrzciciela w Kiszkowie">
Parafia św. Jana Chrzciciela w Kiszkowie

Parafia Świętego Jana Chrzciciela w Kiszkowie jest jedną z 10 parafii leżącą w granicach dekanatu kiszkowskiego. Erygowana w XIV wieku.
Dokumenty.
Księgi metrykalne: 

</doc>
<doc id="1819606" url="https://pl.wikipedia.org/wiki?curid=1819606" title="Przełęcz nad Czerwoną Glinką">
Przełęcz nad Czerwoną Glinką

Przełęcz nad Czerwoną Glinką (, , ) – położona na wysokości 1392 m (według wcześniejszych pomiarów 1370 lub 1389 m) przełęcz w słowackich Tatrach Bielskich w długiej, bocznej grani odchodzącej od wschodniego wierzchołka Bujaczego Wierchu (1948 m) na północ i opadającej do Doliny Kieżmarskiej. Przełęcz znajduje się w niej pomiędzy Rakuskim Grzbietem a Ryniasem (1472 m). Opadające z niej na północny zachód do Doliny Kieżmarskiej zbocze jest porośnięte lasem i mało strome. Na północny wschód opada z przełęczy do Doliny pod Czerwoną Glinką wąska i porośnięta lasem depresja. Dawniej przez rejon przełęczy prowadziła ważna trasa przepędu stad z Doliny Czarnej Rakuskiej na pastwisko Wspólna Pastwa po zachodniej stronie Rakuskiego Grzbietu. Dawniej przełęcz była częściowo trawiasta, obecnie jest całkowicie zarośnięta lasem, tak, że trudno ustalić najniższe miejsce na przełęczy.
Kilkadziesiąt metrów na północ od przełęczy istnieje wygodna ścieżka, którą przepędzano stada. Obecnie jednak jest to obszar niedostępny turystycznie (obszar ochrony ścisłej TANAP-u). Znakowany, zielony szlak turystyczny od Schroniska pod Szarotką do Doliny Białych Stawów poprowadzono nieco ponad siodłem przełęczy, zboczami Rakuskiego Grzbietu. Nazwa przełęczy pochodzi od zbocza Czerwona Glinka na stokach Doliny pod Czerwoną Glinką.

</doc>
<doc id="1819607" url="https://pl.wikipedia.org/wiki?curid=1819607" title="Wyposażony">
Wyposażony

Wyposażony (oryg. "Hung") – serial komediowy emitowany w amerykańskiej telewizji HBO w 2009–2011 r. Od października 2009 także na antenie HBO Polska. Ostatni odcinek serialu został wyemitowany 4 grudnia 2011.
Fabuła.
Akcja serialu toczy się w dotkniętym kryzysem Detroit. Główny bohater – Ray Drecker jest nauczycielem WF-u i trenerem drużyny baseballu w jednej ze szkół średnich. Jego życie pełne jest niespodziewanych perypetii, które zmuszają go do drastycznej zmiany sposobu życia. Powiedzenie, że nieszczęścia chodzą parami, doskonale sprawdza się w przypadku Raya. Najpierw, po blisko dwudziestu latach małżeństwa, zostawia go żona, wkrótce potem główny bohater traci w pożarze dom odziedziczony po rodzicach. Historia na pozór dramatyczna przeplatana jest licznymi absurdalnymi sytuacjami dnia codziennego. Ray pozbawiony dachu nad głową postanawia zamieszkać w namiocie na działce nad jeziorem i samodzielnie odbudować zniszczony dom. Podejście bardzo ambitne, ale jak to zwykle bywa, same chęci nie wystarczą, potrzebny jest spory zastrzyk dodatkowej gotówki. Ray za namową przyjaciółki i dawnej kochanki Tanyi postanawia wykorzystać swój największy atut – ogromne przyrodzenie i zostaje facetem do towarzystwa.
Odcinki.
Premierowa emisja pilotażowego odcinka serialu w Stanach Zjednoczonych na antenie HBO odbyła się 28 czerwca 2009 r. i zgromadziła przed telewizorami prawie 3 mln widzów. Na antenie HBO Polska premiera serialu odbyła się 22 października 2009.

</doc>
<doc id="1819610" url="https://pl.wikipedia.org/wiki?curid=1819610" title="Hohendorf (Wolgast)">
Hohendorf (Wolgast)

Hohendorf – dzielnica miasta Wolgast w Niemczech w kraju związkowym Meklemburgia-Pomorze Przednie, w powiecie Vorpommern-Greifswald, w Związku Gmin Am Peenestrom.. Do 31 grudnia 2011 samodzielna gmina. 

</doc>
<doc id="1819613" url="https://pl.wikipedia.org/wiki?curid=1819613" title="Transportowiec">
Transportowiec

Transportowiec – pomocnicza jednostka pływająca marynarki wojennej, służąca do zaopatrywania okrętów lub transportu wojsk i uzbrojenia. Może to być statek noszący banderę handlową, doraźnie wcielony pod rozkazy marynarki wojennej, statek handlowy pod banderą wojenną albo okręt specjalnie zbudowany lub przystosowany do celów zaopatrzenia. Nazwą tą bywają określane także statki handlowe do przewozu ładunków.
W czasie I wojny światowej transportowce oprócz przewozu wojsk zaopatrywały flotę głównie w amunicję, węgiel i żywność.
W czasie II wojny światowej transportowce dzieliły się na wiele wyspecjalizowanych jednostek pływających, jak zbiornikowce, okręty amunicyjne, zaopatrzeniowe (tendry), transportowce samolotów, transportowce podwodne (adaptowane z okrętów podwodnych), warsztatowce, bazy pływające (okręty bazy) itp. Zaopatrzenie floty na morzu stosowane jest w celu wyeliminowania z operacji morskiej straty czasu zużywanego na powrót okrętów do baz oraz ze względu na zagrożenie portów bronią masowego rażenia.

</doc>
<doc id="1819614" url="https://pl.wikipedia.org/wiki?curid=1819614" title="Feliks Hołowacz">
Feliks Hołowacz

Feliks Hołowacz (ur. 4 lipca 1886 w Zaborzu w powiecie oszmiańskim guberni wileńskiej, zm. 27 lutego 1972 we Wrocławiu) – chłopski działacz polityczny, uczestnik rewolucji bolszewickiej.
Ukończył czteroklasową rosyjską szkołę ludową, kurs gorzelniczy, dwuletnią szkołę techniczną (specjalność technik budowlany), wreszcie Wydział Rolniczy na Uniwersytecie Moskiewskim. Działacz Socjalistów-Rewolucjonistów (eserowców), następnie Socjaldemokratycznej Partii Robotniczej Rosji i Białoruskiej Socjalistycznej Hromady. Uczestnik rewolucji 1905 roku w Tule. W 1907 był więziony przez 2 miesiące w Wilnie za kolportaż nielegalnej literatury. W 1917 brał udział w rewolucji lutowej w Moskwie, następnie był działaczem Rady Delegatów Robotniczych i Żołnierskich w Piotrogrodzie. Znał osobiście wiele czołowych postaci rewolucji bolszewickiej, w tym Feliksa Dzierżyńskiego, którego odwiedził w Moskwie w 1923, już jako poseł na Sejm.
Po powrocie do Polski początkowo działał w PSL „Wyzwolenie”, a następnie związał się z lewicową opozycją (Niezależna Partia Chłopska) i w październiku 1923 uczestniczył w Moskwie w konferencji powołującej do życia Międzynarodówkę Chłopską (Krestintern). Poseł na Sejm I kadencji w latach 1922–1927. Aresztowany 17 stycznia 1927 w Wołożynie, na mocy decyzji Sejmu z 4 lutego 1927 wydany sądom „za udział w spisku na ustrój i całość Rzeczypospolitej”. Więziony przez 18 miesięcy w Wilnie, we Wronkach i na Pawiaku, zwolniony bez wyroku sądowego.
Do wybuchu II wojny światowej wójt gminy Mir (powiat nieświeski). Po agresji ZSRR na Polskę w 1939 aresztowany przez NKWD i wywieziony w głąb ZSRR. W 1942 nie został przyjęty do Armii Polskiej w ZSRR pod dowództwem gen. Władysława Andersa. Pracował jako dozorca w Domu Dziecka w Dżambule (Kazachstan), od 1943 był członkiem Związku Patriotów Polskich. W 1946 wrócił w nowe granice Polski. Odznaczony m.in. Orderem Sztandaru Pracy I klasy i Krzyżem Komandorskim Orderu Odrodzenia Polski.
Po wojnie był m.in. wójtem w Okmianach k. Złotoryi. Uruchomił kilkanaście gorzelni na Dolnym Śląsku i organizował na tym terenie administrację państwową. Od 1950 członek Zjednoczonego Stronnictwa Ludowego.
Ostatnie lata życia spędził we Wrocławiu, gdzie wraz z żoną zajmował skromne mieszkanie w bloku na osiedlu Szczepin.
Jego żoną była Weronika z d. Wawrzyniak (1902-1985). Ich jedyna córka zmarła w dzieciństwie.
Pochowany na Cmentarzu Osobowickim wśród innych działaczy ruchu robotniczego i chłopskiego.

</doc>
<doc id="1819615" url="https://pl.wikipedia.org/wiki?curid=1819615" title="Parafia Matki Bożej Częstochowskiej w Ostrowitem">
Parafia Matki Bożej Częstochowskiej w Ostrowitem

Parafia Matki Bożej Częstochowskiej w Ostrowitem – jest jedną z 6 parafii leżącą w granicach dekanatu kleczewskiego. Erygowana w 1415 roku. Od 1 lipca 2013r. proboszczem został były kapelan Wojska Polskiego w stopniu pułkownika ks. Henryk Kaczmarek, oficjalne wprowadzenie nowego proboszcza odbyło się 14 lipca 2013r.

</doc>
<doc id="1819617" url="https://pl.wikipedia.org/wiki?curid=1819617" title="Księstwo Estonii (1561–1721)">
Księstwo Estonii (1561–1721)

Księstwo Estonii (szw. "Hertigdömet Estland", est. "Eestimaa hertsogkond", także Szwedzka Estonia) – posiadłość szwedzka, pozostająca w rękach szwedzkich od rozbioru Konfederacji Inflanckiej w 1561 roku do roku 1721, gdy została przekazana Carstwu Rosyjskiemu na mocy pokoju w Nystad kończącego III wojnę północną.

</doc>
<doc id="1819618" url="https://pl.wikipedia.org/wiki?curid=1819618" title="Lasek Golęciński">
Lasek Golęciński

Lasek Golęciński – potoczna nazwa na część lasów komunalnych miasta Poznania, zlokalizowanych na Golęcinie, w widłach dwóch linii kolejowych:
Lasek graniczy ze Strzeszynem na północy, Wolą i Ogrodami na południu i zachodzie oraz z Niestachowem i Sołaczem na wschodzie.
Opis ogólny i obiekty.
Istotną część Lasku Golęcińskiego stanowi Jezioro Rusałka i rozległe tereny spacerowe wokół niego. Często w poczet Lasku zalicza się także częściowo teren Uniwersytetu Przyrodniczego i obszary należące dawniej do klubu sportowego Olimpia Poznań, będące przedłużeniem Sołacza i Niestachowa, jak również Ogród Dendrologiczny Uniwersytetu Przyrodniczego w Poznaniu.
Na terenie Lasku Golęcińskiego lub na jego skraju, oprócz wyżej wymienionych, znajdują się także:
Rejon dawnej pętli tramwajowej (patrz niżej) jest popularnym miejscem wypoczynku świątecznego mieszkańców Poznania – znajdują się tutaj dwa bary piwne. Przez cały Lasek wiodą uczęszczane szlaki piesze, zarówno znakowane, jak i nie znakowane, jak również ścieżki dla jeźdźców z pobliskiej Woli (Hipodrom Wola). Niektóre części tego terenu mają charakter parkowy, inne stanowią zwykły las iglasty lub mieszany.
Lasek Golęciński (zwłaszcza tutejsze siedliska łęgowe) są jednym z nielicznych miejsc, gdzie zaobserwowano w Poznaniu chronionego grzyba – smardza jadalnego ("Morchella esculenta").
Komunikacja.
Do Lasku dojechać można autobusami MPK Poznań: 124, 160, 164, 170 i 195. Od lat 20. XX w. do 1974 na terenie Lasku Golęcińskiego usytuowana była pętla tramwaju linii 9. Pętla znajdowała się przy Centrum Szkolenia Wojsk Lądowych. Po likwidacji linii tramwajowej pętla służyła do początku XXI wieku autobusowej linii 164, aż do czasu jej wydłużenia na Osiedle Literackie. Obecnie nie jest wykorzystywana. Przez teren Lasku przebiega (bez przystanku) linia kolejowa z Poznania do Piły.
Turystyka.
Przez lasek przebiega szlak turystyczny Golęcin – Krzyżowniki (fragment Europejskiego długodystansowego szlaku pieszego E11).

</doc>
<doc id="1819619" url="https://pl.wikipedia.org/wiki?curid=1819619" title="April’s Shower">
April’s Shower

April’s Shower – amerykański film fabularny (komedia romantyczna) z 2003 roku. Jego premiera miała miejsce na początku '03 r. podczas Hamburg Gay and Lesbian Film Festival; w ciągu następnych miesięcy zaprezentowano go na innych festiwalach filmowych związanych z LGBT.
Fabuła traktuje o dwóch dawnych przyjaciółkach, Alex i tytułowej April, które niegdyś żyły ze sobą w skrywanym związku. Teraz jedna z nich ma wyjść za mąż.

</doc>
<doc id="1819622" url="https://pl.wikipedia.org/wiki?curid=1819622" title="Parafia św. Mikołaja w Gąsawie">
Parafia św. Mikołaja w Gąsawie

Parafia Świętego Mikołaja w Gąsawie jest jedną z 11 parafii leżącą w granicach dekanatu żnińskiego. Erygowana w XII wieku.
Dokumenty.
Księgi metrykalne: 

</doc>
<doc id="1819624" url="https://pl.wikipedia.org/wiki?curid=1819624" title="Hipodrom Wola">
Hipodrom Wola

Hipodrom Wola – ogólna nazwa na obiekty Centrum Wyszkolenia Jeździeckiego w Poznaniu, zlokalizowane w dzielnicy Wola, w pobliżu ulicy Lutyckiej (droga krajowa nr 92), stacji kolejowej Poznań Wola i Lasku Golęcińskiego.
Historia.
Historia Hipodromu na poznańskiej Woli sięga początków XX wieku. Pierwsze obiekty powstały w latach 1908 – 1910, jako zaplecze Zamku Cesarskiego w Poznaniu, składające się ze stajni i powozowni. Wkrótce potem stworzone zostały plany budowy toru wyścigowego na Woli. Zaprojektowany na powierzchni 54 hektarów obiekt składał się z dwóch torów, obok których znalazły się trzy trybuny oraz boiska do tenisa, krykieta i gry w piłkę. Do 1918 obiekt należał do Poznańskiego Towarzystwa Wyścigowego ("Posener Rennverein").
Po I wojnie Poznań był drugim miastem po Warszawie, w którym najszybciej wznowiono przedwojenne wyścigi konne, a to za sprawą Wielkopolskiego Towarzystwa Wyścigów Konnych. W czasie pierwszych zawodów odbywających się już w niepodległej Polsce na trybunach gościł marszałek Józef Piłsudski. Poznańska Wola w odróżnieniu od toru na Służewcu była tzw. „torem biegającym w prawo”. Od 1919 tradycyjnie rozgrywano na Woli dżentelmeński Handicap Wielkopolski z przeszkodami na dystansie 6400 m.
Wybuch II wojny światowej oznaczał koniec dobrze prosperujących wyścigów konnych, choć okupanci korzystali z hipodromu, organizując własne gonitwy.
W latach powojennych Hipodrom wykorzystywano również w czasie zawodów motokrosowych o „Złoty Kask". Przychodziły na nie dziesiątki tysięcy widzów. Popisy motorowe serwowali im między innymi Jerzy Mieloch i Ryszard Mankiewicz. W kolejnych dekadach ośrodek na Woli przyjmował formę centrum przygotowań sportowych dla najlepszych polskich zawodników hippicznych.
W 2004 obiekt od ministra rolnictwa przejął wojewoda wielkopolski, a w 2021 przyjęto uchwałę o przekazaniu hipodromu miastu Poznań w drodze darowizny udziałów w spółce.
Obecnie Hipodrom stanowi nowoczesne Centrum Wyszkolenia Jeździeckiego – odbywają się tutaj liczne imprezy hippiczne o znaczeniu krajowym i międzynarodowym. 
Architektura.
Z zabudowy pierwotnego założenia zachowane zostały: trzy trybuny (główna, sędziowska i dodatkowa) z restauracją i kasą totalizatora, stajnia, wieża ciśnień i jeden dom mieszkalny (1906-1908). Znacząca przebudowa miała miejsce w latach 70. XX wieku. Rozbudowano m.in. plac konkursowy.

</doc>
<doc id="1819625" url="https://pl.wikipedia.org/wiki?curid=1819625" title="Carlos Rusconi">
Carlos Rusconi

Carlos Rusconi (1898-1969) – argentyński paleontolog.
→ "Eumysopinae"
Publikacje:

</doc>
<doc id="1819626" url="https://pl.wikipedia.org/wiki?curid=1819626" title="Lassan">
Lassan

Lassan – miasto w Niemczech w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Am Peenestrom. Leży na zachodnim brzegu cieśniny Piana "(Peenestrom)", na drodze św. Jakuba.
Toponimia.
Nazwa miejscowości notowana była w dokumentach w formach "Lesane" (1136), "Lessan" (1168 i 1184), "Lassan" (1236 i 1295), "Lessan" (1256). Pochodzi od połabskiego "lěšane", oznaczającego miejsce położone w lesie. Na język polski tłumaczona jako "Lesiany".
Historia.
Miejscowość powstała na miejscu osady słowiańskiej. Około 1270 roku książę Barnim I nadał prawa miejskie. W XIII wieku rozpoczęto budowę murów miejskich i kościoła. Po pokoju westfalskim od 1648 w granicach Szwecji, następnie od 1815 w granicach Prus, a od 1871 Niemiec. W 1895 powstała kolej wąskotorowa łącząca z Anklam. W latach 1949-1990 część NRD.
W 2009 włączono do miasta wsie Klein Jasedow, Papendorf, Pulow i Waschow.

</doc>
<doc id="1819627" url="https://pl.wikipedia.org/wiki?curid=1819627" title="Parafia św. Barbary w Wapnie">
Parafia św. Barbary w Wapnie

Parafia Świętej Barbary w Wapnie jest jedną z 9 parafii leżącą w granicach dekanatu damasławskiego. Erygowana w 1967 roku.
Dokumenty.
Księgi metrykalne: 

</doc>
<doc id="1819629" url="https://pl.wikipedia.org/wiki?curid=1819629" title="The Black Album (album Metalliki)">
The Black Album (album Metalliki)



</doc>
<doc id="1819630" url="https://pl.wikipedia.org/wiki?curid=1819630" title="Księstwo Estonii">
Księstwo Estonii



</doc>
<doc id="1819631" url="https://pl.wikipedia.org/wiki?curid=1819631" title="Duńska Estonia">
Duńska Estonia



</doc>
<doc id="1819633" url="https://pl.wikipedia.org/wiki?curid=1819633" title="Język hlai">
Język hlai

Język hlai, li – język z dajskiej rodziny językowej, używany przez mniejszość etniczną Li w centralnej i południowej części chińskiej wyspy Hajnan. Dzieli się na szereg zróżnicowanych dialektów, z których dialekt "ha" 哈 uważany jest za najbardziej prestiżowy. W latach 50 XX w. opracowano system zapisu języka hlai za pomocą alfabetu łacińskiego.

</doc>
<doc id="1819638" url="https://pl.wikipedia.org/wiki?curid=1819638" title="Witolda Rechniewska">
Witolda Rechniewska

Witolda Klara Rechniewska z domu Karpowicz (ur. 1862, zm. 31 października 1917 w Warszawie) – polska lekarka, pierwsza kobieta – lekarz w Królestwie Polskim, działaczka socjalistyczna.
Była córką Wincentego Karpowicza i Melanii Tumanow. Była członkinią gminy Socjalistów Polskich w Petersburgu. Od 1883 należała do partii Proletariat. W latach 1884–1891 była więziona wraz z mężem Tadeuszem w Cytadeli i zesłana na Syberię. Od 1901 do 1906 była lekarzem w Irkucku. Następnie powróciła do Warszawy i pracowała w Szpitalu Dzieciątka Jezus.
Witolda Rechniewska zmarła 31 października 1917 w Warszawie. Uroczystości pogrzebowe rozpoczęły się 3 listopada w mieszkaniu zmarłej przy ulicy Polnej 40. Została pochowana na Powązkach (kw. 106–VI–1).
Witoldzie Rechniewskiej poświęcona jest książka Dionizji Wawrzykowskiej-Wierciochowej "Z orlego gniazda".

</doc>
<doc id="1819640" url="https://pl.wikipedia.org/wiki?curid=1819640" title="Parafia św. Apostołów Szymona i Judy Tadeusza w Kołaczkowie">
Parafia św. Apostołów Szymona i Judy Tadeusza w Kołaczkowie

Parafia św. Apostołów Szymona i Judy Tadeusza w Kołaczkowie – rzymskokatolicka parafia leżąca w granicach dekanatu miłosławskiego. Erygowana w XIII wieku.
Dokumenty.
Księgi metrykalne: 

</doc>
<doc id="1819645" url="https://pl.wikipedia.org/wiki?curid=1819645" title="Elijjahu M. Goldratt">
Elijjahu M. Goldratt

Elijjahu M. Goldrat, Eliyahu M. Goldratt, (, ur. 31 marca 1947, zm. 11 czerwca 2011) – izraelski fizyk, który zastosował metody nauk ścisłych do rozwiązywania problemów ekonomicznych przedsiębiorstw.
Życiorys.
Był synem rabina i polityka, Awrahama-Jehudy Goldrata.
Na Uniwersytecie Telawiwskim zrobił licencjat, kontynuował studia i uzyskał stopień doktorski na Uniwersytecie Bar-Ilana.
Określany był często mianem „guru biznesu” (magazyn Fortune), który pomógł wielu firmom na świecie (także w Polsce) zwielokrotnić swoje zyski.
Jest także autorem wielu książek, w których opisuje swoją stworzoną w latach 70. XX w. tak zwaną teorię ograniczeń (theory of constraints, TOC). Niektóre z tych publikacji jak np. „Cel I: Doskonałość w produkcji” stały się światowymi bestsellerami.
Wykładał swoją teorię ograniczeń na wielu uczelniach, także polskich m.in. na Politechnice Warszawskiej i w Wyższej Szkole Bankowej we Wrocławiu.
Po raz pierwszy odwiedził Polskę, która jest krajem jego przodków, w grudniu 2006 r.
Zmarł 11 czerwca 2011 roku w Izraelu.

</doc>
<doc id="1819646" url="https://pl.wikipedia.org/wiki?curid=1819646" title="Fabrizio Cacciatore">
Fabrizio Cacciatore

Fabrizio Cacciatore (ur. 8 października 1986 w Turynie) – włoski piłkarz występujący na pozycji obrońcy we włoskim klubie Chievo Werona. W swojej karierze grał także w takich zespołach jak Olbia, Reggiana, Foligno, Triestina, Siena, Varese oraz Hellas Verona. Były reprezentant Włoch do lat 18.

</doc>
<doc id="1819648" url="https://pl.wikipedia.org/wiki?curid=1819648" title="Parafia św. Andrzeja Boboli i św. Antoniego z Padwy w Złotnikach Kujawskich">
Parafia św. Andrzeja Boboli i św. Antoniego z Padwy w Złotnikach Kujawskich

Parafia Świętego Andrzeja Boboli i Świętego Antoniego z Padwy w Złotnikach Kujawskich – rzymskokatolicka parafia należąca do dekanatu złotnickiego. Erygowana w 1924 roku.
Księgi metrykalne: ochrzczonych, małżeństw i zmarłych prowadzone są w parafii od 1945 roku.

</doc>
<doc id="1819649" url="https://pl.wikipedia.org/wiki?curid=1819649" title="Buetzow">
Buetzow



</doc>
<doc id="1819651" url="https://pl.wikipedia.org/wiki?curid=1819651" title="Arkadiusz Dera">
Arkadiusz Dera

Arkadiusz Dera (ur. 1955 w Łodzi, zm. 28 stycznia 2019) – polski artysta kabaretowy; aktor, kompozytor i autor tekstów.
Życiorys.
Debiut artystyczny jako młodego poety miał miejsce na antenie Radia Kielce w 1974 za przyczyną ówczesnych czołowych kieleckich poetów: Józefa Grochowiny, Reny Marciniak, Adama Ochwanowskiego.
W 1975 był współzałożycielem studenckiego kabaretu Pająk działającego na Wyższej Szkole Pedagogicznej w Kielcach, w którym debiutował między innymi późniejszy laureat krakowskiego festiwalu piosenki studenckiej Andrzej Poniedzielski. Kabaret brał udział w FAMIE w 1977 gdzie zdobył wyróżnienie.
W latach 1977–1981 pracując równolegle jako górnik dołowy na kopalni KWK Jankowice w Rybniku (nocna zmiana), w dzień współpracował w Estradzie Śląskiej z Kabaretem SSAK. Został wtedy laureatem ogólnopolskiego festiwalu studenckiego w Zakopanem "Złote rogi kozicy".
Od 1982 do 1984 aktor telewizyjnych i estradowych, krakowskich Spotkań z balladą.
W 1986 przyjęty do Związku Polskich Autorów i Kompozytorów Rozrywkowych (w komisji oceniającej teksty: Jonasz Kofta, Wojciech Młynarski). Od 1988 do 1990 piastował stanowisko prezesa tego związku w ówczesnych województwach, katowickim, opolskim, częstochowskim, bielsko-bialskim.
Od 1986 jest członkiem rzeczywistym ZAIKS.
W latach 1987 do 1988 współautor wraz z kabaretem Długi cotygodniowego magazynu Zakręt na antenie TV-Katowice.
Równocześnie stała współpraca autorska i wykonawcza z III programem Polskiego Radia w magazynie Zespołu Adwokackiego Dyskrecja.
1989-1990 emigracja w Wiedniu (praca na zmywaku w knajpie). W 1992 dzięki współpracy z gwiazdą dziennikarstwa śląskiego Edwardem Kozakiem stworzył postać popularnego „sąsiada” w programie „Video-Piraci” – popularnym wtedy programie na Śląsku nadawanym przez pierwszą prywatną telewizję TV RONDO. Był szefem artystycznym tej telewizji rozwiązanej z niejasnych powodów politycznych w 1994 roku.
Od 1991 do 1999 był współautorem i aktorem kabaretu Pigwa Show. W 2000 roku był współautorem łódzkiego kabaretu Ucho wraz ze Stanisławem Bożykiem i Jerzym Filarem.
Od 2001 założyciel popularnego na Śląsku kabaretu Derkacz (działającego do teraz), z którym również wielokrotne wyjeżdżał do USA i Niemiec. W roku 2002 podjął kilkumiesięczną sceniczną współpracę jako gość kabaretu Cezarego Pazury.
W 2003 wziął udział w TOPtrendy Sopot (realizowany przez TV Polsat) i znalazł się wśród 15 najlepszych wtedy kabaretów i satyryków w kraju.
Twórczość.
Autor wielu śląskich przebojów emitowanych przez miejscowe media (Radio Piekary, Radio Vanessa), ale również ogólnopolską TVSilesia. Wśród nich znajdują się między innymi: „Hanys geschmack”, „Erich i frela” czy „Naszo śląsko wyliczanka”.
Popełnił on również pastisz „Jozina z bażin” pod tytułem „Kaczor z bagien”.
Ostatnie lata.
Aktualnie do kabaretu dołączyło wielu młodych ludzi (studenci śląskich uczelni) w tym znakomity kabareciarz i muzyk Grzegorz Stochmal.
Arkadiusz Dera zagrał również w kilku filmach Klubu Filmu Niezależnego.
W roku 2008 rozpoczął współpracę z Telewizją TELKAB w Rybniku. Wspólnie z jej właścicielem (Andrzej Kaczmarczyk) zrealizowali teledyski do swoich piosenek oraz wydali dwie płyty DVD: „Gala humoru i piosenki po Śląsku” oraz „Kabaret DERKACZ i jego Goście”. Prawie wszystkie teledyski i scenki kabaretowe emitowane były w Telewizji SILESIA oraz VECTRA.

</doc>
<doc id="1819653" url="https://pl.wikipedia.org/wiki?curid=1819653" title="Hammam al-Anf">
Hammam al-Anf

Hammam al-Anf (arab. "حماما لأنف", fr. "Hammam-Lif") – miasto w Tunezji, położone niecałe 20 kilometrów od centrum stolicy kraju, Tunisu, o populacji 42 518 mieszkańców (stan na 2014 rok).
Historia.
Miasto jest znane ze źródeł termalnych, wykorzystywanych już w czasach antycznych. Hammam al-Anf było także prawdopodobną rezydencją Alego II Beja, czwartego Beja Tunezji.
W 1883 roku francuski kapitan Ernest De Prudhomme odnalazł na terenie swojej posiadłości w Hammam al-Anf ślady synagogi, która istniała na tych terenach pomiędzy III a V wiekiem naszej ery.
Pod koniec XIX wieku miasto, podobnie jak i cała Tunezja, zostało zajęte przez Francję i włączone w skład francuskiego imperium kolonialnego. Podczas II wojny światowej było okupowane przez wojska niemieckie, które kontrolowały Hammam al-Anf w latach 1942–1943. Po wojnie ponownie przeszło pod kontrolę francuską.
W 1956, wraz z uzyskaniem przez Tunezję niepodległości, Hammam al-Anf weszło w skład nowo utworzonego państwa tunezyjskiego.
Sport.
Miasto jest siedzibą klubu piłkarskiego "Club Sportif de Hammam-Lif", który zdobył mistrzostwo Tunezji w latach: 1952, 1954, 1955, 1956 oraz Puchar Tunezji w 1946, 1947, 1948, 1949, 1950, 1985 i 2001.

</doc>
<doc id="1819655" url="https://pl.wikipedia.org/wiki?curid=1819655" title="Chuck Cooper">
Chuck Cooper

Charles Henry Cooper (ur. 29 września 1926 w Pittsburghu, zm. 5 lutego 1984 w Pittsburghu), bardziej znany jako Chuck Cooper – jeden z trzech pierwszych uprawnionych do gry afroamerykańskich koszykarzy w zawodowej lidze koszykówki – NBA.
Kariera.
Cooper został sprowadzony do Bostonu przez słynnego trenera Reda Auerbacha. Wcześniej reprezentował barwy pittsburskiego Westinghouse High School i dwóch zespołów NCAA – uniwersytetu Duquesne oraz Wirginii Zachodniej.
Cooper grał w Celtics przez 4 lata, zanim trafił do Milwaukee Hawks, karierę zakończył natomiast w Fort Wayne Pistons.
Statystyki.
W ciągu całej kariery w NBA:
Braki w prowadzeniu statystyk w tamtych latach nie pozwalają określić liczby jego bloków, przechwytów czy strat na przestrzeni gry w NBA.

</doc>
<doc id="1819656" url="https://pl.wikipedia.org/wiki?curid=1819656" title="Parafia św. Michała Archanioła w Mieścisku">
Parafia św. Michała Archanioła w Mieścisku

Parafia Świętego Michała Archanioła w Mieścisku – rzymskokatolicka parafia leżąca w granicach dekanatu kłeckiego. Erygowana w 1424 roku.
Parafia posiada kościół pw. św. Michała Archanioła, zlokalizowany w Mieścisku, wzniesiony w latach 1875–1876, z wykorzystaniem murów wcześniejszego kościoła.
Historia.
Parafia w Mieścisku została ustanowiona i uposażona z inicjatywy królewskiej. W 1424 r. jej proboszczem był Florian. Kościół zbudowany w latach 1875–1876. jest trzecią katolicką świątynią w tej miejscowości. Pierwsza powstała na początku XV w. (akta z 1416 r. wymieniają ją jako od dawna istniejącą). Zbudowana była z drewna, spłonęła w 1769 r. Drugi kościół, wzniesiony po pożarze, spłonął w 1866 r. Konsekracja kościoła nastąpiła 29 września 1962 roku.
Kościół parafialny.
Kościół murowany wybudowany w latach 1875–1876, na fundamentach poprzedniego, który uległ spaleniu. Ma nawę główną i dwie nawy boczne oraz prezbiterium wieloboczne. Do kościoła dobudowana jest kruchta i okrągła wieżyczka ze schodami na chór i poddasze. Strop w kościele jest drewniany w kształcie prostokątów, a posadzka cementowa.
W kościele są trzy ołtarze. W ołtarzu znajduje się kopia obrazu Matki Boskiej Sykstyńskiej. Nad nią na samej górze jest figura św.Michała Archanioła.
W kościele znajdują się dwa drewniane ołtarze boczne. Po prawej stronie obraz Matki Boskiej z dzieciątkiem z połowy XVIII w., w srebrnej sukience. Po lewej stronie figura Pana Jezusa ukrzyżowanego. W kościele jest drewniana ambona i chrzcielnica. W 1937 r. do kościoła zakupiono pneumatyczne organy. Przy kościele jest plebania z połowy XIX w., oraz dzwonnica.
Dokumenty.
Księgi metrykalne:

</doc>
<doc id="1819660" url="https://pl.wikipedia.org/wiki?curid=1819660" title="Linognathus gnu">
Linognathus gnu

Linognathus gnu – gatunek wszy należący do rodziny Linognathidae, pasożytujący na gnu brunatnym ("Connochaetes gnou"). Powoduje chorobę wszawicę. 
Samiec długości 1,5 mm, samica 2,0 mm. Są silnie spłaszczona grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Pasożytuje na skórze owłosionej głównie na powłokach brzusznych, głowie, szyi i okolicach nasady ogona. W przypadku silnego opadnięcia może występować na całym ciele.

</doc>
<doc id="1819663" url="https://pl.wikipedia.org/wiki?curid=1819663" title="Parafia św. Doroty w Strzałkowie">
Parafia św. Doroty w Strzałkowie

Parafia Świętej Doroty w Strzałkowie jest jedną z 7 parafii leżącą w granicach dekanatu strzałkowskiego. Erygowana w XIV wieku.
Dokumenty.
Księgi metrykalne: 

</doc>
<doc id="1819665" url="https://pl.wikipedia.org/wiki?curid=1819665" title="Linognathus ferrisi">
Linognathus ferrisi



</doc>
<doc id="1819666" url="https://pl.wikipedia.org/wiki?curid=1819666" title="Parafia Podwyższenia Krzyża Pańskiego w Genewie">
Parafia Podwyższenia Krzyża Pańskiego w Genewie

Parafia Podwyższenia Krzyża Pańskiego – parafia prawosławna w Genewie, najstarsza rosyjska parafia prawosławna na terytorium Szwajcarii. Obecnie jedna z sześciu parafii podlegających Rosyjskiemu Kościołowi Prawosławnemu poza granicami Rosji w tym kraju. Językiem liturgicznym parafii jest cerkiewnosłowiański, okazjonalnie również francuski.

</doc>
<doc id="1819667" url="https://pl.wikipedia.org/wiki?curid=1819667" title="Ayana Riviere">
Ayana Riviere

Ayana Riviere (ur. 15 lipca 1984) – trynidadzko-tobagijska lekkoatletka, specjalizująca się w skoku o tyczce.

</doc>
<doc id="1819669" url="https://pl.wikipedia.org/wiki?curid=1819669" title="Dialekt hajnański">
Dialekt hajnański

Dialekt hajnański (język chiński:海南話 pinyin "hǎinánhuà", również 琼语 "qióngyǔ") – odmiana języka minnan używana na chińskiej wyspie Hajnan. Czasami pojęcie to obejmuje również zbliżony dialekt z półwyspu Leizhou. Dialekt hajnański jest niezrozumiały dla użytkowników innych odmian języka minnańskiego, takich jak teochew czy hokkien. 

</doc>
<doc id="1819672" url="https://pl.wikipedia.org/wiki?curid=1819672" title="Przysłop (szczyt w Beskidzie Śląskim)">
Przysłop (szczyt w Beskidzie Śląskim)

Przysłop (też: Przysłup lub Na Równym; 1029 m n.p.m.) – niewybitne, wydłużone wzniesienie w masywie Baraniej Góry w Beskidzie Śląskim.
Stanowi wyraźny stopień w bocznym grzbiecie Baraniej Góry, wybiegającym na zachód od Wierchu Wisełki i rozdzielającym doliny Białej na północy i Czarnej Wisełki na południu. Leży ok. 3 km na zachód od wierzchołka Baraniej Góry. W XIX w. istniał tu najwyżej położony wiślański szałas, już jednak w początkach XX w. określany jako „zaginiony”.

</doc>
<doc id="1819675" url="https://pl.wikipedia.org/wiki?curid=1819675" title="Parafia św. Mikołaja w Bazylei">
Parafia św. Mikołaja w Bazylei

Parafia św. Mikołaja – prawosławna parafia w Bazylei, należąca do eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji. Obecnie jest jedną z sześciu parafii podlegających temu kościołowi na terytorium Szwajcarii. Językiem liturgicznym parafii jest cerkiewnosłowiański. 

</doc>
<doc id="1819676" url="https://pl.wikipedia.org/wiki?curid=1819676" title="Parafia Wszystkich Świętych w Orchowie">
Parafia Wszystkich Świętych w Orchowie

Parafia Wszystkich Świętych w Orchowie jest jedną z 12 parafii leżącą w granicach dekanatu trzemeszeńskiego. Erygowana w 1369 roku.
Dokumenty.
Księgi metrykalne: 

</doc>
<doc id="1819680" url="https://pl.wikipedia.org/wiki?curid=1819680" title="Montres Epos">
Montres Epos

Epos – szwajcarskie przedsiębiorstwo znane z produkcji zegarków. Założone zostało w 1925 roku w Vallee de Joux przez zegarmistrza Jamesa Auberta.
Przez okres blisko 50 lat przedsiębiorstwo produkowało części do zegarków dla mniej lub bardziej znanych firm.
W 1983 roku, po kryzysie firm produkujących mechaniczne zegarki, spowodowanym pojawieniem się zegarków kwarcowych, Peter Hofer i jego żona Erna postanowili stworzyć własną kolekcję zegarków pod nazwą Montres EPOS SA.
Firma współtworzy zegarki z zięciem Auberta (Jean Fillon), któremu przekazał swoją wiedzę o mechanizmach.
W 2004 roku firma otrzymała nagrodę "Goldene Unruh" ("złoty balans") za najlepszy zegarek na świecie w kategorii cenowej 2500 euro.

</doc>
<doc id="1819681" url="https://pl.wikipedia.org/wiki?curid=1819681" title="Janine Antoni">
Janine Antoni

Janine Antoni (ur. 19 stycznia 1964 we Freeport) – amerykańska artystka współczesna.
Życiorys.
W 1986 roku Janine Antoni zdobyła tytuł licencjata (BA) w Sarah Lawrence College w Nowym Jorku. W 1989 roku obroniła tytuł magistra (MFA) w Rhode Island School of Design w Rhode Island. Żyje i tworzy w Nowym Jorku.
Twórczość.
W jej pracach widoczna jest różnica między performance a rzeźbą. Głównym narzędziem jej prac jest jej ciało: włosy, usta. Przetwarza codzienne czynności, jak: jedzenie, spanie, kąpiel w metody tworzenia sztuki. Porusza problemy feminizmu, materialności, konsumpcjonizmu
W pracy zatytułowanej "Gnaw" ("Wżer" z 1992 roku) Janine użyła czynności jedzenia oraz żucia, żeby wyrzeźbić dwie 300-kilogramowe kostki. Jednej zrobionej z czekolady, drugiej ze słoniny. Części przeżute posłużyły do stworzenia pudełek z czekoladkami oraz szminek, które Janine wystawiła w prowizorycznym sklepie.
W "Loving Care" z 1992 roku Janine użyła własnych włosów jako pędzla oraz farby do włosów Loving Care. Zanurzając głowę w wiaderku z farbą, wycierała włosami podłogę galerii. 
"Tableaux vivants" ("Ożywione tablice") są następną formą tworzenia, którą Janine nazwała utylizującą. W swej instalacji "Slumber" ("Śpioch") autorka śpi w galerii. Podczas snu maszyna elektroencefalograficzna zapisuje fazę snu REM i emituje ją na koc okrywający Janine. Tę pracę można ujrzeć w formie Tableaux vivants z powodu jego spektakularnego wyrazu:
Następnym ważnym składnikiem tej pracy jest umiejętność komunikacji bezpośredniej z wizytatorami muzeum. Janine tłumaczy swoje dążenie do zaangażowania obserwatora:
Janine Antoni jest wciąż aktywną osobą zaangażowaną w świat sztuki. Wyszła za mąż za absolwenta RSID (Rhode Island School Of Design) Paula Ramiereza Jonasa i mieszka w Nowym Jorku.
Wystawy indywidualne.
1992
1994
1995
Traveled to Irish Museum of Modern Art, Dublin, Irlandia. 
1996
1997
1998
1999
2001
ARCO 2001, Project Room. Madryt, Spain. 
2002
2003
2004
2005
Segalot, Philippe, curator.
2006
2007
2009
Wystawy zbiorowe.
1991
1992

</doc>
<doc id="1819683" url="https://pl.wikipedia.org/wiki?curid=1819683" title="Księstwo Zadźwińskie">
Księstwo Zadźwińskie

Księstwo Zadźwińskie (Księstwo Inflanckie, łac. "Ducatus Ultradunensis") – posiadłość Rzeczypospolitej Obojga Narodów, istniejąca w latach 1561-1621.
Na mocy paktu wileńskiego, Konfederacja Inflancka została podzielona na zwasalizowane wobec Rzeczypospolitej Księstwo Kurlandii i Semigalii oraz Księstwo Zadźwińskie. W dniu 25 grudnia 1566 roku ogłoszono oficjalne ustanowienie Księstwa Zadźwińskiego, inkorporowanego do Wielkiego Księstwa Litewskiego. Zmienił tę relację akt wydany przez króla Zygmunta Augusta 3 sierpnia 1569 unii lubelskiej, który poddał Inflanty Rzeczypospolitej jako całości, a nie odrębnie Koronie czy Litwie, a jego gubernatorem mianowano Jana Hieronimowicza Chodkiewicza. Od tego czasu Inflanty były uważane za wspólną posiadłość Korony i Litwy.
Księstwo Zadźwińskie zostało podzielone na cztery okręgi: ryski, trejdeński, wendeński i dyneburski. W latach 1577-1582 znajdowało się pod okupacją rosyjską. Po odzyskaniu Inflant przez Stefana Batorego, zostały podzielone na trzy "prezydia": dorpackie, parnawskie i wendeńskie, zamienione w 1598 roku na województwa.
"Ordinatio Livoniae" Sejmu z 1589 r., ustalała kolejność obsadzania starostw przez szlachtę koronną i litewską. Przysięga starostów składana była "spolney Rzeczypospoiitey Korony Polskiey, y Wielkiego Xięstwa Litewskiego".
W roku 1598 nowa uchwalona przez Sejm ustawa dotycząca Inflant, tak zwana "Ordinatio Livoniae II", dopuściła do urzędów w Inflantach, na zasadzie alternaty, także miejscową szlachtę niemiecką, co równało się praktycznie jako podkreślenie administracyjnej odrębności Księstwa Inflanckiego jako trzeciego kraju zunifikowanej Rzeczypospolitej.
Po wojnie polsko-szwedzkiej większość ziem księstwa została w 1621 roku włączona do Inflant szwedzkich, co potwierdził rozejm w Altmarku z 1629 roku. W rękach polskich pozostała wschodnia część województwa wendeńskiego, które przekształcone zostało w województwo inflanckie.

</doc>
<doc id="1819684" url="https://pl.wikipedia.org/wiki?curid=1819684" title="Iven">
Iven

Iven – miejscowość i gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Anklam-Land.

</doc>
<doc id="1819685" url="https://pl.wikipedia.org/wiki?curid=1819685" title="Wierch Wisełka">
Wierch Wisełka

Wierch Wisełka (ok. 1198 m n.p.m.) - wyraźne spłaszczenie w głównym grzbiecie Baraniej Góry w Beskidzie Śląskim, ok. 350 m na południe od głównego wierzchołka. Główny zwornik masywu Baraniej Góry; tu m.in. odgałęzia się w kierunku zachodnim masywny grzbiet Przysłopu. Mapy i przewodniki podają wysokość 1192 (zob. np. ), odnosi się to jednak do węzła szlaków turystycznych leżącego poniżej szczytu.
Na Wierchu Wisełka znajduje się ważny węzeł znakowanych szlaków turystycznych: biegną tędy znaki czerwone Głównego Szlaku Beskidzkiego z Kubalonki, niebieskie znaki ze Zwardonia i zielone z Istebnej - wszystkie na szczyt Baraniej Góry; tu kończą się również znaki czarne z Kamesznicy.

</doc>
<doc id="1819686" url="https://pl.wikipedia.org/wiki?curid=1819686" title="Kōhei Hirate">
Kōhei Hirate

 – japoński kierowca wyścigowy.
Życiorys.
Japończyk karierę rozpoczął w roku 1999, od startów kartingu.
Po zdobyciu tytułu mistrza Japonii i odniesieniu kilku innych sukcesów, Kohei przeniósł się do Formuły Toyota, gdzie rozpoczął poważną karierę wyścigową. Najlepszym wynikiem Hirate w końcowej klasyfikacji było 2. miejsce, z dorobkiem czterech zwycięstw.
W roku 2003 wyjechał do Europy, gdzie ścigał się we Włoskiej Formule Renault, w zespole Prema Powerteam. W ciągu dwóch lat startów zwyciężył w siedmiu wyścigów, a jego najlepszym wynikiem był tytuł wicemistrza, w sezonie 2004.
Jeszcze w tym samym roku zadebiutował w Europejskiej Formule 3, a w 2005 zaliczył pełny sezon (ukończył go na 12. lokacie). W 2006 poza ponownym udziałem w F3 (zajął wówczas 3. miejsce, za kierowcami zespołu ART Grand Prix), został również kierowcą testowym Toyoty. Tę samą rolę pełnił również w kolejnym sezonie.
Nigdy jednak nie zadebiutował w Formule 1. Przyczyniły się do tego m.in. mierne wyniki uzyskiwane w serii GP2, gdzie we włoskim zespole Trident Racing sezon ukończył na 19. pozycji, z dorobkiem dziewięciu punktów (zdobył je podczas rundy na Nürburgringu, gdzie dodatkowo ukończył sprint na drugim miejscu).
Od sezonu 2008 do sezonu 2010 Japończyk startował w Formule Nippon. Zaś od 2008 roku startuje w Super GT w klasie GT 500.

</doc>
<doc id="1819687" url="https://pl.wikipedia.org/wiki?curid=1819687" title="Parafia Chrystusa Dobrego Pasterza i bł. Stanisława Kubskiego i Gnieźnieńskich Kapłanów Męczenników w Orchowie">
Parafia Chrystusa Dobrego Pasterza i bł. Stanisława Kubskiego i Gnieźnieńskich Kapłanów Męczenników w Orchowie

Parafia Chrystusa Dobrego Pasterza i bł. Stanisława Kubskiego i Gnieźnieńskich Kapłanów Męczenników w Orchowie jest jedną z 12 parafii leżącą w granicach dekanatu trzemeszeńskiego. Erygowana w 2001 roku.
Dokumenty.
Księgi metrykalne:

</doc>
<doc id="1819689" url="https://pl.wikipedia.org/wiki?curid=1819689" title="Butzow">
Butzow

Butzow – miejscowość i gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Anklam-Land.
Toponimia.
Nazwa pochodzenia słowiańskiego, od imienia osobowego Budzisz (por. Budziszyn).

</doc>
<doc id="1819690" url="https://pl.wikipedia.org/wiki?curid=1819690" title="NIRS">
NIRS

NIRS (z ang. near infrared spectroscopy) – technika wizualizacji aktywności mózgu, polegająca na przepuszczeniu promieni lasera przez czaszkę. Lasery te są bardzo słabe, jednak pracują z częstotliwością fali świetlnej (bliskiej podczerwieni), dla której czaszka jest przeźroczysta. Krew zawierająca tlen absorbuje inne częstotliwości fal świetlnych niż krew, w której tlen został już pochłonięty. Stąd, obserwując ilość światła o różnych częstotliwościach odbijającą się od mózgu, naukowcy mogą śledzić przepływ krwi.
W wypadku tworzenia mapy aktywacji technika ta jest nazywana tomografią optyczną światła rozproszonego (diffuse optical tomography, DOT).
W przypadku rejestrowania rozproszenia światła w wyniku zmian w komórkach dokonujących się podczas pobudzenia neuronów jest to sygnał optyczny związany ze zdarzeniem (event-related optical signal, EROS).

</doc>
<doc id="1819693" url="https://pl.wikipedia.org/wiki?curid=1819693" title="Parafia św. Barbary w Budzyniu">
Parafia św. Barbary w Budzyniu

Parafia Świętej Barbary w Budzyniu jest jedną z 10 parafii leżącą w granicach dekanatu chodzieskiego. Erygowana w XII wieku. Mieści się przy ulicy księdza Struka.
Dokumenty.
Księgi metrykalne: 

</doc>
<doc id="1819694" url="https://pl.wikipedia.org/wiki?curid=1819694" title="Parafia św. Barbary w Vevey">
Parafia św. Barbary w Vevey

Parafia św. Barbary – parafia prawosławna w Vevey. Jedna z sześciu parafii w Szwajcarii pozostających w jurysdykcji Rosyjskiego Kościoła Prawosławnego poza granicami Rosji.
Powstała w 1878 jako placówka duszpasterska dla Rosjan zamieszkujących stale lub czasowo popularne uzdrowisko Vevey. Od 1944 jest samodzielną parafią, wcześniej obsługiwaną przez kapłanów z parafii w Genewie. Obecnie działa w połączeniu z parafią w Lozannie (część nabożeństw jest odprawianych w cerkwi w tym mieście). Językiem liturgicznym parafii jest cerkiewnosłowiański naprzemiennie z francuskim.

</doc>
<doc id="1819695" url="https://pl.wikipedia.org/wiki?curid=1819695" title="Krien">
Krien

Krien (pol. hist. "Krzynno") – miejscowość i gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Anklam-Land.

</doc>
<doc id="1819696" url="https://pl.wikipedia.org/wiki?curid=1819696" title="Inflanty szwedzkie">
Inflanty szwedzkie

Inflanty szwedzkie (szw. "Svenska Livland") – posiadłość Szwecji, istniejąca w latach 1621-1721, a formalnie od 1629 roku. Obejmowała tereny obecnej Estonii oraz część Łotwy.
Inflanty szwedzkie powstały po podboju szwedzkim Inflant, na mocy rozejmu w Altmarku z 1629 roku gdzie podzielono Inflanty na szwedzkie i polskie. Po przegranej III wojnie północnej Szwedzi zmuszeni byli po podpisaniu Pokoju w Nystad w 1721 roku oddać Inflanty Carstwu Rosyjskiemu.

</doc>
<doc id="1819698" url="https://pl.wikipedia.org/wiki?curid=1819698" title="Równiański Wierch">
Równiański Wierch

Równiański Wierch (ok. 1160 m n.p.m.) – wyraźne spłaszczenie terenowe z niewielką, prawie całkowicie zarośniętą już polanką, które zaznacza się w bocznym grzbiecie masywu Baraniej Góry w Beskidzie Śląskim, odchodzącym na zachód od Wierchu Wisełki, ok. 700 m od tego ostatniego. Miejsce to nosi również tradycyjną nazwę Mysiej Polany – od plagi myszy, notowanej niegdyś w tej okolicy. Od wspomnianego bocznego grzbietu, biegnącego dalej na zachód w stronę wzniesienia Przysłopu, odgałęzia się tu w kierunku południowo-zachodnim trzeciorzędny grzbiet, oddzielający dolinkę potoku zwanego Wolny od doliny Czarnej Wisełki. Na jego stokach usytuowane jest schronisko PTTK na polanie Przysłop.
Przez Równiański Wierch biegną znaki czerwone, niebieskie i zielone szlaków turystycznych prowadzących wspólnie od schroniska na polanie Przysłop na Baranią Górę. Tu też od letnich szlaków odgałęziają się w kierunku zachodnim (na grzbiet Przysłopu) czerwone znaki szlaku narciarskiego, sprowadzającego do schroniska na polanie Przysłop.

</doc>
<doc id="1819699" url="https://pl.wikipedia.org/wiki?curid=1819699" title="Parafia św. Mikołaja Biskupa w Lądku">
Parafia św. Mikołaja Biskupa w Lądku

Parafia Świętego Mikołaja Biskupa w Lądku – jedna z 5 parafii leżąca w granicach dekanatu golińskiego. Erygowana w XII wieku. Mieści się przy Rynku.
Dokumenty.
Księgi metrykalne: 

</doc>
<doc id="1819700" url="https://pl.wikipedia.org/wiki?curid=1819700" title="Gianluca Grava">
Gianluca Grava

Gianluca Grava (ur. 7 marca 1977 roku w Casercie) – były włoski piłkarz występujący na pozycji obrońcy.
Kariera.
Grava jest wychowankiem US Casertana. W 1997 trafił do FC Turris. Jednak już rok później został piłkarzem Ternany Calcio, w której rozegrał ponad 140 spotkań. Z drużyny odszedł w 2004. Następnie trafił do US Catanzaro, jednak nie pograł tam długo, bowiem już w kolejnym roku został zawodnikiem SSC Napoli, w której rozegrał w niej ponad 100 meczów.
W Serie A zadebiutował dopiero 2 września 2007, w wieku 30 lat, kiedy to Napoli pokonało Udinese Calcio aż 5-0.

</doc>
<doc id="1819703" url="https://pl.wikipedia.org/wiki?curid=1819703" title="Parafia Trójcy Świętej w Bernie">
Parafia Trójcy Świętej w Bernie

Parafia Świętej Trójcy ("Свято-Троицкий приход в Берне") – parafia prawosławna w Bernie. Jedna z sześciu parafii na terytorium Szwajcarii w jurysdykcji Rosyjskiego Kościoła Prawosławnego poza granicami Rosji. 
Językiem liturgicznym parafii jest cerkiewnosłowiański, okazjonalnie również niemiecki. Parafia nie posiada samodzielnej cerkwi, nabożeństwa odbywają się w wynajętym pomieszczeniu w podziemiach kościoła ewangelicko-augsburskiego. 

</doc>
<doc id="1819707" url="https://pl.wikipedia.org/wiki?curid=1819707" title="Parafia Najświętszej Maryi Panny Wspomożycielki Wiernych w Rojewie">
Parafia Najświętszej Maryi Panny Wspomożycielki Wiernych w Rojewie

Parafia Najświętszej Maryi Panny Wspomożycielki Wiernych w Rojewie – rzymskokatolicka parafia leżąca w granicach dekanatu gniewkowskiego. Erygowana w 1976 roku.
Dokumenty.
Księgi metrykalne: 

</doc>
<doc id="1819708" url="https://pl.wikipedia.org/wiki?curid=1819708" title="Liepen (Neetzow-Liepen)">
Liepen (Neetzow-Liepen)

Liepen – część gminy "(Ortsteil)" Neetzow-Liepen w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, w Związku Gmin Anklam-Land. Do 31 grudnia 2013 samodzielna gmina.

</doc>
<doc id="1819711" url="https://pl.wikipedia.org/wiki?curid=1819711" title="Biełmorkanał">
Biełmorkanał



</doc>
<doc id="1819716" url="https://pl.wikipedia.org/wiki?curid=1819716" title="Agaricus macrosporus">
Agaricus macrosporus



</doc>
<doc id="1819717" url="https://pl.wikipedia.org/wiki?curid=1819717" title="Randźana">
Randźana

Randźana, lantsa - alfabet sylabiczny wywodzący się ze starożytnego indyjskiego pisma brahmi, używany tradycyjnie do zapisywania języka newari w Nepalu, niekiedy także sanskrytu. Obecnie język newari stosuje pismo dewanagari, randźana wyszła z użycia w połowie XX w., lecz dokonuje się wysiłków w Nepalu, by zachować znajomość tego alfabetu. Jest używane raczej jako pismo ozdobne, w napisach, szyldach, do zapisywania mantr itd.

</doc>
<doc id="1819718" url="https://pl.wikipedia.org/wiki?curid=1819718" title="Medow">
Medow

Medow – gmina w Niemczech, wchodząca w skład Związku Gmin Anklam-Land w powiecie Vorpommern-Greifswald, w kraju związkowym Meklemburgia-Pomorze Przednie.
Toponimia.
Nazwa pochodzenia słowiańskiego, od połabskiego "med" „miód”.

</doc>
<doc id="1819720" url="https://pl.wikipedia.org/wiki?curid=1819720" title="Parafia Niepokalanego Poczęcia Najświętszej Maryi Panny w Nowej Wsi Wielkiej">
Parafia Niepokalanego Poczęcia Najświętszej Maryi Panny w Nowej Wsi Wielkiej

Parafia Niepokalanego Poczęcia Najświętszej Maryi Panny w Nowej Wsi Wielkiej – jedna z 9 parafii leżących w granicach dekanatu złotnickiego w archidiecezji gnieźnieńskiej. Erygowana w 1925 r.
Historia.
W latach 1867–1868 miejscowa gmina ewangelicka wybudowała w Nowej Wsi Wielkiej zbór ewangelicki w stylu neogotyckim. Na południowy wschód od kościoła wzniesiono tzw. pastorówkę. Ewangelicy stanowili wówczas przytłaczającą większość mieszkańców tego rejonu. W 1897 r. świątynię wyposażono w funkcjonujące do dziś organy.
Po włączeniu wsi do odrodzonej Rzeczypospolitej w 1920 r. zmieniły się stosunki ludnościowe i społeczne. Coraz większy wpływ w społeczności zyskiwali Polacy wyznania katolickiego. W związku z tym pojawiła się potrzeba powołania nowej parafii rzymskokatolickiej, co miało też znaczenie dla odwrócenia skutków germanizacji okolicznych terenów. 3 lipca 1925 r. arcybiskup metropolita gnieźnieński i poznański, prymas Polski kardynał Edmund Dalbor wydał dekret erygujący parafię pw. Niepokalanego Poczęcia Najświętszej Maryi Panny w Nowej Wsi Wielkiej, podówczas w dekanacie inowrocławskim, na obszarze wydzielonym i parafii Lisewo Kościelne i Pęchowo (obecnie dekanat złotnicki). Do nowej parafii należały z parafii Lisewskiej: Kaliska i Tarkowo Dolne, natomiast z parafii pęchowskiej: Nowa Wieś Wielka, Nowa Wioska, Dąbrowa Wielka, Dąbrowa Mała, obszar dworski i nadleśnictwo Leszyce i Dębinka, Leszyce-wieś, Dobromierz, Prądocin, Januszkowo Kujawskie i Dziemionna. Dekret wszedł w życie z dniem 1 sierpnia 1925 r.
Duże zasługi dla powołania parafii położył ówczesny proboszcz parafii lisewskiej ks. Maksymilian Arndt, który został pierwszym proboszczem w Nowej Wsi Wielkiej. Pierwszym zadaniem nowo erygowanej parafii było wybudowanie kaplicy i plebanii oraz założenie cmentarza. Pod budowę kaplicy zakupiono plac oraz starą kuźnię. Od 1 września 1929 r. proboszczem parafii został ks. Józef Janiszewski, który zorganizował życie religijne oraz wyposażył wybudowaną wcześniej kaplicę. W ołtarzu głównym umieszczono obraz Niepokalanej autorstwa artysty malarza Styki.
3 lutego 1930 r. do parafii przyłączono wieś Łażyn z parafii Brzoza-Przyłęki. 1 sierpnia 1933 r. proboszczem parafii został ks. Leon Zagórski, który podjął starania w celu budowy kościoła według projektu arch. Stefana Cybichowskiego. Plany przekreślił wybuch II wojny światowej. Hitlerowcy skonfiskowali materiały budowlane, a kaplicę zamienili na dom partii nazistowskiej. Ks. Zagórskiego wywieziono do obozu koncentracyjnego Dachau, gdzie zmarł. Na cmentarzu parafialnym w miejscu, w którym miał stanąć w przyszłości kościół parafialny dokonywano egzekucji na Polakach.
W marcu 1945 r. parafię objął ks. Jan Jarocki. Opuszczony zbór ewangelicki został przekazany dla potrzeb parafii katolickiej i 25 marca 1945 r. poświęcony. 1 lutego 1949 r. parafię nawiedził prymas Polski, kard. Stefan Wyszyński. 22 marca 1949 roku odbył się pogrzeb ekshumowanych zwłok ofiar hitleryzmu. W tym samym roku w złoconej ramie umieszczono w ołtarzu głównym obraz Maryi Niepokalanej autorstwa artysty malarza Olewińskiego z Bydgoszczy. Od 15 grudnia 1956 r. proboszczem został ks. Alfred Olkiewicz.
W 1967 r. nastąpił podział parafii w wyniku utworzenia samodzielnego ośrodka duszpasterskiego w Dąbrowie Wielkiej. Od 1978 r. funkcję proboszcza parafii w Dąbrowie Wielkiej połączono z funkcją proboszcza z Nowej Wsi Wielkiej.
W latach 1991–2005 odbywał się w parafii corocznie Festiwal Piosenki Religijnej „Serce Dzieciom”, którego celem było niesienie pomocy dzieciom potrzebującym. Z tej okazji goszczono wiele znanych zespołów muzycznych i piosenkarzy, m.in.: Gang Marcela, Stare Dobre Małżeństwo, Trebunie Tutki, Żuki, Eleni, Piotra Szczepanika, Halinę Frąckowiak, Jarosława Webera.
Od 1995 r., gdy kościół parafialny wpisano do rejestru zabytków, trwała renowacji świątyni. 29 kwietnia 2006 r. przy kościele posadzono „dąb Jana Pawła II”.
Proboszczowie.
Lista proboszczów w parafii:
Dokumenty.
Księgi metrykalne:

</doc>
<doc id="1819721" url="https://pl.wikipedia.org/wiki?curid=1819721" title="Neuenkirchen (Anklam-Land)">
Neuenkirchen (Anklam-Land)

Neuenkirchen – gmina w Niemczech, wchodząca w skład Związku Gmin Anklam-Land w powiecie Vorpommern-Greifswald, w kraju związkowym Meklemburgia-Pomorze Przednie.

</doc>
<doc id="1819722" url="https://pl.wikipedia.org/wiki?curid=1819722" title="Salvatore Aronica">
Salvatore Aronica

Salvatore Aronica (ur. 20 stycznia 1978 w Palermo) – włoski piłkarz występujący na pozycji obrońcy.
Kariera.
Salvatore karierę rozpoczynał w AS Bagherii. W 1996 trafił do czołowego zespołu Serie A – Juventusu. Rozegrał tu jednak tylko 1 mecz. W zespole z Turynu spędził 2 lata, następnie został wypożyczony najpierw do Regginy Calcio, a potem do Crotone. Z tym drugim zespołem, w 1999 związał się na stałe, aż do 2002. Od tego czasu reprezentował barwy Ascoli. Po sezonie przeniósł się do Messiny, w której grał przez 3 sezony. Kolejne 3 lata spędził w Regginie, do której był wcześniej wypożyczony. Następnie występował w SSC Napoli, US Palermo oraz Regginie. W 2015 roku zakończył karierę.

</doc>
<doc id="1819724" url="https://pl.wikipedia.org/wiki?curid=1819724" title="Parafia Św. Trójcy w Bernie">
Parafia Św. Trójcy w Bernie



</doc>
<doc id="1819725" url="https://pl.wikipedia.org/wiki?curid=1819725" title="Joannici (sekta)">
Joannici (sekta)

Joannici – ruch religijny przełomu XIX i XX wieku pośrednio związany z osobą późniejszego świętego Rosyjskiego Kościoła Prawosławnego Jana Kronsztadzkiego. W 1908 oficjalnie uznany przez Świątobliwy Synod Rządzący Cerkwi Rosyjskiej za sektę religijną, zbliżoną w prezentowanych poglądach do chłystów, winną bluźnierstwa i herezji. 
Ruch joannitów nie był jednorodny, jednak za swoją podstawę traktował – jeszcze za jego życia – osobę ks. Iwana Iljicza Siergijewa, znanego później jako św. Jan Kronsztadzki. Uważany był on za cudotwórcę o ogromnej mocy, sławą cieszyła się również prowadzona przez niego działalność dobroczynna. W związku z tym do Petersburga, w którym mieszkał całe życie, przyjeżdżały pielgrzymki osób przekonanych o nadzwyczajnych zdolnościach kapłana. Z nich wyłoniła się grupa uznająca Jana Kronsztadzkiego za drugie wcielenie Chrystusa. Grupa ta oddawała cześć portretom kapłana, traktując je jak ikony świętych (m.in. poprzez zapalanie przed nimi świec wotywnych). W 1896 odnotowana została działalność wędrownego kaznodziei imieniem Maksym, zapowiadającego rychły koniec świata, co miało potwierdzać pojawienie się Antychrysta (Lwa Tołstoja) i drugiego wcielenia Chrystusa (właśnie Jan Kronsztadzki). Sam Jan Kronsztadzki nie zgadzał się z przypisywaniem sobie boskiego pochodzenia i protestował przeciwko niekanonicznym przejawom własnego kultu. W 1908 kult ten został oficjalnie potępiony przez Świątobliwy Synod Rządzący. Mimo tego idee joannickie były nadal propagowane w co najmniej kilku guberniach Imperium Rosyjskiego. 

</doc>
<doc id="1819733" url="https://pl.wikipedia.org/wiki?curid=1819733" title="Parafia Najświętszego Serca Pana Jezusa w Popowie-Ignacewie">
Parafia Najświętszego Serca Pana Jezusa w Popowie-Ignacewie

Parafia Najświętszego Serca Pana Jezusa w Popowie-Ignacewie – rzymskokatolicka parafia leżąca w granicach dekanatu kłeckiego. Erygowana 1 kwietnia 1933 roku. Kościół wybudowany w 1936 roku.
Historia parafii.
Parafię w Popowie Ignacewie powołał do życia 1 kwietnia 1933 roku ks. kard. August Hlond, Prymas Polski. Kamień węgielny pod nowy kościół poświęcił ks. bp Antoni Laubitz, a jego wmurowania dokonano 11 czerwca 1933 roku. W stanie surowym kościół był gotowy 4 października 1933 roku. Świątynia została konsekrowana 21 czerwca 1936 roku, a uroczystości przewodniczył kard. August Hlond, Prymas Polski. Z kolei pierwsze kazanie w nowym kościele wygłosił ks. Michał Kozal, rektor Seminarium Duchownego w Gnieźnie.
Księgi metrykalne:

</doc>
<doc id="1819745" url="https://pl.wikipedia.org/wiki?curid=1819745" title="Rachunkowość dla praktyków">
Rachunkowość dla praktyków

Rachunkowość dla praktyków - specjalistyczny miesięcznik przeznaczony dla pracowników działów księgowości firm prowadzących księgi rachunkowe. Pierwszy numer ukazał się w grudniu 2007 r. Od początku istnienia tytułu redaktorem naczelnym jest Robert Sierant. 
Miesięcznik Rachunkowość dla praktyków wydawany jest w Warszawie przez wydawnictwo "Wiedza i praktyka".
Tytuł ukazuje się co miesiąc, dodatkowo raz na kwartał wydawane są monotematyczne numery specjalne. 
Miesięcznik dostępny jest tylko w prenumeracie (niedostępny w sprzedaży kioskowej).

</doc>
<doc id="1819746" url="https://pl.wikipedia.org/wiki?curid=1819746" title="Artur Egger">
Artur Egger

Artur Fiodorowicz Egger (ros. Артур Фёдорович Эггер, ur. , zm. ) – rosyjski generał-lejtnant od 1868 roku, dowódca 8 Dywizji Piechoty Imperium Rosyjskiego od 1864 roku.
W służbie od 1826 roku. Stacjonował w Królestwie Polskim, pełniąc różne funkcje wojskowe. Przeniesiony do Gruzji. Wziął udział w walkach z góralami Imama Szamila. Mianowany generałem majorem w 1861 roku. Wraz z 2 Dywizją Piechoty Imperium Rosyjskiego wziął udział w tłumieniu powstania styczniowego, za co został odznaczony Orderem Świętego Stanisława z Mieczami. 

</doc>
<doc id="1819748" url="https://pl.wikipedia.org/wiki?curid=1819748" title="Artur Fiodorowicz Egger">
Artur Fiodorowicz Egger



</doc>
<doc id="1819760" url="https://pl.wikipedia.org/wiki?curid=1819760" title="Jan Berger (piłkarz)">
Jan Berger (piłkarz)

Jan Berger (ur. 27 listopada 1955 w Pradze) - piłkarz czeski grający na pozycji pomocnika. Jest wujkiem Patrika Bergera, byłego reprezentanta Czech, obecnie zawodnika Sparty Praga.
Kariera klubowa.
Pierwszym klubem Bergera w karierze był TJ Břevnov. Jego piłkarzem był do 1976 roku i wtedy też przeszedł do Škody Pilzno. W barwach Škody zadebiutował w pierwszej lidze czechosłowackiej. Po 2 latach gry w klubie z Pilzna odszedł do Dukli Praga. Zawodnikiem Dukli był przez 2 sezony, a w 1979 roku osiągnął swój pierwszy sukces w karierze, gdy wywalczył mistrzostwo Czechosłowacji.
W 1980 roku Berger odszedł z Dukli do innego praskiego zespołu, Sparty. Swoje pierwsze sukcesy ze Spartą osiągnął w sezonie 1983/1984, gdy został mistrzem kraju oraz zdobył Puchar Czechosłowacji. W 1985 roku obronił ze Spartą tytuł mistrzowski.
W 1986 roku Berger trafił do szwajcarskiego FC Zürich. Przez 4 sezony grał w pierwszej lidze Szwajcarii. Największym sukcesem za czasów gry Czecha w Zürichu było zdobycie Pucharu Szwajcarii w 1987 roku. W 1990 roku odszedł do FC Zug, a w 1991 roku zakończył karierę piłkarską.
Kariera reprezentacyjna.
W reprezentacji Czechosłowacji Berger zadebiutował 16 kwietnia 1980 roku w zremisowanym 2:2 towarzyskim meczu z Hiszpanią. W tym samym roku zdobył złoty medal na Igrzyskach Olimpijskich w Moskwie oraz został powołany przez selekcjonera Jozefa Vengloša do kadry na Euro 80. Na tym turnieju wystąpił w jednym meczu, wygranym 3:1 z Grecją. W 1982 roku był w kadrze Czechosłowacji na Mistrzostwa Świata w Hiszpanii. Tam zagrał we dwóch spotkaniach: z Kuwejtem (1:1) i z Anglią (0:2). Od 1980 do 1987 roku rozegrał w kadrze narodowej 30 meczów i strzelił 3 gole.

</doc>
<doc id="1819761" url="https://pl.wikipedia.org/wiki?curid=1819761" title="Jose Gallegos Arnosa">
Jose Gallegos Arnosa



</doc>
<doc id="1819766" url="https://pl.wikipedia.org/wiki?curid=1819766" title="Himmelbett">
Himmelbett

Himmelbett – taktyka walki powietrznej, stosowana przez Luftwaffe podczas walki z nocnymi nalotami bombowymi w okresie lipiec 1942 - wrzesień 1943. Naprowadzanie nocnych myśliwców na cel odbywało się przede wszystkim za pomocą wskazań naziemnych stacji radarowych. 
W ograniczonym zakresie była stosowany do 1945 roku, w tym pod koniec 1944 Himmelbett zmieniło nazwę na Gebiets Nachtjagd.
Zarys.
Rozwiązanie 21 lipca 1942 roku dywizji reflektorów przeciwlotniczych i przydzielenie poszczególnych baterii do obrony konkretnych miast wymusiło odejście od dotychczasowo stosowanych metod walki: 
Wobec mankamentów dostępnych radarów pokładowych (do wiosny 1943 tylko lichtenstein b/c - fug 202 - mały zasięg, niewielka produkcja seryjna / przede wszystkim trafiły do I./NJG 1 i II./NJG 2, częste usterki), nocne myśliwce miały być naprowadzane za pomocą naziemnych stacji radarowych (Flugmeldemess Stellungen). Kilka takich stacji tworzyło jeden Raum pod dowództwem NachtJagdRaumFührer-a (NJRF), któremu oprócz jednostek obsługujących konkretne stacje radarowe (Flugmelde-Leit Kompanie) podlegała ponadto konkretna grupa nocnych myśliwców. Wszystkie Raum - y tworzyły razem system nocnej obrony powietrznej III Rzeszy, nazywanej przez aliantów „The Kammhuber Line” - od nazwiska jego twórcy pułkownika, a następnie generała Josefa Kammhubera. 
Z kolei Niemcy „operami Kammhubera” nazywali rozbudowane stanowiska naprowadzania nocnych myśliwców. 
Elementy.
Stacje radarowe (Flugmeldemess Stellungen).
Stacje radarowe miały różne kategorie ważności.
Stacja radarowa 1 kategorii: 
Stacja radarowa 2 kategorii: 
Stacja radarowa 3 kategorii: 
Nazwy kodowe poszczególnych stacji rozpoczynały się od tej samej litery jak nazwy najbliższych miejscowości (np. Stellung Kondor był położony niedaleko miasta Kolberg - Kołobrzeg).
Seeburg.
Duże znaczenie odgrywał stół oceny sytuacji typu Seeburg (zastąpił poprzednio stosowany Auswerte Tisch), na którego szklanej płycie były wyświetlane zielone (lokalizacje myśliwca) i czerwone (lokalizacje bombowca) punkty symbolizujące samoloty.
Nachtjagdwaffe (lipiec 1942 - wrzesień 1943).
Poziom operacyjny: 
Poziom taktyczny:
Y - Verfahren (nachtjagd).
W okresie późniejszym (lato 1943) do systemu Himmelbett włączono również urządzenia do radiowego namierzania pozycji samolotów - Y-Bodenstelle FuSAn 733. Stacje radarowe otrzymały po dwa urządzenia takiego rodzaju.
Jägerleit-Stellung.
Jägerleit-Stellung:
Jägerleit-Stellung wysyłała 2 sygnały:
Pierwsze stacje oddano do użytku na terenie Holandii w lutym 1943 roku. Do lata 1943 pokryto nimi obszar działania 1 i 2 Jagddivision.
Zasada działania.
Można wyróżnić dwie metody:
RAF Bomber Command.
Taktyka strumienia bombowców.
Linia Kammhubera złożona była z sektorów, patrolowanych przez nocne myśliwce. W danym momencie jedna niemiecka stacja radarowa mogła prowadzić jeden (później 2) nocne myśliwce w jednym sektorze. Ponieważ pilot nocnego myśliwca potrzebował na przechwycenie i zestrzelenie minimum 10 minut, było oczywiste, że w ciągu godziny może zestrzelić maksymalnie 6 bombowców. Niezależnie od liczby przelatujących przez sektor bombowców liczba strat będzie taka sama.
Jednocześnie dostępne urządzenia nawigacyjne (GEE) pozwalało bombowcom nadlatywać nad cel tą samą trasą, prędkością i w większych formacjach, zmniejszając jednocześnie prawdopodobieństwo kolizji. Opierając się na tej kalkulacji dowództwo Bomber Command wprowadziło nową metodę nalotu w postaci tzw. strumienia bombowców. 
Pierwszy nalot z zastosowaniem nowej taktyki został przeprowadzony 29 marca 1942 roku na Lubekę - 234 samoloty - przy stracie 12 maszyn (5%). W okresie kwiecień - maj 1942 roku znaczne siły bombowców (przeciętnie 100 - 250) były regularnie wysyłane nad terytorium Niemiec. W nocy z 30 na 31 maja 1942 roku ma miejsce pierwszy nalot 1000 (1047) bombowców na Kolonię.
Taktyka „bomber stream” stanowiła potwierdzenie skuteczności badań operacyjnych, polegających na zastosowaniu modeli matematycznych, statystyki oraz algorytmów do rozwiązywania problemów kompleksowych. Pozwalało osiągać cele strategiczne przy pomocy metod naukowych.
Pathfinder force.
15 sierpnia 1942 roku Bomber Command powołał specjalne jednostki naprowadzające - „Pathfinder force” (dosł. „oddziały tropicieli”) pod dowództwem Air Commodore D. C. T. Bennetta. Były to załogi, które miały za zadanie odnaleźć cel i oznaczyć go za pomocą wyznaczników celu (T. I. - Target Indicators). Te były używane w trzech podstawowych kolorach - czerwonym, zielonym i żółtym. Po raz pierwszy jednostka "Pathfinderów" została użyta 19 sierpnia 1942 roku podczas nalotu na Flensburg.
Znakowanie celu mogło odbywać się przy T. I. wolno opadających w powietrzu lub palących się już na ziemi. Zrzucanie wyznaczników celu odbywało się przede wszystkim przy wzrokowym kontakcie bombardiera z ziemią. Przy braku widoczności zrzutu dokonywano według wskazań pokładowego radaru H2S.
Oboe.
20 - 21 grudnia 1942 roku de Havilland Mosquito z 109 dywizjonu wykorzystały po raz pierwszy urządzenia do „ślepego” bombardowania. Oboe pozwalał na prowadzenie jednocześnie tylko jednego samolotu, dlatego od marca 1943 roku wyposażone w nie Mosquito wykorzystywane były do oznaczenia celów nalotu za pomocą flar świetlnych.
Oboe wykorzystywał dwie różne i dobrze odizolowane od siebie stacje (określane jako Cat i Mouse) w Anglii do wysłania sygnału do samolotu wyposażonego w transponder. Transponder odsyła sygnał z powrotem do obu stacji. Czas nadejścia sygnału pozwala na określenie odległości.
Każda ze stacji wykorzystuje sygnały radiowe do wykreślenia okręgu o odpowiednim promieniu, przy czym przecięcie się dwóch okręgów oznacza cel nalotu. Wszystkie stacje w południowej Anglii były ze sobą połączone, tak że jedna mogła przejąć zadanie drugiej.
H2S.
Podczas nocnego nalotu na Hamburg (30/31 stycznia 1943) w ramach „Pathfinder force” po raz pierwszy zostaje zastosowany radar pokładowy H2S. Umożliwia on bombardowanie przy każdej pogodzie oraz zidentyfikowanie celów naziemnych nocą. 3 lutego 1943 niedaleko Rotterdamu (stąd nazwa "Rotterdam Gerät") jeden z egzemplarzy został przechwycony przez Niemców w zestrzelonym bombowcu Short Stirling. Na jego podstawie Telefunken zbudowało radar ostrzegawczy FuG 350 Naxos.
Serrate.
30 czerwca 1943 roku po raz pierwszy zastosowano brytyjskie myśliwce nocne, wyposażone w radar pokładowy, do przechwytywania i atakowania niemieckich myśliwców nocnych. 
Chaff.
Podczas nalotu na Hamburg w nocy z 24 na 25 lipca 1943 roku po raz pierwszy zastosowano chaff (przez anglików nazywane Window, a przez Niemców - Düppel). Były to odpowiednio przycięte - do połowy długości fali - paski aluminium (staniolu), które dawały na ekranie radaru rozliczne echa, uniemożliwiające odróżnienie pasków staniolu od prawdziwych samolotów. 
Podczas nalotu na Hamburg stracono jedynie 3 bombowce, a podczas dalszych lipcowych nalotów straty utrzymywały się poniżej 3% użytych maszyn.
Poszukiwanie nowych rozwiązań - swobodne polowanie.
Pojawienie się chaff, wprowadzenie do użytku bombowców wyposażonych w nowoczesne urządzenia zakłócające, dywersyjne naloty odwracające uwagę od prawdziwych oznaczało kres systemu Himmelbett, który w nowych warunkach okazał się nieefektywny. W okresie koniec 1943 - połowa 1944 roku zlikwidowano stanowiska poszczególnych Nachtjagdraumführerów. Większość Raumów zostało rozwiązane, a tworzące je stacje radarowe przeniesione w głąb Niemiec. Pozostawiono je jedynie na obszarze Holandii i północno-zachodnich Niemczech, gdzie można nadal było spotkać pojedyncze bombowce powracające z nalotu. 
Miejsce Himmelbtt zajęło na początku Wildsäu, a po wprowadzeniu w ostatnim kwartale 1943 roku ulepszonych radarów pokładowych (lichtenstein sn 2 a - fug 220) - Zahme Sau. 
Zmiany organizacyjne pociągnęły za sobą połączenie dowództw dziennych i nocnych jednostek myśliwców w ramach poszczególnych dywizji myśliwskich. Niezależna dotychczas służba obserwacji przestrzeni powietrznej, która podlegała poszczególnym okręgom lotniczym (Luftgaue), podporządkowano teraz Luftwaffenbefehlshaber Mitte. Towarzyszyło temu połączenie stanowisk general der nachtjagd - odpowiedzialnego za nocną obronę III Rzeszy i general der tagjagd - odpowiedzialnego za dzienną obronę III Rzeszy.
Symbolicznym końcem systemu Himmelbett było odwołanie generała Josefa Kammhubera, twórcy „nocnego dachu na III Rzeszą”, ze stanowiska dowódcy XII. Fliegerkorps, a następnie przemianowanie jednostki 15 września 1943 roku na I. Jagdkorps. 
Skróty.
Oznaczenia kodowe sprzętu radarowego - przykład - FMG 41 G (fF):

</doc>
<doc id="1819767" url="https://pl.wikipedia.org/wiki?curid=1819767" title="Leptospermum scoparium">
Leptospermum scoparium

Leptospermum scoparium – krzew z rodziny mirtowatych pochodzący z Nowej Zelandii i południowo-wschodniej Australii.
Występowanie.
Występuje na terenie całej Nowej Zelandii, najliczniej na suchym wschodnim wybrzeżu Północnej i Południowej Wyspy. W Australii rośnie w Tasmanii, stanie Wiktorii i Nowej Południowej Walii.
Charakterystyka.
Manuka to łatwo rozmnażający się krzew, wytrzymały na bardzo trudne warunki glebowe. Osiąga wysokość od 2 do 5 metrów. Jest to roślina wiecznie zielona, o gęstym ugałęzieniu i małych, szpiczasto zakończonych liściach (o długości 7-20 mm i 2-6 mm szerokości). Kwiaty są białe, gdzieniegdzie zaróżowione, o średnicy od 8 do 15 mm (rzadko do 25 mm), z pięcioma płatkami. Ich kształt przypomina gwiazdę.

</doc>
<doc id="1819771" url="https://pl.wikipedia.org/wiki?curid=1819771" title="Bitwa pod Horkami">
Bitwa pod Horkami

Bitwa pod Horkami – seria trzech starć oddziału Romualda Traugutta z wojskami rosyjskimi w dniach 17–25 maja 1863 roku w okolicy wsi Horki w powiecie kobryńskim guberni grodzieńskiej w czasie powstania styczniowego.
Pod koniec kwietnia nastąpiło zgrupowanie oddziału powstańczego w sile 160 ludzi, wzmocnionego przybyciem 32 urzędników z Kobrynia, nad którym komendę objął Romuald Traugutt. Koncentracja ta nie uszła uwadze Rosjan, którzy wysłali oddział pościgowy.
17 maja 1863.
Oddział Traugutta przeprowadził udaną zasadzkę na grobli pod Horkami na żołnierzy rosyjskich w sile 1 roty piechoty i 40 kozaków. Rosjanie okrążeni i wzięci w krzyżowy ogień powstańców ponieśli ciężkie straty, tracąc 70 zabitych.
21 maja 1863.
Po rozbiciu oddziału Rosjanie rzucili przeciwko Trauguttowi 2 roty 3 batalionu strzelców celnych pułkownika Ehrnberga. Starcie w lesie zakończyło się przy stratach 12 ludzi po stronie rosyjskiej i 2 po polskiej.
25 maja 1863.
Połączone oddziały generała Artura Eggera i pułkownika Ehrnberga zaatakowały powstańców okrążonych na grobli. Po trzygodzinnej walce oddział polski poszedł w rozsypkę, tracąc 13 ludzi. Stracono obóz z 20 wozami i 50 końmi. Kilku powstańców zostało złapanych przez chłopów i wydanych Rosjanom. W walce zginęła Wołkowa (imię nieznane).
Upamiętnienie.
Walki pod Horkami zostały upamiętnione po 1990 r. na jednej z tablic na Grobie Nieznanego Żołnierza w Warszawie napisem „HORKI 17 – 25 V 1863”

</doc>
<doc id="1819773" url="https://pl.wikipedia.org/wiki?curid=1819773" title="KWK Niwka Modrzejów">
KWK Niwka Modrzejów



</doc>
<doc id="1819774" url="https://pl.wikipedia.org/wiki?curid=1819774" title="Krople Inoziemcewa">
Krople Inoziemcewa



</doc>
<doc id="1819775" url="https://pl.wikipedia.org/wiki?curid=1819775" title="Dokument nr 2430-PS">
Dokument nr 2430-PS



</doc>
<doc id="1819776" url="https://pl.wikipedia.org/wiki?curid=1819776" title="Charles Ruthenberg">
Charles Ruthenberg

Charles Emil Ruthenberg (ur. 9 lipca 1882 w Cleveland, zm. 2 marca 1927 w Chicago) - działacz amerykańskiego ruchu komunistycznego, jeden z założycieli i pierwszy przywódca Komunistycznej Partii Stanów Zjednoczonych.
Życiorys.
Był synem niemieckiego imigranta. Po ukończeniu szkoły w 1896, Charles rozpoczął pracę w księgarni, dokształcając się na kursach wieczorowych z zakresu buchalterii. W 1909 ukończył studia prawnicze w Columbia Law School. 
W 1908 rozpoczął działalność polityczną, rok później wstąpił do Socjalistycznej Partii Ameryki. W 1911 awansował do komitetu wykonawczego partii w stanie Ohio. W tym czasie wydawał lokalne pisma - "The Cleveland Socialist" i "Socialist News", pisywał także do czasopisma "The Ohio Socialist." W latach 1910-1918 był regularnie wystawiany przez swoją partię do wyborów lokalnych, w 1918 był kandydatem do Kongresu.
W czasie I wojny światowej sporo podróżował po kraju, przemawiając do działaczy ruchu związkowego, a także do pacyfistów, sprzeciwiających się udziałowi USA w wojnie. Działalność antywojenna była powodem jego aresztowania w maju 1917 i skazania na rok więzienia. 
Po opuszczeniu więzienia w grudniu 1918, przeszedł na pozycje skrajnie lewicowe w partii, identyfikując się z grupą imposybilistów, domagających się przemian o charakterze rewolucyjnym. Ważnym wydarzeniem w jego życiu była demonstracja 1 maja 1919 w Cleveland, która zakończyła się bitwą z policją. ("The Cleveland May Day Riot"). Przekonanie o zbliżającej się rewolucji sprawiło, że poparł manifest, autorstwa Louisa Frainy, z którym identyfikowały się najbardziej radykalni działacze socjalistyczni. Konwencja tej grupy zebrała się w Chicago i 1 września 1919 powołała do życia Komunistyczną Partię Ameryki. Ruthenbergowi powierzono funkcję sekretarza wykonawczego partii. Jeden z jego politycznych rywali Alfred Wagenknecht stanął w tym czasie na czele konkurencyjnej Komunistycznej Partii Pracy. Rywalizacja obu ugrupowań zakończyła się w kwietniu 1920 na zjeździe zjednoczeniowym, na którym powołano do życia Zjednoczoną Partię Komunistyczną. Kontrolę nad partią przejął Wagenknecht, a Ruthenberg w 1920 trafił do więzienia, wraz ze swoim przyjacielem Isaacem Fergusonem. Oskarżony o działalność antypaństwową został skazany na 5 lat więzienia, ale wyszedł na wolność 24 kwietnia 1922, po wpłaceniu kaucji. Sąd Najwyższy Stanów Zjednoczonych ostatecznie anulował akt oskarżenia przeciwko Ruthenbergowi.
W 1922 partia komunistyczna po raz kolejny podzieliła się na kilka rywalizujących ze sobą frakcji - Ruthenberg stanął na czele Robotniczej Partii Ameryki (Workers Party of America), którą kierował do śmierci. Zmarł wskutek pęknięcia wyrostka robaczkowego. Jego ciało spopielono, a urnę z prochami pogrzebano pod murem Kremla moskiewskiego, w pobliżu jego konkurenta Johna Reeda.
Był żonaty (żona Rosaline Nickel, także pochodziła z rodziny niemieckich imigrantów), miał syna Daniela.

</doc>
<doc id="1819777" url="https://pl.wikipedia.org/wiki?curid=1819777" title="Licznik Johnsona">
Licznik Johnsona

Licznik Johnsona (rejestr Johnsona) – układ funkcjonujący na zasadzie rejestru przesuwającego szeregowo bity. Rejestr ten działa w ten sposób, że bit wpisywany na najstarszą pozycję jest negacją bitu wychodzącego z pozycji najmłodszej. W rezultacie licznik Johnsona liczy w następującym kodzie (przykład dla czterobitowego słowa):

</doc>
<doc id="1819781" url="https://pl.wikipedia.org/wiki?curid=1819781" title="Gwara zuryska">
Gwara zuryska

Gwara zuryska – gwara alemańska, którą posługuje się ludność kantonu Zurych, część mówionego dialektu schwyzertüütsch. 
Pisownia tej gwary nie została nigdy skodyfikowana. Na obszarze jej funkcjonowania oficjalnie używa się w piśmie standardowego języka niemieckiego.
Gwara ulega wpływom języka włoskiego, angielskiego, tureckiego i serbsko-chorwackiego.

</doc>
<doc id="1819787" url="https://pl.wikipedia.org/wiki?curid=1819787" title="Tetrahydropiran">
Tetrahydropiran

Tetrahydropiran, THP – heterocykliczny, organiczny związek chemiczny z grupy eterów, którego sześcioczłonowy pierścień zbudowany jest z pięciu atomów węgla i jednego atomu tlenu.
Pierścień tetrahydropiranu stanowi rdzeń piranoz – rodziny węglowodanów. Najbardziej powszechną piranozą jest glukoza.
Synteza.
Klasyczną metodą syntezy organicznej tetrahydropiranu jest uwodornienie na niklu Raneya dihydropiranu.
Reakcje chemiczne.
Tetrahydropiran jak większość eterów jest słabo reaktywny i dlatego może być stosowany jako rozpuszczalnik organiczny w reakcjach. W syntezie organicznej grupa 2-tetrahydropiranylowa jest stosowana jako grupa blokująca dla alkoholi.

</doc>
<doc id="1819788" url="https://pl.wikipedia.org/wiki?curid=1819788" title="Krzysztof Ślusarek">
Krzysztof Ślusarek

Krzysztof Andrzej Ślusarek - (ur. 23 sierpnia 1961 w Jędrzejowie) – polski historyk, dr hab. nauk historycznych.
W 1987 ukończył studia na Wydziale Filozoficzno-Historycznym Uniwersytetu Jagiellońskiego.
W 1994 obronił pracę doktorską pt. "Drobna szlachta w Galicji 1772-1848" (promotor Mariusz Kulczykowski). 5 lipca 2002 Rada Wydziału Historycznego UJ nadała mu stopień doktora habilitowanego na podstawie rozprawy: "Uwłaszczenie chłopów w Galicji zachodniej". Aktualnie jest pracownikiem Zakładu Historii Polski Nowoczesnej Instytutu Historii UJ.
Przez kilka lat pełnił funkcję prezesa Jędrzejowskiego Towarzystwa Kulturalno-Naukowego.
Badająca problem inwigilacji Uniwersytetu Jagiellońskiego przez Służbę Bezpieczeństwa Komisja Rektorska uznała na podstawie zachowanych dokumentów, że Krzysztof Ślusarek figuruje w dokumentach SB jako tajny współpracownik o kryptonimie 4436. Miał on współpracować z SB od 1982, jeszcze jako student historii i za swoją działalność pobierać znaczne wynagrodzenie finansowe.
W liście skierowanym do pracowników Instytutu Historii i władz uczelni 30 listopada 2005 K. Ślusarek zaprzeczył, jakoby podpisał zobowiązanie do współpracy z SB. Przyznał się do kontaktów z funkcjonariuszami bezpieki, ale jak stwierdził nie podawał żadnych szczegółów, mogących zaszkodzić innym osobom.

</doc>
<doc id="1819790" url="https://pl.wikipedia.org/wiki?curid=1819790" title="Blue Stilton">
Blue Stilton



</doc>
<doc id="1819792" url="https://pl.wikipedia.org/wiki?curid=1819792" title="Stilton">
Stilton

Stilton – typ pleśniowego sera angielskiego. Produkowany jest w dwóch odmianach: niebieskiej i białej. Jest wytwarzany głównie w hrabstwach Derbyshire, Leicestershire i Nottinghamshire. Nazwa pochodzi z miejscowości Stilton w hrabstwie Cambridgeshire. Stilton jest gatunkiem chronionym przez prawo Unii Europejskiej; nazwa jest zastrzeżona tylko dla gatunków wytwarzanych według ściśle określonej receptury w wyżej wymienionych hrabstwach Anglii. Wyróżnia się dwie podstawowe odmiany – niebieską "Blue Stilton" oraz białą, a także odmiany wzbogacane dodatkami smakowymi.
Blue Stilton.
Ma barwę od biało-kremowej do bursztynowej, poprzecinany siateczką niebieskich żyłek. Ma twardą, chropowatą, pomarszczoną skórkę, uformowaną na skutek działania różnych rodzajów pleśni, pokrytą drobnymi otworami po nakłuwaniu sera igłami, po to, aby powietrze wniknęło do wnętrza sera oraz charakterystyczny zapach, przypominający gruszki. Smak powinien być ostry z wyczuwalnym aromatem ziół i niebieskiej pleśni. Zbyt młody Stilon może być gorzki. Podaje się go jako zakąskę na kanapkach lub tartinkach koktajlowych albo po posiłku – na desce do serów.
Historia.
Ser znany jest co najmniej od lat trzydziestych XVIII wieku. Jego legendarnym odkrywcą był Cooper Thornhill, który odkrył ser podczas odwiedzin w jednym z pubów we wsi Hungarton. Natychmiast kupił prawa do wytwarzania tego sera i serwował go w swojej gospodzie. Jako że wieś Stilton leżała na trasie dyliżansów dalekobieżnych, ser został doceniony w całej Anglii. Pierwszą recepturę sera opublikowana została w r. 1723 przez Richarda Bradleya. W r. 1939 Stowarzyszenie Serowarskie uformowało lobby chroniące pochodzenie i jakość sera. W roku 1996 stilton uzyskał nadany przez komisję europejską status "Protected Designation of origin" – ochrony miejsca pochodzenia. .
Produkcja.
Prawo do dostarczania mleka do wyrobu sera ma tylko sześć licencjonowanych mleczarni na świecie. Z 78 litrów mleka uzyskuje się 8 kilogramów sera stilton. Rocznie wytwarza się milion gomółek sera, 10% produkcji przeznaczonej jest na eksport do 40 krajów świata. Ser składa się w 38% z wody, 35% z tłuszczu, 23.7% z białka.
Jest serem słonym. Charakterystyczne dla niego niebieskie żyły pleśni uzyskuje się przekłuwając powłokę nierdzewnymi igłami, aby wprowadzić powietrze. Proces produkcji i dojrzewania trwa ok. 9 tygodni.
Cechy charakterystyczne.
Aby Stilton był uznany za gatunkowy, muszą być spełnione następujące warunki:

</doc>
<doc id="1819795" url="https://pl.wikipedia.org/wiki?curid=1819795" title="Szwedzka Akademia Nauk">
Szwedzka Akademia Nauk



</doc>
<doc id="1819798" url="https://pl.wikipedia.org/wiki?curid=1819798" title="Szilárd">
Szilárd

Szilárd:

</doc>
<doc id="1819800" url="https://pl.wikipedia.org/wiki?curid=1819800" title="Foyan Qingyuan">
Foyan Qingyuan

Foyan Qingyuan (chiń. 佛眼清遠, pinyin "Fóyǎn Qīngyuǎn"; kor. 불안청원 "Puran Ch'ŏngwŏn"; jap. "Butsugen Seion"; wiet. "Phật Nhản Thanh Viễn"; ur. 1067, zm. 1120) – chiński mistrz chan z frakcji yangqi szkoły linji. Znany także jako Longmen Qingyuan (龍門清遠).
Życiorys.
Shigui pochodził z miasta Linqiong w pobliżu współczesnego Chengdu w prowincji Syczuan.
W wieku 14 lat opuścił dom rodzinny i wstąpił do zakonu. Praktykę buddyjską rozpoczął od studiowania buddyjskich tekstów, w tym "Winai". Przestrzegał także reguł "Winai". Podczas czytania "Sutry Lotosu" natrafił na fragment
Zapytał o wyjaśnienie swojego mistrza winai, ale nie otrzymał odpowiedzi. Foyan zrozumiał, że doktrynalne studia nie rozwiążą wielkiej sprawy życia i śmierci.
Odszedł z klasztoru i udał się w podróż na południe. Rozpoczął praktykę chanu u mistrza chan Taipinga Yana w Shuzhou.
W jakiś czas później został uczniem mistrza Wuzu Fayana. Obok Yuanwu Keqina i Fojiana Huiqina należał to trzech najwybitniejszych uczniów tego mistrza, nazywanych „trzema buddami”.
Po otrzymaniu od mistrza przekazu Dharmy stał się znakomitym nauczycielem chanu szkoły linji. Nauczał w takich klasztorach jak Tianning (obok miasta Tianning w powiecie Jiangdu w prow. Jiangsu) i Baochan na górze Longmen.
Pewnego dnia 1120 r. Foyan skończył posiłek, następnie usiadł w pozycji medytacyjnej i zwrócił się do uczniów "Wszyscy wielcy starożytni, kiedy mieli opuścić ten świat, tworzli wiersz. Czy mogę zaofiarować światu pożegnanie i po prostu spokojnie odejść?"
Po tych słowach złożył dłonie i spokojnie zmarł.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1819805" url="https://pl.wikipedia.org/wiki?curid=1819805" title="Pudliszki (przedsiębiorstwo)">
Pudliszki (przedsiębiorstwo)

Pudliszki – przedsiębiorstwo przetwórstwa owocowo-warzywnego w Pudliszkach. Obecnie wchodzi w skład amerykańskiej grupy H. J. Heinz Company, która ma w nim pakiet większościowy akcji. Profil produkcji to głównie przetwory pomidorowe (ketchup i koncentrat) oraz warzywne (z groszku, fasoli i kukurydzy).
Historia.
Historia przetwórstwa spożywczego w Pudliszkach zaczęła się od Józefa Łubieńskiego, który w 1847 roku uruchomił tu jedną z pierwszych w Wielkopolsce cukrowni. Późniejszy właściciel majątku Kennemann zlikwidował cukrownię i na jej miejsce uruchomił przynoszącą lepsze zyski gorzelnię. Inżynier rolnictwa Stanisław Fenrych w roku 1920 założył się z sąsiadami, że zakupione przezeń gospodarstwo w Pudliszkach będzie przynosić zysk nawet, jeśli miałyby tu wyrosnąć gruszki na wierzbie. Symbol żółtej gruszki na zielonej wierzbie po dziś dzień występuje na niektórych przetworach fabryki jako jej logo. W pierwszych latach część prac wykonywano w piwnicach pałacu, ale już w 1923 roku uruchomiono nową fabrykę zatrudniającą, wraz z należącymi do niej uprawami, około 200 osób. W 1927 roku fabryka sfinansowała wyjazd dwóch poznańskich profesorów do Londynu w celu zapoznania się z technologią produkcji ketchupu; wyjazd ten pozwolił na uruchomienie w Pudliszkach własnych przetworów pomidorowych. W latach 30. XX wieku zatrudnienie wynosiło – mimo recesji – 800 osób, niektóre jej przetwory eksportowano do Niemiec, Francji i USA.
6 września 1939 do fabryki weszły wojska niemieckie. Nim jednak do tego doszło Fenrych otworzył magazyn i rozdał wszystko pracownikom. Mimo nalegań właściciele nie podpisali volkslisty. Zostali wysiedleni. Firma została ponownie otwarta dopiero w 1945.
Po wojnie upaństwowiona, fabryka przez wiele lat prosperowała w branży spożywczej, wchodząc w 1992 i 1993 roku do pierwszej pięćsetki najefektywniejszych przedsiębiorstw państwowych w Polsce. W 1994 roku przekształcona w spółkę akcyjną. Od 1997 roku większościowy pakiet akcji należy do koncernu Kraft Heinz.
Najstarsze logo firmy przedstawia gruszki na wierzbie.

</doc>
<doc id="1819806" url="https://pl.wikipedia.org/wiki?curid=1819806" title="Ulica Juliana Tuwima">
Ulica Juliana Tuwima

Ulica Juliana Tuwima – popularna nazwa ulic w Polsce;

</doc>
<doc id="1819808" url="https://pl.wikipedia.org/wiki?curid=1819808" title="The Complete Jack Johnson Sessions">
The Complete Jack Johnson Sessions

The Complete Jack Johnson Sessions – 5-dyskowy album Milesa Davisa nagrany w 1970 i wydany w 2003 r.
Historia i charakter albumu.
To 5-dyskowe wydawnictwo pudełkowe zostało zestawione z nagrań dokonanych pomiędzy 18 lutego a 4 czerwca 1970 r. Sesje te poświęcone były nagraniu albumu "A Tribute to Jack Johnson".
Skład zespołu był niezwykle zmienny – właściwe każda sesja miała przynajmniej jednego nowego muzyka. Ponieważ 7 marca odszedł z zespołu Davisa Wayne Shorter, został on zastąpiony przez saksofonistę sopranowego Steve'a Grossmana. Potem pojawiali się dawni muzycy Davisa, np. Herbie Hancock i nowi, np. Keith Jarrett. Gdy w kilka miesięcy później, bo w sierpniu, Davis wystąpił na festiwalu na wyspie Wight, grupa była już septetem; nowym saksofonistą był Gary Bartz oraz do Chicka Corei doszedł nowy klawiszowiec – Keith Jarrett.
Sytuacja w muzyce zmieniła się o tyle, że to, co Davis zaproponował na przełomowym albumie "Bitches Brew", stało się w rok później wiodącą siłą w muzyce
Sesje te wykazują, że były one zdominowane przez gitarowe brzmienia Johna McLaughlina. Dopomogło w tym to, że – w przeciwieństwie do "Bitches Brew" – na wszystkich sesjach gra tylko jeden perkusista. Również partie instrumentów klawiszowych są oszczędniejsze – na "Bitches Brew" jednocześnie grało czasem trzech perkusistów, a także trzech muzyków grających na instrumentach klawiszowych. Podczas tych sesji kombinacja 3 muzyków grających równocześnie na instrumentach klawiszowych pojawia się dopiero na ostatniej sesji, gdy do Corei doszli Herbie Hancock i Keith Jarrett.
Koncertowy zespół Davisa z tego okresu został nagrany w kwietniu i nagrania te zostały wydane na albumie koncertowym "".
Po ostatniej sesji do albumu "Jack Johnson" Davis nie wszedł do studia przez prawie 2 następne lata. Kiedy wreszcie dokonał nowych nagrań w 1972 r. powstała muzyka – uwieczniona na "On the Corner" – miała już zupełnie inny charakter. Została nagrana przez zupełnie innych muzyków – poza Michaelem Hendersonem.

</doc>
<doc id="1819817" url="https://pl.wikipedia.org/wiki?curid=1819817" title="Úrvalsdeild (1912)">
Úrvalsdeild (1912)



</doc>
<doc id="1819818" url="https://pl.wikipedia.org/wiki?curid=1819818" title="Úrvalsdeild (1913)">
Úrvalsdeild (1913)



</doc>
<doc id="1819819" url="https://pl.wikipedia.org/wiki?curid=1819819" title="Úrvalsdeild (1914)">
Úrvalsdeild (1914)



</doc>
<doc id="1819820" url="https://pl.wikipedia.org/wiki?curid=1819820" title="Úrvalsdeild (1915)">
Úrvalsdeild (1915)



</doc>
<doc id="1819821" url="https://pl.wikipedia.org/wiki?curid=1819821" title="Úrvalsdeild (1916)">
Úrvalsdeild (1916)



</doc>
<doc id="1819822" url="https://pl.wikipedia.org/wiki?curid=1819822" title="Úrvalsdeild (1917)">
Úrvalsdeild (1917)



</doc>
<doc id="1819823" url="https://pl.wikipedia.org/wiki?curid=1819823" title="Úrvalsdeild (1918)">
Úrvalsdeild (1918)



</doc>
<doc id="1819824" url="https://pl.wikipedia.org/wiki?curid=1819824" title="Úrvalsdeild (1919)">
Úrvalsdeild (1919)



</doc>
<doc id="1819825" url="https://pl.wikipedia.org/wiki?curid=1819825" title="Úrvalsdeild (1920)">
Úrvalsdeild (1920)



</doc>
<doc id="1819826" url="https://pl.wikipedia.org/wiki?curid=1819826" title="Úrvalsdeild (1921)">
Úrvalsdeild (1921)



</doc>
<doc id="1819827" url="https://pl.wikipedia.org/wiki?curid=1819827" title="Úrvalsdeild (1922)">
Úrvalsdeild (1922)



</doc>
<doc id="1819828" url="https://pl.wikipedia.org/wiki?curid=1819828" title="Úrvalsdeild (1923)">
Úrvalsdeild (1923)



</doc>
<doc id="1819829" url="https://pl.wikipedia.org/wiki?curid=1819829" title="Úrvalsdeild (1924)">
Úrvalsdeild (1924)



</doc>
<doc id="1819830" url="https://pl.wikipedia.org/wiki?curid=1819830" title="Úrvalsdeild (1925)">
Úrvalsdeild (1925)



</doc>
<doc id="1819831" url="https://pl.wikipedia.org/wiki?curid=1819831" title="Úrvalsdeild (1926)">
Úrvalsdeild (1926)



</doc>
<doc id="1819832" url="https://pl.wikipedia.org/wiki?curid=1819832" title="Úrvalsdeild (1927)">
Úrvalsdeild (1927)



</doc>
<doc id="1819833" url="https://pl.wikipedia.org/wiki?curid=1819833" title="Úrvalsdeild (1928)">
Úrvalsdeild (1928)



</doc>
<doc id="1819834" url="https://pl.wikipedia.org/wiki?curid=1819834" title="Úrvalsdeild (1929)">
Úrvalsdeild (1929)



</doc>
<doc id="1819835" url="https://pl.wikipedia.org/wiki?curid=1819835" title="Úrvalsdeild (1930)">
Úrvalsdeild (1930)



</doc>
<doc id="1819836" url="https://pl.wikipedia.org/wiki?curid=1819836" title="Úrvalsdeild (1931)">
Úrvalsdeild (1931)



</doc>
<doc id="1819838" url="https://pl.wikipedia.org/wiki?curid=1819838" title="Úrvalsdeild (1932)">
Úrvalsdeild (1932)



</doc>
<doc id="1819840" url="https://pl.wikipedia.org/wiki?curid=1819840" title="Muzeum Żup Krakowskich w Wieliczce">
Muzeum Żup Krakowskich w Wieliczce



</doc>
<doc id="1819844" url="https://pl.wikipedia.org/wiki?curid=1819844" title="Hans-Jürgen von Blumenthal">
Hans-Jürgen von Blumenthal

Hrabia Hans-Jürgen von Blumenthal (ur. 23 lutego 1907 w Poczdamie, zm. 13 października 1944 w Berlinie) – niemiecki oficer, członek antynazistowskiego ruchu oporu aktywnie zaangażowany w jego działalność, m.in. uczestnik nieudanego zamachu z 20 lipca 1944 na Adolfa Hitlera. Aresztowany, skazany na śmierć przez nazistowski Trybunał Ludowy, stracony w więzieniu Plötzensee.
Życiorys.
Przed 1933 von Blumenthal należał do paramilitarnej organizacji Stahlhelm. W 1934 jako Sturmbannführer przeszedł do SA, do którego należał do 1935, kiedy to wstąpił do Wehrmachtu.
Spisek wrześniowy.
We wrześniu 1938 grupa oficerów, m.in. Ludwig Beck, Erich Höpner, Carl-Heinrich von Stülpnagel oraz Wilhelm Canaris rozpoczęła planowanie zamachu stanu. Podczas spotkania w domu Hansa Ostera (ok. 20 września 1938), generał Erwin von Witzleben wyjawił przed zebranymi (Hans Bernd Gisevius, Hans von Dohnanyi, prawdopodobnie Carl Friedrich Goerdeler, Friedrich Wilhelm Heinz, Franz-Maria Liedig) zamiar udania się z eskortą zaufanych oficerów do siedziby kanclerza, by namówić Adolfa Hitlera do dymisji. W tym samym czasie trzy korpusy armijne miały zająć Berlin i stanąć w pogotowiu do walk z wiernymi Hitlerowi oddziałami SS. Przewidywano, że von Witzleben nie zostanie dopuszczony do Hitlera, i że wraz z eskortą będzie zmuszony utorować sobie drogę siłą. Liczono się ze strzelaniną. Von Witzleben, Goerdeler i Canaris zamierzali aresztować Hitlera. Zadanie stworzenia eskorty dla von Witzlebena powierzono majorowi Friedrichowi Wilhelmowi Heinzowi, który preferował drastyczne rozwiązanie i planował zastrzelenie Hitlera. Heinz dla swojego planu zdobył poparcie Ostera. Von Blumenthal był jednym ze spiskowców, którzy mieli zaaresztować Hitlera. Do zamachu stanu nie doszło wskutek niezapowiedzianej wizyty premiera Wielkiej Brytanii Neville'a Chamberlaina, który rozpoczął negocjacje z Hitlerem. 
Zamach z 20 lipca 1944.
Von Blumenthal pozostawał w bliskich kontaktach z kręgami opozycjonistów w Abwehrze i Wehrmachcie. Podczas II wojny światowej służył na froncie, ale wskutek ciężkich ran odniesionych w 1941 został przeniesiony do pracy jako kierownik w Naczelnym Dowództwie Wojsk Lądowych (niem. "Oberkommando des Heeres", OKH), gdzie poznał Clausa von Stauffenberga. W tym samym czasie zaczął pełnić funkcję łącznika z grupą opozycjonistów w Szczecinie na terenie II okręgu wojskowego (niem. "Wehrkreis", WK). Uczestniczył w przygotowaniach do zamachu na Adolfa Hitlera 20 lipca 1944. Po klęsce spiskowców został aresztowany przez Gestapo 23 lipca i torturowany podczas przesłuchań. 
13 października 1944 Trybunał Ludowy skazał von Blumenthala na karę śmierci, która została wykonana jeszcze w tym samym dniu w więzieniu Plötzensee.

</doc>
<doc id="1819845" url="https://pl.wikipedia.org/wiki?curid=1819845" title="Adlershof">
Adlershof

Adlershof, Berlin-Adlershof – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta.

</doc>
<doc id="1819847" url="https://pl.wikipedia.org/wiki?curid=1819847" title="Altglienicke">
Altglienicke

Altglienicke, Berlin-Altglienicke – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta.

</doc>
<doc id="1819850" url="https://pl.wikipedia.org/wiki?curid=1819850" title="Alt-Treptow">
Alt-Treptow

Alt-Treptow, Berlin-Alt-Treptow – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta.
W dzielnicy znajduje się przystanek kolejowy Berlin Treptower Park.

</doc>
<doc id="1819851" url="https://pl.wikipedia.org/wiki?curid=1819851" title="Baumschulenweg">
Baumschulenweg

Baumschulenweg, Berlin-Baumschulenweg – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta.
W dzielnicy znajduje się stacja kolejowa Berlin Baumschulenweg.

</doc>
<doc id="1819852" url="https://pl.wikipedia.org/wiki?curid=1819852" title="Bohnsdorf">
Bohnsdorf

Bohnsdorf, Berlin-Bohnsdorf – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta.

</doc>
<doc id="1819853" url="https://pl.wikipedia.org/wiki?curid=1819853" title="Berlin-Wannsee">
Berlin-Wannsee

Niemcy:
Zobacz też:

</doc>
<doc id="1819854" url="https://pl.wikipedia.org/wiki?curid=1819854" title="Friedrichshagen">
Friedrichshagen

Friedrichshagen, Berlin-Friedrichshagen – część ("Ortsteil") Berlina w okręgu administracyjnym Treptow-Köpenick. Od 1 października 1920 w granicach miasta. Leży na północnym brzegu jeziora Müggelsee.

</doc>
<doc id="1819856" url="https://pl.wikipedia.org/wiki?curid=1819856" title="Grünau (Berlin)">
Grünau (Berlin)

Grünau, Berlin-Grünau – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta. 
W dzielnicy znajduje się stacja kolejowa Berlin-Grünau.

</doc>
<doc id="1819858" url="https://pl.wikipedia.org/wiki?curid=1819858" title="Johannisthal (Berlin)">
Johannisthal (Berlin)

Johannisthal, Berlin-Johannisthal – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta. 
W 1909 wybudowano tutaj lotnisko Johannisthal.

</doc>
<doc id="1819859" url="https://pl.wikipedia.org/wiki?curid=1819859" title="Müggelheim">
Müggelheim

Müggelheim, Berlin-Müggelheim – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta. 

</doc>
<doc id="1819860" url="https://pl.wikipedia.org/wiki?curid=1819860" title="Niederschöneweide">
Niederschöneweide

Niederschöneweide, Berlin-Niederschöneweide – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta. 

</doc>
<doc id="1819861" url="https://pl.wikipedia.org/wiki?curid=1819861" title="Oberschöneweide">
Oberschöneweide

Oberschöneweide, Berlin-Oberschöneweide – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta. 

</doc>
<doc id="1819863" url="https://pl.wikipedia.org/wiki?curid=1819863" title="Plänterwald">
Plänterwald

Plänterwald, Berlin-Plänterwald – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta. 
W dzielnicy znajduje się przystanek kolejowy Berlin Plänterwald.

</doc>
<doc id="1819864" url="https://pl.wikipedia.org/wiki?curid=1819864" title="Rahnsdorf">
Rahnsdorf

Rahnsdorf, Berlin-Rahnsdorf – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta. 
W dzielnicy znajduje się stacja kolejowa Berlin-Rahnsdorf.

</doc>
<doc id="1819865" url="https://pl.wikipedia.org/wiki?curid=1819865" title="Schmöckwitz">
Schmöckwitz

Schmöckwitz, Berlin-Schmöckwitz – dzielnica "(Ortsteil)" Berlina w okręgu administracyjnym Treptow-Köpenick. Od 1 października 1920 w granicach miasta.

</doc>
<doc id="1819868" url="https://pl.wikipedia.org/wiki?curid=1819868" title="Berlin-Mitte">
Berlin-Mitte



</doc>
<doc id="1819871" url="https://pl.wikipedia.org/wiki?curid=1819871" title="Linognathus fahrenholzi">
Linognathus fahrenholzi

Linognathus fahrenholzi – gatunek wszy należący do rodziny Linognathidae, pasożytujący na antylopach z rodziny krętorogich: Ridbok południowy ("Redunca arundinum"), Ridbok górski ("Redunca fulvorufula"), Bohor ("Redunca redunca"). Powoduje chorobę wszawicę. 
Samiec długości 2,0 mm, samica 2,5 mm. Są silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Pasożytuje na skórze owłosionej głównie na powłokach brzusznych, głowie, szyi i okolicach nasady ogona. W przypadku silnego opadnięcia może występować na całym ciele. Występuje na terenie Afryki w Malawi, Mozambiku, RPA.

</doc>
<doc id="1819872" url="https://pl.wikipedia.org/wiki?curid=1819872" title="Linognathus forficula">
Linognathus forficula



</doc>
<doc id="1819875" url="https://pl.wikipedia.org/wiki?curid=1819875" title="Pismo Limbu">
Pismo Limbu



</doc>
<doc id="1819876" url="https://pl.wikipedia.org/wiki?curid=1819876" title="Charlottenburg-Nord">
Charlottenburg-Nord

Charlottenburg-Nord, Berlin-Charlottenburg-Nord – dzielnica "(Ortsteil)" Berlina w okręgu administracyjnym Charlottenburg-Wilmersdorf. Powstała 30 września 2004.
Transport.
Przez dzielnicę przebiega linia U7 ze stacjami:

</doc>
<doc id="1819877" url="https://pl.wikipedia.org/wiki?curid=1819877" title="Grunewald">
Grunewald

Grunewald, Berlin-Grunewald – dzielnica "(Ortsteil)" Berlina w okręgu administracyjnym Charlottenburg-Wilmersdorf. Od roku 1920 w granicach miasta. Jedna z najbogatszych dzielnic Berlina.
W dzielnicy znajduje się Grunewaldturm. Ponad dziesięć krajów, w tym Polska, ma tu swoje ambasady, a dziewięcioro ambasadorów ma tutaj swoje prywatne rezydencje.
Berlin-Grunewald to stacja kolejowa w dzielnicy.

</doc>
<doc id="1819878" url="https://pl.wikipedia.org/wiki?curid=1819878" title="Halensee (dzielnica)">
Halensee (dzielnica)

Halensee, Berlin-Halensee – dzielnica "(Ortsteil)" Berlina w okręgu administracyjnym Charlottenburg-Wilmersdorf. Od XIX wieku w granicach miasta. Leży nad jeziorem Halensee. Jest najmniejszą dzielnicą okręgu i jedną z najmniejszych miasta.
Berlin-Halensee to stacja kolejowa w dzielnicy.
W 1882 w Halensee zaprezentowano pierwszy na świecie trolejbus Elektromote. 
Do końca 2010 w dzielnicy mieszkał burmistrz Berlina Klaus Wowereit.

</doc>
<doc id="1819879" url="https://pl.wikipedia.org/wiki?curid=1819879" title="Schmargendorf (Berlin)">
Schmargendorf (Berlin)

Schmargendorf, Berlin-Schmargendorf – dzielnica "(Ortsteil)" Berlina w okręgu administracyjnym Charlottenburg-Wilmersdorf. Od 1920 w granicach miasta. 
Miejscowość powstała w 1220. 
Znajduje się tutaj ratusz z 1902.

</doc>
<doc id="1819880" url="https://pl.wikipedia.org/wiki?curid=1819880" title="Westend (Berlin)">
Westend (Berlin)

Westend, Berlin-Westend – dzielnica "(Ortsteil)" Berlina w okręgu administracyjnym Charlottenburg-Wilmersdorf. Od 1920 w granicach miasta.
Architekt francuski Le Corbusier zbudował w dzielnicy Westend modernistyczny blok mieszkalny Unité d’habitation w 1957.
Znajduje się tutaj Stadion Olimpijski i zburzono Deutschlandhalle. 
Transport.
Berlin-Westend to stacja kolejowa w dzielnicy. Znajdują się tutaj również następujące stacje metra linii U2:

</doc>
<doc id="1819881" url="https://pl.wikipedia.org/wiki?curid=1819881" title="Wilmersdorf (Berlin)">
Wilmersdorf (Berlin)

Wilmersdorf, Berlin-Wilmersdorf – dzielnica "(Ortsteil)" Berlina w okręgu administracyjnym Charlottenburg-Wilmersdorf. Od 1 kwietnia 1906 do 30 września 1920 samodzielne miasto, dzień później w granicach miasta. Od 1 kwietnia 1906 do 1912 nazwa miasta brzmiała Deutsch-Wilmersdorf. 
W latach 1907–1920 należał do rejencji poczdamskiej w prowincji Brandenburgia.
Znajduje się tutaj Volkspark Wilmersdorf.
Transport.
W dzielnicy znajdują się następujące stacje metra linii U3:
oraz linii U7:
oraz linii U9:

</doc>
<doc id="1819883" url="https://pl.wikipedia.org/wiki?curid=1819883" title="Friedrichsfelde">
Friedrichsfelde

Friedrichsfelde, Berlin-Friedrichsfelde – dzielnica "(Ortsteil)" Berlina w okręgu administracyjnym Lichtenberg. Od 1 października 1920 w granicach miasta.
Znajduje się tutaj pałac Friedrichsfelde.
Transport.
Stacja kolejowa w dzielnicy to Berlin-Friedrichsfelde Ost.
Przez dzielnicę prowadzi linia metra U5 z następującymi stacjami:

</doc>
<doc id="1819884" url="https://pl.wikipedia.org/wiki?curid=1819884" title="Alt-Hohenschönhausen">
Alt-Hohenschönhausen

Alt-Hohenschönhausen, Berlin-Alt-Hohenschönhausen – dzielnica "(Ortsteil)" Berlina w okręgu administracyjnym Lichtenberg. Od 1 października 1920 w granicach miasta.

</doc>
<doc id="1819885" url="https://pl.wikipedia.org/wiki?curid=1819885" title="Berlin-Alt-Hohenschönhausen">
Berlin-Alt-Hohenschönhausen



</doc>
<doc id="1819886" url="https://pl.wikipedia.org/wiki?curid=1819886" title="Falkenberg (Berlin)">
Falkenberg (Berlin)

Falkenberg, Berlin-Falkenberg – dzielnica "(Ortsteil)" Berlina w okręgu administracyjnym Lichtenberg. Od 1 października 1920 w granicach miasta.

</doc>
<doc id="1819887" url="https://pl.wikipedia.org/wiki?curid=1819887" title="Berlin-Falkenberg">
Berlin-Falkenberg



</doc>
<doc id="1819888" url="https://pl.wikipedia.org/wiki?curid=1819888" title="W łóżku z Madonną">
W łóżku z Madonną

W łóżku z Madonną (tyt. oryg. "Truth or Dare" oraz "In Bed with Madonna") – amerykański film dokumentalny z 1991 roku.
Informacje ogólne.
Produkcja przedstawia Madonnę w trakcie skandalicznej trasy koncertowej Blond Ambition World Tour, jaka miała miejsce wiosną i latem 1990 roku. W filmie zawarte są kontrowersyjne materiały zza kulis oraz fragmenty występów. Premiera obrazu odbyła się na Festiwalu Filmowym w Cannes (poza konkursem).
Film okazał się dużym sukcesem kasowym (29 milionów dolarów zysku) i zebrał także pozytywne opinie krytyków.

</doc>
<doc id="1819889" url="https://pl.wikipedia.org/wiki?curid=1819889" title="Fennpfuhl">
Fennpfuhl

Fennpfuhl, Berlin-Fennpfuhl – dzielnica "(Ortsteil)" Berlina w okręgu administracyjnym Lichtenberg. Od 1 października 1920 w granicach miasta.

</doc>
<doc id="1819890" url="https://pl.wikipedia.org/wiki?curid=1819890" title="Berlin-Fennpfuhl">
Berlin-Fennpfuhl



</doc>
<doc id="1819891" url="https://pl.wikipedia.org/wiki?curid=1819891" title="Karlshorst">
Karlshorst

Karlshorst, Berlin-Karlshorst – dzielnica ("Ortsteil") Berlina w okręgu administracyjnym Lichtenberg.
Historia.
Od 1 października 1920 Karlshorst znajduje się w granicach Berlina. W latach 1945–1994 część dzielnicy była zajmowana przez wojska radzieckie, później rosyjskie.

</doc>
<doc id="1819892" url="https://pl.wikipedia.org/wiki?curid=1819892" title="Lichtenberg (dzielnica Berlina)">
Lichtenberg (dzielnica Berlina)

Lichtenberg, Berlin-Lichtenberg – dzielnica "(Ortsteil)" Berlina w okręgu administracyjnym Lichtenberg. Od 1 kwietnia 1907 do 30 września 1920 samodzielne miasto, które dzień później włączono w granice miasta.
W latach 1908-1920 należał do rejencji rejencji poczdamskiej w prowincji Brandenburgia.
Znajduje się tutaj ratusz Lichtenberg.
Transport w Lichtenbergu.
Przez dzielnicę przebiega linia metra U5 z następującymi stacjami:

</doc>
<doc id="1819893" url="https://pl.wikipedia.org/wiki?curid=1819893" title="Puchar Davisa 2010">
Puchar Davisa 2010

Tenisowe rozgrywki o Puchar Davisa w roku 2010 – 99. edycja najważniejszego turnieju między reprezentacjami narodowymi w męskim tenisie ziemnym. Mecze pierwszej rundy miały miejsce w dniach 5 - 7 marca.
"Polska grupa" w Pucharze Davisa.
Drabinka.
Faza Początkowa
Play-Offy o utrzymanie

</doc>
<doc id="1819895" url="https://pl.wikipedia.org/wiki?curid=1819895" title="Jan Berger">
Jan Berger



</doc>
<doc id="1819898" url="https://pl.wikipedia.org/wiki?curid=1819898" title="Kościół Ewangelicki Berlina, Brandenburgii i śląskich Górnych Łużyc">
Kościół Ewangelicki Berlina, Brandenburgii i śląskich Górnych Łużyc

Ewangelicki Kościół Berlin-Brandenburgia-śląskie Górne Łużyce (niem. "Evangelische Kirche Berlin-Brandenburg-schlesische Oberlausitz") – jeden z 22 kościołów tworzących Kościół Ewangelicki w Niemczech z siedzibą w Berlinie.

</doc>
<doc id="1819899" url="https://pl.wikipedia.org/wiki?curid=1819899" title="Malchow (Berlin)">
Malchow (Berlin)

Malchow, Berlin-Malchow – dzielnica "(Ortsteil)" Berlina w okręgu administracyjnym Lichtenberg. Od 1 października 1920 w granicach miasta. Jest najmniejszą dzielnicą Berlina.

</doc>
<doc id="1819900" url="https://pl.wikipedia.org/wiki?curid=1819900" title="Berlin-Malchow">
Berlin-Malchow



</doc>
<doc id="1819901" url="https://pl.wikipedia.org/wiki?curid=1819901" title="Sarnow">
Sarnow

Sarnow – miejscowość i gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Anklam-Land.

</doc>
<doc id="1819902" url="https://pl.wikipedia.org/wiki?curid=1819902" title="Neu-Hohenschönhausen">
Neu-Hohenschönhausen

Neu-Hohenschönhausen, Berlin-Neu-Hohenschönhausen – dzielnica "(Ortsteil)" Berlina w okręgu administracyjnym Lichtenberg. Od 1 października 1920 w granicach miasta.

</doc>
<doc id="1819903" url="https://pl.wikipedia.org/wiki?curid=1819903" title="Berlin-Neu-Hohenschönhausen">
Berlin-Neu-Hohenschönhausen



</doc>
<doc id="1819904" url="https://pl.wikipedia.org/wiki?curid=1819904" title="Ewangelicki Kościół Berlin-Brandenburg-śląskie Górne Łużyce">
Ewangelicki Kościół Berlin-Brandenburg-śląskie Górne Łużyce



</doc>
<doc id="1819905" url="https://pl.wikipedia.org/wiki?curid=1819905" title="Rummelsburg">
Rummelsburg

Rummelsburg, Berlin-Rummelsburg – dzielnica "(Ortsteil)" Berlina w okręgu administracyjnym Lichtenberg. Od 1 października 1920 w granicach miasta.
Znajduje się tutaj stacja kolejowa Berlin-Rummelsburg oraz Berlin-Lichtenberg.

</doc>
<doc id="1819906" url="https://pl.wikipedia.org/wiki?curid=1819906" title="Berlin-Rummelsburg">
Berlin-Rummelsburg

Niemcy:
Zobacz też:

</doc>
<doc id="1819907" url="https://pl.wikipedia.org/wiki?curid=1819907" title="Wartenberg (Berlin)">
Wartenberg (Berlin)

Wartenberg, Berlin-Wartenberg – dzielnica "(Ortsteil)" Berlina w okręgu administracyjnym Lichtenberg. Od 1 października 1920 w granicach miasta.

</doc>
<doc id="1819908" url="https://pl.wikipedia.org/wiki?curid=1819908" title="Berlin-Wartenberg">
Berlin-Wartenberg



</doc>
<doc id="1819909" url="https://pl.wikipedia.org/wiki?curid=1819909" title="Spantekow">
Spantekow

Spantekow (pol. hist. "Spądków") – gmina w Niemczech, wchodząca w skład Związku Gmin Anklam-Land w powiecie Vorpommern-Greifswald, w kraju związkowym Meklemburgia-Pomorze Przednie.
1 stycznia 2012 do gminy przyłączono gminę Neuendorf B, która stała się automatycznie jej dzielnicą.

</doc>
<doc id="1819910" url="https://pl.wikipedia.org/wiki?curid=1819910" title="Gesundbrunnen (Berlin)">
Gesundbrunnen (Berlin)

Gesundbrunnen, Berlin-Gesundbrunnen – dzielnica "(Ortsteil)" Berlina w okręgu administracyjnym Mitte. Od 1 października 1920 w granicach miasta.
Transport.
Stacja kolejowa w dzielnicy to Berlin-Gesundbrunnen.
Przez dzielnicę przebiega linia U8 z następującymi stacjami:
oraz linia U9 z następującymi stacjami:

</doc>
<doc id="1819913" url="https://pl.wikipedia.org/wiki?curid=1819913" title="Rektorzy Politechniki Opolskiej">
Rektorzy Politechniki Opolskiej



</doc>
<doc id="1819914" url="https://pl.wikipedia.org/wiki?curid=1819914" title="Hansaviertel (Berlin)">
Hansaviertel (Berlin)

Hansaviertel, Berlin-Hansaviertel – dzielnica "(Ortsteil)" Berlina w okręgu administracyjnym Mitte. Od 1 października 1920 w granicach miasta.
Transport.
Przez dzielnicę przebiega linia metra U9 ze stacją Hansaplatz.

</doc>
<doc id="1819915" url="https://pl.wikipedia.org/wiki?curid=1819915" title="Tiergarten (Berlin)">
Tiergarten (Berlin)

Tiergarten, Berlin-Tiergarten – dzielnica "(Ortsteil)" Berlina w okręgu administracyjnym Mitte. Od 1 stycznia 1861 w granicach miasta. Nazwa okręgu pochodzi od zajmującego znaczną jej część parku Großer Tiergarten.
W dzielnicy znajduje się ponad 30 ambasad i dwa konsulaty.
Transport.
Stacja kolejowa w dzielnicy to Berlin Tiergarten.
Przez dzielnicę przebiega linia metra U1 ze stacją Kurfürstenstraße, linia metra U2 ze stacją Mendelssohn-Bartholdy-Park, linia metra U5 ze stacją Bundestag.

</doc>
<doc id="1819917" url="https://pl.wikipedia.org/wiki?curid=1819917" title="Stolpe an der Peene">
Stolpe an der Peene

Stolpe an der Peene (pol. "Słup") – miejscowość i gmina w Niemczech, wchodząca w skład Związku Gmin Anklam-Land w powiecie Vorpommern-Greifswald, w kraju związkowym Meklemburgia-Pomorze Przednie. Do 30 listopada 2014 nazwa gminy brzmiała Stolpe.

</doc>
<doc id="1819918" url="https://pl.wikipedia.org/wiki?curid=1819918" title="Britz (Berlin)">
Britz (Berlin)

Britz, Berlin-Britz – dzielnica "(Ortsteil)" Berlina w okręgu administracyjnym Neukölln. Od 1 października 1920 w granicach miasta.
W odległości ok. jednego km od parku Britzer Garten, przy ul. "Alt-Britz", znajduje się średniowieczny pałac i przynależne budynki z ok. 1690 oraz ogród w stylu barokowym z 1865 roku zagospodarowane na nowo.
W latach 1925–1933 zrealizowano tu jeden z pierwszych socjalnych projektów mieszkaniowych tzw. wielki zespół mieszkaniowy Britz (niem. "Grosssiedlung Britz"), znany również jako Osiedle Podkowy (niem. "Hufeisensiedlung"). W lipcu 2008 zespół ten wraz z pięcioma innymi modernistycznymi zespołami mieszkaniowymi Berlina został wpisany na listę dziedzictwa kulturowego UNESCO.
Transport.
Przez dzielnicę przebiega linia U7 ze stacjami:

</doc>
<doc id="1819919" url="https://pl.wikipedia.org/wiki?curid=1819919" title="Buckow (Berlin)">
Buckow (Berlin)

Buckow, Berlin-Buckow – dzielnica "(Ortsteil)" Berlina w okręgu administracyjnym Neukölln. Od 1 października 1920 w granicach miasta.

</doc>
<doc id="1819920" url="https://pl.wikipedia.org/wiki?curid=1819920" title="Gropiusstadt">
Gropiusstadt

Gropiusstadt, Berlin-Gropiusstadt – dzielnica "(Ortsteil)" Berlina w okręgu administracyjnym Neukölln. Od 1 października 1920 w granicach miasta.
Przy Fritz-Erler-Allee 120 stoi najwyższy blok mieszkalny Berlina - wieżowiec Ideal, który liczy 30 pięter i ma trzy windy.
Transport.
Przez dzielnicę przebiega linia U7 z następującymi stacjami:

</doc>
<doc id="1819921" url="https://pl.wikipedia.org/wiki?curid=1819921" title="Wietstock (Altwigshagen)">
Wietstock (Altwigshagen)

Wietstock – dzielnica gminy Altwigshagen w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, w Związku Gmin Anklam-Land. Do 31 grudnia 2010 była to samodzielna gmina.

</doc>
<doc id="1819922" url="https://pl.wikipedia.org/wiki?curid=1819922" title="Neukölln (dzielnica)">
Neukölln (dzielnica)

Neukölln, Berlin-Neukölln – dzielnica "(Ortsteil)" Berlina w okręgu administracyjnym Neukölln. Od 27 stycznia 1912 do 30 września 1920 samodzielne miasto, które dzień później wcielono w granice miasta. Do 1912 nazwa miasta brzmiała Rixdorf.
W latach 1899–1920 należy do rejencji rejencji poczdamskiej w prowincji Brandenburgia.
W dzielnicy znajduje się ratusz Neukölln.
Transport.
Przez dzielnicę przebiega linia U7 metra z następującymi stacjami:
linia U8 z następującymi stacjami:

</doc>
<doc id="1819924" url="https://pl.wikipedia.org/wiki?curid=1819924" title="Rudow">
Rudow

Rudow, Berlin-Rudow – dzielnica "(Ortsteil)" Berlina w okręgu administracyjnym Neukölln. Od 1 października 1920 w granicach miasta.
W dzielnicy znajduje się stacja metra Rudow linii U7.

</doc>
<doc id="1819926" url="https://pl.wikipedia.org/wiki?curid=1819926" title="Rosenthal">
Rosenthal

Rosenthal to niemieckie słowo oznaczające "„dolina różana”"; nazwa licznych miejscowości oraz popularne nazwisko.
Geografia.
Czechy.
Dawna nazwa:
Polska.
Dawna nazwa miejscowości:

</doc>
<doc id="1819928" url="https://pl.wikipedia.org/wiki?curid=1819928" title="Jan Firlej (kasztelan sanocki)">
Jan Firlej (kasztelan sanocki)

Jan Firlej z Dąbrowicy, Józef, herbu Lewart, (zm. w 1701) – kasztelan sanocki (1696–1701), podczaszy sanocki (1682), i przemyski (1688), sędzia kapturowy ziemi sanockiej w 1696 roku.
Właściciel Odrzykonia, Wiśniowej i Twierdzy oraz otrzymał 1697 r. prawem lennym Chordzieżę.
Pochodzenie i rodzina.
Syn Mikołaja Firleja, (prototypu Wacława w "Zemście" Aleksandra Fredry). Odziedziczył po nim Zamek Kamieniecki.
Był wnukiem Piotra Firleja (zm. 1619) – wojewody lubelskiego.
Ojczymem jego był Jakub Kaliński (zm. po 1672) – rotmistrz królewski i Mikołaj Ostroróg (ok. 1627-1659) – starosta drohowyski i rotmistrz.
Matką jego była Zofia Skotnicka (prototyp Klary Raptusiewiczówny w "Zemście" Aleksandra Fredry).
Miał brata księdza Henryka Mikołaja Firleja (zm. 1707) – sekretarza królewskiego, kanonika łuckiego i krakowskiego.
Żoną jego została przed 1669 r. Weronika (Werena) Wichrowska z Wichrowa, h. Pomian – miecznikówna. Z nią miał syna Andrzeja Firleja (zm. 1719) – kasztelana kamieńskiego (1714), starostę mukarowskiego, dowódcę chorągwi pancernej (od 1715 r), ożenionego z Anną Lanckorońską, która miała córkę Werennę, poślubioną przez Józefa Scipiona del Campo, marszałka nadwornego litewskiego.
Miał też córki; Zofię – żonę Jana Strzemeskiego (syna Krzysztofa), starosty hadziackiego, następnie Jana Świrskiego – chorążego bełskiego (1721 r.); Urszulę – żonę Kazimierza Hańskiego i Jana Potockiego – łowczego bracławskiego; Teresę – żonę Mikołaja Cetnerowa – starosty bareckiego i Konstancję Joannę – żonę Konstantego Wojakowskiego – chorążego latyczowskiego.
Udział w obronie Zamku Kamienieckiego.
Na wieść o wkroczeniu do Polski wojsk Jerzego II Rakoczego 16 marca 1657 r., zorganizował obronę zamku w Odrzykoniu. Wezwał sąsiadów: Jakuba Kalińskiego – podczaszego sanockiego, Kułaczkowskiego, Leoniewskiego, Stroińskiego i wielu innych, aby bronić Kamieńca. Dysponował śmigownicą, 10 hakownicami, znaczną liczbą kul muszkietowych i zapasem prochu strzelniczego, dwoma zbrojami i pięcioma szyszakami. Nie zdołał obronić zamku, jednak podczas nocnych wypraw czynił najeźdźcom duże szkody i wyprowadził podziemnym przejściem obrońców, a ci którzy pozostali zostali wymordowani. Od czasu najazdu Rakoczego, rozpoczął się powolny upadek zamku. Wobec rozwoju nowej taktyki wojennej i zastosowania artylerii Kamieniec stracił charakter twierdzy. Jednak po potopie szwedzkim, Jan Firlej zdołał zamek częściowo odbudować.
W 1697 r. został wyznaczony senatorem rezydentem.
W 1672 r. prawdopodobnie był fundatorem nowego kościoła w Niewodnej i dworu myśliwskiego w Wiśniowej oraz kaplicy.

</doc>
<doc id="1819931" url="https://pl.wikipedia.org/wiki?curid=1819931" title="Chrysler Voyager">
Chrysler Voyager

Chrysler Voyager – samochód osobowy typu minivan klasy średniej produkowany pod amerykańską marką Chrysler w latach 1988–2016 oraz ponownie od 2019 roku jako szósta generacja modelu.
Pierwsza generacja.
Chrysler Voyager I został zaprezentowany po raz pierwszy w 1988 roku.
W listopadzie 1983 roku koncern Chryslera wprowadził na rynek bliźniacze minivany klasy średniej Dodge Caravan/Plymouth Voyager, które trafiły do sprzedaży w Ameryce Północnej. 5 lat później, w połowie 1988 roku zdecydowano się opracować trzecią, bliźniaczą konstrukcją ze znaczkiem Chryslera specjalnie z myślą o rynku europejskim. Za to rok później, w 1989 roku, pod marką Chryslera opracowano także przedłużoną, luksusową odmianę o nazwie Town &amp; Country z myślą o Stanach Zjednoczonych.
Europejski Chrysler Voyager I odróżniał się amerykańskich modeli rodziny Chryslera wyglądem zarówno przednich, jak i tylnych lamp, a ponadto – atrapą chłodnicy. Pojazd był sprzedawany z innymi silnikami, włączając Diesle. Inne były też wykończenia wnętrza i rodzaje tapicerki. Auta te były również dostępne z ręczną skrzynią biegów i hamulcem ręcznym w postaci dodatkowego pedału po lewej stronie.
Druga generacja.
Chrysler Voyager II został zaprezentowany po raz pierwszy w 1990 roku.
Na początku 1990 roku koncern Chryslera zaprezentował drugą generację modelu Dodge Caravan, w sierpniu na jego bazie opracowano następcę wariantu ze znaczkiem Plymoutha, a jesienią tego samego roku ofertę skompletowały modele ze znaczkiem Chryslera. Ponownie model Voyager trafił pod tą nazwą na rynek europejski, a nowy Town &amp; Country pod postacią luksusowego minivana z przedłużonym rozstawem osi trafił wyłącznie na rynek Ameryki Północnej.
W porównaniu do poprzednika, nowy Voyager zyskał podobną bryłę nadwozia, która jednocześnie zyskała bardziej zaokrąglone nadwozie, inaczej stylizowane lampy, pojemniejsze wnętrze i większą przestrzeń bagażową.
Na rynku europejskim Chrysler Voyager, który pochodził z austriackich zakładów Magna Steyr w Grazu, oferowany był w dwóch wariantach długości nadwozia i zarówno z 2,5-litrowym Turbo Dieslem, jak i 3-litrowym V6 Mitsubishi.
Trzecia generacja.
Chrysler Voyager III został zaprezentowany po raz pierwszy w 1995 roku.
Trzecie wcielenie Voyagera trafiło na rynek na początku 1995 roku, ponownie debiutując chwilę po bliźniaczym modelu Dodge’a, ale tym razem rok przed trzecim wariantem Plymoutha, który skompletował ofertę w 1996 roku. Pod marką Chryslera, duży minivan amerykańskiego koncernu oferowany był w Europie i Meksyku, a także ponownie jako Town &amp; Country na wewnętrznym rynku, tym razem także z krótszym rozstawem osi.
W porównaniu do poprzednika, Voyager III został zbudowany od podstaw jako zupełnie nowa konstrukcja. Samochód zyskał charakterystyczną, obłą sylwetkę, przestronniejsze wnętrze i zaprojektowany od podstaw kokpit. Większe nadwozie udało się zaprojektować dzięki nowej platformie koncernu Chryslera – NS-body.
Z powodu likwidacji marki Plymouth w 2000 roku, przez kilka miesięcy tego roku samochód oferowany był po raz pierwszy także i w Stanach Zjednoczonych Chrysler Voyager, tańszy wariant luksusowego Town &amp; Country.
Czwarta generacja.
Chrysler Voyager IV został zaprezentowany po raz pierwszy w 2000 roku.
W połowie 2000 roku koncern Chryslera przedstawił zupełnie nową rodzinę dużych minivan-ów, która zachowała porządki ze schyłkowego okresu produkcji poprzednika. W ten sposób, podstawowy wariant na rynku amerykańskim nosił nazwę Chrysler Voyager oraz Town &amp; Country w przypadku wariantu luksusowego, a bliźniaczym modelem był Dodge Caravan. Z kolei w Europie dalej samochód dostępny był tylko pod marką Chryslera, w dwóch wariantach długości nadwozia i w różnych wersjach wyposażeniowych.
W 2003 roku Chrysler podjął decyzję o wycofaniu podstawowego wariantu Voyager z północnoamerykańskiego rynku, po 3-letniej przerwie ponownie czyniąc nazwę Town &amp; Country jedyną dla tego minivana w ofercie marki na tym kontynencie.
Lifting.
W 2005 roku producent przeprowadził modernizację Voyagera IV, w ramach której zmieniono wygląd pasa przedniego. Pojawił się nowy zderzak, przemodelowane reflektory, a także inna atrapa chłodnicy. Tym razem logo producenta zostało umieszczone w jej górnej krawędzi, zamiast na środku.
Chrysler Voyager IV był ostatnim w dziejach modelem, który dostępny był w dwóch wariantach długości nadwozia.
Piąta generacja.
Chrysler Grand Voyager V został zaprezentowany po raz pierwszy w 2007 roku.
W styczniu 2007 roku Chrysler przedstawił zupełnie nową, piątą generację, przy okazji której producent przeprowadził gruntowne zmiany. Po raz pierwszy w historii modelu, duży minivan Chryslera oferowany był wyłącznie w długiej wersji Grand Voyager, podobnie jak bliźniaczy Grand Caravan. Co więcej, na rynku północnoamerykańskim model Town &amp; Country nie był już bardziej luksusową odmianą, lecz po prostu inną nazwą Grand Voyagera na potrzeby wewnętrzne. Sprzedaż w Europie ruszyła na początku 2008 roku.
Chrysler Grand Voyager V przeszedł dużą metamorfozę w stosunku do poprzednika, zyskując masywniejszą sylwetkę z dużą powierzchnią szyb i większą liczbą kantów – szczególnie w przypadku kształtu lamp. Dzięki oparciu na nowej platformie producenta, samochód zyskał wyraźnie większe wnętrze z naciskiem na przestrzeń bagażową i drugi rząd siedzeń.
Lifting.
We wrześniu 2010 roku Chrysler przedstawił amerykańską wersję Town &amp; Country po gruntownej i rozległej modernizacji. Zmieniono kształt reflektorów i tylnych lamp, przeprojektowano zderzaki i klapę bagażnika, a także wdrożono zupełnie nowy projekt wnętrza i deski rozdzielczej. Samochód po modernizacji nie trafił do sprzedaży w Europie, ponieważ po raz pierwszy we wówczas 23-letnich dziejach modelu, w 2011 roku zdecydowano się wycofać ze sprzedaży zarówno model Grand Voyager, jak i całą markę Chrysler. Zamiast tego, wybrane modele marki przemianowano w Europie na markę Lancia, przez co duży minivan Chryslera stał się Lancią Voyager. Pod tą postacią, samochód był oferowany do 2015 roku.
Szósta generacja.
Chrysler Voyager VI został zaprezentowany po raz pierwszy w 2019 roku.
Kilka miesięcy przed zakończeniem produkcji piątej generacji Voyagera, która w ostatnich latach oferowana była tylko w Ameryce Północnej pod nazwą Town &amp; Country, producent przedstawił w styczniu 2016 roku zupełnie nowy i zbudowany od podstaw model.
Następca otrzymał nową nazwę Pacifica, którą w przeszłości nosił już wyższej klasy crossover w latach 2003–2007. Samochód stał się wyraźnie większy, a także zyskał bardziej luksusowy charakter i po raz pierwszy – także hybrydowy napęd.
Po ponad trzech latach produkcji Pacifiki, Chrysler bez wcześniejszych zapowiedzi ogłosił pod koniec czerwca 2019 roku, że wznowi produkcję Voyagera na rynku północnoamerykańskim. W połowie tego samego ruszyła produkcja szóstej generacji modelu, którą stały się podstawowe warianty wyposażenia Pacifiki, różniąc się od niej uboższym wyposażeniem, a także brakiem reflektorów wykonanych w technologii LED czy chromowanych ozdobników w nadwoziu.
Sprzedaż.
Poza rynkiem rodzimych Stanów Zjednoczonych, poczynając od lipca 2020 roku szósta generacja Voyagera jest oferowana także na sąsiednim rynku kanadyjskim, lecz nosi tam inną nazwę – Chrysler Grand Caravan nawiązując do wycofanego właśnie dotychczasowego budżetowego minivana ówczesnego koncernu Fiat Chrysler Automobiles na tamtejszy rynek, modelu Dodge Grand Caravan. Podobnie jak w Stanach Zjednoczonych, samochód pozycjonowany jest jako tańsza alternatywa dla topowego modelu Pacifica.

</doc>
<doc id="1819934" url="https://pl.wikipedia.org/wiki?curid=1819934" title="Catalina Amarilla">
Catalina Amarilla

Catalina Amarilla (ur. 14 stycznia 1992) – paragwajska lekkoatletka, tyczkarka, wielokrotna rekordzistka kraju.

</doc>
<doc id="1819935" url="https://pl.wikipedia.org/wiki?curid=1819935" title="Falkenhagener Feld">
Falkenhagener Feld

Falkenhagener Feld, Berlin-Falkenhagener Feld – dzielnica "(Ortsteil)" Berlina w okręgu administracyjnym Spandau. Od 1 października 1920 w granicach miasta.

</doc>
<doc id="1819936" url="https://pl.wikipedia.org/wiki?curid=1819936" title="Gatow">
Gatow

Gatow, Berlin-Gatow – dzielnica "(Ortsteil)" Berlina w okręgu administracyjnym Spandau. Od 1 października 1920 w granicach miasta.
W 1935 w dzielnicy oddano do użytku wojskowe lotnisko Gatow, którego większa część od 2003 leży w dzielnicy Kladow.

</doc>
<doc id="1819938" url="https://pl.wikipedia.org/wiki?curid=1819938" title="Hakenfelde">
Hakenfelde

Hakenfelde, Berlin-Hakenfelde – część Berlina ("Ortsteil") w dzielnicy Spandau. W granicach miasta od 1 października 1920.

</doc>
<doc id="1819939" url="https://pl.wikipedia.org/wiki?curid=1819939" title="Hodźij">
Hodźij



</doc>
<doc id="1819940" url="https://pl.wikipedia.org/wiki?curid=1819940" title="Berlin-Falkenhagener Feld">
Berlin-Falkenhagener Feld



</doc>
<doc id="1819941" url="https://pl.wikipedia.org/wiki?curid=1819941" title="Berlin-Gatow">
Berlin-Gatow



</doc>
<doc id="1819942" url="https://pl.wikipedia.org/wiki?curid=1819942" title="Berlin-Hakenfelde">
Berlin-Hakenfelde



</doc>
<doc id="1819943" url="https://pl.wikipedia.org/wiki?curid=1819943" title="Haselhorst">
Haselhorst

Haselhorst, Berlin-Haselhorst – dzielnica "(Ortsteil)" Berlina w okręgu administracyjnym Spandau. Od 1 października 1920 w granicach miasta.
Transport.
Przez dzielnicę przebiega linia U7 metra ze stacjami:

</doc>
<doc id="1819945" url="https://pl.wikipedia.org/wiki?curid=1819945" title="Biskopicy">
Biskopicy



</doc>
<doc id="1819946" url="https://pl.wikipedia.org/wiki?curid=1819946" title="Berlin-Karlshorst">
Berlin-Karlshorst



</doc>
<doc id="1819947" url="https://pl.wikipedia.org/wiki?curid=1819947" title="Berlin-Friedrichsfelde">
Berlin-Friedrichsfelde



</doc>
<doc id="1819948" url="https://pl.wikipedia.org/wiki?curid=1819948" title="Lubij">
Lubij



</doc>
<doc id="1819950" url="https://pl.wikipedia.org/wiki?curid=1819950" title="Maria Ferrand">
Maria Ferrand

Maria Ferrand (ur. 27 listopada 1981) – peruwiańska lekkoatletka, specjalizująca się w skoku o tyczce i skoku wzwyż.

</doc>
<doc id="1819952" url="https://pl.wikipedia.org/wiki?curid=1819952" title="Wóspork">
Wóspork



</doc>
<doc id="1819953" url="https://pl.wikipedia.org/wiki?curid=1819953" title="Kladow">
Kladow

Kladow, Berlin-Kladow – dzielnica "(Ortsteil)" Berlina w okręgu administracyjnym Spandau. Od 1 października 1920 w granicach miasta.
Na terenie dzielnicy leży większa część terenu wojskowego lotniska Gatow.

</doc>
<doc id="1819956" url="https://pl.wikipedia.org/wiki?curid=1819956" title="Siemensstadt">
Siemensstadt

Siemensstadt, Berlin-Siemensstadt – dzielnica "(Ortsteil)" Berlina w okręgu administracyjnym Spandau. Od 1 października 1920 w granicach miasta.
Transport.
Przez dzielnicę przebiega linia U7 metra ze stacjami:

</doc>
<doc id="1819957" url="https://pl.wikipedia.org/wiki?curid=1819957" title="Berlin-Kladow">
Berlin-Kladow



</doc>
<doc id="1819958" url="https://pl.wikipedia.org/wiki?curid=1819958" title="Berlin-Siemensstadt">
Berlin-Siemensstadt



</doc>
<doc id="1819959" url="https://pl.wikipedia.org/wiki?curid=1819959" title="Johann Caspar Lavater">
Johann Caspar Lavater

Johann Caspar Lavater (ur. 15 listopada 1741 w Zurychu, zm. 2 stycznia 1801 tamże) – szwajcarski poeta i kaznodzieja. 
W 1769 przyjął święcenia kapłańskie. W tym samym roku podjął dyskusję z Mosesem Mendelssohnem, którego usiłował nawrócić na chrześcijaństwo, posyłając mu swój przekład "Palingénésie philosophique" Charlesa Bonneta, do którego to dzieła napisał przedmowę. Książka ta dowodziła słuszności objawienia odwołując się do nauk przyrodniczych. Lavater wezwał Mendehlsonna do obalenia rozumowania Bonneta lub przyjęcia chrześcijaństwa. Mendelssohn podjął dysputę, zakwestionował jednakże możliwość dowodzenia słuszności jakichkolwiek treści religijnych przy pomocy takiej dialektyki. Sprawa ta przyniosła Lavaterowi uznanie jako przywódcy religijnemu. W medycynie znany z koncepcji fizjonomiki mówiącej o odwzorowaniu duszy w rysach twarzy i kształcie czaszki. 
Jako poeta, opublikował "Christliche Lieder" oraz poematy "Jesus Messias" (1780) i "Joseph von Arimathia" (1794).

</doc>
<doc id="1819961" url="https://pl.wikipedia.org/wiki?curid=1819961" title="Berlin-Haselhorst">
Berlin-Haselhorst



</doc>
<doc id="1819963" url="https://pl.wikipedia.org/wiki?curid=1819963" title="Spandau (dzielnica)">
Spandau (dzielnica)

Spandau, Berlin-Spandau (dolnołuż. "Spandawa") – dzielnica "(Ortsteil)" Berlina w okręgu administracyjnym Spandau. Od 1 października 1920 w granicach miasta. Liczy ok. 36 tys. mieszkańców.
Historia.
Spandau był zasiedlony co najmniej od VI wieku przez połabskie plemię słowiańskie Hawelan, którzy ok. 720 roku zasiedlili tereny wokół rzek Haweli (dawniej rzeka Obła) i Sprewy. Na wyspie utworzonej przez rzekę Hawelę ok. roku 750 powstaje gród (obecna dzielnica Spandau). W 1197 po raz pierwszy wzmiankowano zamek "Spandow". Wokół tego zamku powstała osada "Spandow", która w 1232 uzyskała prawa miejskie, nadane przez margabiów Brandenburgii Jana I i Ottona III. W drugiej połowie XVI wieku wzniesiono istniejącą do dziś twierdzę bastionową. W 1878 zmieniono pisownię nazwy miasta ze "Spandow" na "Spandau". W latach 1886-1920 należał do rejencji rejencji poczdamskiej w prowincji Brandenburgia.
1 października 1920 włączono Spandau do Berlina. Po II wojnie światowej Spandau znalazł się w sektorze brytyjskim, a później w Berlinie Zachodnim. Po wojnie w więzieniu Spandau do 1987 r. wyrok odbywali zbrodniarze hitlerowscy.
Transport.
Przez dzielnicę przebiega linia U7 metra z następującymi stacjami:

</doc>
<doc id="1819964" url="https://pl.wikipedia.org/wiki?curid=1819964" title="Poitiers FC">
Poitiers FC

Stade Poitevin Football Club to francuski klub piłkarski z siedzibą w mieście Poitiers. Został założony w 1921 roku. Klub (zwany wówczas Stade Poitevin) spędził sezon 1995/96 w Ligue 2.

</doc>
<doc id="1819965" url="https://pl.wikipedia.org/wiki?curid=1819965" title="Staaken">
Staaken

Staaken, Berlin-Staaken – dzielnica ("Ortsteil") Berlina w okręgu administracyjnym Spandau. Od 1 października 1920 w granicach miasta.
Pomiędzy 1945 i 1990 dzielnica była podzielona – część znajdowała się w radzieckiej strefie okupacyjnej (NRD), część natomiast w (Berlinie Zachodnim).
Transport.
Staaken posiada jedną stację kolejową Regionalbahn Berlin-Staaken oraz przystanek kolejowy Berlin-Albrechtshof.
Przez dzielnicę przebiega droga krajowa B5.
Od 1916 do 1948 znajdowało się tutaj również lotnisko Staaken, które po II wojnie światowej wykorzystywane było przez Armię Czerwoną.

</doc>
<doc id="1819966" url="https://pl.wikipedia.org/wiki?curid=1819966" title="Zhorjelc">
Zhorjelc

Zhorjelc – górnołuż. nazwa miast:

</doc>
<doc id="1819968" url="https://pl.wikipedia.org/wiki?curid=1819968" title="Wilhelmstadt">
Wilhelmstadt

Wilhelmstadt, Berlin-Wilhelmstadt – dzielnica "(Ortsteil)" Berlina w okręgu administracyjnym Spandau. Od 1 października 1920 w granicach miasta.

</doc>
<doc id="1819969" url="https://pl.wikipedia.org/wiki?curid=1819969" title="Historia Bułgarii (1185–1396)">
Historia Bułgarii (1185–1396)

Historia Bułgarii (1185–1396) – historia Bułgarii w okresie istnienia drugiego państwa bułgarskiego ze stolicą w Tyrnowie. W okresie swego największego rozwoju terytorialnego na początku XIII wieku obejmowało w całości tereny dzisiejszej Bułgarii, a częściowo również: Macedonii Północnej, Albanii, Grecji, Rumunii i Serbii.
Drugie państwo bułgarskie powstało w wyniku powstania Bułgarów i Wołochów pod wodzą braci Asenowiczów przeciw Bizancjum. Po dwóch latach walk, w 1188 roku, Bizantyńczycy uznali niepodległość Bułgarii, która w następnych latach znacznie poszerzyła swe terytorium kosztem słabnącego cesarstwa. Okres największej świetności drugiego państwa bułgarskiego przypada na I połowę XIII wieku na lata po upadku Konstantynopola i powstaniu na Bałkanach szeregu państw łacińskich i greckich. W wyniku świetnego zwycięstwa nad łacinnikami pod Adrianopolem w 1205 roku car Kałojan przyłączył do Bułgarii znaczne obszary Macedonii i Tracji. W 1230 roku po zwycięstwie pod Kłokotnicą na cesarzem Tesaloniki Teodorem Angelosem car Iwan Asen II stał się hegemonem na Bałkanach, w granicach Bułgarii znalazły się wówczas Macedonia i znaczna część Tracji oraz Albanii, a władcy bułgarskiemu podporządkowali się władca Epiru i Tesalii oraz król serbski. Najazd tatarski w 1241 roku a następnie bezpotomna śmierć synów Iwana Asena II i walki o władzę po wygaśnięciu dynastii Asenowiczów zachwiały silną pozycją Bułgarii. Ostatecznie w 1281 roku władzę w państwie przejęła dynastia Terterowiczów. Na lata następne przypada okres dominacji tatarskiej ordy Nogaja nad Bułgarią: powtarzających się najazdów tatarskich, nieustannych ingerencji w sprawy wewnętrzne państwa i upadku autorytetu władzy centralnej. Ostatnim akordem tej dominacji było krótkotrwałe panowanie syna Nogaja Czaki (1299-1300). Powrót do władzy dynastii Terterowiczów na początku XIV wieku pozwolił pokonać tendencje odśrodkowe oraz wzmocnić pozycję polityczną i militarną Bułgarii do tego stopnia, że kolejny car Michał III Szyszman podjął w 1330 roku walkę z Serbią o hegemonię na Bałkanach, przegraną w bitwie pod Welbużdem. Jego następca Iwan Aleksander, dzięki sukcesom militarnym i zręczności dyplomatycznej, zapewnił mimo to swemu państwu okres 30-letniego pokoju, który zaowocował krótkotrwałym rozkwitem gospodarczym i kulturalnym. Ostatecznie po jego śmierci w 1371 roku państwo bułgarskie rozpadło się na dwa odrębne carstwa: tyrnowskie i widyńskie, które zostały kolejno podbite przez Turków w 1393 i 1396 roku.
Przez cały okres istnienia państwa władcy bułgarscy nosili tytuł carów.
Początki.
Wybuch powstania.
Po śmierci Manuela I Komnena (1180) Cesarstwo Bizantyńskie, w którego granicach znajdowały się ziemie bułgarskie, znalazło się w głębokim kryzysie wewnętrznym. Państwo stawało się coraz bardziej konglomeratem ziem rządzonych przez urzędników cesarskich i miejscowych feudałów, nieuznających często władzy cesarskiej. W 1183 roku ziemie Cesarstwa od Belgradu po Serdikę spustoszyli Węgrzy wspólnie z Serbami. W 1185 roku natomiast północną Grecję najechali Normanowie zdobywając Tesalonikę. Ostatniego władcę z dynastii Komnenów Andronika I 12 września 1185 roku rozerwał na strzępy w Konstantynopolu zdjęty paniką i rozszalały motłoch. Władzę w państwie objęła nowa dynastia Angelosów w osobie Izaaka II. Izaak zażegnał niebezpieczeństwo węgierskie, biorąc ślub z dziesięcioletnią córeczką króla Węgier. Na potrzeby uroczystości weselnych nałożył jednak na poddanych ciężkie podatki, które na ziemiach bułgarskich doprowadziły do zamieszek.
Jesienią 1185 roku Wołosi z Bałkanów wysłali do cesarza dwóch swoich przedstawicieli celem przeprowadzenia rokowań z cesarzem Izaakiem, Asena i jego brata Teodora. Bracia, określani również kumańskim przydomkiem Bełgun, będącym prawdopodobnie nazwą arystokratycznego rodu kumańskiego, zjawili się w obozie cesarskim w Kipseli (obecnie Ipsala), położonym na wschód od dolnej Maricy. Cesarz prowadził w tym czasie działania wojenne przeciw Normanom. Bracia, posiadając ziemie i zamki w okolicy Tyrnowa, zażądali od cesarza Izaaka II jako gwarancji nadania im w "pronoję" (bizantyńskie lenno) "jednej małej dochodowej posiadłości" i zapisania ich w szeregi greckiego rycerstwa. Żądanie sformułowali w tonie raczej zuchwałym i cesarz stanowczo odmówił. Jeden z dworzan spoliczkował nawet Asena. Oburzeni bracia powrócili w swoje strony i wzniecili w przeciążonym podatkami kraju powstanie przeciw Bizancjum.
Odprawieni przez Izaaka II bracia wykorzystali zjazd dostojników kościelnych i ludności zwołany na uroczystość poświęcenia ufundowanej przez nich świątyni świętego Dymitra sołuńskiego w Tyrnowie. Ludowi prorocy wezwali zebranych do powstania przeciw Bizancjum. Wezwanie proroków, natchnionych jak wierzono przez duchy, podjęto z entuzjazmem. Starszy z braci Teodor został ogłoszony carem. Przyjął imię Piotr, na pamiątkę ostatniego wielkiego cara Bułgarii i tytuł władcy Włachów (Wołochów). Wybuch powstania datuje się na wiosnę 1186 roku.
Walki o niepodległość.
Powstańcy, rekrutujący się początkowo spośród półkoczowniczej ludności pasterskiej wołoskiej i słowiańskiej, w krótkim czasie opanowali prawie całą Bułgarię naddunajską i przenieśli działania wojenne do Tracji. Piotr i Asen rozbili w Tracji dwie armie bizantyńskie. W rękach greckich pozostały jedynie miasta na wybrzeżu czarnomorskim. Latem 1186 roku Izaak II wkroczył z wielką armią do Bułgarii i odzyskał utracone twierdze. Powstańcy zostali rozproszeni, a Piotr i Asen schronili się na przeciwległym brzegu Dunaju, na ziemiach Kumanów, wśród których rodzina Asenowiczów posiadała rozległe stosunki. W drodze powrotnej do Konstantynopola cesarz spalił bułgarskie zasiewy. W rezultacie na stronę powstańców przeszła również ludność rolnicza, wyłącznie słowiańska, zwana Bułgarami, a nawet, zamieszkujący te ziemie i przeciążeni podatkami, Grecy.
Jesienią 1186 bracia powrócili na czele nowych wojsk, wspomagani przez posiłki Kumanów i ruskich brodników. Bez większego trudu opanowali ziemie między Dunajem a Starą Płaniną, po czym ponownie najechali Trację, pustosząc ziemie wokół Ajtos, Anchialos i Werroi. W tym czasie wystąpił też przeciw Bizancjum sojusznik obydwu braci Dobromir Chryz, w późniejszym czasie władca ziem w zachodniej Macedonii wokół twierdzy Prosek. Wiosną 1187 roku Izaak II rozbił armię powstańczą pod Lardeą w Tracji (w pobliżu obecnego Karnobatu) i jesienią po raz drugi przekroczył pasmo górskie Starej Płaniny. Obległ twierdzę Łowecz broniącą dostępu do Tyrnowa, ostatecznie jednak po trzymiesięcznym oblężeniu zmuszony był zawrócić. Tymczasem korzystając z walk w Bułgarii Stefan Nemania, władca Serbii, poszerzył swoje posiadłości kosztem Cesarstwa. W Azji Mniejszej wybuchło powstanie. Izaak II nie mógł kontynuować wojny. Na przełomie maja i czerwca 1188 roku zgodził się zawrzeć pokój z Piotrem i Asenem. Bizancjum uznało istnienie niezależnego państwa bułgarskiego. Nowe państwo objęło tereny sięgające na zachodzie po rzekę Iskyr, na wschodzie do wybrzeży Morza Czarnego, na północy po Dunaj, a na południu do Starej Płaniny. Wybrzeże czarnomorskie i Tracja pozostały w rękach greckich. Jako zakładnika gwarantującego zachowanie pokoju obydwaj bracia przysłali na dwór cesarski w Konstantynopolu najmłodszego brata Kałojana.
Ekspansja.
Jesienią 1188 roku starszy brat Piotr pod przymusem zrzekł się tronu, zachowując tytuł cara i władzę nad rejonem Presławia. Asen został w Tyrnowie koronowany na cara Wołochów. Tymczasem w Palestynie władca Egiptu Saladyn zadał krzyżowcom sromotną klęskę pod Hattin i wkroczył do Jerozolimy. W lecie 1187 roku Fryderyk Barbarossa ruszył szlakiem lądowym przez Węgry i wkroczył na Półwysep Bałkański. Fryderyk został podjęty z wielkimi honorami w Niszu przez wielkiego żupana Stefana Nemanię, szukającego sprzymierzeńca przeciw królowi Węgier, który zawarł przymierze z osłabionym Bizancjum. Do zabiegów o zawarcie sojuszu przeciw Bizancjum włączył się też Asen I. Obaj władcy wystąpili nawet z propozycją złożenia przysięgi lennej Fryderykowi. Korzystając z trudności cesarza bizantyńskiego, Bułgarzy zapuścili się aż do Tracji, a Serbowie zaatakowali i zdobyli ważniejsze miasta od Skopje i Prizren po Sofię. Ostatecznie krzyżowcy z pomocą bizantyńską przeprawili się do Azji Mniejszej. Po ich odejściu Izaak II przygotował wyprawę odwetową za złamanie pokoju łoweckiego. Wiosną 1190 roku przekroczył Starą Płaninę i obległ Tyrnowo. Wycofał się jednak na wieść o zbliżaniu się od północy silnej odsieczy kumańskiej. Podczas odwrotu przez przełęcze bałkańskie wpadł w zasadzkę w wąwozie górskim Starej Płaniny, prawdopodobnie na Przełęczy Treweneńskiej i poniósł sromotną klęskę. Utracił armię, zgubił nawet własny hełm i sam ledwie uniknął śmierci. Z trudem dotarł do Werroi, a stamtąd do Konstantynopola. Po tej klęsce Bułgarzy i Kumani najechali ziemie wokół Sredca, opanowali przejściowo Warnę i Anchialos, wtargnęli głęboko w dolinę rzeki Strumy, a w 1191 roku, spustoszyli okolice Płowdiwu. Walki trwały do 1194 roku, kiedy to siły bizantyńskie zostały rozbite po Arkadiopolem (Lüleburgas), co umożliwiło Bułgarom zajęcie Sredca.
Izaak II próbował odnowić sojusz bizantyńsko-węgierski, wymierzony przeciw Bułgarom. W trakcie przygotowań do podjęcia kontrofensywy został jednak strącony z tronu przez brata Aleksego III. Przewrót wewnętrzny w Bizancjum ułatwił jeszcze Asenowi prowadzenie działań wojennych. Latem 1195 roku armia bułgarsko-kumańska zajęła dolinę rzeki Strumy i pod twierdzą Seres rozbiła Bizantyńczyków dowodzonych przez Aleksego Aspietesa. Wódz bizantyński dostał się do niewoli, a Bułgarzy zajęli grody Strumicę i Melnik. Po tej kampanii państwo Asena objęło zachodnie pasma Rodopów i południowo-wschodnią Macedonię. W tym czasie Bułgarzy zdobyli też na Węgrach ziemię widyńską, braniczewską i belgradzką. W 1196 roku w trakcie ponownej wyprawy na południe Asen I pokonał Greków i wziął do niewoli ich dowódcę sebastokratora Izaaka.
Dopóki działalność braci Piotra i Asena była skierowana ku oderwaniu ziem bułgarskich od cesarstwa, cieszyła się poparciem bojarów, którzy w uniezależnieniu się od Bizancjum widzieli perspektywę objęcia nowych ziem i zyskania większej niezależności. Centralizacyjna polityka Asena I, prowadzona w oparciu o wojsko złożone z drobnego bojarstwa i kumańskich oddziałów posiłkowych, doprowadziła do powstania spisku bojarskiego przeciw Asenowi, zręcznie wspieranego przez bezsilne w otwartej walce Bizancjum. Spiskowcy, zapewnieni o pomocy wojskowej ze strony Bizancjum, zamordowali Asena I. Władzę w Tyrnowie objął przywódca spisku, krewny Asena I, bojar Iwanko. Piotr obległ Tyrnowo. Bizantyńczycy z powodu rozruchów w armii nie mogli przyjść Iwance z pomocą i ten zbiegł do Konstantynopola. Tron carski w Tyrnowie ponownie objął Piotr. Rządził tylko przez rok. Opozycja bojarska zawiązała bowiem nowy spisek i zamordowała go w 1197 roku.
Apogeum.
Kałojan.
Pierwsze podboje.
Po śmierci Piotra zbiegł z Konstantynopola, wysłany tam w 1188 roku jako zakładnik, trzeci z braci, Kałojan. Wbrew woli spiskowców objął tron carski. Stosując surowe kary, w krótkim czasie rozprawił się z opozycją. Najwybitniejsi przedstawiciele opozycji bojarskiej przeszli na służbę cesarską. Iwanko otrzymał od cesarza w zarząd graniczną prowincję płowdiwską. Poddaństwo bizantyńskie przyjął również władca Macedonii strumskiej, Dobromir Chryz. Wzmocniony sojuszem z dwoma wielkimi bojarami Aleksy III podjął przygotowania do wyprawy na Bułgarię. W trakcie tych przygotowań Iwanko, zorientowawszy się w słabości cesarstwa, zbuntował się przeciw cesarzowi i utworzył w Rodopach i wschodniej Macedonii własne państewko, obejmujące tereny od ujścia Mesty do środkowego biegu Ardy i pasma Kusznica w Rodopach. W tym samym czasie Dobromir Chryz zajął część Macedonii wardarskiej z twierdzą Prosek i utworzył również własne państwo.
W zmienionej sytuacji Kałojan zawarł przymierze z Iwanką przeciwko Aleksemu. Aleksy III skierował teraz swoją armię przeciw Iwance i Dobormirowi Chryzowi. Kałojan, korzystając ze związania sił bizantyńskich w Macedonii, najechał wraz z Kumanami Trację, zdobywając silną twierdzę przygraniczną Konstancję (w pobliżu wsi Kostenec), a następnie zajął Warnę i kolejne twierdze wybrzeża czarnomorskiego. Około 1200 Iwanko utracił ostatnie zamki i posiadłości w Rodopach. Dobromir Chryz stawiał jednak nadal opór, a ponadto zbuntowali się dowódcy bizantyńscy Manuel Kamitza i Jan Spiridonaki, namiestnik ziemi Smolan. W 1201 roku cesarz ostatecznie zawarł pokój z Kałojanem, zrzekając się praw do ziem zdobytych przez Bułgarów pomiędzy 1195 a 1201 rokiem: zachodnich Rodopów, południowo-wschodniej Macedonii i wybrzeża Morza Czarnego na północ od Starej Płaniny. Cesarz zrzekł się również pretensji do ziem macedońskich zajętych przez Dobromira Chryza. W 1203 roku, wykorzystując trudne położenie cesarstwa zaatakowanego przez krzyżowców, Kałojan zaatakował część ziem Chryza, twierdze: Prosek, Prizren na Kosowym Polu i Skopje.
Konflikt z Węgrami.
Po zajęciu Macedonii Kałojan prowadził ciężkie walki z królem węgierskim Emerykiem, który przejściowo opanował Belgrad i Braniczewo, przyjmując nawet tytuł króla Bułgarów. W 1203 roku przy pomocy Kumanów Kałojan pokonał Węgrów i odebrał im Belgrad i Braniczewo. Pobiwszy Węgrów osadził na tronie serbskim Stefana Nemanicza, usunąwszy najpierw jego brata Wukana, stronnika węgierskiego. W zamian za pomoc w objęciu władzy Stefan oddał Kałojanowi Nisz.
Unia z Rzymem.
Zagrożony przymierzem węgiersko-bizantyńskim jeszcze w 1199 roku Kałojan rozpoczął pertraktacje z Rzymem. Zachowała się interesująca korespondencja cara z papieżem Innocentym III. W zamian za zawarcie unii z Rzymem papież zaofiarował Kałojanowi koronę królewską, pośrednictwo w sporze z Węgrami i pomoc przeciw Bizancjum. W 1202 papież wysłał do Bułgarii swojego kapelana Jana de Casamaris celem przeprowadzenia wstępnych negocjacji, w wyniku których w 1204 roku do Tyrnowa przybył legat papieski kardynał Leone Brancaleone. 8 listopada koronował on Kałojana na króla Bułgarii (rex Bulgariae). Dzień wcześniej metropolita tyrnowski Wasilij został wyświęcony na arcybiskupa tyrnowskiego i prymasa Bułgarii i Włachii, stając się faktycznie niezależnym od Konstantynopola. Przygotowywana unia nie odegrała większej roli, gdyż papież odmówił żądaniom Kałojana przyznania mu tytułu cesarza (imperatora), a tytułu patriarchy arcybiskupowi Wasilijowi. Po załamaniu się planów dotyczących unii jej zwolennik Wasilij zrezygnował z urzędu i udał się na Atos.
Podboje w Tracji.
Rok 1204 przyniósł całkowitą zmianę układu sił na Bałkanach. 13 kwietnia krzyżowcy zdobyli Konstantynopol. Na gruzach Bizancjum powstało Cesarstwo Łacińskie. W południowej Macedonii Bonifacy z Montferratu utworzył sięgające po Beocję Królestwo Tesaloniki. Dalej na zachód powstało Księstwo Filipopolu, oddane w lenno Ranierowi de Tri, a w Epirze państwo greckie pod władzą Angelosów-Dukasów-Komnenów. Kałojan przyjął początkowo ugodową politykę w stosunku do łacinników. Ci jednak powiadomili go, że uważają Bałkany za sferę władzy bizantyńskiej, a zatem że uznają Kałojana i jego poddanych za swoich wasali. W tej sytuacji Kałojan dał posłuch arystokracji bizantyńskiej w Tracji, pragnącej przy pomocy cara bułgarskiego wskrzesić cesarstwo bizantyńskie.
Wiosną 1205 roku wybuchło w Tracji powstanie miejscowej ludności przeciw łacinnikom. Mieszkańcy Didymoteichos (bułg. Dimotika) zabili wasala cesarza łacińskiego Hugona de Saint-Paul i opanowali twierdzę. Wenecka załoga została zmuszona do opuszczenia Adrianopola. Stronnictwo probułgarskie zwyciężyło w Filipopolu. Garnizony mniejszych miast trackich zostały wymordowane lub zmuszone do ucieczki. Kałojan wkroczył do objętej powstaniem Tracji. 14 kwietnia 1205 roku rozgromił pod Adrianopolem wojska łacińskie. Cesarz Baldwin I dostał się do niewoli i zmarł w więzieniu w Tyrnowie. Po zwycięstwie pod Adrianopolem Kałojan ogłosił się, wzorując się na cesarzu bizantyńskim Bazylim Bułgarobójcy, "Rzymianobójcą".
 Cios zadany przez Kałojana Cesarstwu Łacińskiemu na początku jego istnienia pozwolił okrzepnąć greckiemu Cesarstwu Nicejskiemu w Azji Mniejszej, a w przyszłości odrodzić się Cesarstwu Bizantyńskiemu. Spod Adrianopola Kałojan postąpił nawet w kierunku Konstantynopola, ostatecznie zawrócił jednak na zachód, zdobywając Serres, Moglen, Ochrydę i Berroję. Wreszcie korzystając z nieobecności Bonifacego z Montferratu, który walczył na południu Grecji, obległ Tesalonikę. Musiał jednak przerwać oblężenie i bronić świeżych zdobyczy w Tracji przeciw bratu i następcy Baldwina – Henrykowi. Walki z Cesarstwem Łacińskim toczyły się przez 1206 i 1207 rok. W 1207 roku w zasadzce bułgarskiej zginął powracający z Konstantynopola Bonifacy z Montferratu. Kałojan opanował całą niemal Macedonię i obległ Tesalonikę. W trakcie oblężenia został zamordowany we własnym namiocie przez swego naczelnego wodza, Manastyra, bojara kumańskiego, działającego z namowy kumańskiej żony Kałojana i jego siostrzeńca Boriła. Ciało zamordowanego cara przewieziono do Tyrnowa i pochowano w cerkwi świętych Czterdziestu Męczenników.
Kryzys.
Po śmierci Kałojana Borił (1207-1218) poślubił wdowę po zamordowanym wuju i objął władzę w państwie. Chcąc zabezpieczyć swoje panowanie, wygnał z kraju członków rodziny panującej. Synowie Asena I: Aleksander i Iwan Asen schronili się u Kumanów, a następnie na Rusi Halickiej. Brat Boriła Strez zbiegł do Serbii, po czym przy pomocy wielkiego żupana Stefana Nemanicza zdobył Macedonię i oderwał ją od Bułgarii, za stolicę obierając sobie Prosek. Idąc za przykładem Streza, i inni krewni Boriła ogłaszali się panami swych ziem. Kuzyn Boriła Aleksy Sław utworzył państewko w Rodopach i został wasalem cesarza łacińskiego Henryka. Bułgaria rozpadła się na szereg państw. Borił utracił większość zdobyczy Kałojana. Węgrzy zagarnęli Belgrad i Braniczewo, Serbowie Nisz. Wiosną 1208 Borił na czele wielkiej armii bułgarsko-kumańskiej uderzył na pozostającą w ręku łacinników Trację, poniósł jednak klęskę pod Płowdiwem i utracił należące do Bułgarii ziemie w Tracji.
Z osłabieniem władzy centralnej łączyło się pogorszenie położenia ludności wiejskiej i miejskiej. Bojarzy podporządkowywali sobie wolną dotychczas ludność, włączając do swych posiadłości wsie carskie i kościelne wraz z cerkwiami i klasztorami. Car Borił przyznał majątkom bojarskim pełny immunitet gospodarczy, a być może także sądowy. Niepewna sytuacja społeczna przyniosła ponowne ożywienie ruchu bogomilskiego. W Sredcu na czele na czele nowo powstałej gminy stanął "dziad" ("dedec") Piotr. Wzmocniły swą działalność kościoły "Bułgaria", "Draguwitia" i "Melnik" – rozwijające się w Macedonii, a więc na terenach rządzonych przez rywalizujących z Boriłem Aleksego Sława i Streza. Borił zwołał na 11 lutego 1211 do Tyrnowa wielki sobór przeciw bogomiłom z udziałem duchowieństwa i bojarów. Po zakończeniu obrad synodu car polecił opracować "synodik", przełożony z greckiego synodika z IX wieku, zawierający formuły potępienia i anatemy na różne herezje. Bogomili zostali oskarżeni o spisek na życie cara i potępieni jako "rozbójnicy i zabójcy". Rozpoczęły się ich prześladowania w Bułgarii.
W 1211 bojarzy kumańscy podnieśli bunt w Widyniu i wezwali na pomoc Węgrów. Bunt został stłumiony. W 1212 roku połączone armie Boriła i sewastokratora Streza zostały rozbite przez Łacinników cesarza Henryka i Greków z Epiru pod Pelagonią. Po tej klęsce Borił zawarł w 1213 roku sojusz z cesarzem Henrykiem i wydał za niego swą córkę Marię, po czym obległ Streza w Proseku. W 1214 roku armie obu sojuszników pokonał Stefan Nemanicz. W tym samym roku zmarł Strez, będącą pod jego władzą, prawie całą Macedonię, zajął jednak nie Borił lecz władca Epiru Teodor Angelos Dukas Komnen.
Po kolejnych niepowodzeniach Boriła opozycja przeciw jego rządom porozumiała się z przebywającymi na wygnaniu Iwanem Asenem i Aleksandrem. W 1217 roku Iwan Asen wkroczył z oddziałami ruskimi do Bułgarii, opanował większość terytoriów i obległ cara w Tyrnowie. Po siedmiu miesiącach w 1218 roku oblężeni otwarli przed Iwanem Asenem bramy. Borił został schwytany i oślepiony.
Iwan Asen II.
Ustabilizowanie sytuacji wewnętrznej.
Objąwszy władzę, Iwan Asen II (1218-1241) musiał się uporać z silnymi tendencjami odśrodkowymi reprezentowanymi przez wielkie bojarstwo. Umiejętnie wykorzystał przeciw wielkim feudałom poparcie drobnego bojarstwa i duchowieństwa. Podjął też starania o uzyskanie poparcia u mieszczan. Zajął tolerancyjne stanowisko wobec prześladowanych za panowania Boriła miejskich gmin bogomilskich. Zadbał też o prawo do używania własnego języka przez Greków, stanowiących element dominujący w wielkich miastach nad Morzem Czarnym i na południu w Macedonii i Tracji. Ustabilizowanie sytuacji wewnętrznej i pokojowa polityka zewnętrzna zapewniły szybki rozwój gospodarczy i rozkwit życia miejskiego. Dzięki małżeństwu z Anną Marią Węgierską, córką króla węgierskiego Andrzeja II, Iwan Asen II odzyskał utracone przez Boriła ziemie belgradzką i braniczewską. Nawiązał też przyjazne stosunki z Serbami oraz z władcą Epiru Teodorem Angelosem.
Zwycięstwo nad Teodorem Angelosem.
Dopiero sukcesy władcy Epiru, który w 1225 roku opanował łaciński Adrianopol, a w 1227 roku koronował się na cesarza Romejów, zgłaszając tym samym pretensje do sukcesji po Cesarstwie Bizantyńskim, zdestabilizowały sytuację. W 1228 roku zmarł cesarz łaciński Robert de Courtenay i z Konstantynopola zostały podjęte rozmowy z carem Iwanem Asenem na temat przekazania regencji w okresie małoletniości cesarza Baldwina II carowi. Iwan Asen II był spowinowacony poprzez węgierski dom panujący z rodziną de Courtenay, a związki te miały zacieśnić dodatkowo zaręczyny córki carskiej Heleny z młodym cesarzem. Nie czekając na objęcie regencji przez cara, wiosną 1230 roku Teodor Angelos wkroczył od strony Adrianopola na ziemie swego sojusznika. Car wyruszył na spotkanie najeźdźcy, przytwierdziwszy do sztandaru pergamin z pogwałconym przez Teodora traktatem. We wspomnienie czterdziestu męczenników, 9 kwietnia, w bitwie pod wsią Kłokotnica, armia grecka została rozgromiona. Cesarz Teodor został pojmany, uwięziony w Tyrnowie i oślepiony.
Rozległe połacie państwa Teodora padły łupem Iwana Asena II. Wojska bułgarskie w krótkim czasie, nie napotykając oporu, opanowały Trację Adrianopolską, Macedonię Wardarską i Egejską aż do Olimpu, Albanię od gór Pindu do Jeziora Szkoderskiego. W ręku uznającego jego zwierzchnictwo brata Teodora, Manuela car pozostawił Tesalię i Epir z Tesaloniką. W strefie wpływów Iwana Asena II znalazła się również Serbia. Zięć Teodora Radosław został zdetronizowany, a jego miejsce zajął brat Władysław, który poślubił córkę Iwana Asena.
Rozkwit gospodarczy i kulturalny.
Zwycięstwo przyniosło też zmiany gospodarcze. Około 1230 roku pojawił się pierwszy bułgarski pieniądz. Car bił monety w dużych ilościach, przeważnie srebrne ("aspry"). Monety były częściowo wzorowane na monetach Wenecji, z którą Bułgarzy za panowania Iwana Asena II utrzymywali ożywione kontakty, trochę przypominały "białą monetę" cesarzy Trebizondy. Bito też monety złote, przypominające wklęsłe bizantyńskie "nomisma".
Car zadbał również o ożywienie handlu w granicach jego rozległego państwa. Sieć dróg, chociaż przypominających w większości zwykły wiejski gościniec, łączyła Tyrnowo z Dyrrachionem i Raguzą (Dubrownikiem) nad Morzem Adriatyckim, a także z Warną, Nesebyrem i Burgas nad Morzem Czarnym. Inny szlak prowadził przez przełęcz Szipka w stronę Adrianopola i Konstantynopola. Ponieważ południowo-zachodnia granica Bułgarii oparła się po zwycięstwie kłokotnickim o Adriatyk, Iwan Asen II nawiązał stosunki z kupcami dubrownickimi. W 1230 roku car wydał dla Raguzy przywilej swobody handlu we wszystkich jego ziemiach. Przyniosło to w następnych latach intensyfikację bułgarskiego eksportu zboża, drewna, skór, wosku i miodu oraz napływ towarów luksusowych: drogich tkanin, wyrobów ze złota i srebra, klejnotów, oręża i soli. Iwan Asen II okazywał kupcom z Raguzy szczególną łaskawość, jako mającym wiele krwi słowiańskiej. Gwarantował im liczne przywileje i nazywał "bardzo kochanymi i najwierniejszymi gośćmi".
Na nowo wytyczonej południowej granicy swego państwa, w Rodopach, Iwan Asen II wzniósł łańcuch twierdz, idący w poprzek głównej drogi z Płowdiwu na południe górami do Morza Egejskiego. Na południe od Stanimachos została odnowiona niedostępna twierdza Asenowa Krepost. Iwan Asen II nakazał wykuć na skale inskrypcję: "W roku 6739 od stworzenia świata (1231), czwartej indykcji, człowiek wyniesiony przez Boga, Iwan Asen II, car Bułgarów i Greków i innych ludów, ufortyfikował ten zamek i jako dowódcę osadził tu Aleksisa Sebastosa". Dla uczczenia zwycięstwa Iwan Asen II wzniósł też w swej stolicy w Tyrnowie, u stóp wzgórza Carewec, cerkiew ku czci patronów dnia zwycięskiej bitwy Czterdziestu Męczenników z Sebasty. W cerkwi umieścił granitowy filar chana Omurtaga i marmurową kolumnę z napisem sławiącym odniesione zwycięstwo i wymieniającym zdobyte ziemie – czyniące cara Bułgarii panem ziem greckich, albańskich i serbskich od Adrianopola po Dyrrachion, od którego zależnini są nawet Frankowie władający Cesarstwem Łacińskim. "Frankowie dzierżą jeno miasta tuż obok Konstantynopola i sam Konstantynopol, ale nawet oni są pod berłem mego imperium, nie mają bowiem innego cara poza mną I dzięki mnie jedynie żyją nadal, bo tak się spodobało Bogu".
Sojusz z Niceą – patriarchat tyrnowski.
Gdy niebezpieczeństwo ze strony Teodora Angelosa znikło, a potęga Bułgarii zanadto wzrosła w Konstantynopolu, zrezygnowano z przekazywania regencji Iwanowi Asenowi II i wybrano na współcesarza sędziwego Jana de Brienne, tytularnego króla jerozolimskiego. Z inspiracji łacinników sojusz z Bułgarią zerwali również Węgrzy i dwukrotnie w latach 1232 i 1233 najechali ziemie bułgarskie, opanowując część Banatu z ośrodkiem w Sewerinie (obec. Banat Rumuński).
W tej sytuacji Iwan Asen II poszukał zbliżenia z cesarzem nicejskim. W 1235 obie strony zawarły układ polityczny i kościelny w Gallipoli. Wkrótce potem odbyły się w Lampsaku zaślubiny następcy tronu cesarskiego Teodora II Laskarysa z córką Iwana Asena II, Heleną, przyrzeczoną wcześniej cesarzowi łacińskiemu Baldwinowi. Car spodziewał się dzięki zawartemu sojuszowi uzyskać część wschodniej Tracji, w zamian za pomoc w zdobyciu Konstantynopola. Najdonioślejsze skutki przyniosło jednak zawarte porozumienie w sferze stosunków kościelnych. Car zerwał utrzymującą się dotąd nominalną zależność kościoła bułgarskiego od Rzymu. Biskupi nicejscy zgodzili się natomiast na utworzenie w Tyrnowie prawosławnego patriarchatu niezależnego od kościoła w Konstantynopolu, choć jak się wydaje uznającego starszeństwo kościoła nicejskiego. Metropolita tyrnowski Joachim został wyniesiony do godności patriarchy. Jednocześnie w modlitwach liturgicznych w miejsce papieża zaczęto wymieniać patriarchę greckiego rezydującego w Nicei i uiszczać na jego rzecz przepisane opłaty.
Zmienne sojusze.
Do przymierza bułgarsko-bizantyńskiego przyłączył się też w 1235 roku Manuel Angelos Dukas Komnen, brat więzionego przez Iwana Asena II, Teodora, władca Tesaloniki i Tesalii, po 1230 roku uniezależnił się bowiem od jego władzy Epir. Jesienią 1235 roku sojusznicy przystąpili do oblężenia, które wkrótce przerwało nadejście zimy. Kroki wojenne wznowiono w 1236 roku. Miasto trzymało się wspierane przez flotę wenecką, sytuacja była jednak na tyle krytyczna, że Baldwin II udał się na zachód szukać pomocy. W 1236 udzielił mu jej tylko książę Achai).
Niespodziewanie jednak z największą pomocą przyszedł oblężonym sam car bułgarski, zmieniając w trakcie wojny sojusze. Iwan Asen II doszedł najprawdopodobniej do spóźnionego lecz słusznego wniosku, że upadek Cesarstwa Łacińskiego wyjdzie na korzyść Cesarstwu Nicejskiemu, a Bułgarii przysporzy groźnego sąsiada aspirującego do odzyskania utraconych ziem greckich. Nawiązał więc zerwane kontakty z łacinnikami. W 1237 roku wypuścił z więzienia w Tyrnowie Teodora Angelosa. Ślepy cesarz jeszcze w tym samym roku usunął swego brata Manuela z Tesaloniki i przywrócił do istnienia, pod opieką Bułgarii, Cesarstwo Tesaloniki, przekazując koronę swemu synowi Janowi. W 1237 roku oddziały bułgarsko-kumańsko-łacińskie obległy Tzurulon – główny punkt oparcia sił nicejskich w Tracji.
W Bułgarii wybuchła w tym czasie zaraza, w czasie której zmarli: żona i syn Iwana Asena II oraz patriarcha tyrnowski Joachim. Złamany nieszczęściem car uznał to za znak gniewu Bożego za złamanie przysięgi złożonej Janowi III Watatzesowi. Wycofał się z przymierza z łacinnikami i zawarł pokój z Watatzesem. Zmarł cztery lata później 24 czerwca 1241 roku.
Walki o władzę.
Ostatni Asenowicze.
Po śmierci Iwana Asena II na tron wstąpił jego 7-letni syn, Koloman I Asen (1241-1246). Jesienią następnego 1242 roku lub najpóźniej w 1243 roku Bułgarię spustoszyła powracająca z Węgier armia tatarska Batu-chana. Zwycięscy Tatarzy zmusili władze tyrnowskie do oddawania Złotej Ordzie corocznej daniny. Wokół młodziutkiego władcy doszło do walki stronnictw bojarskich o władzę. Grupa skupiona wokół carowej wdowy po Iwanie Asenie II, Ireny Komneny, córki cesarza Tesaloniki, zawiązała spisek przeciw Kolomanowi I. Irena otruła 12-letniego chłopca w 1246 roku i osadziła na tronie własnego syna Michała (1246-1256).
W okresie małoletniości Michała władzę sprawowała matka Irena oraz sewastokrator Piotr, który rządził w istocie jako namiestnik zachodniej połowy państwa. Wewnętrzne walki w carstwie wkorzystał cesarz nicejski Jan III Watatzes. W 1246 roku wtargnął w granice Bułgarii i zajął bez walki ziemie zdobyte przez Iwana Asena II: Macedonię po Wardar i południową Trację aż do górnego biegu Maricy. W granicach cesarstwa znalazły się Skopje i Płowdiw. W grudniu 1246 roku Jan III Watatzes zdobył Tesalonikę, rozstrzygając na swą korzyść spór o pierwszeństwo do spadku po Bizancjum. W tym samym roku Węgrzy opanowali sporne: Belgrad i Braniczewo. Bułgaria była bezsilna.
Po osiągnięciu pełnoletniości Michał I Asen podjął próbę odzyskania utraconych ziem. Zawarł sojusz z Rościsławem banem Maczwy (ziemi między Sawą, Driną a górami Cera), Belgradu i Braniczewa, osadzonym na tych ziemiach przez króla węgierskiego. Młody car przypieczętował sojusz, poślubiając córkę Rościsława, Marię. W 1255 roku, po śmierci Jana III Watatzesa (1254), najechał ziemie cesarskie, zdobywając kilka twierdz w Rodopach, m.in. Stanimachos i Peristicę (obec. Perusztica). W odpowiedzi na agresję bułgarską, nowy cesarz nicejski Teodor II Laskarys wyprawił się dwukrotnie przeciw Bułgarii i po ciężkich walkach odebrał utracone twierdze. W czerwcu lub lipcu 1256 roku car został zmuszony do zawarcia pokoju w Regina (Erkene w Tracji). Na mocy zawartego układu cesarze nicejscy zachowywali swe zdobycze, jedynie północna Macedonia ze Skopje wracała do Bułgarii.
Niepowodzenia wojenne Michała I Asena doprowadziły do wybuchu niezadowolenia wśród bojarów. Na czele opozycji stanął jego stryjeczny brat Koloman. Jesienią 1256 roku zamordował on cara podczas polowania w okolicach Tyrnowa.
Wojna o sukcesję.
Po zabójstwie Koloman ogłosił się władcą Bułgarów, poślubiając wdowę po zamordowanym, córkę Rościsława, bana Maczwy, Marię. Rościsław, jako teść zamordowanego cara, również jednak zgłosił pretensje do korony carskiej. Nadciągnął na czele swego wojska spod Belgradu pod Tyrnowo. Koloman II Asen zbiegł. Tron carski w Tyrnowie opanował jednak Mico, szwagier zamordowanego Michała I Asena. Rościsław nie zdołał opanować Tyrnowa i wraz z córką powrócił do swoich włości. W drodze powrotnej zdołał jednak oderwać od Bułgarii Widyń i tam ogłosił się carem bułgarskim. Koloman II opuszczony przez swych stronników najprawdopodobniej został zamordowany.
Związki z dynastią panującą nie wystarczyły Mico Asenowi, aby utrzymać się u władzy. W 1257 roku bojarzy tyrnowscy poparli bowiem Konstantyna Ticha (1257-1277), bojara ze Skopje. Mico ustąpił z Tyrnowa opanowując południową Bułgarię, która nie uznała władzy nowego cara. Dla umocnienia się na tronie Konstantyn Tich poślubił wnuczkę Iwana Asena II, córkę cesarza bizantyńskiego Teodora Laskarysa, Irenę. Przyjął też zwyczajem swoich poprzedników imię Asen. Zabezpieczony sojuszem z Bizancjum podjął walki z Micem Asenem i około 1261/1262 roku wyparł go z zajętych terytoriów. Pokonany Mico schronił się na dworze bizantyńskim, gdzie w wyniku oślepienia młodziutkiego cesarza z dynastii Laskarysów do władzy doszedł przedstawiciel nowej dynastii Michał VIII Paleolog. Uciekając do Bizancjum Mico przekazał w ręce cesarza portowe miasta bułgarskie: Messembrię i Anchialos. Cesarz przyznał byłemu carowi ziemię w Troadzie.
Konstantyn Asen Tich.
Wojna z Bizancjum.
W 1261 roku wódz cesarza nicejskiego Michała VIII Aleksy Strategopulos zdobył Konstantynopol. Michał VIII proklamował odrodzenie Cesarstwa Bizantyńskiego, a w kilka miesięcy później oślepił współcesarza 9-letniego brata carowej bułgarskiej Ireny Jana IV. Kiedy zachodziły te wypadki Konstantyn Tich zajęty był wojną z pretendentem do tronu bułgarskiego, carem w Widyniu Rościsławem i jego protektorem królem węgierskim Belą IV. W 1261 roku najazd węgierski dotarł w okolice Tyrnowa. Konstantyn Tich był zmuszony zawrzeć pokój z królem węgierskim, zrzec się zachodnich ziem swego państwa i pogodzić się z przybraniem przez Belę IV tytułu króla Bułgarii.
W następnym roku wypowiedział wojnę Bizancjum i wkroczył do Tracji. W 1263 roku wielka armia bizantyńska pod dowództwem Michała Glawasa Tarchanioty rozpoczęła ofensywę w głąb ziem bułgarskich: zajęła wschodnią i środkową Trację wraz z miastem Płowdiw i wtargnęła przez Starą Płaninę do ziemi sredeckiej. Namiestnik tych ziem, despota Jakub Swetosław, mąż drugiej córki Teodora II Laskarysa, nie otrzymawszy pomocy od swego szwagra, cara bułgarskiego, wezwał na pomoc przeciw Grekom Węgrów. Bela IV osadził go na opustoszałym po śmierci Rościsława tronie w Widyniu i pozwolił przybrać tytuł cara Bułgarów.
Aby odeprzeć najazd, bizantyński Konstantyn Tich zwrócił się o pomoc do chana Złotej Ordy Berke. W 1264 roku wielka armia bułgarsko-tatarska wkroczyła do Tracji. Michał VIII omal nie dostał się wówczas do niewoli. Tracja została doszczętnie złupiona, tak że nie dało się dojrzeć "wołu w jarzmie ani oracza przy pługu". Tatarzy z bogatymi łupami wrócili nad Wołgę. W 1266 Bułgarię ponownie najechali Węgrzy. Walki bułgarsko-bizantyńskie przeciągnęły się do 1268 roku. Ostatecznie cesarz bizantyński utrzymał południową część wybrzeża Morza Czarnego i prawie całą Trację.
Dalsze kroki przeciw Bizancjum.
Około 1270 roku zmarła carowa Irena i stosunki bułgarsko-bizantyńskie uległy chwilowo odprężeniu. Cesarz, wykorzystując śmierć swej zaciekłej przeciwniczki, rozpoczął pertraktacje z carem bułgarskim, który skłaniał się ku koalicji tworzonej przez króla Sycylii i Neapolu Karola Andegaweńskiego, w skład której weszli już książę Achai Wilhelm II Villehardouin i król Serbii Stefan Urosz I. Chcąc odciągnąć Konstantyna Ticha od groźnej dla cesarstwa koalicji, Michał VIII zawarł przymierze z carem Bułgarii, wydając za niego swą siostrzenicę Marię Kantakuzenę, córkę swej umiłowanej siostry Eulogii, i obiecując przekazać carowi jako jej wiano nadmorskie Miasta Anchialos i Messembrię, pozostające od około 1262 w rękach bizantyńskich.
Ponieważ cesarz zwlekał z realizacją obietnicy car zerwał krótkotrwałe porozumienie bizantyńsko-bułgarskie i rozpoczął przygotowania do wojny, jednocześnie wysłał posłów do Karola Andegaweńskiego. Michałowi VIII udało się natomiast zneutralizować zagrożenie tatarskie. W 1272 roku między cesarzem Bizancjum a wodzem tatarskim Nogajem został zawarty pakt przyjaźni. Cesarz oddał mu za żonę swą nieślubną córkę Eufrozynę. W wyniku zawartego przymierza silne oddziały tatarskie najechały kilkakrotnie Bułgarię, paraliżując dalsze poczynania zbrojne przeciw Bizancjum.
Stosunki bułgarsko-bizantyńskie zaostrzyły się jeszcze bardziej, gdy zagrożony przez Karola Andegaweńskiego Michał VIII zawarł w 1274 roku w Lyonie unię kościelną z Rzymem. Cesarz bizantyński wskrzesił wówczas za zgodą papieża biskupstwo ochrydzkie i zaczął się domagać, by, jak to było za czasów cesarza Bazylego II, podporządkowane mu zostały wszystkie ziemie bułgarskie.
Powstanie Iwajły.
Ostatnie lata panowania Konstantyna Ticha wypełniły intrygi nowej carowej, Greczynki, Marii Kantakuzeny, zabiegającej o zapewnienie następstwa tronu swemu małoletniemu synowi Michałowi. Maria, by zapewnić sukcesję własnemu dziecku, zamordowała swego pasierba, prawowitego następcę Konstantyna Ticha, podjęła też kroki godzące w niechętnych jej przedstawicieli bojarstwa. W niszczonym nieustannymi najazdami węgierskimi, bizantyńskimi i tatarskimi carstwie bułgarskim narastało niezadowolenie z rządów Konstantyna Ticha. Szczególnym ciężarem liczne najazdy kładły się na ludności wiejskiej, nie chronionej murami zamków czy miast. Zniszczone gospodarstwa nie mogły podołać ciężarom danin państwowych i rosnących powinności ("angarii") feudalnych. Słabość władzy carskiej, uzależnionej od poparcia wielkiego bojarstwa, sprzyjała wzrostowi samowoli urzędników, poborców podatkowych i bojarów. Zrujnowani chłopi uciekali od swych panów i tworzyli oddziały zbrojne. W 1277 roku niezadowolenie przerodziło się w otwarty bunt, na którego czele stanął chłop z północno-wschodniej Bułgarii Iwajło.
Iwajło skupił wokół siebie siły chłopskie, które zaczęły występować przeciw majątkom i zamkom bojarskim i zaopatrywać się w broń. Uzbrojeni przez Iwajłę powstańcy rozbili dwa oddziały tatarskie grasujące w północno-wschodniej Bułgarii. Po tym sukcesie powstanie rozszerzyło się na nowe obszary. Car na początku 1277 roku doznał ciężkich obrażeń, spadając z konia. Mimo to jesienią 1277 roku wyruszył przeciw powstańcom. Nieliczna armia carska została rozgromiona, a Konstantyn Tich zginął z rąk Iwajły.
Druga wojna o sukcesję.
Po klęsce armii carskiej powstańcy Iwajły zaczęli zdobywać warowne miasta. Wdowa po Konstantynie Tichu, Maria doprowadziła wprawdzie do koronacji małego Michała (1277-1279), jednak pozbawieni kierownictwa bojarowie nie byli w stanie stawić oporu rebelii. Iwajłę poparł początkowo również cesarz bizantyński Michał VIII, biorąc go za przedstawiciela opozycji bojarskiej i widząc w jego działaniach możliwość dalszej destabilizacji sytuacji w Bułgarii. Ofiarował mu nawet rękę swej córki Ireny. Pod wpływem wiadomości od uchodzących przed powstaniem bojarów wycofał jednak swoje poparcie dla ruchu, który mógł się okazać groźny również dla Bizancjum. Jeszcze w tym samym 1277 roku wydał Irenę za Iwana Mico i na czele armii dowodzonej przez Michała Glawasa wysłał go do Bułgarii. Wkraczając do Bułgarii Iwan Mico przyjął imiona swego znakomitego dziada, Iwana Asena.
Wobec pojawienia się kolejnego kandydata do korony, bojara, a w dodatku Asenowicza, carowa Maria otwarła przed Iwajłą, oblegającym Tyrnowo, bramy miasta. W wyniku zawartego porozumienia Iwajło poślubił carową wdowę i objął tron carski (1278-1280). Nowy car i współwładca Bułgarii rozbił nadciągających od północy, za sprawą intryg Michała VIII, Tatarów pod wodzą Kasimbeja, po czym zwrócił się ku nadciągającej od południa kilkoma drogami nowej armii bizantyńskiej dowodzonej znowu przez Michała Glawasa Tarchaniotę. Przez kilka miesięcy z powodzeniem toczył walki z Grekami. W 1279 roku Michałowi VIII udało się doprowadzić do kolejnej dywersji tatarskiej. Od północy wtargnął kolejny zagon tatarski. Iwajło z główną armią wyruszył mu na spotkanie. Iwan Asen III na czele wojsk bizantyńskich podszedł pod Tyrnowo. Ponieważ wśród bojarów bułgarskich rozeszła się pogłoska, że Iwajło poległ na północy w walkach z Tatarami, wydali miasto Grekom. Michała II Ticha i jego matkę odesłano do Konstantynopola, a Iwan Mico jako Iwan Asen III objął tron Bułgarów (1279-1280).
Po opanowaniu Tyrnowa armia bizantyńska zajęła Łowecz i Czerwen. W tym czasie została też przyłączona do Bizancjum północna Macedonia. Iwajło po pokonaniu Tatarów zamknął się w Drystrze, w której bronił się przez 3 zimowe miesiące na przełomie 1279 i 1280 roku przed wojskami Michała Glawasa.
Objęcie władzy przez Iwana Asena III i zamknięcie Iwajły w twierdzy na północy nie uspokoiło sytuacji wewnętrznej. W rozdzieranym walkami wewnętrznymi kraju coraz większe poparcie bojarów zaczął zdobywać cieszący się wielkim uznaniem wojska Jerzy Terter. Chcąc go przeciągnąć na swą stronę, Iwan Asen III, za namową Michała VIII, wydał za niego swoją siostrę Kermarię. Nie przyniosło to jednak spodziewanych rezultatów. W dodatku wiosną 1280 roku przeszedł do ofensywy Iwajło, wyzwalając znaczną część kraju. Zagroził nawet Iwanowi Asenowi III w Tyrnowie. Latem 1280 roku rozgromił pod twierdzą Dewina na przełęczy Kotlenskiej 10-tysięczną armię bizantyńską pod dowództwem Murina. Wkrótce potem na zboczach Starej Płaniny rozbił kolejną armię dowodzoną przez Aprina. Po tych klęskach Iwan Asen III zbiegł do Bizancjum, rezygnując z władzy carskiej.
Okres dominacji tatarskiej.
Świt nowej dynastii.
Iwajle nie udało się jednak ponownie zdobyć Tyrnowa. Zmęczone trwającymi kilka lat walkami wojsko chłopskie zaczęło go opuszczać. Szukając pomocy, udał się do ordy tatarskiej na dwór Nogaja, gdzie zginął podczas uczty. Jerzy Terter został sam na placu boju i koronował się na cara Bułgarów (1280-1292).
W 1281 roku wysłał poselstwo do Karola Andegaweńskiego, króla sycylijskiego, dążącego do odbudowy panowania łacińskiego nad Bosforem. W następnym roku potęgę Karola złamał jednak wybuch nieszporów sycylijskich. Na osamotnionych Bułgarów, wskutek zabiegów Michała VIII uderzyła 40-tysięczna armia tatarska. Spustoszyła Bułgarię i wtargnęła do Serbii. Bojarzy bułgarscy, bracia Dyrman i Kudelin, wyparli Węgrów z ziemi braniczewskiej i utworzyli własne księstwo. W ziemi widyńskiej, obejmującej dolinę Timoku, własne państwo utworzył bojar Szyszman, sojusznik i lennik chana Nogaja. Jego posiadłości miały stale rosnąć, obejmując pod koniec XIII wieku większość ziem północno-zachodniej Bułgarii. Władca tego państwa tytułował się kniaziem lub królem, a niekiedy nawet carem. Ziemiami znajdującymi się w Średniogórzu i nad dolną Maricą, aż po gród Sliwen, zawładnął bojar Smilec z braćmi Wojsiłem i Radosławem.
Osłabiony najazdem tatarskim i rozpadem państwa Jerzy I Terter zawarł sojusz z królem serbskim Stefanem Uroszem I, a w 1284 roku porozumiał się również z Bizancjum, odsyłając do Konstantynopola swą drugą żonę Kermarię, siostrę Iwana Asena III, w zamian za uwolnienie swej pierwszej żony i syna Teodora Swetosława, więzionych w bizantyńskiej stolicy. Cesarz Andronik II uznał wtedy carski tytuł Jerzego. Mimo zawartych sojuszów carowi nie udało się odeprzeć kolejnego wielkiego najazdu tatarskiego, który w 1285 roku spustoszył kraj. Jerzy I Terter został zmuszony do oddania jednej z córek za żonę synowi Nogaja Czace i przekazania w charakterze zakładnika syna Teodora Swetosława. Nogaj jako zwierzchnik Jerzego I Tertera rozstrzygał odtąd spory między carem a Smilcem i innymi bojarami. Do walk wewnętrznych w Bułgarii włączyło się również Bizancjum.
Lata zamętu.
W 1291 roku Tatarzy wtargnęli ponownie do Bułgarii, zmuszając Jerzego I Tertera do ucieczki. Zbiegły car szukał schronienia w Konstantynopolu. Gdy mu go odmówiono z obawy przed Tatarami, ukrył się w okolicach Ochrydy. Po ucieczce Jerzego I Tertera stronnictwo protatarskie wyniosło na tron carski bojara Smilca (1291-1298). Za jego panowania carstwo bułgarskie rozpadło się na szereg niezależnych księstw, uznających jedynie władzę Tatarów. Osłabienie Bułgarii wykorzystał król serbski Stefan Milutin, który wraz z bratem Dragutinem zdobył ziemię braniczewską i widyńską. Nogaj, występując jako zwierzchnik władającego księstwem widyńskim Szyszmana, zmusił Serbów do oddania ziemi widyńskiej. Pozbawiony możliwości prowadzenia samodzielnej polityki zagranicznej Smilec ograniczał się do walki z Terterowiczami i ich sojusznikami. Zmarł w 1298 roku.
Po śmierci Smilca władzę w państwie objęła carowa wdowa, nieznana z imienia córka arystokraty bizantyńskiego Konstantyna Paleologa (Smilcena). Obejmując władzę, koronowała na cara syna Iwana (1298-1299), który w chwili śmierci ojca nie mógł mieć więcej niż 6 lat. Chcąc zachować prawa syna do korony, zagrożone przez opozycję wewnętrzną oraz interwencję tatarską, carowa wdowa przyzwała wygnanego przez męża despotę Eltimira, brata cara Jerzego I Tertera i oddała mu za żonę córkę męża z pierwszego małżeństwa, przyznając mu władzę nad ziemią kryńską w dolinie rzeki Tundży. Starała się też wykorzystując poparcie swego zięcia, syna króla serbskiego Stefana Milutina, zawrzeć przymierze z Serbią. Najwyraźniej udało jej się pokonać braci męża, Radosława i Wojsiła, dążących do przejęcia władzy w państwie, którzy ratowali się ucieczką na dwór bizantyński i oddali się na usługi rządu greckiego. Próby zawarcia przymierza z królem serbskim zakończyły się natomiast niepowodzeniem.
Jesienią 1299 roku z rąk chana Złotej Ordy Tokty zginął Nogaj. Jego syn Czaka, na czele wiernych sobie oddziałów, wraz z synem Jerzego I Tertera, Teodorem Swetosławem, będącym zakładnikiem tatarskim, zbiegli w granice Bułgarii. Regenci, carowa wdowa i Eltimir nie byli w stanie stawić im oporu. Teodor Swetosław skłonił bojarów tyrnowskich do obrania Czaki carem. Iwan IV i jego dwór schronili się w dobrach Eltimira Rok później, obawiając się najazdu ordy chana Tokty, Teodor Swetosław i bojarzy tyrnowscy zawiązali spisek i zamordowali Czakę, a głowę jego odesłali na dwór chana. Carem został obrany Teodor Swetosław (1300-1321).
Odrodzenie państwa.
Świetność Terterowiczów.
Walki z Bizancjum.
Teodor Swetosław objął tron jako sojusznik chana Złotej Ordy Tokty, dzięki czemu Bułgaria została uwolniona od najazdów tatarskich, a car otrzymał w lenno od Tatarów południową Besarabię wraz z twierdzą Monokastro (późn. Akerman). Położenie młodego cara było bardzo trudne: jego władzy nie uznawali Szyszman w Widyniu, władca Dobrudży, wygnani ze Średniogórza bracia Smilca Wojsił i Radosław. Dodatkowo w okolicach Tyrnowa pojawił się jeszcze carewicz Michał, syn cara Konstantyna Asena Ticha i Marii Paleologiny, wspierany przez cesarza bizantyńskiego Andronika II Paleologa. Gdy próba osadzenia go na tronie zawiodła, Andronik II sprzymierzył się z wygnanymi braćmi cara Smilca, nadał Radosławowi tytuł sewastokratora i wyprawił go z armią do Bułgarii. Car Teodor Swetosław przy pomocy swego stryja Eltimira, władcy ziemi kryńskiej, rozbił armię najeźdźczą, a Radosława schwytał i oślepił. Za zwrot jeńców bizantyńskich uzyskał uwolnienie z więzienia swego ojca Jerzego I Tertera. W 1303 roku wojska bułgarskie wkroczyły do Tracji, zdobyły Mesembrię, Sozopol, Agatopol i Rosokastro. Armia bizantyńska pod wodzą Wojsiła została rozbita nad rzeką Skafida (obec. Fakijska Rzeka).
W 1304 roku przeciwko Bułgarii wyprawił się syn Andronika II, współcesarz Michał IX. Grecy odebrali Bułgarii ziemie od Sliwenu aż do Kopsis (w pobliżu obecnej wsi Tekija, na zachodnim skraju doliny rzeki Striemy). Bizantyńczykom udało się też skłócić cara z jego stryjem Eltimirem. Jednak w 1305 roku Cesarstwo musiało przeciwstawić się pustoszącemu jego europejskie posiadłości najazdowi Kompanii Katalońskiej. W tym czasie Teodorowi udało się usunąć Eltimira z Krynu i oddać ziemię kryńską wiernemu sobie bojarowi Stracimirowu. Podjął on również działania wojenne w Tracji. Ostatecznie w 1307 roku Bizancjum, uwikłane w walki z Katalończykami w Tracji i Turkami w Azji Mniejszej, zawarło z carem bułgarskim układ pokojowy, zwracając mu Trację nadmorską z Mesembrią, Anchialo, Sozopolem i Agatopolem.
Lata pokoju.
Kolejne lata panowania Teodora Swetosława minęły pokojowo. W późniejszym okresie swych rządów car zwalczał w swym państwie stronników tatarskich. Patriarcha Joachim II, oskarżony o sprzyjanie Tatarom, został skazany na egzekucję przez strącenie z urwistej skały Carewec w Tyrnowie. Car wspierał rozwój handlu prowadzonego przez Wenecjan i Genueńczyków. Kupcy włoscy wywozili zboże, wino, wosk i drewno, a przywozili broń i towary luksusowe. W 1313 roku wybuchł konflikt między Bułgarią a kupcami genueńskimi. Po kilku latach handel bułgarsko-genueński został wznowiony. Rozwój handlu wpłynął na dalsze umocnienie się majątków bojarów trudniących się handlem oraz rozkwit miast. Car zmarł w 1321 roku.
Koniec dynastii.
Po śmierci Teodora Swetosława władzę w państwie objął jego syn Jerzy II Terter (1321-1323), który jeszcze w 1321 roku wznowił wojnę z Bizancjum, dążąc do opanowania ziemi płowdiwskiej i Rodopów. W roku tym wybuchła wojna pomiędzy cesarzem Andronikiem II a jego wnukiem, późniejszym cesarzem Andronikiem III. Wykorzystując trudności cesarstwa, Bułgarzy zdobyli Płowdiw, lecz zostali odparci spod murów Kriczyma i Stanimachos. W toku wojny młody car zmarł. W kraju zapanował chaos, umiejętnie wzmacniany przez Greków. Państwo przekształciło się w konglomerat samodzielnych księstw. Korzystając z sytuacji Bułgarii Bizantyńczycy zdobyli Trację od nadmorskiej Messembrii do Sliwena. Brat Smilca Wojsił opanował przy pomocy Greków obszar od Sliwena do twierdzy Kopsis. Utrata Tracji skłoniła bojarów tyrnowskich do wyboru na nowego cara Michała Szyszmana (1323-1330), władcę ziemi widyńskiej. Objęcie przez niego władzy przyniosło zjednoczenie pod wspólnym berłem ziem zachodnich.
Walka o hegemonię na Bałkanach.
Wojny z Bizancjum.
Po objęciu tronu Michał III wszczął wojnę z cesarzem bizantyńskim Andronikiem II i jego lennikiem Wojsiłem o Trację Po długich walkach Wojsił został wyparty ze Średniogórza, a Bizantyńczycy z terenów pomiędzy Sliwenem a wybrzeżem. W ręku greckim pozostał tylko Płowdiw. W 1324 roku Michał Szyszman zawarł pokój z Bizancjum i poślubił Teodorę Paleologinę, wdowę po carze Teodorze Swetosławie, wnuczkę cesarza Andronika II. Dotychczasową żonę, Annę Nedę oddalił i uwięził.
W maju 1327 roku Michał III zawarł przymierze ze swym szwagrem, przyszłym cesarzem Andronikiem III, wymierzone przeciw staremu cesarzowi. W Bizancjum wybuchła wojna domowa pomiędzy cesarzem Andronikiem II a jego wnukiem Andronikiem III. Michał początkowo poparł zbuntowanego wnuka, potem przerzucił się jednak na stronę starego cesarza. 28 maja 1328 roku Andronik III pokonał dziadka zajmując Konstantynopol. Michał Szyszman kontynuował wojnę w imieniu pokonanego Andronika III do wiosny 1329 roku, kiedy obie strony ostatecznie zawarły pokój. Bezpośrednią przyczyną kolejnej zmiany sojuszy przez Michała III było włączenie się do wojny po stronie Andronika II króla serbskiego Stefana Deczańskiego, który za udzieloną pomoc został wynagrodzony przez starego cesarza twierdzą Prosek nad dolnym Wardarem, w Macedonii.
Wojna z Serbią.
W celu powstrzymania dalszej ekspansji serbskiej w Macedonii Michał III i Andronik III zawarli w maju 1329 roku układ pokojowy i sojuszniczy wymierzony przeciw Serbii. Wiosną 1330 roku Michał III Szyszman rozpoczął militarne i dyplomatyczne przygotowania do wojny z Serbią. Ustalił z Bizancjum sposób podziału podbitego przez Serbów terytorium Macedonii. Wedle źródeł serbskich jego plany sięgały dalej: zmierzał do podboju królestwa Serbów. W lipcu 1330 roku Michał III Szyszman na czele 12-tysięcznej armii bułgarskiej oraz 3 tysięcy najemników: Wołochów, Tatarów i Osetyńców zaatakował Serbię. Andronik III wkroczył w tym czasie od południa do serbskiej Macedonii. W sobotę 28 lipca 1330 roku Serbowie napadli niespodziewanie pod Welbużdem (obec. Kiustendił) na terytorium serbskim na obóz bułgarski. Ciężkozbrojna konnica złożona z najemnych rycerzy zachodnich rozgromiła lżejsze przeważnie oddziały bułgarsko-wołosko-tatarskie. Car Michał Szyszman, ciężko ranny z powodu upadku z konia, dostał się w ręce wrogów i zginął Sławę zabicia wodza wrogiej armii przypisywał sobie potem Stefan Duszan, przyszły król serbski. Na wieść o klęsce Bułgarów Andronik III wycofał się z Serbii. Stefan Deczański zawarł po bitwie pokój z Bułgarami. Do Serbii przyłączono Nisz, a Bułgarzy na mocy układu oddali tron carski siostrze króla serbskiego, Annie Nedzie, pierwszej żonie Michała Szyszmana i ich starszemu synowi Iwanowi Stefanowi (1330-1331).
Iwan Aleksander – rozkwit i upadek.
Stosunki z Bizancjum.
Jeszcze tego samego roku na osłabioną Bułgarię najechał jej dotychczasowy sojusznik Andronik III Paleolog, ujmując się za wygnaną siostrą, wdową po Michale III Szyszmanie, Teodorą. Grecy zdobyli północno-wschodnią Trację z Anchialos, Messembrią, Ajtos, Ktenią, Rosokastro i Diampolem. Regentka Anna i car Iwan Stefan byli bezsilni. Tymczasem w Serbii wybuchł przeciw królowi bunt możnowładców, na którego czele stanął syn królewski Stefan Duszan. Korzystając z wojny domowej w Serbii, wiosną 1331 roku dwaj bojarzy bułgarscy: protowestiarit Raskin i logoteta Filip, wzniecili bunt i strącili z tronu carową Annę i jej syna Iwana Stefana, nowym carem obierając siostrzeńca Michała III Szyszmana, Iwana Aleksandra. Iwan Stefan wraz z matką zbiegli do Serbii.
Objąwszy władzę, Iwan Aleksander zawarł sojusz ze Stefanem Duszanem, umocniony małżeństwem króla serbskiego z siostrą cara Heleną. Zabezpieczony od zachodu, podjął wojnę z Bizancjum. Odebrał utracone w 1330 roku ziemie, a 18 lipca 1332 roku rozbił armię Andronika III pod Rosokastro (niedaleko Burgas). Zawarty następnie układ pokojowy przewidywał małżeństwo pomiędzy małoletnim synem cara Michałem Asenem i córką Andronika III, Marią. Traktat ten przetrwał trzydzieści lat.
Bizancjum zagrażali już w owym czasie poważnie Turcy Osmańscy, którzy w 1326 roku zdobyli Bursę, a w 1337 Nikomedię. W 1341 roku w Cesarstwie Bizantyńskim wybuchła wojna domowa. Wojska bułgarskie rozpoczęły pustoszące najazdy na Trację. Konstantynopolitańska regencja, aby przeciągnąć cara na swoją stronę, przekazała Bułgarom szereg miast i twierdz w północnej Tracji i Rodopach: Cepinę, Kriczym, Peristicę i Stanimachos, a w 1344 roku również Płowdiw. W 1344 roku na terenach bizantyńskich w południowych Rodopach najemnik bułgarski Momczył utworzył efemeryczne państewko, ze stolicą w Ksanti, które przetrwało do drugiej połowy 1345 roku.
Sytuacja wewnętrzna.
Iwan Aleksander nie był w stanie powstrzymać postępującego rozpadu państwa. Przed 1345 rokiem oderwały się od Bułgarii ziemie między dolnym Dunajem a Morzem Czarnym, na których własne państwo utworzył bojar kumańskiego pochodzenia Balik. Po jego śmierci państwo odziedziczył brat Balika, Dobrotica, a po nim jego syn Iwanko. Państwo Dobroticy sięgało od Morza Czarnego do pasma Starej Płaniny i twierdzy Emona (w pobliżu przylądka Emine). Od imienia Dobroticy Turcy nazwali te ziemie Dobrudżą. W prowincji Welbużd panował w tym czasie despota Dejan. Władcą ziem leżących pomiędzy Strumicą, Sztipem a Stobą (w pobliżu dzisiejszego miasta Riła) był protosewastos Chrelio, rządzący z monasteru Rylskiego.
W 1348 roku przez Bułgarię przetoczyła się epidemia "czarnej śmierci", powodując znaczny ubytek ludności państwa.
W 1345 roku car zmusił swą pierwszą żonę Teodorę Wołoszkę do wstąpienia do klasztoru i ożenił się z Żydówką Sarą, która na chrzcie przyjęła również imię Teodory. Aby pozbawić syna z pierwszego małżeństwa praw do korony, nadał mu w 1355 roku władzę w prowincji widyńskiej. W 1363 roku Iwan Aleksander podzielił swe państwo pomiędzy synów: starszy, urodzony z Wołoszki Teodory, Iwan Stracimir otrzymał ziemię widyńską aż do Iskyru. Młodszy Iwan Szyszman, urodzony z ostatniej żony Żydówki, ulubieniec ojca, został władcą większej części państwa ze stolicą Tyrnowem.
Życie gospodarcze.
Długi okres spokoju, jaki zapewnił Iwan Aleksander swemu państwu, przyniósł ożywienie handlu wewnętrznego i handlu z Bizancjum i Wenecją. Bułgaria stała się głównym dostarczycielem zbóż i drewna po tym jak Turcy zajęli dużą część Azji Mniejszej i odcięli Cesarstwo Bizantyńskie od tamtejszych surowców, a Wenecję od rynków egipskich. Porty Bułgarii stały się centrami ożywionego handlu. Zwłaszcza Messembria, w której powstało w tym czasie wiele nowych cerkwi i gmachów publicznych oraz urządzeń portowych. W Warnie swą kolonię w tym czasie założyli Wenecjanie.
W 1352 roku doża wenecki Andrea Dandolo wysłał posłów do cara Iwana Aleksandra w Tyrnowie, aby omówić warunki nowego traktatu pokojowego. Traktat został podpisany 4 października tego roku. Zabezpieczał on przed rabunkiem i konfiskatą majętności Wenecjan, którzy ulegliby katastrofie morskiej lub śmierci. Chronił przed zbiorową odpowiedzialnością innych członków społeczności weneckiej w razie popełnienia przestępstwa przez Wenecjanina. Nie zezwalał na pociąganie do odpowiedzialności za długi cudze. Zabraniał samowolnego wkraczania do domów Wenecjan i rewidowania ich. Zezwalał Wenecjanom na budowanie kościołów i składów towarowych. Ustalał wysokość cła na 3 procent.
Rozkwit kulturalny.
Na lata panowania Iwana Aleksandra przypada okres rozkwitu bułgarskiej sztuki i piśmiennictwa, których car był hojnym mecenasem. Z inicjatywy cara wznoszono liczne nowe cerkwie i remontowano stare. Zachowało się kilkanaście cerkwi z tego okresu: cerkiew św. Piotra w Berende, cerkiew św. Teodora w Boboszewie, cerkiew św. św. Piotra i Pawła w Tyrnowie i powszechnie podziwiana cerkiew świętego Jana Teologa w Monasterze Zemeńskim, pomiędzy Sofią a Kiustendiłem. Wspaniały rozkwit za panowania Iwana Aleksandra przeżyła tyrnowska szkoła malarska. Do najwybitniejszych osiągnięć malarskich tego okresu zalicza się freski w Zemenie i Boboszewej. W Zemenie w cyklu "Męki Chrystusa" zwraca uwagę ciekawie stylizowane przedstawienie uczniów ogarniętych sennością i usiłujących czuwać na modlitwie oraz odrażająca tłuszcza żydowska usiłująca pojmać Jezusa. W cerkwi boboszewskiej zdrajca Judasz z Kariotu wisi haniebnie na krzyżu. Postaci są stylizowane: wydłużone i wygięte w kształt litery "S".
Oprócz sztuki monumentalnej w okresie panowania Iwana Aleksandra rozkwitła również wykwintna sztuka dworska, pozostająca pod bezpośrednim wpływem bizantyńskiego malarstwa miniaturowego. Do zabytków tego malarstwa należą: wykonany dla cara bułgarski przekład kroniki Manassesa i opowieść o wojnie trojańskiej oraz Ewangeliarz z 1356 roku. "Historyczny synopsis" Konstantego Manassesa przepisany w latach 1344–1345 zawiera ponad dwadzieścia miniatur przedstawiających różne wydarzenia z dziejów Bułgarii, zwłaszcza wielkich bitew z okresu panowania chana Kruma i cara Samuela Komitopula. Między innymi podobiznę chana Kruma pijącego z czaszki zabitego cesarza Nicefora, a dalej tegoż Kruma pokonanego przez cesarza Leona Armeńczyka. Na innym miejscu Rusów atakujących Bułgarię w 969 roku pod wodzą Światosława, a potem rozbitych przez cesarza Jana Tzimiskesa. Miniatury dostarczają wiadomości o bułgarskiej architekturze, militariach i ceremoniale dworskim. Ewangeliarz cara Iwana Aleksandra zawiera 366 miniatur ilustrujących głównie sceny ewangeliczne. Pośród wielu ciekawych pomysłów ilustratorów na uwagę zasługuje przyodziany w szaty prawosławnego biskupa, wskrzeszony z martwych Łazarz. Szczególnie interesujące dla dziejów Bułgarii są wizerunki cara Iwana Aleksandra i jego rodziny w złotych, szkarłatnych i purpurowych szatach. Car poufale gawędzi z poszczególnymi ewangelistami, a w scenie Sądu Ostatecznego zajmuje poczesne miejsce pośród dusz błogosławionych. Oprócz malarstwa rozwijało się również rzemiosło artystyczne, wyrabiano ceramikę służącą do przyozdabiania domów, świątyń i klasztorów, kwitło jubilerstwo i rzeźba w drewnie.
Mecenat cara, a z drugiej strony ferment religijny i umysłowy w Bizancjum przyczyniły się do powstania i krótkiego choć świetnego rozwoju piśmienniczej szkoły tyrnowskiej. Za jej twórcę uważa się Teodozego Tyrnowskiego, ucznia Grzegorza Synaity, twórcy ruchu hezychastycznego. Teodozy, na wzór pustelni mistrza w Parorii, założył około 1350 roku monaster w Kilifarewie pod Tyrnowem. W krótkim czasie Monaster Kilifarewski stał się ośrodkiem piśmiennictwa i promieniowania hezychazmu. Dzięki kontaktom Teodozego z Athosem i Konstantynopolem w szkole tyrnowskiej rozwinęło się piśmiennictwo religijne ściśle związane z ówczesnym piśmiennictwem bizantyńskim. Powstały liczne hagiografie rozwijające twórczo schematy opracowane w X wieku przez Symeona Metafrastesa. Rozwinął się też własny styl szkoły charakteryzujący się bogactwem wymyślnych ozdób retorycznych, nazywany "splataniem słów".
Ożywienie religijne.
Lata panowania Iwana Aleksandra przyniosły też wyraźne ożywienie religijne. Na przełomie XIII i XIV mnich grecki Grzegorz Synaita zaczął nauczać ascetycznych praktyk prowadzących do mistycznego obcowania z Bogiem, początkowo na górze Athos, a następnie w założonej przez siebie pustelni w Parorii, na pograniczu bułgarsko-bizantyńskim w górach Strandża. Ruch nazwany hezychastycznym szybko rozprzestrzenił się po monasterach słowiańskich i greckich. Hezychaści dążyli do oglądania wiekuistej światłości, jaka objawiła się apostołom na górze Tabor. Droga do tego wiodła przez pokutę, oczyszczanie się z ziemskich namiętności i kontemplację. Zalecali odmawianie modlitwy Jezusowej, której miały towarzyszyć ćwiczenia oddechowe i odpowiednia postawa. W Bułgarii głównym nauczycielem hezychazmu stał się Teodozy Tyrnowski. Ruch hezychastyczny zacieśnił poczucie wspólnoty prawosławnej pomiędzy Grekami, Bułgarami i Serbami, przyczyniając się jednocześnie do wzmożenia wpływów bizantyńskich.
W chylącym się ku upadkowi państwie wraz z rozkwitem kultury dworskiej i szerzeniem się ruchu ascetyczno-mistycznego nastąpił rozkład obyczajów i pojawiły się w wielkiej ilości zabobony i herezje. Adamici na dawnych uroczyskach pogańskich odprawiali nocne orgie; przybyły z Konstantynopola mnich Teokryt składał ofiary pod świętym dębem, a mniszka Irina z Sołunia w otoczeniu swych zwolenników wprawiała lud w zgrozę rozwiązłością. Pojawili się znowu bogomili i warlaamici.
Schyłek panowania.
W 1352 roku Turcy Osmańscy zdobyli bizantyńską twierdzę Cimpe na półwyspie Gallipoli, pierwszy skrawek ziemi w Europie. Bułgarzy i Grecy nie potrafili zawrzeć trwałego przymierza przeciw Turkom. Wprawdzie w 1354 roku został zawarty sojusz pomiędzy Iwanem Aleksandrem i cesarzem Janem V Paleologiem umocniony zaręczynami córki cara Keracy z synem cesarza Andronikiem, wkrótce jednak obydwa państwa wznowiły wojnę o wschodnią Trację.
W 1355 roku zmarł najpoważniejszy rywal Turków na Bałkanach Stefan Duszan, a jego państwo rozpadło się na szereg drobnych państw. W 1359 roku Turcy pojawili się pod Konstantynopolem. W następnych latach podbili południową Trację. Około 1362 roku zdobyli Adrianopol. w 1363 roku wódz sułtana Murada I Lalaszachin zdobył bułgarski Płowdiw. W ręce Turków wpadła również Stara Zagora. W dwa lata później stolica państwa tureckiego została przeniesiona do Adrianopola, a miejscowa ludność wysiedlona do Azji.
Mimo niebezpieczeństwa tureckiego cesarz bizantyński nie dążył do sojuszu z Bułgarami, lecz w 1364 roku, najechał ziemie bułgarskie i zdobył Anchialos i Messembrię. Iwan Aleksander zwrócił się o pomoc do Turków. Wspomagany przez wojska tureckie z trudem obronił się przed najazdem bizantyńskim. Wyprawa Jana V ujawniła, że na Bałkanach istnieje państwo jeszcze słabsze niż upadające Bizancjum. Zagrożony przymierzem bułgarsko-tureckim cesarz Jan V zwrócił się o pomoc przeciw Turkom i ich sojusznikom Bułgarom do papiestwa i państw katolickich. W odpowiedzi na ten apel wiosną 1365 roku król węgierski Ludwik I najechał i zdobył ziemię widyńską. Zdobyte terytorium przekształcił w graniczny banat węgierski. Iwan Stracimir, władca Widynia, dostał się do niewoli.
W 1366 roku Jan V udał się na Węgry, żeby skłonić Ludwika I do podjęcia wyprawy krzyżowej przeciw Turkom i ich sojusznikom Bułgarom. Zirytowany postępowaniem cesarza Iwan Aleksander odmówił przepuszczenia cesarza z powrotem. Na apel Jana V o pomoc odpowiedział wtedy jego cioteczny brat Amadeusz hrabia Sabaudii. Wyruszył z silną flotą przeciwko Turkom. W sierpniu 1366 roku odebrał im Gallipoli, a w następnych miesiącach zdobył na Bułgarach: Messembrię, Anchialos, Sozopol, Rosokastro i Emonę. Bułgarzy obronili jedynie Warnę. Iwan Aleksander zgodził się teraz przepuścić cesarza bizantyńskiego, nie odzyskał jednak wszystkich utraconych miast. Anchialos, Messembria i Sozopol zostały przy Bizancjum. Król Ludwik I ostatecznie nie podjął wyprawy krzyżowej. Iwanowi Aleksandrowi udało się w 1369 lub 1370 roku odzyskać przy pomocy hospodara mołdawskiego Władysława Widyń. Zmarł 17 lutego 1371 roku.
Podbój turecki.
Postępy tureckie.
Po śmierci Iwana Aleksandra władzę objęli Iwan Szyszman w Tyrnowie (1371-1393) i Iwan Stracimir w Widyniu (1371-1396). Pomimo że zgodnie z rozporządzeniem Iwana Aleksandra z 1363 roku starszy z synów Iwan Stracimir miał podlegać na wydzielonej mu części państwa władającemu w Tyrnowie młodszemu Iwanowi Szyszmanowi, natychmiast po śmierci ojca doszło do wypowiedzenia posłuszeństwa przez starszego brata, który jeszcze w 1371 roku ogłosił się w Widyniu carem. Aby nie podlegać patriarsze w Tyrnowie, Iwan Stracimir podporządkował się patriarsze w Konstantynopolu. W obliczu inwazji tureckiej na Bałkany Bułgaria rozpadła się na dwa wrogie sobie państwa.
Jeszcze w tym samym 1371 roku serbscy władcy z Macedonii Wukaszyn i Ugliesza podjęli wspólnie wyprawę przeciw Turkom, która zakończyła się klęską pod Czarnomenem na prawym brzegu Maricy. Po bitwie nad Maricą Turcy zajęli ziemie despoty Uglieszy z twierdzami Seres i Drama. Następca Wukaszyna, książę Marek, panujący nad Prilepem, uznał się wasalem tureckim, podobnie jak władcy północno-wschodniej Macedonii, rezydujący w Welbużdzie bracia Dejanowicze. Po bitwie Turcy zajęli zamki w Rodopach i północno-wschodnią Trację, w tym bułgarskie miasta Kazałagacz (obec. Ełchowo), Jamboł i Karnobat. Wkrótce potem zdobyli na Bizancjum bułgarskie porty: Messembrię, Anchialos i Sozopol. Car Iwan Szyszman uznał się lennikiem tureckim, oddając sułtanowi za żonę swą siostrę Tamarę (Marę). W 1382 roku Turcy oblegli i zdobyli bułgarski Sredec, a w 1386 roku po krwawych walkach Nisz.
Celem Turków było wbicie klina między Bułgarię a najsilniejsze państwo serbskie księcia Łazarza Hrebeljanovicia. Książę Łazarz, władca większości ziem serbskich, zagrożony przez Turków zawarł sojusz z władcami Zety, Kosowego Pola, potężnym królem bośniackim Twertkiem I i z Iwanem Szyszmanem. Kiedy jednak Turcy w 1387 roku zaatakowali Serbię, Iwan Szyszman nie pospieszył swemu sojusznikowi z pomocą. Połączone siły serbskie i bośniackie rozbiły jednak sułtana Murada I nad rzeką Toplicą. Sułtan starannie przygotował się do następnej wyprawy – postanawiając najpierw rozprawić się z najsłabszym przeciwnikiem carem Iwanem Szyszmanem. W 1388 roku wielka armia Alego-Paszy Czandarli nieoczekiwanie przekroczyła Starą Płaninę, spustoszyła północno-wschodnią Bułgarię i zdobyła miasta Owecz (obec. Prowadija), Szumen i Madarę. Obroniła się wówczas jedynie, znajdująca się w państwie dobrudżańskim Warna. Car Iwan Szyszman zamknął się w twierdzy Nikopol. Kiedy ataki Alego-Paszy nie mogły przełamać obrony bułgarskiej, z pomocą swemu wodzowi nadciągnął sułtan Murad I. Iwan Szyszman poprosił o pokój, obiecał uznać się wasalem sułtana i przekazać mu twierdzę Drystrę. Gdy zwlekał z oddaniem twierdzy, sułtan ponownie obległ Nikopol. Car skapitulował. W tym czasie zwierzchnictwo tureckie uznał również władca Dobroticy Iwanko.
W 1389 roku Murad I wtargnął z wielką armią poprzez ziemie macedońskie na Kosowe Pole. W dniu świętego Wita, 15 czerwca, pod Prisztiną rozegrała się wielka bitwa, która przesądziła o losach cesarstwa tyrnowskiego. W bitwie zginął wprawdzie sułtan Murad I. Jego syn Bajazyd I odniósł jednak zwycięstwo nad siłami serbskimi, a książę Łazarz został wzięty do niewoli i ścięty. Serbia pozbawiona władcy przyjęła zwierzchnictwo sułtana. W 1391 roku Bajazyd spustoszył ziemie graniczącego z Bułgarią od północy hospodarstwa wołoskiego Iwana Mirczy, który rok wcześniej zdobył turecką Drystrę oraz dobrudżańskie księstwo Iwanki i ogłosił się „despotą ziem Dobroticy i hospodarem Drystry”. Po uporczywej obronie Iwan Mircza uznał zwierzchnictwo tureckie i oddał Turkom niedawno zdobyte: Drystrę i Dobrudżę.
Podbój Bułgarii.
Wiosną 1393 roku Bajazyd I obległ z wielką armią Tyrnowo. Miasto broniło się przez 3 miesiące. Dopiero głód, a być może i zdrada oddały je Turkom. Zdobywcy zniszczyli cerkwie, wymordowali bojarów wraz z rodzinami, wywieźli z miasta patriarchę Eutymiusza, a ludność przesiedlili do Azji Mniejszej. Po upadku Tyrnowa Bajazyd I zdobył Nikopol, gdzie przebywał Iwan Szyszman. Ostatni car tyrnowski został wtrącony do więzienia w Płowdiwie i tam zmarł.
Iwan Stracimir już w 1388 roku uznał się wasalem tureckim. W 1394 roku Bajazyd I pokonał hospodara wołoskiego Iwana Mirczę pod Rowinami i osadził na tronie wołoskim swego kandydata Włada I. Państwo widyńskie zostało otoczone przez ziemie tureckie. Jego kres nastąpił w dwa lata później, po klęsce armii krzyżowej Zygmunta Luksemburskiego pod Nikopolem 25 września 1396 roku. Jeszcze w 1396 roku sułtan obległ i zdobył Widyń, a ziemie carstwa wcielił do Turcji. Ostatni car bułgarski Iwan Stracimir zmarł na wygnaniu w Azji Mniejszej.

</doc>
<doc id="1819970" url="https://pl.wikipedia.org/wiki?curid=1819970" title="Berlin-Staaken">
Berlin-Staaken

Niemcy:
Zobacz też:

</doc>
<doc id="1819971" url="https://pl.wikipedia.org/wiki?curid=1819971" title="Berlin-Wilhelmstadt">
Berlin-Wilhelmstadt



</doc>
<doc id="1819972" url="https://pl.wikipedia.org/wiki?curid=1819972" title="Mathilda Leong">
Mathilda Leong

Mathilda Leong (ur. ?) – lekkoatletka reprezentująca Papuę-Nową Gwineę, specjalizująca się w skoku o tyczce.

</doc>
<doc id="1819973" url="https://pl.wikipedia.org/wiki?curid=1819973" title="Pseudopotencjał">
Pseudopotencjał

Pseudopotencjał (ang. "pseudopotenial") – pojęcie z zakresu hydrodynamiki podziemnej i inżynierii złożowej, merytorycznie związane z pojęciem ciśnienia.
Definicja.
Pseudopotencjał jest związaną z ciśnieniem skalarną wielkością fizyczną, odnoszącą się do gazów, zdefiniowaną w sposób:
gdzie:
Czasami spotykane są też definicje alternatywne:
gdzie:
Własności i zastosowania.
Wymiarem pseudopotencjału (w najczęściej spotykanej wersji definicji, podanej powyżej jako pierwszej) w układzie SI jest pascal kwadratowy. Obecność bezwymiarowego współczynnika objętościowego w definicji pseudopotencjału nie zmienia jego wymiaru.
Pojęcie pseudopotencjału wykorzystywane jest przede wszystkim w opisie przepływu gazu rzeczywistego powyżej jego parametrów krytycznych ciśnienia i temperatury. Dzięki wprowadzeniu pseudopotencjału w miejsce ciśnienia nieliniowe równania transportu gazu sprowadzić można wówczas do postaci quasi-liniowej.

</doc>
<doc id="1819974" url="https://pl.wikipedia.org/wiki?curid=1819974" title="Friedenau">
Friedenau

Friedenau, Berlin-Friedenau – dzielnica "(Ortsteil)" Berlina w okręgu administracyjnym Tempelhof-Schöneberg. Od 1 października 1920 w granicach miasta.
Transport.
W dzielnicy znajduje się przystanek kolejowy Berlin-Friedenau.
Przez dzielnicę przebiega linia U9 metra z następującymi stacjami:

</doc>
<doc id="1819976" url="https://pl.wikipedia.org/wiki?curid=1819976" title="Lichtenrade">
Lichtenrade

Lichtenrade, Berlin-Lichtenrade – dzielnica "(Ortsteil)" Berlina w okręgu administracyjnym Tempelhof-Schöneberg. Od 1 października 1920 w granicach miasta. W latach 1945–1990 w granicach Berlina Zachodniego.

</doc>
<doc id="1819977" url="https://pl.wikipedia.org/wiki?curid=1819977" title="Berlin-Lichtenrade">
Berlin-Lichtenrade



</doc>
<doc id="1819978" url="https://pl.wikipedia.org/wiki?curid=1819978" title="Berlin-Friedenau">
Berlin-Friedenau

Niemcy:
Zobacz też:

</doc>
<doc id="1819980" url="https://pl.wikipedia.org/wiki?curid=1819980" title="Steven Lukes">
Steven Lukes

Steven Michael Lukes (ur. 1941) – brytyjski socjolog i politolog, obecnie profesor socjologii Uniwersytetu Nowojorskiego, wcześniej profesor etyki na uniwersytecie w Sienie, a także profesor socjologii w London School of Economics.
Kariera naukowa.
W 1968 roku uzyskał stopień doktora socjologii na Uniwersytecie Oksfordzkim. W okresie 1966-1987 był wykładowcą w Balliol College w Oksfordzie. W następnych latach wykładał w Europejskim Instytucie Uniwersyteckim we Florencji, na uniwersytecie w Sienie oraz w London School of Economics. W latach 1974-1983 pełnił funkcję prezydenta komitetu historii socjologii w Międzynarodowym Towarzystwie Socjologicznym (ISA). Jest członkiem Akademii Brytyjskiej. Współredaguje "European Journal of Sociology".
Zainteresowania badawcze.
Do głównych zainteresowań badawczych Lukesa należą teoria socjologii oraz teoria polityki. Początkowo zajmował się przede wszystkim myślą socjologiczną Emila Durkheima oraz jego kontynuatorów. Następnie publikował opracowania dotyczące różnych znaczeń pojęcia "indywidualizm". Obecnie jego zainteresowania obejmują również socjologię polityki, w której koncentruje się na badaniu władzy. Zajmuje się także filozofią marksizmu i innych nurtów socjalistycznych, historią idei, w szczególności zaś myślą polityczną Jeana Condorceta.
Władza w ujęciu radykalnym.
W książce "Power: a Radical View" Lukes skrytykował zarówno jednowymiarową teorię władzy Roberta Dahla
, jak i dwuwymiarową teorię Petera Bachracha i Mortona Baratza, przeciwstawiając im "radykalne ujęcie władzy". 
Dla Dahla władza sprowadza się do obserwowalnego procesu decyzyjnego. Podmioty, które wniosły do niego najwięcej, traktowane są jako sprawujące realną władzę. Takie behawiorystyczne ujęcie skrytykowane zostało przez Bachracha i Baratza, dla których władza to także możność ograniczania i ukierunkowywania cudzych działań. Obejmuje więc zarówno podejmowanie decyzji, jak i tzw. nie-decyzje (ang. "non-decisions" – termin ukuty przez Bachracha i Baratza). 
Lukes zauważa, że dla obu tych ujęć władza występuje wyłącznie w warunkach konfliktu (który może być jawny lub ukryty). Jego radykalne ujęcie władzy jest znacznie szersze, obejmuje bowiem także sytuacje bezkonfliktowe, np. panowanie za pomocą autorytetu, nakłanianie do działań czy działania perswazyjne. Władza objawia się także przy tworzeniu wspólnych programów politycznych, wyznaczaniu granic tego co polityczne, czy formułowaniu interesów i tożsamości grupowych.

</doc>
<doc id="1819982" url="https://pl.wikipedia.org/wiki?curid=1819982" title="Mariendorf (Berlin)">
Mariendorf (Berlin)

Mariendorf, Berlin-Mariendorf – dzielnica "(Ortsteil)" Berlina w okręgu administracyjnym Tempelhof-Schöneberg. Od 1 października 1920 w granicach miasta.
Transport.
Przez dzielnicę przebiega linia U6 z następującymi stacjami:

</doc>
<doc id="1819983" url="https://pl.wikipedia.org/wiki?curid=1819983" title="Berlin-Mariendorf">
Berlin-Mariendorf



</doc>
<doc id="1819984" url="https://pl.wikipedia.org/wiki?curid=1819984" title="Marienfelde (Berlin)">
Marienfelde (Berlin)

Marienfelde, Berlin-Marienfelde – dzielnica "(Ortsteil)" Berlina w okręgu administracyjnym Tempelhof-Schöneberg. Od 1 października 1920 w granicach miasta.
W dzielnicy znajduje się stacja kolejowa Berlin-Marienfelde.

</doc>
<doc id="1819985" url="https://pl.wikipedia.org/wiki?curid=1819985" title="Stanislas Karwat">
Stanislas Karwat

Stanislas Karwat a właściwie Stanisław Karwat (ur. 3 października 1965) − polski piłkarz posiadający także francuski paszport.
Swoją karierę zaczynał w klubie ze swojego rodzinnego miasta, Tomasovii Tomaszów Lubelski. Później przez trzy lata grał w Motorze Lublin. W 1987 roku przez jeden sezon reprezentował barwy Stali Stalowa Wola. Jego ostatnim polskim klubem przed wyjazdem do Francji była Jagiellonia Białystok.
W 1996 roku doszedł wraz z Nîmes Olympique do finału Pucharu Francji oraz później występował z tą drużyną w Pucharze Zdobywców Pucharów.
Występował również w klubie Ligue 2 FC Martigues.
Po zakończeniu kariery zajął się trenowaniem bramkarzy w FC Istres.

</doc>
<doc id="1819986" url="https://pl.wikipedia.org/wiki?curid=1819986" title="Tempelhof">
Tempelhof

Tempelhof, Berlin-Tempelhof – dzielnica "(Ortsteil)" Berlina w okręgu administracyjnym Tempelhof-Schöneberg. Od 1 października 1920 w granicach miasta.
Transport.
Od 8 października 1923 do 30 października 2008 znajdował się tutaj port lotniczy Berlin-Tempelhof.
Przez dzielnicę przebiega linia U6 metra z następującymi stacjami:

</doc>
<doc id="1819988" url="https://pl.wikipedia.org/wiki?curid=1819988" title="Lucie Tepea">
Lucie Tepea

Lucie Tepea (ur. 21 kwietnia 1985) – lekkoatletka reprezentująca Polinezję Francuską, specjalizująca się w skoku o tyczce.

</doc>
<doc id="1819989" url="https://pl.wikipedia.org/wiki?curid=1819989" title="Monaster Przemienienia Pańskiego w Teolinie">
Monaster Przemienienia Pańskiego w Teolinie

Monaster Przemienienia Pańskiego – żeński klasztor prawosławny w Teolinie, działający w latach 1893–1915. 
Monaster został założony w 1893. W roku następnym jego przełożoną została mniszka Anna, przybyła ze wspólnoty monastycznej w Leśnej. Podjęła ona gruntowną reorganizację życia w monasterze na wzór znany jej z klasztoru w Leśnej. Już cztery lata później monaster posiadał dwie cerkwie i był na stałe zamieszkany przez ok. 70 zakonnic. Prowadziły one dwuklasową szkołę, pracownię pisania ikon, sierociniec i szpital, przez który rocznie przewijało się ok. 8000 pacjentów. Podobnie jak inne powstałe w tym okresie monastery – w Leśnej, Radecznicy, Wirowie, Krasnymstoku i Turkowicach – klasztor w Teolinie prowadził działalność społeczną i dydaktyczną, równocześnie przyczyniając się do utrwalania obecności Rosjan na ziemiach polskich i ich przynależności do Imperium Rosyjskiego. 
W momencie wybuchu I wojny światowej mniszki z Teolina udały się na bieżeństwo. W 1918, przed ich powrotem, a już po odzyskaniu niepodległości przez Polskę, dobra monasterskie zostały spontanicznie przejęte przez Kościół katolicki w czasie pierwszej fali akcji rewindykacji prawosławnych obiektów sakralnych. Decyzję tę potwierdził następnie rząd polski, formalnie likwidując monaster. 

</doc>
<doc id="1819990" url="https://pl.wikipedia.org/wiki?curid=1819990" title="Berlin-Marienfelde">
Berlin-Marienfelde

Niemcy:
Zobacz też:

</doc>
<doc id="1819991" url="https://pl.wikipedia.org/wiki?curid=1819991" title="Altenpleen (urząd)">
Altenpleen (urząd)



</doc>
<doc id="1819993" url="https://pl.wikipedia.org/wiki?curid=1819993" title="Ciśnienie pseudozredukowane">
Ciśnienie pseudozredukowane

Ciśnienie pseudozredukowane (ang. "reduced pressure", "pseudoreduced pressure") – bezwymiarowa wielkość skalarna zdefiniowana jako stosunek ciśnienia gazu rzeczywistego formula_1 do jego ciśnienia krytycznego formula_2
Pojęcie ciśnienia pseudozredukowango wykorzystuje się w opisie własności termodynamicznych gazów rzeczywistych, w zakresie powyżej ciśnienia krytycznego i temperatury krytycznej.

</doc>
<doc id="1819994" url="https://pl.wikipedia.org/wiki?curid=1819994" title="Stanisław Karwat">
Stanisław Karwat



</doc>
<doc id="1819995" url="https://pl.wikipedia.org/wiki?curid=1819995" title="Temperatura pseudozredukowana">
Temperatura pseudozredukowana

Temperatura pseudozredukowana (ang. "reduced temperature", "pseudoreduced temperature") – bezwymiarowa wielkość skalarna zdefiniowana jako stosunek temperatury gazu rzeczywistego formula_1 do jego temperatury krytycznej formula_2
Pojęcie temperatury pseudozredukowanej wykorzystuje się w opisie własności termodynamicznych gazów rzeczywistych, w zakresie powyżej ciśnienia krytycznego i temperatury krytycznej.

</doc>
<doc id="1819998" url="https://pl.wikipedia.org/wiki?curid=1819998" title="Moravec">
Moravec



</doc>
<doc id="1819999" url="https://pl.wikipedia.org/wiki?curid=1819999" title="Jagdish Kumar Bishnoi">
Jagdish Kumar Bishnoi

Jagdish Kumar Singh Bishnoi (ur. 20 maja 1972) – hinduski lekkoatleta, który specjalizował się w rzucie oszczepem.
W 2000 roku brał udział w igrzyskach olimpijskich - z wynikiem 70,86 zajął ostatecznie 30. miejsce w eliminacjach i nie awansował do finału. Złoty medalista mistrzostw Azji (2000). Rekord życiowy: 79,67 (31 lipca 2000, Ćennaj).

</doc>
<doc id="1820002" url="https://pl.wikipedia.org/wiki?curid=1820002" title="Jagdish Bishnoi">
Jagdish Bishnoi



</doc>
<doc id="1820004" url="https://pl.wikipedia.org/wiki?curid=1820004" title="Norbert Berliński">
Norbert Berliński

Norbert Stanisław Berliński (ur. 25 sierpnia 1938 w Równem, zm. 2 października 2011 w Elblągu) – polski inżynier, działacz partyjny i państwowy, prezydent Elbląga (1981–1986). 
Życiorys.
Ukończył studia na Politechnice Częstochowskiej, następnie studiował podyplomowo na Politechnice Szczecińskiej. Zatrudniony na różnych stanowiskach w przedsiębiorstwie „Zamech” oraz „Elzam” i „Elzamet” (w ostatnim przypadku jako prezes zarządu). 
W latach 1981–1986 sprawował funkcję prezydenta Elbląga. Był radnym Rady Miejskiej Elbląga III kadencji (1998–2002). W wyborach w 2006 ubiegał się o mandat radnego miasta z listy koalicji Lewica i Demokraci. Wszedł do rady na miejsce Janusza Nowaka z SLD.
Pełnił obowiązki prezesa Zakładu Produkcyjno-Usługowego-Elzamet-Sp. z o.o.. Wcześniej był m.in. prezesem Aeroklubu Elbląskiego. 
Zmarł 2 października 2011 w Elblągu i został pochowany pięć dni później na cmentarzu Agrykola.
Odznaczony Złotym i Srebrnym Krzyżem Zasługi oraz odznaką „Zasłużony dla miasta Elbląga”.

</doc>
<doc id="1820006" url="https://pl.wikipedia.org/wiki?curid=1820006" title="Spacer buszmena">
Spacer buszmena

Spacer buszmena (ang. Yoke Walk, Heavy Yoke, Yoke Race) – konkurencja zawodów siłaczy.
Zadaniem zawodnika jest przeniesienie ciężaru opartego na ramionach, na określonym dystansie, w jak najkrótszym czasie. Zawodnik może wielokrotnie opuszczać ciężar na podłoże.
Ciężar ma formę nosidła. Najczęściej w kształcie odwróconej litery U. Obciążenie jest rozłożone równomiernie na dwie strony. Masa wynosi najczęściej od 350 kg do 400 kg, długość trasy 20 m.

</doc>
<doc id="1820007" url="https://pl.wikipedia.org/wiki?curid=1820007" title="Czesław Bieńkowski">
Czesław Bieńkowski

Czesław Bieńkowski (ur. 24 maja 1937, zm. 1 kwietnia 2018 w Mińsku) – polski naukowiec, politolog i historyk, działacz polskiej mniejszości narodowej na Białorusi, przewodniczący Polskiego Towarzystwa Naukowego na Białorusi i dyrektor Polskiej Wyższej Szkoły Humanistycznej w Mińsku (PWSH); docent, doktor. Rektor WSB–NLU w Nowym Sączu.
Życiorys.
W latach 90. pełnił obowiązki prezesa obwodowego Związku Polaków na Białorusi w Mińsku oraz wiceprzewodniczącego ZPB. Działał również w Polskim Zjednoczeniu Demokratycznym. W 1994 współzakładał Polskie Towarzystwo Naukowe na Białorusi, którego został przewodniczącym.
Pracował na Wydziale Historii Białoruskiego Uniwersytetu Państwowego, posiadał tytuł docenta i doktora. Razem z historykiem Zygmuntem Boradynem miał największy udział w realizacji projektu powołania do życia w 1992 roku Polskiego Uniwersytetu Ludowego w Mińsku. W 2001 roku został dyrektorem założonej przez Towarzystwo Polskiej Wyższej Szkoły Humanistycznej w Mińsku, która prowadziła studia w języku polskim w trybie stacjonarnym i zaocznym. W latach 2014–2018 pełnił funkcję rektora Wyższej Szkoły Biznesu w Nowym Sączu.

</doc>
<doc id="1820008" url="https://pl.wikipedia.org/wiki?curid=1820008" title="Jagdish Singh Bishnoi">
Jagdish Singh Bishnoi



</doc>
<doc id="1820012" url="https://pl.wikipedia.org/wiki?curid=1820012" title="Liebe ist fur alle da">
Liebe ist fur alle da



</doc>
<doc id="1820013" url="https://pl.wikipedia.org/wiki?curid=1820013" title="Liebe ist fuer alle da">
Liebe ist fuer alle da



</doc>
<doc id="1820014" url="https://pl.wikipedia.org/wiki?curid=1820014" title="Robert T. Edes">
Robert T. Edes

Robert Thaxter Edes (ur. 23 września 1838 w Eastport, zm. 12 stycznia 1923 w Springfield) – amerykański lekarz psychiatra i neurolog.
Syn pastora Richarda Sullivana Edesa (1810–1877) i Mary z domu Cushing. Przez trzy lata studiował medycynę w Bostonie, tytuł M.D. otrzymał w Harvard College w lipcu 1861. Podczas wojny secesyjnej służył w marynarce; najpierw w Naval Hospital w Brooklynie, potem na okręcie floty admirała Portera. Brał udział m.in. w bitwie o Fort Jackson i bitwie o Vicksburg. Od sierpnia 1863 na kanonierce Black Hawk, był uczestnikiem kampanii na rzece Red; w lipcu 1864 został wysłany do Naval Hospital w Chelsea. W maju 1865 otrzymał tytuł asystenta chirurga ("assistant surgeon"). W czerwcu złożył rezygnację i przeszedł w stan spoczynku; odbył wtedy podróż do Europy, gdzie przez pewien czas studiował w Niemczech, Wiedniu i Paryżu. W lutym 1866 powrócił do Bostonu. Prowadził praktykę w Dorchester i Hingham.
Od 1870 profesor na Harvard University. Przez czternaście lat związany z Boston City Hospital. Od września 1886 razem z rodziną przeniósł się do Waszyngtonu, gdzie otrzymał katedrę w szkole medycznej. Był też lekarzem w Garfield Memorial Hospital. Po 1891 z powrotem w Bostonie. Konsultował pacjentów z Adams Nervine Asylum w Jamaica Plain.
Należał do American Academy, Associaton of American Physicians, American Neurological Association, Philosophical Society, Massachusetts Medical Society.
30 kwietnia 1867 ożenił się z Elizabeth Townsend, córką Calvina W. Townsenda i Anny K. Clark z Bostonu. Z tego małżeństwa urodziło się czworo dzieci: Anne Balch, Richard Edward, Elizabeth Townsend i Mary Thaxter. Po śmierci żony 2 grudnia 1877 ożenił się powtórnie, z Anną C. Richardson z Dorchester, córką Wm. H. Richardsona.

</doc>
<doc id="1820015" url="https://pl.wikipedia.org/wiki?curid=1820015" title="Robert Thaxter Edes">
Robert Thaxter Edes



</doc>
<doc id="1820016" url="https://pl.wikipedia.org/wiki?curid=1820016" title="Oberleutnant">
Oberleutnant



</doc>
<doc id="1820017" url="https://pl.wikipedia.org/wiki?curid=1820017" title="Zdzisław Wąs">
Zdzisław Wąs

Zdzisław Leszek Wąs (ur. 15 listopada 1936, zm. 28 września 2009) – polski działacz partyjny i państwowy, prezydent Elbląga i wicewojewoda elbląski (1975–1981). 
Był wieloletnim pracownikiem i prezesem WSS „Społem” w Elblągu. W latach 1975–1981 sprawował stanowisko wicewojewody elbląskiego oraz prezydenta Elbląga. 
Zmarł 28 września 2009. Urnę z jego prochami złożono w kolumbarium na cmentarzu komunalnym Dębica.

</doc>
<doc id="1820018" url="https://pl.wikipedia.org/wiki?curid=1820018" title="Fiat Automóveis">
Fiat Automóveis

Fiat Automóveis S.A. (w skrócie "FIASA") – brazylijska spółka koncernu Fiat z siedzibą w Betim w stanie Minas Gerais, zajmująca się od 1976 roku produkcją i dystrybucją w Brazylii samochodów osobowych i dostawczych. Jest drugim co do wielkości producentem samochodów w Ameryce Południowej, a fabryka w Betim o rocznej zdolności produkcyjnej około 850 tys. sztuk jest obecnie największym zakładem montażowym Fiata na świecie i największą fabryką tego typu w swoim regionie.
Historia.
Spółka "Fiat Automóveis S.A." została założona w 1973 roku. W 1976 roku uruchomiono jej pierwszą i jedyną fabrykę finalną w Betim i rozpoczęto produkcję samochodów osobowych. Silniki produkowane są w fabryce w Campo Largo w stanie Parana na południu Brazylii.
W 1975 roku przejęto 43% akcji brazylijskiej spółki Fabrica Nacional de Motores S.A. (FNM) z siedzibą w Rio de Janeiro, produkującej pod marką FNM od lat 50. samochody ciężarowe i autobusy, a w latach 1960–1974 także samochody osobowe na licencji Alfa Romeo (Alfa Romeo również kupiła wówczas część udziałów). W 1977 roku udział ten został zwiększony do 100%, a siedzibę spółki przeniesiono do Betim. Samochody osobowe i dostawcze pod marką Alfa Romeo produkowano w latach 1974–1988. Powstawały tam m.in. modele Alfa Romeo 2300 SL oraz Alfa Romeo 2300 ti4, bazujące na licencyjnym modelu Alfetta. FIASA jest również posiadaczem udziałów w spółce Fiat Auto Argentina S.A. Początkowo było ich 27,5%, zaś od 2008 roku (gdy wznowiono produkcję samochodów) jest to 100%. FIASA dostarcza do Argentyny część podzespołów do produkcji modeli Siena i Palio.
Historię firmy "Fiat Automóveis" wyznaczają cztery grupy modeli samochodów, w tym trzy klasy B tworzące liczne rodziny modeli powstałych na wspólnej podstawie konstrukcyjnej oraz grupa większych samochodów, głównie klasy C bądź innych segmentów, zaprojektowanych i produkowanych wcześniej w Europie (z których niektóre pojedyncze również są ze sobą powiązane konstrukcyjnie), produkowanych w mniej licznych seriach. Jedynie jedna z tych grup jest głównie projektem miejscowym.
Rodzina Fiata 147.
Pierwszy produkt firmy Fiat 147, to trzydrzwiowa wersja europejskiego modelu Fiat 127. 9 lipca 1976 roku rozpoczęła się jego produkcja. Początkowa zdolność produkcyjna fabryki sięgała 63 tys. sztuk rocznie, jednak szybko uległa zwiększeniu. W pierwszym półroczu produkcji powstało 8350 szt., w następnych latach szybko ona rosła stabilizując się na poziomie około 100–150 tys. sztuk rocznie.
W 1978 roku uruchomiono produkcję dostawczego furgonu Fiat Fiorino I oraz modelu Fiat Fiorino I pickup na bazie modelu 147. Powstawały one do połowy 1988 roku. Fiat 147 był wytwarzany do końca 1985 lub początku 1986 roku. Łącznie powstało 1 169 312 sztuk. Z czasem pod odrębnymi nazwami wdrożono do produkcji jego dwie odmiany nadwoziowe, trzydrzwiowe kombi Fiat Panorama (1980–1986) oraz dwudrzwiowego sedana Fiat Oggi (1983–1985). W 1982 roku osiągnięto maksymalny poziom produkcji wszystkich modeli tej rodziny – 163 449 sztuk. Dla modeli dostawczych był to rok 1987 – 43 887 sztuk.
Rodzina Fiata Uno.
W październiku 1984 roku uruchomiono produkcję Fiata Uno I (3 i 5 drzwiowy hatchback), który stał się podstawą nowej rodziny pojazdów z czasem całkowicie zastępującej starą. W 1986 ostatecznie Uno zastąpił model 147, wytwarzany od 1985 roku Fiat Prêmio zastąpił model Oggi, zaś produkowany od marca 1986 roku Fiat Elba zastąpił model Panorama. Dwa ostatnie modele były eksportowane (także do Europy), a następnie produkowane w Argentynie pod nazwami Duna i Duna Weekend, pod którymi są tam lepiej znane. W 1988 roku na bazie Uno uruchomiono produkcję nowej generacji Fiata Fiorino II w odmianach furgon osobowy i towarowy oraz pickup. Powstawały one jedynie w Brazylii i były w znaczących liczbach eksportowane do Europy, zwłaszcza do Włoch. Po wprowadzeniu we Włoszech w 1989 roku produkcji drugiej generacji modelu Uno zmodernizowano przód modeli Uno i Fiorino, tak by je do niego upodobnić. Modele Prêmio i Elba powstawały początkowo w wersji z dwoma drzwiami z boku, a po roku bądź dwóch uruchomiono produkcję wersji z dodatkową parą drzwi. Co najmniej w latach 1986–1990 na bazie trzydrzwiowej Elby produkowano model użytkowy Fiat Penny z zakrytymi tylnymi szybami, napędzany silnikami wysokoprężnymi o pojemności 1,3 (1288 cm³) oraz 1,7 dm³. Modele dwudrzwiowe zaprzestano produkować na przełomie lat 80. i 90. Pięciodrzwiowy Fiat Elba od 1994 roku był m.in. eksportowany do Włoch, do sieci przejętej przez Fiata firmy Innocenti, pod nazwą Innocenti Elba. Wszystkie te modele były napędzane silnikami o pojemności od 1,05 do 1,6 dm³.
Silnym impulsem rozwojowym dla przedsiębiorstwa stała się nowa regulacja prawna obowiązująca w Brazylii od 1990 roku, obniżająca o połowę stawki podatkowe dla pojazdów z silnikami o pojemności poniżej 1000 cm³. Wszystkie produkowane wówczas modele firmy należące do klasy B zaczęto oferować z takim silnikiem (powstałym przez zmniejszenie pojemności z 1,05 dm³) z serii "FIRE" i miały dobre własności dynamiczne. Ze względów marketingowych model Uno z silnikiem 994 cm³ został na rynku brazylijskim nazwany Fiat Uno Mille (mille z wł. znaczy "tysiąc"). W ciągu kilku lat dość stabilna dotychczas łączna produkcja roczna zwiększyła się ponad dwukrotnie, z 223,7 tys. szt. w 1990 roku do 500,7 tys. w 1994 roku, niemal w całości złożona z modeli na bazie Uno. Udział w rynku lokalnym również się podwoił i wzrósł do około 25%. Samochody z większymi silnikami sprzedawano zamożniejszym klientom miejscowym oraz na eksport.
Po wprowadzeniu do produkcji, począwszy od 1996 roku, rodziny modeli projektu 178 rodzina modeli na bazie Uno została ograniczona i zmieniona. Fiat Uno Mille jest produkowany w najuboższych wersjach wyposażeniowych i z silnikiem poniżej 1 dm³ pod nazwą Fiat Mille. Odgrywa rolę samochodu „niskokosztowego”. Wciąż jest modernizowany. W latach 90. znaczniejsze modernizacje przeszedł w 1993 i 1997 roku. Być może od tego ostatniego roku nosi on na rynku lokalnym nazwę "Fiat Mille". Po modernizacji z 2001 roku nosi nazwę "Fiat Mille Fire". Kolejne restylizacje przeszedł w lutym 2004 roku oraz czerwcu 2005. Zastosowano w nim m.in. silnik typu "Flex". Poziom jego produkcji początkowo spadł poniżej 100 tys. sztuk rocznie (1999 – 77 263 szt.), po części ze względu na ówczesny kryzys finansowy, jednak wraz z rozwojem brazylijskiego rynku, począwszy od 2003 roku (94 838 szt.), produkcja wzrosła do 179 774 szt. w 2009 roku.
Sedan Fiat Prêmio powstawał do 1995 roku, kombi Elba do około 1996 roku. Zostały one zastąpione odpowiednio przez Fiata Sienę I produkowanego od marca 1997 roku jedynie w Argentynie (z wykorzystaniem części podzespołów z Brazylii), oraz miejscowy model Palio Weekend I, który zadebiutował w marcu 1997 roku.
Fiat Fiorino II pickup powstawał do września 1999 roku (ostatnie 862 szt.), rok wcześniej zastąpiony przez Fiata Stradę I. W produkcji pozostał jedynie furgon Fiat Fiorino. Przechodził on podobne zmiany stylistyczne i konstrukcyjne jak model Mille. Maksymalny poziom produkcji furgonów i pickupów Fiorino II osiągnięto w 1994 roku – 73 890 sztuk. Poziom produkcji tego modelu obniżył się stopniowo do zaledwie 9747 szt. w 2002 roku (około 2000 roku zaniechano eksportu do Europy, sięgającego wcześniej prawdopodobnie poziomu około kilkunastu tys. sztuk rocznie), by następnie wzrosnąć do 27 807 szt. w 2008 roku. Mimo uruchomienia produkcji modelu kolejnej generacji, model ten nadal jest wytwarzany.
W kwietniu 2010 roku uruchomiono seryjną produkcję Fiata Uno II, następcy Fiata Mille. Model ten bazuje na zupełnie nowym podwoziu. Napędzany jest silnikiem 1.0 dm³ Evo Flex o mocy maksymalnej 73 lub 75 KM (w zależności od rodzaju paliwa), bądź o pojemności 1.4 dm³ Evo Flex o mocy 85 lub 88 KM. Powstaje również odmiana uterenowiona Fiat Uno Way, która m.in. posiada kilka dodatkowych osłon z tworzyw sztucznych oraz zwiększony prześwit.
Rodzina Fiata Palio.
W połowie lat 90. opracowano w Brazylii rodzinę samochodów z przeznaczeniem na rynki krajów rozwijających się, mającą docelowo zastąpić rodzinę na bazie Uno, a w koncernie Fiat odgrywać rolę samochodu światowego. W kwietniu 1996 roku zadebiutował Fiat Palio I. W marcu 1997 roku zadebiutował model kombi Palio Weekend I.
Produkcję Fiata Siena I uruchomiono w grudniu 1996 roku w fabryce w Ferreyra w Córdobie w Argentynie. Stamtąd był eksportowany m.in. do Brazylii. Następstwem kryzysu finansowego z 1997 roku były zmiany kursów walut, które import z Argentyny uczyniły nieopłacalnym. Dlatego w styczniu 1999 roku uruchomiono w Brazylii równoległą produkcję modelu Siena I. W 2002 roku została ona skoncentrowana w całości w Betim, a zakład w Argentynie zamknięto.
W październiku 1998 roku uruchomiono produkcję pickupa Fiat Strada I. Modele tej serii od połowy 1999 roku są eksportowane do Europy. Największy poziom produkcji osiągnęła Strada IV w 2009 roku – 97 734 sztuk.
Modele z rodziny Palio są modernizowane co około 3–4 lata. Druga generacja, która zadebiutowała na salonie motoryzacyjnym w São Paulo w październiku 2000 roku, była głównie głębokim odświeżeniem stylistycznym. Trzecia generacja z marca 2004 roku (z wyjątkiem Palio III – od listopada 2003 roku) została zaprojektowana od nowa, łącznie z powiększoną o kilkanaście milimetrów płytą podłogową, czwarta generacja z 2008 roku to kolejne głębsze odświeżenie stylistyczne. Począwszy od wprowadzenia drugiej generacji modeli Palio (bez Palio Weekend), Siena oraz trzeciej generacji Strady pozostawia się w produkcji przez pewien czas, zazwyczaj dwa lata, najtańsze wersje (z silnikiem 1 dm³) poprzednich generacji tych modeli jako samochody „niskokosztowe”. Po tym okresie są one dalej oferowane, ale z nadwoziem aktualnej generacji. Do maja 2002 roku nazywano je Young (np. "Palio Young"). Obecnie noszą dodatkowy składnik nazwy "Fire", np. "Siena Fire".
W styczniu 2008 roku wznowiono produkcję Fiatów Siena w Córdobie w Argentynie w liczbie kilkudziesięciu tysięcy rocznie. Część podzespołów pochodzi z Brazylii. W 2009 roku dołączyły niewielkie liczby Fiatów Palio.
Najbardziej popularny jest 3 i 5 drzwiowy hatchback Fiat Palio, który w latach 2007–2009 powstawał w liczbie około 210–250 tys. szt. (2007 – 246 230 szt.). Najmniej popularny jest Palio Weekend, który po okresie większego popytu (1999 – 77 417 szt.) powstaje w liczbie około 20–48 tys. sztuk rocznie. Największy poziom produkcji wszystkich modeli z rodziny Palio osiągnięto w 2007 roku, gdy powstało ich 452 288 sztuk. Obecnie stanowią znacznie ponad połowę produkcji rocznej FIASA.
Pozostałe modele.
Poza małymi, tanimi i produkowanymi na ogół w dużych seriach modelami klasy B FIASA produkuje również nieco większe modele klasy średniej oraz pojazdy bardziej niszowe i specjalne. Obowiązujące w Brazylii stawki celne na samochody (sięgające około 80%) powodują, że import jest mało opłacalny i liczbowo niewielki. Opłacalna może być nawet produkcja miejscowa rzędu kilkunastu czy kilku tysięcy sztuk rocznie. Wyjątek stanowi jedynie import z krajów Mercosur (w ramach której znacznie zredukowano lub zniesiono cła), w praktyce z Argentyny.
Do wzrostu liczby produkowanych na początku lat 90. samochodów w pewnym (niewielkim) stopniu przyczynił się pierwszy samochód z klasy C, produkowany od 1991 roku Fiat Tempra. Powstawał on w znanych w Europie wersjach nadwoziowych sedan i kombi Tempra Weekend. Wdrożono jednak również nową, nieznaną w Europie wersję Fiat Tempra Coupé, zwaną również Fiat Tempra Turbo. Przy nie zmienionych wymiarach zewnętrznych ten samochód miał dwudrzwiowe nadwozie typu coupé. Nadwozie miało bardziej sportowy wygląd, a parametry trakcyjne poprawiał silnik o pojemności 2,0 dm³ pochodzący z argentyńskiego przedsiębiorstwa Sevel Argentina, w którym Fiat miał mniejszościowe udziały. Produkcja roczna tego modelu prawdopodobnie nie przekroczyła poziomu 20–30 tys. sztuk. Od września 1993 roku sprzedawano w Brazylii importowany z Włoch bliźniaczy model Fiat Tipo. W 1995 roku wprowadzono go do produkcji, która trwała jedynie do 1997 roku. Rok później zakończono produkcję Tempry. Została ona zastąpiona przez modele Fiat Marea i Marea Weekend (1998 – grudzień 2007). Rok później wprowadzono bliźniaczy model Fiat Brava (kwiecień 1999 – czerwiec 2003). Po początkowym sukcesie (maksimum produkcji w latach: 1999 – 21 719 szt. Marea; 2000 – 17 400 szt. Brava) poziom ich produkcji zaczął szybko spadać, dlatego w styczniu 2002 roku wprowadzono do produkcji model Fiat Stilo cieszący się stabilnym popytem na poziomie około 10–13 tys. szt. rocznie (maksymalna produkcja w 2008 roku wyjątkowo osiągnęła 18 455 szt.). Od 2007 roku produkowany jest duży model klasy B Fiat Grande Punto, sprzedawany pod nazwą Fiat Punto (w 2008 roku powstało 45 291 szt.). We wrześniu 2008 roku do seryjnej produkcji wdrożono opartego o Grande Punto następcę Marei – znany z firmy Tofas model Fiat Linea (2009 – 17 269 szt.).
Od lipca 2005 roku produkowany jest minivan Fiat Idea. Największą produkcję, 40 545 szt., osiągnięto w 2007 roku.
Od października 2001 roku jest produkowany rodzinny kombivan Fiat Doblò oraz znacznie mniej popularna, dłuższa o 40 cm odmiana użytkowa Doblò Cargo. Największa produkcja obu wersji nastąpiła w 2006 roku – 11 513 szt., co zapewne wiązało się z przeprowadzoną w lutym tego roku restylizacją.
Sprzedaż w Brazylii.
FIASA sprzedaje w Brazylii głównie produkowane przez siebie samochody oraz modele importowane z Europy, a w niektórych okresach także modele importowane z Argentyny.
Od września 2000 roku działa zakład spółki joint-venture "Iveco Mercosur LTDA" w Sete Lagoas produkujący samochody ciężarowe i dostawcze. Po połowie udziałów mają w nim Fiat i Iveco. Produkowane są w nim m.in. samochody dostawcze Fiat Ducato II (od 2002 roku są to również bliźniacze Citroën Jumper i Peugeot Boxer). Dystrybucją modeli Ducato II w Brazylii zajmuje się Fiat Automóveis. W latach 2000–2005 produkowano około 200-400 szt. rocznie Ducato Maxi o dopuszczalnej masie całkowitej ponad 3,5 tony, czyli zaliczanych do lekkich samochodów ciężarowych. W kolejnych latach powstało: 2000 – 692 szt., 2001 – 4370 szt., 2002 – 3210 szt., 2003 – 2864 szt., 2004 – 4941 szt., 2005 – 5362 szt., 2006 – 5597 szt., 2007 – 7275 szt., 2008 – 8935 szt., 2009 – 8000 sztuk wszystkich odmian Fiatów Ducato II.
W Brazylii i innych krajach Ameryki Południowej popularne są samochody zasilane etanolem. Powstały one po niezbyt udanych eksperymentach z silnikami zasilanymi wyłącznie alkoholem. Jednostki napędowe typu "dual fuel" z nazwą handlową Flex oferowane są przez FIASA od 2003 roku. Silniki są przystosowane do spalania zarówno czystej benzyny, jak i 100% etanolu bądź ich mieszanek w dowolnych proporcjach. Fiat w 2003 roku wyprodukował 3 tys. samochodów z silnikami Flex. W kolejnych latach produkcja wzrastała, a w 2008 roku takich samochodów powstało aż 690 tys. sztuk.
Samochody produkowane w Brazylii powstają i są sprzedawane w wielu odmianach, często jedynie tu produkowanych. Najbardziej znane są wersje rekreacyjne z napędem na cztery koła, noszące dodatkowe oznaczenie Adventure, a od 2008 roku również Adventure Locker. Pierwszy zadebiutował w 1999 roku. Ten rodzaj konstrukcji i wyposażenia jest dostępny od pierwszych lat dekady 2001-2010 dla modeli: Fiat Doblò (od września 2003), Idea (od sierpnia 2006), Palio Weekend (od 2001), Siena i Strada (od 2002), od 2009 roku także w wersji z przedłużoną kabiną. Strada oferowana jest ponadto w wersji "Trekking". Inny sposób modernizacji, to tworzenie wersji sportowych, np. produkowany od 2008 roku Fiat Punto Turbo z silnikiem 1,4 T-Jet o mocy maksymalnej 114 kW (155 KM), będący odpowiednikiem europejskich modeli Abarth Grande Punto modernizowanych przez firmę Abarth.
Sprzedaż Fiatów w Brazylii w 2008 roku wyniosła 665 514 szt. (w tym 657 778 szt. osobowych), co daje około 25% udziału w rynku. Od początku dekady 2001-2010 w niektórych okresach sprzedaż firmy Fiat Automóveis jest większa niż tradycyjnego lidera Volkswagen do Brasil.
Sprzedaż za granicę, czyli eksport, w stosunku do produkcji osiągnęła największą wartość względną w 1982 roku – 63,43% (103 677 szt.). Największy poziom eksportu w liczbach bezwzględnych w 1994 roku – 191 559 sztuk (38,26%). W pierwszych latach XXI wieku odsetek eksportu w strukturze produkcji spadł do kilkunastu procent rocznie, a jego poziom przez większość pierwszej dekady wieku wynosił kilkadziesiąt tysięcy sztuk rocznie. Oprócz gotowych samochodów eksportowano standardy montażowe i części. 
Samochody koncepcyjne.
Fiat Automóveis opracowuje również modele koncepcyjne. Crossover Fiat FCC Adventure został zaprezentowany podczas targów motoryzacyjnych w São Paulo jesienią 2006 roku. Zaś Fiat FCC II Concept zadebiutował podczas targów motoryzacyjnych w São Paulo jesienią 2008 roku. To dwumiejscowy łazik typu buggy w którym zastosowano silniki elektryczne, a karoserię wykonano z naturalnych włókien, łatwo poddających się recyklingowi po wycofaniu pojazdu z eksploatacji.
Nagrody.
Samochody wytwarzane w firmie Fiat Automóveis otrzymały wiele nagród. Najważniejsze z nich to kilkanaście tytułów Brazylijskiego Samochodu Roku ("Carro do Ano no Brasil"). Niektóre z nich otrzymywały go kilkakrotnie (w różnych wersjach i generacjach), nawet rok po roku.
Poziom produkcji i eksportu.
Produkcja samochodów osobowych i dostawczych (bez Alfa Romeo i Fiatów Ducato II):
Źródło: ANFAVEA
Eksport samochodów osobowych i dostawczych Fiat (łącznie z Fiatem Ducato II):
Źródło: ANFAVEA

</doc>
<doc id="1820020" url="https://pl.wikipedia.org/wiki?curid=1820020" title="Yves Allegro">
Yves Allegro

Yves Allegro (ur. 24 sierpnia 1978 w Grône) – szwajcarski tenisista, reprezentant w Pucharze Davisa, olimpijczyk z Aten (2004).
Kariera zawodowa.
W roku 1997 zadebiutował w zawodowym gronie tenisistów. Swój pierwszy triumf deblowy odniósł w roku 2000, podczas zawodów rangi ATP Challenger Tour w Jokohamie, pokonując w finale wspólnie z Julianem Knowlem parę Tim Crichton–Ashley Fisher 6:3, 7:6(2).
Drugie zwycięstwo kategorii ATP Challenger Tour osiągnął w czerwcu 2001 roku na ceglanych kortach w Eisenach. W parze z Gabrielem Trifu wygrali w meczu o tytuł z zespołem Tomas Behrend–Franz Stauder 7:6(8), 6:4, a we wrześniu wygrał rozgrywki rangi ITF Men's Circuit we Francji (F16) (w parze z Franzem Stauderem).
W sezonie 2002, na początku lutego, zwyciężył w turnieju ITF Men's Circuit w Wielkiej Brytanii (F2), a w marcu zdobył tytuł ATP Challenger Tour w australijskim Gosfordzie w parze z Justinem Bowerem. We wrześniu wygrał rozgrywki w Bucharze tworząc parę z Markiem Chiudinellim, a w listopadzie wywalczył wspólnie z Lovro Zovkiem mistrzostwo w Eckental.
Rok 2003 zainaugurował od występu w wielkoszlemowym Australian Open, dochodząc razem z Rogerem Federerem do III rundy. W marcu zwyciężył w zawodach ITF Men's Circuit, w parze z Danielem Braccialim, rozgrywanych we Francji (F7). W październiku tenisista szwajcarski wygrał pierwszy turniej z cyklu ATP World Tour, na kortach w Wiedniu. Razem z Rogerem Federerem pokonali w finale 7:6(7), 7:5 Mahesha Bhupathiego i Maksa Mirnego.
W roku 2004 wygrał, partnerując Jeanowi-François Bachelotowi, w lutym imprezę ATP Challenger Tour w Andrézieux. W maju awansował do kolejnego finału ATP World Tour, w Casablance, jednak w meczu o mistrzostwo uległ z Michaelem Kohlmannem parze Enzo Artoni–Fernando Vicente 6:3, 0:6, 4:6. W sierpniu osiągnął z Kohlmannem finał imprezy w Long Island (porażka z Antonym Dupuisem i Michaëlem Llodrą). Na początku października awansował do finału w Bangkoku, ponosząc porażkę razem z Rogerem Federerem w spotkaniu o tytuł z parą Justin Gimelstob–Graydon Oliver 7:5, 4:6, 4:6. W październiku Allegro był sklasyfikowany w światowym rankingu deblistów na 32. miejscu, najwyższym w karierze. Latem zagrał na igrzyskach olimpijskich w Atenach, partnerując Rogerowi Federerowi. Szwajcarzy odpadli z rywalizacji w 2 rundzie pokonani przez Hindusów Mahesha Bhupathiego i Leandera Paesa.
Sezon 2005 rozpoczął od triumfu w Auckland, pokonując w finale razem z Michaelem Kohlmannem parę Simon Aspelin i Todd Perry 6:4, 7:6(4). Na początku lutego doszedł do finału turnieju w San José, gdzie w meczu o tytuł przegrał z zespołem Wayne Arthurs–Paul Hanley 6:7(4), 4:6. Partnerem deblowym Szwajcara w zawodach był Kohlmann. Kolejny w sezonie finał osiągnął na nawierzchni trawiastej w Halle, będąc w parze z Rogerem Federerem. Przeciwnikami Szwajcarów byli Joachim Johansson i Marat Safin, których ostatecznie pokonali 7:5, 6:7(6), 6:3. Na koniec roku Szwajcar wygrał turniej ATP Challenger Tour w Helsinkach, wspólnie z Michaelem Kohlmannem.
W maju 2006 roku Allegro zwyciężył w dwóch zawodach ATP Challenger Tour, w Dreźnie oraz Zagrzebiu, będąc w parze z Michalem Mertiňákiem. W lipcu, podczas rozgrywek w Stuttgarcie, turnieju rangi ATP International Series Gold, awansował do finału, w którym wraz z Robertem Lindstedtem nie sprostali argentyńskiej parze Gastón Gaudio–José Acasuso.
W roku 2007 zawodnik szwajcarski doszedł do finału rozgrywek w Walencji, jednak w finale uległ duetowi Wesley Moodie–Todd Perry 5:7, 5:7 (partnerem Allegro był Sebastián Prieto). W następnym roku osiągnął finał turnieju w Marsylii wspólnie z Jeffem Coetzeem. W finale tenisiści nie sprostali Czechom Martinowi Dammowi i Pavlowi Víznerowi. W czerwcu 2008 roku Allegro wygrał rozgrywki ATP Challenger Tour w Mediolanie, grając razem z Horią Tecău, a miesiąc później zwyciężył w San Marino. Do końca roku wygrał jeszcze turniej ATP Challenger Tour w Eckental, tworząc parę ponownie z Horią Tecău.
W czerwcu 2009 roku triumfował w zmaganiach ATP Challenger Tour w Mediolanie, będąc w parze z Danielem Braccialim. Na początku lutego 2011 roku Szwajcar zwyciężył w zawodach ATP Challenger Tour w Kazaniu wspólnie z Andreasem Beckiem. W tym samym roku zakończył swoją karierę.
Puchar Davisa.
W reprezentacji Szwajcarii w Pucharze Davisa Allegro zadebiutował w roku 2004 w I rundzie przeciwko Rumunii. Jego zespół przeszedł do dalszej fazy rozgrywek, a Szwajcar wygrał swój deblowy pojedynek, będąc w parze z Federerem. W ćwierćfinale rywalami Szwajcarów, byli Francuzi, którzy awansowali do półfinału, zwyciężając w całej rywalizacji 3:2. Allegro (z Federerem), tym razem przegrał swój mecz. W 2005 i 2006 roku Szwajcarzy odpadali z turnieju w I fazie, ale utrzymywali się w grupie światowej dzięki wygranym play-offom. W edycji z 2007 roku jego narodowy zespół również przegrał w I rundzie, ale fazę o utrzymanie na najwyższym szczeblu rozgrywek przegrał z Czechami 2:3. W 2009 roku jego reprezentacja powróciła do grupy światowej, lecz nie zdołała pokonać USA. Allegro uległ w swoim meczu wraz ze Stanislasem Wawrinką parze Bob Bryan–Mike Bryan 3:6, 4:6, 6:3, 6:7(2). Ostatecznie Amerykanie wygrali 4:1.

</doc>
<doc id="1820023" url="https://pl.wikipedia.org/wiki?curid=1820023" title="Diedrichshagen (Weitenhagen)">
Diedrichshagen (Weitenhagen)

Diedrichshagen – część gminy "Ortsteil)" Weitenhagen w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, w Związku Gmin Landhagen. Do 25 maja 2019 samodzielna gmina. 

</doc>
<doc id="1820024" url="https://pl.wikipedia.org/wiki?curid=1820024" title="Józef Cząstka">
Józef Cząstka

Józef Stanisław Cząstka ps. „Kotwicz” (ur. 1 lutego 1905 w Krościenku Niżnym, zm. 16 marca 1988 w Rudzie Śląskiej) – kapitan piechoty Wojska Polskiego.
Życiorys.
W 1920, w wieku piętnastu lat, wziął udział w wojnie z bolszewikami. Ukończył Seminarium Nauczycielskie Męskie w Krośnie oraz Instytut Nauczycielski w Katowicach. Od 1925 związany był zawodowo ze szkolnictwem Górnego Śląska. 
Mianowany podporucznikiem ze starszeństwem z 1 września 1929 w korpusie oficerów rezerwy piechoty. W 1934 pozostawał w ewidencji Powiatowej Komendy Uzupełnień w Pszczynie i posiadał przydział mobilizacyjny do 3 pułku Strzelców Podhalańskich w Bielsku. Na stopień porucznika został mianowany ze starszeństwem z 1 stycznia 1936 i 78. lokatą w korpusie oficerów rezerwy piechoty.
W kampanii wrześniowej 1939 walczył jako dowódca plutonu. Po ucieczce z niewoli niemieckiej przedostał się do Krosna. W czasie okupacji był oficerem Związku Walki Zbrojnej, a następnie Armii Krajowej. Był organizatorem i pierwszym komendantem Obwodu Krosno. Przyczynił się do zorganizowania drukarni i kolportażu pierwszej konspiracyjnej gazety „Reduta”. W 1941 pełnił funkcję oficera łącznikowego Komendy Inspektoratu ZWZ Jasło. We współpracy z Tajną Organizacją Nauczycielską prowadził dziewięcioosobowy zespół nauczający starsze klasy szkoły powszechnej oraz szkoły zawodowej. W 1944, w czasie akcji „Burza” dowodził krośnieńsko-brzozowskim batalionem 6 pułku Strzelców Podhalańskich AK. 
Po wojnie uczył w szkołach Górnego Śląska. W 1970 przeszedł na emeryturę. Zmarł 16 marca 1988 w Rudzie Śląskiej-Bielszowicach. 30 maja 2007 odsłonięto tablicę pamiątkową pamięci kpt. Józefa Cząstki na jego rodzinnym domu przy ul. Powstańców Warszawskich w Krośnie. W 2008 jego prochy zostały przeniesione na Cmentarz Komunalny w Krośnie.

</doc>
<doc id="1820025" url="https://pl.wikipedia.org/wiki?curid=1820025" title="Wackerow">
Wackerow

Wackerow – gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Landhagen. 

</doc>
<doc id="1820026" url="https://pl.wikipedia.org/wiki?curid=1820026" title="Nagrody Genie za najlepszy film">
Nagrody Genie za najlepszy film

Nagrody Genie za najlepszy film jest przyznawana przez Kanadyjską Akademię Filmową i Telewizyjną dla najlepszego filmu kanadyjskiego. Przyznawana jest od początku, czyli od 1980 roku.
Laureaci.
Lata 80..
1980: Garth H. Drabinsky, Joel B. Michaels – "Zemsta po latach"
nominacje:
1981: Claude Godbout, Marcia Couëlle – "Les bons debarras"
nominacje:
1982: Ronald I. Cohen, Vivienne Leebosh – "Bilet do nieba"
nominacje:
1983: Peter O’Brian – "Szary lis"
nominacje:
1984: Bob Cooper – "Historia Terry’ego Foxa"
nominacje:
1985: Denis Héroux, John Kemeny – "Chłopiec z zatoki"
nominacje:
1986: Peter O’Brian – "My American Cousin"
nominacje:
1987: Roger Frappier, René Malo – "Upadek Cesarstwa Amerykańskiego"
nominacje:
1988: Roger Frappier, Pierre Gendron – "Un zoo la nuit"
nominacje:
1989: David Cronenberg, Marc Boyman – "Nierozłączni"
nominacje:
Lata 90..
1990: Roger Frappier, Pierre Gendron – "Jezus z Montrealu"
nominacje:
1991: Robert Lantos, Sue Milliken, Stéphane Reichel – "Czarna suknia"
nominacje:
1992: Gabriella Martinelli, Jeremy Thomas – "Nagi lunch"
nominacje:
1993: Niv Fichman – "Thirty Two Short Films About Glenn Gould"
nominacje:
1994: Atom Egoyan, Camelia Frieberg – "Klub „Exotica”"
nominacje:
1995: Denise Roberts – "Konfesjonał"
nominacje:
1996: Robin Cass, Arnie Gelbart, Anna Stratton – "Lilie"
nominacje:
1997: Atom Egoyan, Camelia Frieberg – "Słodkie jutro"
nominacje:
1999: Niv Fichman – "Purpurowe skrzypce"
nominacje:
2000–2009.
2000: Robert Lantos, Andras Hamori – "Kropla słońca"
nominacje:
2001: Roger Frappier, Luc Vandal – "Maelström"
nominacje:
2002: Norman Cohn, Paul Apak Angilirq, Zacharias Kunuk, Germaine Wong – "Atanarjuat, biegacz"
nominacje:
2003: Robert Lantos, Atom Egoyan – "Ararat"
nominacje:
2004: Denise Robert, Daniel Louis, Fabienne Vonier – "Inwazja barbarzyńców"
nominacje:
2005: Paul Cadieux – "Trio z Belleville"
nominacje:
2006: Pierre Even, Jean-Marc Vallée – "C.R.A.Z.Y."
nominacje:
2007: Kevin Tierney – "Dobrzy gliniarze"
nominacje:
2008: Daniel Iron, Simone Urdl, Jennifer Weiss – "Daleko od niej"
nominacje:
2009: Niv Fichman, Francis Damberger, Paul Gross, Frank Siracusa – ""
nominacje:

</doc>
<doc id="1820027" url="https://pl.wikipedia.org/wiki?curid=1820027" title="Weitenhagen (powiat Vorpommern-Greifswald)">
Weitenhagen (powiat Vorpommern-Greifswald)

Weitenhagen – gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Landhagen. 26 maja 2019 do gminy przyłączono gminę Diedrichshagen, która stała się jej częścią "(Ortsteil)". 

</doc>
<doc id="1820031" url="https://pl.wikipedia.org/wiki?curid=1820031" title="Tiny Computers">
Tiny Computers

Tiny Computers Ltd. – brytyjskie przedsiębiorstwo informatyczne, z siedzibą w Redhill Business Park w Surrey w Wielkiej Brytanii.
Zajmowało się produkcją sprzętu komputerowego i oprogramowania. Największą sprzedaż osiągnęło na początku lat 90., później wahała się i wzrosła w 1998 po wyprodukowaniu komputerów multimedialnych z Windows 98 i procesorami INTeL Pentium II, a także akceleratorami graficznymi. W 2000 roku sprzedaż zaczęła spadać, a w 2002 spółka zbankrutowała.

</doc>
<doc id="1820032" url="https://pl.wikipedia.org/wiki?curid=1820032" title="Zdzisław Julian Winnicki">
Zdzisław Julian Winnicki

Zdzisław Julian Winnicki (ur. 1 lutego 1949 we Wrocławiu) – polski historyk, prawnik i politolog związany z Uniwersytetem Wrocławskim, profesor nauk społecznych. Specjalista od spraw Kresów Wschodnich i Białorusi.
Życiorys.
Wywodzi się z rodziny ziemiańskiej związanej z Kielecczyzną. Ukończył szkołę średnią w Świebodzinie, następnie studia na Wydziale Prawa i Administracji Uniwersytetu Wrocławskiego. W 1985 obronił na Uniwersytecie Wrocławskim pracę doktorską w zakresie nauk prawnych pod tytułem "Rada Regencyjna Królestwa Polskiego i jej organy (1917–1918)". W 2003 uzyskał habilitację na macierzystej uczelni na podstawie rozprawy "Współczesna doktryna i historiografia białoruska (po roku 1989) wobec Polski i polskości". 19 grudnia 2014 otrzymał tytuł naukowy profesora nauk społecznych. W pracy naukowej specjalizował się zagadnieniach z zakresu myśli politycznej, historii idei, polskiej mniejszości narodowej na Wschodzie oraz historii państwa i prawa polskiego
W młodości pracował m.in. jako nauczyciel w powiecie sycowskim. W latach 1973–1980 zatrudniony jako pracownik naukowo-techniczny w Instytucie Historii Państwa i Prawa Uniwersytetu Wrocławskiego. Od 1980 do 1986 był kierownikiem działu organizacyjno-prawnego w Zjednoczonych Zakładach Produkcyjno-Remontowych Energetyki Energoprem Wrocław. W okresie 1986–1988 zatrudniony w Instytucie Politologii Uniwersytetu Wrocławskiego, od 1989 – w Instytucie Studiów Międzynarodowych. W 2005 objął stanowisko profesora nadzwyczajnego swojej uczelni, zaś w 2006 kierownika Zakładu Badań nad Europą Wschodnią Instytutu Studiów Międzynarodowych UWr. Został zastępcą dyrektora Instytutu Studiów Międzynarodowych ds. nauki, a w 2011 dyrektorem ISM.
Specjalizuje się w historii myśli politycznej, historii idei, polskiej mniejszości narodowej na Wschodzie, historii państwa i prawa polskiego. Opublikował liczne prace i artykuły naukowe poświęcone Kresom Wschodnim oraz Białorusi.
W latach 80. działał w Stronnictwie Demokratycznym, publikował w „Tygodniku Demokratycznym”. W wyborach w 1991 bez powodzenia ubiegał się o mandat senatorski z ramienia SD w województwie wrocławskim, uzyskując 15 797 głosów. W wyborach w 1993 walczył o mandat poselski w tym samym województwie z ramienia UPR. Od przełomu lat 80. i 90. zaangażowany w działalność na rzecz Kresów Wschodnich. Społecznie objął obowiązki prezesa oddziału dolnośląskiego Stowarzyszenia „Wspólnota Polska”. Na początku lat 90. był prezesem Stowarzyszenia Straż Mogił Polskich na Wschodzie”.
Odznaczony m.in. Srebrnym Krzyżem Zasługi (1988), Medalem Komisji Edukacji Narodowej (2004) oraz Krzyżem Oficerskim Orderu Odrodzenia Polski (2010).

</doc>
<doc id="1820033" url="https://pl.wikipedia.org/wiki?curid=1820033" title="Baćoń">
Baćoń



</doc>
<doc id="1820036" url="https://pl.wikipedia.org/wiki?curid=1820036" title="Fiat Automoveis">
Fiat Automoveis



</doc>
<doc id="1820037" url="https://pl.wikipedia.org/wiki?curid=1820037" title="Opactwo w Echternach">
Opactwo w Echternach

Opactwo w Echternach – klasztor benedyktyński w Echternach w Luksemburgu, założony w końcu VII w. przez św. Wilibrorda, zlikwidowany podczas rewolucji francuskiej. W dawnym opactwie znajduje się bazylika św. Wilibrorda (pierwotna z przełomu VII i VIII w., obecna odbudowana w XX w.).
W średniowieczu opactwo stanowiło ważne centrum kulturalne i pielgrzymkowe. Obecnie popularne m.in. dzięki corocznej „tańczącej procesji”, która w 2010 roku została wpisana na listę niematerialnego dziedzictwa UNESCO.
Historia.
Pierwsze osadnictwo w miejscu opactwa datuje się na czasy prehistoryczne. Znaleziono tu również pozostałości willi rzymskiej z lat 60–70, a na wzgórzu, gdzie później stanął kościół św. Piotra i Pawła, odkryto pozostałości fortecy z lat 260–275.
Opactwo w Echternach zostało założone przez Wilibrorda, misjonarza anglosaskiego, który przybył do państwa Franków w 680 roku w celu chrystianizacji pogańskich Fryzów, a w 685 roku został biskupem Utrechtu. Podczas swojej misji nawiązał bliskie kontakty z majordomami z rodu Karolingów. W 697 lub 698 roku otrzymał od Irminy, teściowej majordoma Pepina z Heristalu ziemie położone nad rzeką Sûre, w pobliżu Trewiru. Irmina podarowała mu część posiadłości "Epternacus" – drugą część podarowała w 706 roku Plektruda, żona majordoma Pepina z Heristalu. Na terenie posiadłości znajdował się kościół, mały klasztor ("monasteriolum") i dom dla wędrujących mnichów ("xenodochium"). Wilibrord rozpoczął wznoszenie klasztoru benedyktyńskiego w 704 roku. Pierwszym opatem był sam Wilibrord, który po śmierci w Utrechcie w 739 roku został pochowany w Echternach.
Klasztor został bogato uposażony przez władców karolińskich, m.in. darowizny i przywileje przyznawali mu Pepin Krótki i Karol Wielki. Początkowo, w VI wieku, funkcjonował w duchu brytyjskiej tradycji monastycznej. Skryptorium klasztoru było najważniejszym anglosaskim centrum produkcji i iluminacji manuskryptów na kontynencie europejskim. Wykonano tu m.in. Ewangeliarz z Trewiru z 1. połowy VIII w. W klasztorze przechowywany był m.in. Ewangeliarz z Echternach – powstały najprawdopodobniej w Northumbrii i przywieziony do Echternach za życia Wilibrorda. Opactwo było również ośrodkiem edukacji artystycznej i rolniczej (m.in. nauczano tu chłopów trójpolówki), a także centrum przygotowywania misjonarzy. Na naukę przysłano tu m.in. Karlomana, syna Karola Młota.
W 847 benedyktyni zostali zastąpieni przez świeckich kanoników, w 973 jednak powrócili tam za sprawą cesarza Ottona I, który sprowadził tam 40 mnichów z opactwa św. Maksymina w Trewirze. W 1016 budynki klasztorne strawił pożar. W 1028 roku opatem został Humbert, który zreformował klasztor w duchu reformy kluniackiej. Opactwo ponownie stało się ośrodkiem sztuki i nauki. Odbudował zabudowania zniszczone w pożarze w 1017 r., w tym konsekrowaną w 1031 roku trójnawową bazylikę. Budowlę przebudowano w stylu gotyckim w XIII wieku.
Opactwo było w średniowieczu jednym z najważniejszych ośrodków religijnych i kulturalnych w Europie zachodniej. Rozkwitała tam m.in. szkoła malarstwa miniaturowego i kaligrafii (rozkwit sztuki miniatur nastąpił tam w VIII, a następnie w XI wieku), a ze skryptorium klasztornego pochodzą znane do dzisiaj manuskrypty, m.in. Złoty Kodeks z Echternach z ok. 1030 roku czy Księga Perykop. Dzięki relikwiom św. Wilibrorda, spoczywającego w kościele klasztornym, było też popularnym centrum pielgrzymkowym.
W XVIII wieku opactwo zostało przebudowane w stylu barokowym. W 1794 roku po włączeniu Echternach w granice rewolucyjnej Francji opactwo zostało zsekularyzowane. W 1795 roku jego budynki zostały sprzedane na aukcji i zamienione na fabrykę ceramiki. Mnisi uciekli do Erfurtu, zabierając ze sobą najcenniejsze manuskrypty (w tym Złoty Kodeks z Echternach, który tam sprzedali księciu Saksonii-Gotha-Altenburg Ernestowi II). Kościół popadał w ruinę. W 1861 roku kościół opactwa został odkupiony przez mieszczan, których staraniem do 1868 został odrestaurowany i ponownie zaczął pełnić funkcje sakralne (stał się siedzibą parafii), a w 1939 roku został podniesiony do rangi bazyliki mniejszej.
Podczas II wojny światowej kościół został zniszczony. Odbudowano go po zakończeniu wojny, nawiązując do pierwotnej, romańskiej budowli. W budynkach poklasztornych znalazło się liceum z internatem. Jedynym oryginalnym elementem z czasów Karolingów jest krypta z grobem św. Wilibrorda.
Tańcząca procesja.
Opactwo w Echternach obecnie zawdzięcza swoją popularność nie tylko bogatej historii, ale także „tańczącej procesji” do grobu św. Wilibrorda, które odbywają się tam corocznie od co najmniej XV w. Uczestnikami tych procesji często były osoby chore na padaczkę i inne choroby charakteryzujące się drgawkami. W 2010 roku procesja została wpisana na listę niematerialnego dziedzictwa UNESCO.

</doc>
<doc id="1820038" url="https://pl.wikipedia.org/wiki?curid=1820038" title="Węże Faraona">
Węże Faraona



</doc>
<doc id="1820041" url="https://pl.wikipedia.org/wiki?curid=1820041" title="Russell N. DeJong">
Russell N. DeJong

Russell N. DeJong (ur. 1907, zm. 1990) – amerykański lekarz, neurolog. Przewodniczący American Neurological Association i American Epilepsy Society. Autor i współautor około 200 książek, w tym wielokrotnie wznawianego podręcznika badania neurologicznego ("The Neurologic Examination", pierwsze wydanie 1950). Autor "A History of American Neurology" (1982). Absolwent University of Michigan Medical School.

</doc>
<doc id="1820042" url="https://pl.wikipedia.org/wiki?curid=1820042" title="Russell DeJong">
Russell DeJong



</doc>
<doc id="1820046" url="https://pl.wikipedia.org/wiki?curid=1820046" title="Spreetal">
Spreetal

Spreetal (górnołuż. "Sprjewiny Doł") – miejscowość i gmina w Niemczech, w kraju związkowym Saksonia, w okręgu administracyjnym Drezno, w powiecie Budziszyn, w Łużycach Górnych. Liczy 2 101 mieszkańców (31 grudnia 2009). Nazwa oznacza "dolinę Sprewy".
Dzielnice gminy.
Spreetal składa się z siedmiu dzielnic (liczba mieszkańców na dzień 31 grudnia 2008):

</doc>
<doc id="1820048" url="https://pl.wikipedia.org/wiki?curid=1820048" title="Ulica Garbarska w Krakowie">
Ulica Garbarska w Krakowie

Ulica Garbarska – ulica w Krakowie, na dawnym przedmieściu Garbary. 
Prawdopodobnie istniała już w XV wieku i łączyła kościół karmelitów z niezachowanym dzisiaj kościołem św. Piotra Małego. Nazwa „Garbarska”, pochodząca od nazwy jurydyki, w której się znajdowała, po raz pierwszy wzmiankowana była w XVI wieku, w późniejszym okresie jednak stosowano inne określenia (m.in. ulica Pańska, nazwę „Garbarska” oficjalnie nadano w 1858 roku). Zabudowa ulicy była kilkakrotnie niszczona (m.in. podczas oblężeń Krakowa w 1587 i 1655 roku).
Na rogu ulic Garbarskiej i Karmelickiej znajduje się kościół Nawiedzenia Najświętszej Maryi Panny (karmelitów trzewiczkowych). Obecną zabudowę ulicy (poza kościołem karmelitów) obok dominujących kamienic czynszowych pochodzących z przełomu XIX i XX wieku tworzą także budynki z początku XIX wieku (później przebudowywane), dzięki którym ulica zachowała częściowo charakter dawnego przedmieścia.

</doc>
<doc id="1820052" url="https://pl.wikipedia.org/wiki?curid=1820052" title="Cyryl Biełozierski">
Cyryl Biełozierski

Cyryl Biełozierski, imię świeckie: Kuźma (1337-1427) – święty mnich Rosyjskiego Kościoła Prawosławnego. Jeden z uczniów św. Sergiusza z Radoneża, twórca monasteru Cyrylo-Biełozierskiego.
Życiorys.
Pochodził z Moskwy. Według niektórych źródeł pochodził ze szlacheckiej rodziny Weliaminowów, jednak wcześniej stracił rodziców. Trafił wówczas pod opiekę swojego krewnego, Tymofieja Wieliaminowa, u którego podjął pracę jako zarządca majątku. Pomimo sygnalizowanego mu powołania zakonnego Kuźmy Timofiej nie chciał zwolnić go z pracy. Ostatecznie przyszły święty miał złożyć śluby monastyczne w wieku ponad 40 lat, przed uczniem Sergiusza z Radoneża Stefanem Mechryskim i wstąpić do moskiewskiego Monasteru Simonowskiej pod imieniem Cyryl. Po wstąpieniu do klasztoru zaczął stosować radykalne praktyki ascetyczne, w tym całonocne modlitwy i posty. Równocześnie pracował w piekarni i kuchni klasztornej. Jego dążenie do ascezy wywoływało niezadowolenie przełożonych, którzy polecali mu ograniczanie praktyk mających negatywny wpływ na jego zdrowie (np. nakazując mu spożywać posiłki ze wszystkimi mnichami, a nie, jak chciał Cyryl, raz na trzy dni). Po spotkaniach z Sergiuszem z Radoneża na krótki czas został również jurodiwym.
W 1388 mianowany archimandrytą, cieszył się już znaczną popularnością wśród wiernych z Moskwy i okolic. Zrezygnował z funkcji przełożonego monasteru i opuścił go - podobno po objawieniu Matki Bożej - by podjąć życie pustelnicze nad Jeziorem Białym. Początkowo żył razem z innym mnichem, św. Terapontem, który jednak zrezygnował z praktykowania anachoretyzmu i założył monaster. W swojej pustelni Cyryl był kilkakrotnie napadany przez okoliczną ludność, która najpewniej obawiała się, że asceta pragnie założyć monaster, któremu następnie zostanie przyznana ziemia należąca do miejscowego chłopstwa. Ostatecznie klasztor męski powstał na początku XV wieku. Jego funkcjonowanie było oparte na regułach spisanych przez św. Sergiusza, jednak Cyryl w stopniu o wiele bardziej skrupulatnym i surowym przestrzegał wskazanych reguł, jeszcze bardziej niż jego ojciec duchowy akcentował konieczność całkowitego wyrzeczenia się własności prywatnej. Zakaz posiadania dóbr materialnych przez monaster został zresztą naruszony niemal natychmiast po śmierci Cyryla.
W odróżnieniu od św. Sergiusza, Cyryl Biełozierski nie angażował się w politykę. Znane są jedynie jego listy do książąt moskiewskich i suzdalskich, w których prosi ich o większe zaangażowanie w pomoc najuboższym poddanym.

</doc>
<doc id="1820053" url="https://pl.wikipedia.org/wiki?curid=1820053" title="Herb Ryk">
Herb Ryk

Herb Ryk – jeden z symboli miasta Ryki i gminy Ryki w postaci herbu.
Wygląd i symbolika.
Herb przedstawia na srebrno-szarej tarczy herbowej wspiętego w heraldycznie prawą stronę czerwonego byka (ciołka), ze złotym orężem, wyłaniającego się nad złotą koronę królewską wieńczącą czarną zbroję rycerską (w szczególności jej górną część – popiersie). Poniżej widnieje stylizowana czerwona litera „R” – inicjał nazwy miasta.
Historia.
Ciołek jest herbem dawnych właścicieli miasta – Poniatowskich. Herb został ustanowiony uchwałą Rady Narodowej Miasta i Gminy w Rykach 18 lipca 1979 roku.

</doc>
<doc id="1820056" url="https://pl.wikipedia.org/wiki?curid=1820056" title="Arvicola amphibius">
Arvicola amphibius



</doc>
<doc id="1820057" url="https://pl.wikipedia.org/wiki?curid=1820057" title="Fort Hood">
Fort Hood

Fort Hood – baza armii amerykańskiej położona nieopodal miasta Killeen w środkowej części stanu Teksas.
Historia.
Baza powstała na mocy decyzji Departamentu Wojny Stanów Zjednoczonych z dnia 15 stycznia 1942. Na potrzeby lokalizacji zakupiono grunty o powierzchni 437 km². Koszty całkowite jej założenia oszacowano na 22,8 mln USD. Prace ukończono 15 sierpnia 1942, a oficjalne otwarcie miało miejsce 18 września 1942. Nazwa bazy nawiązuje do postaci generała Armii Konfederacji, Johna Bella Hooda, który przeszedł do historii wojny secesyjnej jako dowódca Brygady Teksańskiej.
Fort Hood jest jedną z największych baz armii amerykańskiej oraz jedyną, w której stacjonują dwie dywizje: 1 Dywizja Kawalerii oraz Dywizja Zachodnia 1 Armii, która została przeniesiona z Fort Carson w Kolorado. Jest również miejscem stacjonowania wojsk III Korpusu, 3 Pułku Kawalerii Pancernej (3rd Armored Cavalry Regiment) oraz 13 Dowództwa Wojsk Wzmacniających (13th Sustainment Command). Powierzchnia bazy w 2009 roku wynosiła 878 km².
W listopadzie 2009 stacjonowało tu 35 tys. żołnierzy oraz 30 tys. pracowników cywilnych oraz członków rodzin, co czyniło z bazy największe na świecie stałe zgrupowanie wojsk amerykańskich będących w czynnej służbie.
Poziom zarobków żołnierzy w czynnej służbie jest zróżnicowany, jednak kształtuje się w granicach średniej płacy w Stanach Zjednoczonych. Bardzo niewielu żołnierzy zarabia poniżej 15 tys. USD rocznie, również niewielu przekracza poziom 75 tys. USD, wobec czego średnia przychodów gospodarstwa domowego w Fort Hood wynosi około 33 tys. USD rocznie.
W listopadzie 2009 roku doszło w bazie do strzelaniny, w wyniku której zginęło 13 osób, a 31 zostało rannych. Sprawca, Nidal Malik Hasan został aresztowany.
Doszło tam do ponownej strzelaniny w kwietniu 2014 roku, w której zginęły 4 osoby, w tym sprawca, który popełnił samobójstwo.

</doc>
<doc id="1820061" url="https://pl.wikipedia.org/wiki?curid=1820061" title="Aysel Tuğluk">
Aysel Tuğluk

Aysel Tuğluk (ur. 17 lipca 1965 w Elazığu) – kurdyjska deputowana do parlamentu tureckiego, związana z Partią Społeczeństwa Demokratycznego (Demokratik Toplum Partisi).
Życiorys.
Ukończyła studia prawnicze na Uniwersytecie Stambulskim. Po studiach pracowała w zawodzie adwokata, angażowała się także w działalność Fundacji Studiów nad Prawem i Społeczeństwem (Toplum ve Hukuk Araştırmaları Vakfı, TOHAV), a także Stowarzyszenia Kobiet Patriotek (Yurtsever Kadınlar Dernegi, YKD). W procesie Abdullaha Öcalana w roku 2003 występowała jako jego obrońca.
Jako przedstawicielka umiarkowanej frakcji kurdyjskiej Partii Społeczeństwa Demokratycznego w 2007 zdobyła mandat do parlamentu tureckiego (okręg Diyarbakir). W tym samym roku została po raz pierwszy skazana przez sąd na 18 miesięcy więzienia, za rozpowszechnianie ulotek w języku kurdyjskim, czego zakazuje prawo tureckie. 5 lutego 2009 została skazana po raz drugi przez sąd okręgowy w Diyarbakir na 18 miesięcy więzienia za złamanie ustawy antyterrorystycznej. Powodem oskarżenia były słowa użyte w ulotkach, rozpowszechnianych w czasie obchodów Święta Kobiet w 2006, w których bojowników Partii Pracujących Kurdystanu, określanych w Turcji pojęciem terrorystów, określano jako "bohaterów". Odpowiedzialnością za kolportaż tego typu ulotek obciążono przywódcę partii Ahmeta Turka i ówczesną wiceprzewodniczącą partii - Aysel Tuğluk. Przed pójściem do więzienia chronił ją immunitet poselski, ale w grudniu 2009 turecki Sąd Konstytucyjny pozbawił ją mandatu i zabronił prowadzenia działalności politycznej przez okres pięciu lat. Ten sam Sąd zdelegalizował 11 grudnia 2009 Partię Społeczeństwa Demokratycznego uznając, że była powiązana z Partią Pracujących Kurdystanu. W wyborach parlamentarnych w czerwcu 2011 ponownie uzyskała mandat deputowanej.
W 2012 stanęła przed sądem okręgowym w Diyarbakır. Na podstawie jej 10 przemówień oskarżono ją o współpracę z Partią Pracujących Kurdystanu czyli o działalność propagandową na rzecz organizacji terrorystycznej. Prokurator domagał się dla Tuğluk 82,5 lat więzienia, ale sąd skazał ją na 14 lat i 7 miesięcy pozbawienia wolności. Prawnicy reprezentujący deputowaną skierowali jej sprawę do Najwyższego Sądu Apelacyjnego.
Ponownie aresztowana 26 grudnia 2016, w styczniu 2018 skazana na karę 18 miesięcy pozbawienia wolności za udział w nielegalnych zgromadzeniach i demonstracjach. W marcu 2018 została skazana ponownie, tym razem na 10 lat więzienia za „kierowanie organizacją terrorystyczną". Oskarżona nie przyznała się do stawianych jej zarzutów.

</doc>
<doc id="1820062" url="https://pl.wikipedia.org/wiki?curid=1820062" title="Parafia Opieki Matki Bożej w Zurychu">
Parafia Opieki Matki Bożej w Zurychu

Parafia Opieki Matki Bożej – parafia prawosławna w Zurychu, jedna z sześciu parafii Rosyjskiego Kościoła Prawosławnego poza granicami Rosji na terytorium Szwajcarii. Językiem liturgicznym parafii jest cerkiewnosłowiański. 

</doc>
<doc id="1820063" url="https://pl.wikipedia.org/wiki?curid=1820063" title="Samuel Zachary Orgel">
Samuel Zachary Orgel

Samuel Zachary Orgel (ur. 25 czerwca 1892 w Nowym Jorku, zm. 14 września 1982 tamże) – amerykański lekarz pediatra i psychoanalityk.
Życiorys.
Syn Simona i Pearl, z domu Bilder. Ukończył studia medyczne na New York University. Praktykował w Nowym Jorku, początkowo związany ze szpitalami Mount Sinai i Lebanon. Później zainteresował się psychiatrią i psychoanalizą. Konsultował pacjentów m.in. w Hillside Hospital Glen Oaks.
Należał do American Psychosomatic Society. Autor szeregu prac na temat chorób psychosomatycznych.

</doc>
<doc id="1820064" url="https://pl.wikipedia.org/wiki?curid=1820064" title="Herb Terespola">
Herb Terespola

Herb Terespola – jeden z symboli miasta Terespol w postaci herbu.
Wygląd i symbolika.
Herb przedstawia w czerwonym polu herbowym, między dwoma złotymi półksiężycami skierowanymi barkami ku sobie w pas, miecz o srebrnej głowni i złotym jelcu w słup.
Herb ten jest tożsamy z herbem szlacheckim Ostoja – herbem pierwszych właścicieli miasta – rodu Słuszków.

</doc>
<doc id="1820067" url="https://pl.wikipedia.org/wiki?curid=1820067" title="Hubert Frisch">
Hubert Frisch

Hubert Frisch (ur. 1913, data śmierci nieznana) – austriacki więzień funkcyjny w hitlerowskim obozie koncentracyjnym Mauthausen-Gusen, zbrodniarz nazistowski.
W latach 1943–1944 był starszym bloku w "Steyr", podobozie KL Mauthausen. Następnie, pod koniec 1944, awansował na stanowisko starszego całego podobozu, najwyższą funkcję, która mogła być sprawowana przez więźnia. Funkcję tę pełnił aż do wyzwolenia obozu. Przez innych więźniów był nazywany Neronem (był to jeden z cesarzy rzymskich).
W procesie załogi Mauthausen (US vs. Hubert Frisch i inni), który w dniach 26–27 sierpnia 1947 toczył się przed Amerykańskim Trybunałem Wojskowym w Dachau skazany został na dożywotnie pozbawienie wolności. Podczas rozprawy świadkowie przytoczyli przykłady licznych zbrodni oskarżonego. I tak na przełomie sierpnia i września 1943 ciężko pobił gumowym kablem czterech więźniów: dwóch Polaków i dwóch Rosjan. Innego więźnia, Jugosłowianina, Frisch skatował za to, że te ten nie ściągnął przed nim czapki. 24 listopada 1944 brał z kolei aktywny udział w powieszeniu dwóch Rosjan, których przyłapano przy kradzieży jedzenia oraz wymierzył karę chłosty (50 kijów) Polakowi, który ośmielił się oglądać tę egzekucję. Świadkowie zeznali, iż oskarżony znęcał się nad więźniami na każdym kroku, niezależnie od ich narodowości, bijąc ich kijem, biczem, drewnianym stołkiem i innymi narzędziami. 

</doc>
<doc id="1820068" url="https://pl.wikipedia.org/wiki?curid=1820068" title="Parafia Narodzenia Matki Bożej w Genewie">
Parafia Narodzenia Matki Bożej w Genewie

Parafia Narodzenia Matki Bożej – stauropigialna parafia prawosławna w Genewie, w jurysdykcji patriarchy Moskwy. Założona w 1944 przez ks. Serafina (Rodionowa). Językiem liturgicznym parafii jest cerkiewnosłowiański. 

</doc>
<doc id="1820069" url="https://pl.wikipedia.org/wiki?curid=1820069" title="Rudolf Kansmeyer">
Rudolf Kansmeyer

Rudolf Kansmeyer (ur. 1910, zm. ?) – niemiecki więzień funkcyjny w hitlerowskim obozie koncentracyjnym Mauthausen-Gusen, zbrodniarz nazistowski.
Więzień poliyczny przetrzymywany w obozach koncentracyjnych od 1939. Od kwietnia 1944 był więźniem "Gusen II", podobozu KL Mauthausen. Kierownictwo SS mianowało go więźniem funkcyjnym i członkiem obozowej policji, do której należał od października do grudnia 1944. W styczniu 1945 został zastępcą kapo w komandzie pracującym w zakładach Siemensa.
W procesie załogi Mauthausen (US vs. Emil Andreas Gay i inni), który 13–22 października 1947 toczył się przed amerykańskim Trybunałem Wojskowym w Dachau skazany został na karę śmierci przez powieszenie. Jak ustalił trybunał, oskarżony wielokrotnie znęcał się nad więźniami, czasem ze skutkiem śmiertelnym. Zimą 1944 utopił dwóch więźniów, wsadzając im głowy do beczki z wodą. Innych więźniów katował kijem, ciężko ich okaleczając. Wiosną 1944 zamordował jednego z więźniów, gdy po skatowaniu przycisnął mu kij do krtani, gdy ten leżał na ziemi. Karę śmierci zamieniono w akcie łaski na dożywocie.

</doc>
<doc id="1820074" url="https://pl.wikipedia.org/wiki?curid=1820074" title="Herb Głogowa Małopolskiego">
Herb Głogowa Małopolskiego

Herb Głogowa Małopolskiego – jeden z symboli miasta Głogów Małopolski i gminy Głogów Małopolski w postaci herbu.
Wygląd i symbolika.
Herb przedstawia w polu błękitnym złotą majuskułę „G” – inicjał nazwy miasta. 
Historia.
25 kwietnia 2019 r. herb został przyjęty przez Radę Miejską.
Wizerunek herbowy używany jest od dziewiętnastego stulecia.

</doc>
<doc id="1820077" url="https://pl.wikipedia.org/wiki?curid=1820077" title="Kirysek malutki">
Kirysek malutki

Kirysek malutki ("Corydoras habrosus") – gatunek słodkowodnej ryby sumokształtnej z rodziny kiryskowatych (Callichthyidae). Bywa hodowany w akwarium.
Występowanie.
Żyją w rzekach Ameryki Południowej. W stanie dzikim gromadzą się w wielkich ławicach. 
Charakterystyka.
Długość ciała dorosłego samca i samicy wynosi w warunkach akwarystycznych do 3 cm. Kształt ciała jest beczułkowaty. W ubarwieniu występuje wiele plamek o różnych odcieniach czerni, ułożonych w charakterystyczny deseń.
W hodowli są uznawane za gatunek trudny w utrzymaniu i wrażliwy na skład chemiczny wody. Należy im podawać pokarm opadający na dno. Nie powinny być trzymane z dużymi lub agresywnymi rybami. 
Kiryski malutkie pływają tuż nad dnem akwarium i nie przeszukują podłoża w poszukiwaniu pożywienia jak inne kiryski.

</doc>
<doc id="1820078" url="https://pl.wikipedia.org/wiki?curid=1820078" title="Reggiane Re.2002">
Reggiane Re.2002

Reggiane Re.2002 "Ariete II" (pol. taran) – włoski samolot myśliwsko-bombowy z okresu II wojny światowej, będący rozwinięciem serii zapoczątkowanej samolotem Reggiane Re.2000. Samolot ten jest uznawany za najlepszy włoski samolot myśliwsko-bombowy.
Historia.
Reggiane Re.2002 powstał przez przebudowę Reggiane Re.2000 i dostosowanie go do nowych wymagań Regia Aeronautica. Projekt zmian opracowali Roberto Longhi i Antonio Alessio. Wykorzystano kadłub Reggiane Re.2000, z Reggiane Re.2001 wzięto skrzydła, a napęd miał stanowić 14 cylindrowy silnik gwiazdowy Piaggio P.XIX R.C.45 Turbine B o mocy 1175 KM na 4000 m w układzie podwójnej gwiazdy. Silnik napędzał trójłopatowe samoprzestawialne śmigło Piaggio P.2001M o średnicy 3,1 m. Decyzja o zmianie silnika była spowodowana trudnościami w dostawach silnika rzędowego Daimler-Benz DB 601 oraz tym, że projektant Roberto Longhi preferował w swoich konstrukcjach napęd silnikiem gwiazdowym. Prototyp został oblatany w październiku 1940 roku. W stosunku do Re.2000 i Re.2001 znacznie poprawiono konstrukcję płatowca. Przeprowadzono testy z różnymi postaciami osłony silnika (z powodu problemów z chłodzeniem silnika) i kabiny oraz kółka ogonowego. Prowadzono też testy z różnymi zestawami uzbrojenia, w tym testowano przenoszenie torpedy pod kadłubem oraz bomb. Próby fabryczne prototypu trwały do marca 1941 roku. Wówczas rozpoczęły się i trwały do końca 1941 roku testy wojskowe na lotnisku w Gudinia. W ich trakcie występowały cały czas problemy z silnikiem.
Początkowo Regia Aeronautica 10 września 1941 roku zamówiła 200 sztuk maszyny, ale z powodu kłopotów z silnikiem produkcję uruchomiono dopiero w czerwcu 1942 r. Maszyny te w odróżnieniu od prototypu zostały wyposażone w tropikalny filtr powietrza oraz mocniejszą prądnicę. Samolot początkowo miał być używany jako samolot myśliwski, ale testy wojskowe ujawniły jego dobre osiągi i zalety podczas lotów na małej wysokości, dlatego postanowiono wykorzystać je jako maszyny myśliwsko-bombowe do wsparcia wojsk lądowych. W związku z powyższym zmieniono ich wyposażenie o możliwość podwieszania bomb, co jednak nieznacznie pogorszyło osiągi samolotu. Samolot wyposażono w wyrzutnik bomby do 250 kg pod kadłubem i wyrzutniki bomb do 160 kg pod skrzydłami. Pierwsza seria maszyn, 100 sztuk, była gotowa w lipcu 1943 roku. Z drugiej serii 100 maszyn, do dnia zawarcia przez Włochy rozejmu z aliantami 8 września 1943 roku wyprodukowano 49 egzemplarzy. Przed zawieszeniem broni niemiecka Luftwaffe też zamówiła 300 egzemplarzy Re.2002. Po zawieszeniu broni z 8 września 1943 roku Luftwaffe przejęło około 60 egzemplarzy Re.2002, w tym około 40 z nowej serii, wyprodukowanej już po objęciu zakładu zarządem niemieckim.
W ramach prac rozwojowych na początku 1943 roku rozpoczęto prace i budowę prototypu wersji Re.2002bis. Prototyp miał być połączeniem płatowca i usterzenia seryjnego egzemplarza Re.2002 o numerze MM7327 ze skrzydłami Reggiane Re.2005. Jednak do 8 września 1943 roku budowy prototypu nie ukończono a potem uległ on zniszczeniu.
Rozpoczęto też prace nad dostosowaniem Re.2002 do stacjonowania na lotniskowcach (m.in start z katapulty), ale z uwagi na rezygnację przez Włochy z ich budowy prace te też przerwano. 
Po 8 września 1943 roku, pod nadzorem Niemców wyprodukowano jeszcze 76 egzemplarzy. Ponadto inicjatywy Luftwaffe w ramach rozwoju, powstał pomysł zamontowania na Re.2002 niemieckiego silnika gwiazdowego BMW-801, a ponadto zmianie miała ulec konstrukcja skrzydła. W ramach tego projektu wykonany został wykonany jeden płatowiec bez silnika, który został wysłany do Niemiec. Samolot z tym silnikiem miał mieć integralne zbiorniki paliwa i płat od Re.2000. Niemcy planowali zamówić 500 takich maszyn, ale z uwagi na zbombardowanie 8 kwietnia 1944 roku fabryki Reggiane w Toledo prace przerwano.
Łącznie wyprodukowano 225 maszyn, ale tylko 181 oblatano, reszta uległa zniszczeniu w nalotach lotnictwa . 
Użycie.
Samoloty Re.2002 były używane bojowo przez Regia Aeronautica podczas lądowania Aliantów na Sycylii, zaś po zawieszeniu broni zarówno przez Włoskie Lotnicze Siły Współwalczące współpracujące z aliantami, jak i Luftwaffe w działaniach przeciwpartyzanckich we Francji.

</doc>
<doc id="1820079" url="https://pl.wikipedia.org/wiki?curid=1820079" title="Bayern Monachium II">
Bayern Monachium II

Fußball-Club Bayern München II jest drużyną rezerwową klubu Bayern Monachium. Drużyna obecnie występuje w Regionallidze. Do 2005 roku zespół grał pod nazwą Bayern Monachium Amateure.
Stadion.
Klub rozgrywa swoje mecze domowe na stadionie Grünwalder Stadion w mieście Monachium, który może pomieścić 12,500 widzów.

</doc>
<doc id="1820080" url="https://pl.wikipedia.org/wiki?curid=1820080" title="Kresowa księga sprawiedliwych">
Kresowa księga sprawiedliwych

Kresowa księga sprawiedliwych – publikacja Instytutu Pamięci Narodowej upamiętniająca Ukraińców ratujących polskie ofiary ludobójstwa dokonanego w latach 1939–1945 przez Organizację ukraińskich Nacjonalistów (OUN) i Ukraińską Powstańczą Armię (UPA) w dawnych polskich województwach wołyńskim, poleskim, tarnopolskim, lwowskim, stanisławowskim i lubelskim.
W książce wydanej w 2007 ujęto 882 przypadki pomocy udzielonej przez 1341 osób, dzięki którym uratowano 2527 ludzi. Z tej liczby bohaterów, z nazwiska znanych jest 896 osób. Zanotowano także 384 przypadki morderstw na ratujących dokonanych za udzielanie pomocy ofiarom ludobójstwa. 

</doc>
<doc id="1820082" url="https://pl.wikipedia.org/wiki?curid=1820082" title="Trasa Mieszczańska we Wrocławiu">
Trasa Mieszczańska we Wrocławiu

Trasa Mieszczańska we Wrocławiu – śródmiejski trakt komunikacyjny przecinający odrzańską wyspę Kępę Mieszczańską – stąd nazwa trasy – łączący (poprzez pl. Bema i ul. Sienkiewicza) drogę wylotową w kierunku Oleśnicy, Łodzi i Warszawy (droga krajowa nr 8) z drogą wylotową (poprzez ul. Starogroblową i Milenijną) w kierunku Środy Śląskiej, Zielonej Góry i Szczecina (droga krajowa nr 94) oraz z drogą krajową nr 5 wiodącą ulicą Milenijną, prowadzącą na północ do Trzebnicy i Poznania.
Zasadniczy odcinek Trasy Mieszczańskiej, zaczynający się na pl. Bema przez ulice Drobnera i Dubois, nowy Most Mieszczański, ulicę Mieszczańską, Most Dmowskiego i ul. Dmowskiego oraz ul. Długą liczy ok. 2,9 km. Trasa przeprowadzona została w latach 80. i latach 90. XX wieku jako całkowicie nowa dwujezdniowa (w większej swej części) ulica, częściowo tylko pokrywająca się z istniejącą wcześniej siatką ulic. Obydwa znajdujące się na jej trasie mosty (Mieszczański i Dmowskiego) są nowymi konstrukcjami, a przeprowadzenie trasy przez XIX-wieczną zabudowę w okolicach ul. Dubois wymagało wyburzeń niektórych z tutejszych kamienic.
Na północno-zachodnim odcinku Trasy Mieszczańskiej (na ulicy Długiej) ruch ciężarowy jest w znacznym stopniu ograniczony przez przecinający tę ulicę stosunkowo wąski i niski wiadukt kolejowy (max. wysokość przejeżdżających pod nim pojazdów nie może przekraczać 3,3 m), widoczny na dolnej fotografii obok.

</doc>
<doc id="1820084" url="https://pl.wikipedia.org/wiki?curid=1820084" title="Ziarniszczak">
Ziarniszczak

Ziarniszczak () – nowotwór wywodzący się ze sznurów płciowych występujący w jajniku, zwykle jednostronnie. Należy do grupy guzów jajnika hormonalnie czynnych.
Większość ziarniszczaków pojawia się u kobiet po menopauzie, czasami wcześniej. 
Makroskopowo guzy są lite, różnej wielkości, na przekroju koloru od szarego do żółtego, występują przestrzenie torbielowate. Mikroskopowo składają się z mieszaniny komórek walcowatych wywodzących się z warstwy ziarnistej w sznurach, pasmach i gniazdach oraz komórek wrzecionowatego lub okrągłego kształtu, które zawierają lipidy komórek otoczki. Często komórki warstwy ziarnistej tworzą struktury naśladujące pęcherzyki Graafa, tzw. ciałka Call-Exnera. 
Komórki tego nowotworu mogą produkować duże ilości estrogenów, w związku z tym istnieje predyspozycja do równoległego występowania raka endometrium i sutka. 
Przeżycie 5-letnie wynosi od 61–97%.
Najczęściej ziarniszczaki wydzielają hormony: Inhibina B, Inhibina A oraz AMH. Z tego powodu pełnią one istotną rolę w diagnostyce nowotworu. W 2009 roku odkryto, że nowotwory ziarniszczaka posiadają specyficzną mutację genu FOXL2. Jej identyfikacja ma silne znaczenie w prawidłowym zdiagnozowaniu nowotworu.

</doc>
<doc id="1820085" url="https://pl.wikipedia.org/wiki?curid=1820085" title="Herb Nowej Sarzyny">
Herb Nowej Sarzyny

Herb Nowej Sarzyny – jeden z symboli miasta Nowa Sarzyna i gminy Nowa Sarzyna w postaci herbu.
Wygląd i symbolika.
Herb przedstawia w polu błękitnym złoty kwiat azalii ponad dwiema srebrnymi kolbami chemicznymi (retorty). 
Kolby chemiczne symbolizują miejscowe zakłady chemiczne, dzięki którym powstało miasto, kwiat azalii symbolizuje jedyne w Polsce i jedno z niewielu w Europie stanowisko azalii pontyjskiej. Błękit tarczy symbolizuje wody rzeki San. 
Historia.
Do 2008 miasto używało herbu ustanowionego przy okazji nadania praw miejskich, który nie spełniał norm heraldycznych. Przedstawiał stylizowane drzewa wyrastające z inicjałów COP nałożone na schemat benzenu w barwach narodowych.
30 grudnia 2008 r. został ustanowiony nowy wzór herbu uchwałą Rady miejskiej w Nowej Sarzynie. 

</doc>
<doc id="1820089" url="https://pl.wikipedia.org/wiki?curid=1820089" title="Georg Pirner">
Georg Pirner

Georg Pirner (ur. 1902, zm. ?) – niemiecki więzień funkcyjny w hitlerowskim obozie koncentracyjnym Mauthausen-Gusen, zbrodniarz nazistowski.
Z zawodu mechanik samochodowy. Więzień "Gusen I", podobozu KL Mauthausen, od marca 1940 do marca 1945. Do końca 1944 pełnił funkcje kapo i starszego bloku nr 13, następnie został starszym bloku nr 2. W procesie załogi Mauthausen (US vs. Georg Pirner i inni), który 16-19 września 1947 toczył się przed amerykańskim Trybunałem Wojskowym w Dachau skazany został na 20 lat pozbawienia wolności.
Podczas rozprawy świadkowie zeznali, że Pirner wprowadził wraz z innym oskarżonym Madimayrem wojskowy dryl w podległych mu blokach, który egzekwował w bezwzględny sposób. Więźniów, którzy nie wytrzymywali długotrwałych ćwiczeń, obaj oskarżeni bili kijami czy też wrzucali do wypełnionych wodą rowów, zabijając niektórych z nich.

</doc>
<doc id="1820090" url="https://pl.wikipedia.org/wiki?curid=1820090" title="Deniz Yılmaz">
Deniz Yılmaz

Deniz Yılmaz (ur. 26 lutego 1988 w Neu-Ulm) – turecki piłkarz występujący na pozycji napastnika.
Yılmaz występował regularnie w rezerwach Bayernu Monachium, lecz w sezonie 2008/09 znalazł się w składzie pierwszej drużyny na rozgrywki Ligi Mistrzów. W październiku 2008 znalazł się również na ławce rezerwowych w spotkaniu przeciwko Wolfsburgowi.
W sezonie 2011/2012 na zasadzie wolnego transferu trafił do klubu Bundesligi 1. FSV Mainz 05. W sezonie 2012/2013 był wypożyczony do SC Paderborn 07. W sezonie 2013/2014 grał w Elazığsporze, a latem 2014 przeszedł do Trabzonsporu.
W 2016 roku został zawodnikiem Bursasporu.

</doc>
<doc id="1820091" url="https://pl.wikipedia.org/wiki?curid=1820091" title="Alois Madimayr">
Alois Madimayr

Alois Madimayr (ur. 1910, zm. ?) – austriacki więzień funkcyjny w hitlerowskim obozie koncentracyjnym Mauthausen-Gusen, zbrodniarz nazistowski.
Więzień "Gusen I", podobozu KL Mauthausen, od sierpnia 1940 do 5 lutego 1945. Przez cały ten okres był więźniem funkcyjnym. Od sierpnia 1940 do lata 1942 był sztubowym w bloku 13. Następnie, do czerwca 1943, był stolarzem i pracował w jednym z obozowych magazynów. W czerwcu 1943 został sztubowym w bloku nr 24. W początkach lutego 1945 przeniesiono go do podobozu "Gusen II", gdzie był urzędnikiem w szpitalu dla więźniów. Pozostał tam do 5 maja 1945.
W procesie załogi Mauthausen (US vs. Georg Pirner i inni), który w dniach 16-19 września 1947 toczył się przed amerykańskim Trybunałem Wojskowym w Dachau skazany został na 15 lat pozbawienia wolności. Podczas rozprawy świadkowie zeznali, że Madimayr wprowadził w bloku nr 13, wraz ze starszym bloku i współoskarżonym Pirnerem, wojskowy dryl. Więźniów, którzy nie wytrzymywali długotrwałych ćwiczeń, obaj oskarżeni bili kijami czy też wrzucali do wypełnionych wodą rowów, zabijając niektórych z nich. Madimayr szczególnie katował więźniów, którzy mieli złote zęby.

</doc>
<doc id="1820092" url="https://pl.wikipedia.org/wiki?curid=1820092" title="Michał Oliwiecki">
Michał Oliwiecki

Michał Paweł Oliwiecki (ur. 1934) – polski działacz państwowy, prezydent Elbląga (1986–1990). 
Życiorys.
W latach 1986–1990 sprawował urząd prezydenta Elbląga. Obecnie jest dyrektorem biura Komunalnego Związku Gmin Nadzalewowych w Elblągu. W 2006 opublikował pracę "Harcerstwo na ziemi elbląskiej. Cz. 1, Lata 1945-1956".

</doc>
<doc id="1820095" url="https://pl.wikipedia.org/wiki?curid=1820095" title="Przeładownia Elektrociepłowni Wrocław">
Przeładownia Elektrociepłowni Wrocław

Przeładownia Elektrociepłowni Wrocław – przeładownia położona w obrębie osiedla Kleczków, w pewnym oddaleniu do terenów Elektrociepłowni Wrocław – w sąsiedztwie Portu Miejskiego. Służy do zaopatrywania elektrociepłowni w węgiel drogą wodną. Umożliwia rozładunek za pomocą żurawi, w jakie wyposażona jest przeładownia, z barek dostarczających węgiel z kopalń Górnego Śląska.
Charakterystyka.
Przeładownia składa się z nabrzeża położonego na lewym brzegu Kanału Miejskiego, za Śluzą Miejską. Długość nabrzeża wynosi 220 m (150 m). Powierzchnia składowiska wynosi 54 000 m² (48 500 m²), obszar portu obejmuje 5,6 ha.

</doc>
<doc id="1820097" url="https://pl.wikipedia.org/wiki?curid=1820097" title="Johann Fulger">
Johann Fulger

Johann Fulger (ur. 1906, data śmierci nieznana) – niemiecki więzień funkcyjny w hitlerowskim obozie koncentracyjnym Mauthausen-Gusen, zbrodniarz nazistowski.
Z zawodu robotnik budowlany. Więzień "Gusen I", podobozu KL Mauthausen, od sierpnia 1940 do 8 kwietnia 1945. Od marca 1942 sprawował funkcję kapo. W procesie załogi Mauthausen (US vs. Georg Pirner i inni), który w dniach 16–19 września 1947 toczył się przed amerykańskim Trybubałem Wojskowym w Dachau skazany został na 10 lat pozbawienia wolności za wielokrotne znęcanie się nad więźniami. Wielu z nich Fulger okaleczył, bijąc kijem czy też wymierzając im karę chłosty z polecenia esesmanów.

</doc>
<doc id="1820098" url="https://pl.wikipedia.org/wiki?curid=1820098" title="Pennergame">
Pennergame

Pennergame – gra komputerowa z gatunku gier przeglądarkowych. Gra ukazała się w 2007 roku w niemieckiej wersji językowej. Gra została wydana również w wersji angielskiej (pod nazwą "Dossergame"), polskiej ("Menelgame"), francuskiej ("Clodogame"), hiszpańskiej ("Mendigogame"), tureckiej ("Serserionline"), amerykańskiej ("Bumrise"), brazylijskiej ("Faveladogame") i rosyjskiej ("Бомжуй!"). Wydawcą gry jest Farbflut Entertainment. Gracz zaczyna grę jako niepotrafiący czytać ani pisać bezdomny. Stopniowo zdobywa kolejne umiejętności, płacąc za nie środkami uzyskanymi ze zbierania butelek (w polskiej wersji – puszek), gry na instrumencie, żebrania lub walk z innymi graczami. Menel może wykonywać zadania dnia, za które otrzymuje się znaczki, które można wykorzystać na różne bonusy np. wybrać pasujący rupieć. Celem gry jest zamieszkanie w pałacu, jednakże gra jest typu "open-end" i zakup pałacu jej nie kończy. W Niemczech była to najpopularniejsza gra przeglądarkowa w roku 2008.
Rozgrywka.
Aby rozpocząć grę konieczna jest rejestracja, podczas której gracz wybiera nazwę postaci oraz miasto, w którym będzie się toczyła gra (w wersji niemieckiej mogą to być Hamburg, Berlin, Monachium i Kolonia, a w polskiej Warszawa i Kraków).
Każdy nowy gracz ma 0 punktów oraz nieznaczną ilość wirtualnych pieniędzy wyrażonych w realnej walucie (w polskiej wersji jest to polski złoty). Celem gry jest zdobywanie kolejnych punktów i pomnażanie kapitału.
Grający może zdobywać punkty poprzez odbywanie kolejnych kształceń, podzielonych na trzy grupy ("Atak", "Edukacja", "Zdolności"), w każdej z nich znajduje się kilka opcji szkoleniowych. Punkty można również zdobyć poprzez zaatakowanie innych graczy.
Wirtualne pieniądze są zdobywane poprzez "żebranie" (gracz otrzymuje datek, w momencie gdy ktoś wejdzie na jego podstronę ulokowaną na serwerze gry), sprzedaż puszek i rupieci, atakowanie innych graczy oraz gry hazardowe. Znalezione rupiecie mogą być przerabiane na przedmioty.
Każdy gracz może posiadać jedno z 28-30 zwierząt dostępnych w grze.
Zawodnicy mogą się zrzeszać w tzw. bandach. Każda banda ma własne konto pieniężne, które jest zasilane przez przelewy dokonywane przez jej członków. Za pomocą pieniędzy bandy mogą być wykupowane "upgrade'y" (ulepszenia), które poprawiają różne współczynniki graczy znajdujących się wewnątrz danej bandy.
Za zebrane pieniądze gracz może kupić miejsce pobytu w lepszej dzielnicy, mieszkania (począwszy od chodnika po pałac), miejsca do żebrania, alkohole, jedzenie, osprzęt, lekarstwa, środki czyszczące, bronie (służące do ataku i obrony), losy oraz zwierzęta.
14 kwietnia 2011 roku uruchomiono nowy rodzaj Menelgame - "Reloaded" - z urozmaiconym systemem rupieci, "majsterkowania" i kilkoma istotnymi różnicami z Menelgame. Obecnie liczba zarejestrowanych graczy wynosi ponad 5000, z czego aktywni gracze stanowią małą część (prawdopodobnie większość woli klasyczne Menelgame). Wersja na oficjalnym forum polskiego Menelgame (board.menelgame.pl) spotyka się zarówno z krytyką pozytywną, jak i negatywną.
Obecnie żadna wersja gry, oprócz niemieckiej, nie posiada administracji, która nadzoruje grę.

</doc>
<doc id="1820099" url="https://pl.wikipedia.org/wiki?curid=1820099" title="Jerzy (metropolita warszawski i całej Polski)">
Jerzy (metropolita warszawski i całej Polski)



</doc>
<doc id="1820100" url="https://pl.wikipedia.org/wiki?curid=1820100" title="Dominic Okanu">
Dominic Okanu

Dominic Benedict Okanu (ur. 21 listopada 1984 w Lagos) – były nigeryjski piłkarz. W przeszłości rozegrał dwa mecze w greckiej ekstraklasie. W Polsce występował w Turze Turek, Starcie Otwock, Stali Niewiadów, Sokole Aleksandrów Łódzki, Orle Parzęczew i Kasztelanii Brudzew.

</doc>
<doc id="1820102" url="https://pl.wikipedia.org/wiki?curid=1820102" title="Parafia Wniebowzięcia Najświętszej Maryi Panny w Krynicy-Zdroju">
Parafia Wniebowzięcia Najświętszej Maryi Panny w Krynicy-Zdroju

Parafia Wniebowzięcia Najświętszej Maryi Panny – rzymskokatolicka parafia znajdująca się w Krynicy-Zdroju. Parafia należy do diecezji tarnowskiej i dekanatu Krynica-Zdrój. Erygowana w 1925 roku.

</doc>
<doc id="1820107" url="https://pl.wikipedia.org/wiki?curid=1820107" title="Parafia św. Antoniego Padewskiego w Krynicy-Zdroju">
Parafia św. Antoniego Padewskiego w Krynicy-Zdroju

Parafia św. Antoniego Padewskiego – rzymskokatolicka parafia znajdująca się w Krynicy-Zdroju. Parafia należy do diecezji tarnowskiej i dekanatu Krynica-Zdrój. Erygowana w 1980 roku.
Z rąk biskupa Wiktora Skworca, nominacje na nowego proboszcza parafii otrzymał ks. Jan Wnęk, który 15 sierpnia 2010 r. przejął parafię po poprzedniku ks. Ludwiku Kiełbasie.

</doc>
<doc id="1820109" url="https://pl.wikipedia.org/wiki?curid=1820109" title="Hyundai Tucson">
Hyundai Tucson

Hyundai Tucson – samochód osobowy typu SUV klasy kompaktowej produkowany pod południowokoreańską marką Hyundai od 2004 roku. Od 2020 roku produkowana jest czwarta generacja modelu.
Pierwsza generacja.
Hyundai Tucson I został zaprezentowany po raz pierwszy w 2004 roku.
Po rynkowym sukcesie modelu Kia Sportage, przy okazji prac nad jej drugą generacją koncern Hyundai zdecydował się zbudować dla niej bliźniaczy podel pod nazwą Hyundai Tucson. Samochód poszerzył ówczesną ofertę SUV-ów, plasując się poniżej modeli Santa Fe i Terracan.
Kompaktowy model powstał na platformie plasującej się w tym samym segmencie osobowej Elantry. Podobnie do bliźniaczego Sportage, Tucson pierwszej generacji wyróżniał się z kolei wysoko zawieszonym, smukłym nadwoziem, w którym wygospodarowano przestrzeń zoptymalizowaną pod kątem miejsca w kabinie pasażerskiej oraz schowków. Samochód opcjonalnie dostępny był z napędem na cztery koła, oferując podstawowe właściwości do jazdy w lekkim terenie.
Sprzedaż.
Hyundai Tucson pierwszej generacji był samochodem o globalnym zasięgu rynkowym, dostępnym w sprzedaży m.in. w Europie, Ameryce Północnej, Australii czy Japonii, gdzie nosił nazwę Hyundai JM. 
Pojazd oferowano również w Ameryce Południowej, z czego na rynku brazylijskim Tucson I pozostał w produkcji z przeznaczeniem na lokalny rynek o 9 lat dłużej w stosunku do rynków globalnych. Zakończyła się ona w grudniu 2018 roku.
Dłużej niż na rynkach globalnych pierwsza generacja Hyundaia Tucsona pozostała w produkcji także w Chinach, pozostając w niej równolegle z nowszymi generacjami do 2015 roku. W międzyczasie, w marcu 2013 roku chiński wariant Tucsona pierwszej generacji przeszedł obszerną restylizację, zyskując nowe wypełnienie reflektorów oraz lamp tylnych, a także nowe zderzaki i chromowaną, obszerniejszą atrapę chłodnicy.
Druga generacja.
Hyundai Tucson II został zaprezentowany po raz pierwszy w 2009 roku.
Po tym, jak globalna premiery następcy Tucsona pierwszej generacji odbyła się w Korei Południowej, nowa odsłona kompaktowego SUV-a Hyundaia swoją dotychczasową nazwę zachowała jedynie na rynku Ameryki Północnej. Premiera modelu odbyła się w Los Angeles, prezentując nowy, bardziej awangardowy język stylistyczny "Fluidic Sculpture".
W porównaniu do odpowiednika sprzedawanego w Europie, amerykański Tucson drugiej generacji charakteryzował się innym układem soczewek w reflektorach, a także bardziej strzelistymi wlotami w przednim zderzaku. Tylna część nadwozia otrzymała z kolei ciemniejsze klosze kierunkowskazów. 
Północnoamerykańską gamę jednostek napędowych utworzyły bardziej ekonomiczne jednostki napędowe z rodziny Theta, na czele z 2,4-litrowym silnikiem benzynowym. Kluczowym rywalem drugiej generacji Tuscona były przede wszystkim konstrukcje konstrukcje japońskie, jak Nissan Rogue czy Toyota RAV4. 
W testach ogólnego poziomu bezpieczeństwa, które przeprowadziła amerykańska agencja NHTSA, Hyundai Tucson II zdobył cztery na pięć możliwych gwiazdek przy zderzeniu czołowym oraz pięć na pięć możliwych gwiazdek pod kątem bezpieczeństwa przy zderzeniu bocznym.
Lifting.
Wzorem rynków globalnych, także na północnoamerykański Tucson II przeszedł wiosną 2013 roku niewielką restylizację nadwozia. Przyniosła ona nowe wkłady w reflektorach, a także dodatkową listwę w atrapie chłodnicy oraz drobne modyfikacje w liście wyposażeniowej.
Sprzedaż.
Podobnie jak poprzednik, Hyundai Tucson II był samochodem globalnym. W przeciwienstwie do niego, na większości rynków, jak Europa, Australia, Ameryka Południowa, Rosja czy Chiny, nosił inną nazwę, Hyundai ix35. Wyjątkiem była Korea Południowa, gdzie samochód przyjął nazwę łączącą cechy zarówno tej globalnej, jak i znanej z Ameryki Północnej - Hyundai Tucson ix.
Trzecia generacja.
Hyundai Tucson III został zaprezentowany po raz pierwszy w 2015 roku.
Trzecia generacja Tucsona powróciła do stosowania tej nazwy na wszystkich rynkach zbytu, ujednolicając dotychczasową politykę producenta w tej materii. Samochód utrzymano w nowym kierunku stylistycznym Hyundaia, którą opracowano we współpracy południowokoreańskiego, amerykańskiego i europejskiego centrum projektowego pod dowództwem Petera Schreyera. 
Pas przedni otrzymał duży, sześciokątny wlot powietrza i duże, agresywnie zarysowane reflektory, z kolei pas przedni przyozdobiły biegnące ku górze przetłoczenia. Tylna część nadwozia z wysoko poprowadzoną linią okien otrzymała masywne proporcje, z wysoko osadzonymi lampami z wcięciami w dolnych krawędziach. Tucson trzeciej generacji upodobniono pod kątem proporcji do większego Santa Fe.
Kabina pasażerska wzbogacona została z kolei o masywny kopit z wysoko osadzonymi nawiewami, pomiędzy którymi wygospodarowano miejsce na wyświetlacz radia lub opcjonalnego, dotykowego ekranu umożliwiającego połączenie m.in. z nawigacją satelitarną.
Po pięciu miesiącach produkcji, w grudniu 2015 roku czeska fabryka Hyundaia w Noszowicach otrzymała zlecenie na dostarczenie 85 tysięcy sztuk klientom w Europie. Tucson III stał się przez to najpopularniejszym modelem południowokoreańskiego producenta na tym kontynencie.
Lifting.
W lipcu 2018 roku Hyundai Tucson trzeciej generacji przeszedł obszerną restylizację nadwozia, która przyniosła nowy wygląd przedniej części nadwozia z bardziej wciętymi krawędziami atrapy chłodnicy, przestylizowane wkłady reflektorów wykonane w technologii LED, a także inaczej ukształtowane lampy tylne wraz z inaczej ulokowanymi światłami odblaskowymi. 
Zdecydowano się również na zamontowanie nowej deski rozdzielczej, która otrzymała nowy układ przyrządów na konsoli centralnej. Pojawił się umieszczony nad kokpitem większy wolnostojący ekran dotykowy, z kolei nawiewy umieszczono niżej, w poziomym kształcie. W gamie jednostek napędowych znalazł się też wariant z układem Mild Hybrid.
Chiny.
Rok po modernizacji z myślą o rynkach globalnych, w październiku 2019 roku przedstawiono Hyundaia Tucsona trzeciej generacji po zupełnie innej restylizacji przeprowadzonej wyłącznie dla rynku chińskiego. Samochód otrzymał tu zupełnie inne, bardziej poziomo umieszczone reflektory, większą atrapę chłodnicy, a także inaczej ukształtowane lampy tylne z odblaskową poprzeczką pomiędzy nimi.
Zakres modyfikacji kokpitu był podobny do wariantu globalnego, otrzymując poziomo umieszczone nawiewy i wysoko umieszczony, lecz większy i pozbawiony przycisków wolnostojący ekran dotykowy do sterowania systemu multimedialnego. Inną formę przyjęła dolna część konsoli centralnej, gdzie znalazł się zamykany schowek.
Tucson N-Line.
W marcu 2019 roku Hyundai przedstawił Tucsona trzeciej generacji w opracowanej z myślą o rynku europejskim wersji Tucson N-Line. 
Samochód otrzymał inaczej ukształtowane zderzaki, gdzie z przodu pojawił się dodatkowy wlot powietrza z diodami LED do jazdy dziennej w kształcie bumerangu, a także imitacja dyfuzora oraz czarne alufelgi. W gamie dostępnych jednostek znalazł się benzynowy silnik o mocy 177 KM lub wysokoprężny o mocy 185 KM.
Czwarta generacja.
Hyundai Tucson IV został po raz pierwszy oficjalnie zaprezentowany w 2020 roku.
Czwarta generacja Tucsona przeszła obszerną metamorfozę w stosunku do dotychczasowego modelu, powstając według zupełnie nowego, bardziej futurystycznego i awangardowego kierunku stylistycznego "Sensuous Sportiness" zapoczątkowanego w 2019 roku.
Samochód otrzymał bardziej muskularne proporcje wzbogacone licznymi przetłoczeniami, na czele z zaznaczonymi liniami biegnącymi przez przednie oraz tylne drzwi. Pas przedni otrzymał dużą atrapę chłodnicy w odcieniu szarego chromu o strukturze łusek, która płynnie łączy się ze składającymi się z pięć elementów reflektorami wykonanymi w technologii LED. 
Tylną część nadwozia tworzą z kolei lampy utworzone z pojedynczego pasa biegnącego przez całą szerokość nadwozia, a także dwóch kresek po każdym z nadkoli pojazdu.
Duże zmiany pojawiły się również w kabinie pasażerskiej, na czele z minimalistycznym kokpicie wykończonym w topowej wersji lakierem fortepianowym. Większy, bardziej horyzontalny ekran dotykowy o przekątnej 10,25-cala umieszczono niżej niż dotychczas, z kolei układ klimatyzacji współtworzy nowe rozwiązanie producenta, MultiAir zapewniający rozpraszanie wdmuchiwanego powietrza w kabinie pasażerskiej.
Po raz pierwszy gama jednostek napędowych została wzbogacona także o topowy, 265-konny układ hybrydowy typu plug-in umożliwiający przejechanie na samym silniku elektrycznym na krótkim, miejskim dystansie.
Sprzedaż.
Podobnie jak dotychczasowe wcielenia, także i Tucson czwartej generacji został opracowany z myślą o globalnych rynkach. Tym razem, producent zdecydował się jednak nadać różne wymiary zewnętrzne w zależności od rynku zbytu. W pierwszej kolejności zadebiutowała odmiana z krótszym nadwoziem oraz rozstawem osi, we wrześniu 2020 trafiając do sprzedaży na rodzimym rynku Korei Południowej.
Pod koniec listopada 2020 roku mniejszy Tucson czwartej generacji pojawił się w salonach producenta w Europie, włącznie z rynkiem polskim. Z początkiem 2021 roku zasięg rynkowy tej odmiany poszerzono także o Meksyk, Kolumbię, Turcję, Afrykę Północną i Bliski Wschód.
Tucson LWB.
Hyundai Tucson IV został zaprezentowany po raz pierwszy w 2020 roku.
Dwa miesiące po debiucie odmiany europejskiej, producent przedstawił przedłużoną specyfikację Tucsona, która w pierwszej kolejności zadebiutowała na rynku Stanów Zjednoczonych oraz sąsiedniej Kanady.
W porównaniu do wariantu oferowanego m.in. w Europie, samochód charakteryzuje się większym o 76 milimetrów rozstawem osi oraz dłuższym o 13 centymetrów nadwoziem, co przekłada się na wyraźnie większe tylne drzwi i bardziej obłą tylną część nadwozia. Pojazd ma większy tylny zwis, a także linię okien zadzierającą się ku górze nie przy krawędzi tylnych drzwi jak w wersji krótkiej, lecz za nimi.
Sprzedaż.
Dwa tygodnie po północnoamerykańskim debiucie, przedłużony Tucson został przedstawiony także w Chinach pod nazwą Hyundai Tucson L. W 2021 roku zasięg rynkowy tego wariantu poszerzono z kolei o Australię i Nową Zelandię, Chile, Argentynę, rynki Azji Wschodniej, Południową Afrykę oraz Białoruś i Rosję.
Ponadto, pomimo oporu ze strony związków zawodowych, wydłużony Hyundai Tucson importowany z amerykańskiej fabryki w Montgomery w lutym 2021 roku zastąpił produkowany dotychczas lokalnie krótszy wariant.

</doc>
<doc id="1820112" url="https://pl.wikipedia.org/wiki?curid=1820112" title="Joseph Jastrow">
Joseph Jastrow

Joseph Jastrow (ur. 30 stycznia 1863 w Warszawie, zm. 8 stycznia 1944 w Stockbridge) – amerykański psycholog. Zajmował się m.in. złudzeniami optycznymi i wymyślił szereg dobrze znanych przykładów tych złudzeń (złudzenia Jastrowa). Pamiętany za wkład psychologię eksperymentalną, psychofizykę i projektowanie eksperymentów.
Urodził się w Warszawie jako syn rabina Markusa Jastrowa; jego bratem był orientalista Morris Jastrow Jr. Razem z rodziną emigrował do Stanów Zjednoczonych w 1866. Studiował na University of Pennsylvania, w 1886 otrzymał tytuł doktora na Johns Hopkins University. W 1888 otrzymał katedrę psychologii eksperymentalnej i porównawczej University of Wisconsin. Przewodniczący American Psychological Association (1900). Od 1927 profesor emeritus, w latach 1927–1933 wykładał w New School for Social Research w Nowym Jorku.
Tzw. eksperyment Peirce’a-Jastrowa uważany jest za pierwszy prawidłowo przeprowadzony eksperyment z randomizacją.
Żonaty z Rachel Szold, siostrą Henrietty Szold.

</doc>
<doc id="1820115" url="https://pl.wikipedia.org/wiki?curid=1820115" title="Hinrichshagen (powiat Vorpommern-Greifswald)">
Hinrichshagen (powiat Vorpommern-Greifswald)

Hinrichshagen – gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Landhagen. 

</doc>
<doc id="1820117" url="https://pl.wikipedia.org/wiki?curid=1820117" title="Parafia Najświętszego Serca Pana Jezusa w Krynicy-Zdroju">
Parafia Najświętszego Serca Pana Jezusa w Krynicy-Zdroju

Parafia Najświętszego Serca Pana Jezusa – rzymskokatolicka parafia znajdująca się w Krynicy-Zdroju. Parafia należy do diecezji tarnowskiej i dekanatu Krynica-Zdrój. Erygowana w 1981 roku.
Na terenie parafii funkcjonuje kościół filialny w dawnej cerkwi w Słotwinach.

</doc>
<doc id="1820119" url="https://pl.wikipedia.org/wiki?curid=1820119" title="Neuenkirchen (Landhagen)">
Neuenkirchen (Landhagen)

Neuenkirchen – gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, siedziba Związku Gmin Landhagen. Leży na północ od rzeki Ryck, nad Zatoką Greifswaldzką "(Greifswalder Bodden)". 
Przez teren gminy przebiega droga krajowa B105.

</doc>
<doc id="1820120" url="https://pl.wikipedia.org/wiki?curid=1820120" title="Parafia Matki Bożej Nieustającej Pomocy w Krynicy-Zdroju">
Parafia Matki Bożej Nieustającej Pomocy w Krynicy-Zdroju

Parafia pw. Matki Bożej Nieustającej Pomocy – rzymskokatolicka parafia znajdująca się w Krynicy-Zdroju. Parafia należy do diecezji tarnowskiej i dekanatu Krynica-Zdrój. Erygowana w 1951 r.

</doc>
<doc id="1820126" url="https://pl.wikipedia.org/wiki?curid=1820126" title="David Alaba">
David Alaba

David Olatokunbo Alaba (ur. 24 czerwca 1992 w Wiedniu) – austriacki piłkarz nigeryjskiego pochodzenia, występujący na pozycji obrońcy w hiszpańskim klubie Real Madryt oraz w reprezentacji Austrii.
Wychowanek Austrii Wiedeń, w trakcie swojej kariery reprezentował także barwy TSG 1899 Hoffenheim. W wieku 17 lat rozegrał pierwszy mecz w barwach reprezentacji Austrii, stając się najmłodszym debiutantem w jej historii. Na początku kariery ustawiany był często w linii pomocy, jednak wiosną 2012 ówczesny trener Bayernu Jupp Heynckes przekwalifikował Alabę na lewego obrońcę. Ośmiokrotny "Piłkarz Roku" w Austrii: 2011, 2012, 2013, 2014, 2015, 2016, 2020 i 2021.
Kariera klubowa.
Alaba zaczynał swoją karierę w SV Aspern, później zaś przeszedł do młodzieżowej drużyny Austrii Wiedeń. Szybko awansował do drużyny rezerw. W kwietniu 2008 udało mu się nawet usiąść na ławce rezerwowych w spotkaniu pierwszego zespołu w austriackiej Bundeslidze. Wystąpił także pięć razy w zespole rezerw. Latem 2008 kupił go Bayern Monachium.
Swoją karierę w Niemczech rozpoczął od gry w zespołach młodzieżowych U-17 i U-19. W sezonie 2009/10 został włączony do zespołu rezerw. W III lidze zadebiutował w sierpniu 2009 w spotkaniu przeciwko Dynamie Drezno, natomiast pierwszego gola dla rezerw Bayernu strzelił 31 sierpnia 2009. W sezonie 2009/2010 znalazł się w kadrze pierwszego zespołu na rozgrywki Ligi Mistrzów.
W pierwszym zespole Alaba występuje z numerem 27.
1 stycznia 2011 został wypożyczony do TSG 1899 Hoffenheim, a w połowie roku wrócił do Bayernu.
28 maja 2021 został ogłoszony nowym zawodnikiem Realu Madryt.
Pozycja.
Na początku swojej kariery grał na pozycji defensywnego pomocnika, później częściej grał jako typowy lewy obrońca, zaś obecnie najczęściej zobaczymy go, jak gra na pozycji środkowego obrońcy.
Kariera reprezentacyjna.
Alaba reprezentował Austrię na szczeblach młodzieżowych U-17 i U-21. W październiku 2009 został powołany do reprezentacji Austrii na spotkanie przeciwko Francji. W spotkaniu tym zadebiutował, co czyni go najmłodszym reprezentantem Austrii w historii. W eliminacjach Euro 2016 strzelił dla swojej drużyny 4 gole.
Kariera szkoleniowa.
Alaba pracował także jako asystent trenera Bayernu Monachium U-11.
Życie prywatne.
Alaba urodził się w Wiedniu. Jego matka pochodzi z Filipin, a ojciec z Nigerii. Ojciec piłkarza w latach 90. był jednym z najpopularniejszych muzyków popowych w Austrii, a obecnie (grudzień 2013) pracuje jako DJ w wiedeńskich klubach. Ma siostrę Rosę. Jego dziewczyną jest Shalimar Heppner.

</doc>
<doc id="1820128" url="https://pl.wikipedia.org/wiki?curid=1820128" title="Winogrono (album)">
Winogrono (album)

Winogrono – wydany w 2004 nakładem wydawnictwa Black Bottle Records piąty album zespołu Atrakcyjny Kazimierz. Album składa się z dwóch części, studyjnej oraz koncertowej.
Studio – 11 premierowych utworów. Michał Czerw – realizacja nagrań. Jacek Bryndal, Michał Czerw – produkcja. Mieczysław Watza – manager. Tomasz Lorek – organizacja. Płytę nagrano w studio Polskiego Radia PiK w Bydgoszczy wiosną 2002 roku.
Live – Akustyczny koncert „Atrakcyjny Kazimierz bez prądu” został zarejestrowany w Warszawie, w klubie Akwarium, w dniu 6 marca 1993. 
Lista utworów.
źródło
Twórcy.
źródło
gościnnie

</doc>
<doc id="1820132" url="https://pl.wikipedia.org/wiki?curid=1820132" title="Stare Miasto (Kowno)">
Stare Miasto (Kowno)

 
Stare Miasto w Kownie (lit. "Kauno senamiestis") – osiedle w Kownie, w Śródmieściu, na prawym brzegu Niemna, u ujścia Wilii; pełni funkcje mieszkaniowo-usługowe; szkoły wyższe, muzea, liczne zabytkowe zespoły budowlane.

</doc>
<doc id="1820133" url="https://pl.wikipedia.org/wiki?curid=1820133" title="Okręty podwodne typu Marconi">
Okręty podwodne typu Marconi

Okręty podwodne typu Marconi – typ sześciu włoskich okrętów podwodnych, budowanych w latach 1938-1940, pozostających w służbie w czasie II wojny światowej.
Historia budowy.
Okręty podwodne typu "Marconi" zostały zaprojektowane jako rozwinięcie poprzedniego typu "Marcello", z wydłużonym kadłubem i silnikami elektrycznymi o większej mocy. Były to jednostki zdolne do działań na Oceanie Atlantyckim i Indyjskim, budowane w celu użycia w przewidywanej wojnie przeciwko Wielkiej Brytanii.
Stępki pod dwa pierwsze okręty typu położono we wrześniu 1938 roku w stoczni Cantieri Riuniti dell'Adriatico (C.R.D.A.) w Monfalcone koło Triestu. Kolejne cztery budowała stocznia koncernu Odero-Terni-Orlando (OTO) w Muggiano koło La Spezia. Trzy jednostki wodowano jeszcze w 1939, trzy pozostałe w 1940 roku. W tym samym roku, od lutego do lipca, wszystkie weszły do służby w "Regia Marina".
Opis konstrukcji.
Okręty podwodne typu "Marconi" były jednokadłubowymi jednostkami z kadłubem o przekroju kołowym, podzielonym przy pomocy grodzi wodoszczelnych na pięć przedziałów. Wytrzymałość kadłuba pozwalała uzyskać zanurzenie operacyjne 90 metrów. Załoga każdego okrętu składała się z 7 oficerów i 50 marynarzy. Okręty posiadały dwie komory ratunkowe, każda z windą ratunkową w postaci jednoosobowego cylindra, pozwalającego załodze ewakuować się z zatopionej jednostki.
Napęd okrętów na powierzchni stanowiły dwa silniki wysokoprężne produkcji C.R.D.A. o mocy 1800 KM każdy, zaś w pływaniu podwodnym dwa silniki elektryczne firmy Marelli o mocy po 750 KM każdy. Posiadany zapas paliwa dawał okrętom na powierzchni zasięg 2900 mil morskich przy prędkości 17 węzłów i 10 500 Mm przy prędkości ekonomicznej 8 w. Baterie akumulatorów pozwalały przebyć 110 Mm przy prędkości 3 w. w zanurzeniu.
Uzbrojenie okrętów podwodnych typu "Marconi" stanowiło osiem wyrzutni torped kal. 533 mm, umieszczone po cztery w przedziałach dziobowym i rufowym, z zapasem torped wynoszącym 16 sztuk. Ponadto okręty posiadały jedną armatę kal. 100 mm umieszczoną bezpośrednio na pokładzie przed kioskiem oraz cztery przeciwlotnicze wielkokalibrowe karabiny maszynowe kal. 13,2 mm na zdwojonych podstawach w tylnej części kiosku.
Po doświadczeniach zebranych w wyniku działań bojowych na Atlantyku, w 1941 roku okręty poddano modyfikacji, mającej na celu zmniejszenie możliwości ich wykrycia oraz poprawienie manewrowości. Polegała ona na usunięciu masywnych osłon peryskopów i zmniejszeniu rozmiarów kiosków.
Przebieg służby okrętów.
Ogółem sześć okrętów podwodnych typu "Marconi" zatopiło w swych działaniach na Morzu Śródziemnym, Oceanie Atlantyckim i Indyjskim 38 alianckich jednostek o łącznym tonażu 216 227 BRT oraz uszkodziło 17 kolejnych.

</doc>
<doc id="1820134" url="https://pl.wikipedia.org/wiki?curid=1820134" title="Hanshagen (powiat Vorpommern-Greifswald)">
Hanshagen (powiat Vorpommern-Greifswald)

Hanshagen – miejscowość i gmina w Niemczech w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Lubmin.
Przez teren gminy przebiega droga krajowa B109.

</doc>
<doc id="1820135" url="https://pl.wikipedia.org/wiki?curid=1820135" title="Dysk przenośny">
Dysk przenośny

Dysk przenośny, dysk zewnętrzny – małogabarytowe urządzenie pamięci masowej podłączane do komputera przez interfejs USB, IEEE 1394, eSATA lub COM.
Służy do przechowywania kopii zapasowych lub jako magazyn plików niemieszczących się na dysku twardym albo do przenoszenia danych między komputerami. Dysk taki może być wykonany w technologii tradycyjnej (mechanicznej, czyli talerzowej), półprzewodnikowej lub "flash". Dyski SSD są mniej podatne na wstrząsy i utratę danych, ale nie są zbyt popularne ze względu na wysoką cenę i stosunkowo małą pojemność (jednak rekordowe osiągają 4 TB).
Znani producenci dysków przenośnych to Seagate, Intel, Samsung, Toshiba. Większość dysków USB nie wymaga dodatkowego zasilania, jednak pojemniejsze modele potrzebują zasilacza albo drugiego gniazda USB, gdyż charakteryzują się większym zużyciem prądu.

</doc>
<doc id="1820136" url="https://pl.wikipedia.org/wiki?curid=1820136" title="Passion (album In-Grid)">
Passion (album In-Grid)

Passion – czwarty, studyjny album włoskiej wokalistki In-Grid. Utwory na krążku śpiewane są po francusku i po angielsku. Płyta została wydana 17 grudnia 2009 w Rosji, za sprawą Russian Digital Sound Records, a 4 lutego 2010 we Włoszech dzięki Energy Production.

</doc>
<doc id="1820137" url="https://pl.wikipedia.org/wiki?curid=1820137" title="Song Ziwen">
Song Ziwen

Song Ziwen (ur. 4 grudnia 1894, zm. 26 kwietnia 1971), na Zachodzie znany w zlatynizowanej pisowni jako Tse-ven Soong, w skrócie T.V. Soong – chiński biznesmen i finansista, polityk. Pochodził z rodziny metodystycznej, na chrzcie otrzymał imię Paweł. Był synem Charliego Songa, bratem Song Qingling, Song Meiling i Song Ailing, oraz szwagrem Sun Jat-sena, Czang Kaj-szeka i Kong Xiangxi. Ukończył studia na Harvard University oraz Columbia University, gdzie obronił pracę doktorską.
Od 1923 roku związany z Kuomintangiem, stronnik i bliski współpracownik Czang Kaj-szeka. W okresie tzw. dekady nankińskiej (1927–1937) jeden z czołowych oligarchów finansowych wywierających silny wpływ na rządy w państwie. W okresie od 25 września do 4 grudnia 1930 roku premier Chin.
Jako minister finansów w latach 1928–1931 i 1932–1933 oraz dyrektor Bank of China w okresie od 1935 do 1943 roku uzdrowił chińską gospodarkę. Zrównoważył budżet, stworzył nową mennicę, jednolitą walutę opartą na papierowych banknotach, zwalczył inflację oraz wprowadził jednolity system miar i wag. Zniósł także przestarzały podatek "lijin".
W latach 1941–1944 ponownie był ministrem finansów, zaś w latach 1942–1945 ministrem spraw zagranicznych. W kwietniu 1945 roku przewodniczył chińskiej delegacji na konferencję założycielską ONZ. W latach 1945–1947 sprawował urząd premiera. Po zwycięstwie komunistów w 1949 roku wyemigrował do Stanów Zjednoczonych. Mieszkał w Nowym Jorku, gdzie był jednym z czołowych działaczy chińskiego lobby. Zmarł w San Francisco na udar mózgu.

</doc>
<doc id="1820138" url="https://pl.wikipedia.org/wiki?curid=1820138" title="T. V. Soong">
T. V. Soong



</doc>
<doc id="1820139" url="https://pl.wikipedia.org/wiki?curid=1820139" title="Kemnitz">
Kemnitz

Kemnitz – miejscowość i gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Lubmin.
Toponimia.
Nazwa, poświadczona w 1207 roku w formie "Kaminicez", ma pochodzenie słowiańskie, od słowa „kamień”. Forma polska – "Kamienica".

</doc>
<doc id="1820140" url="https://pl.wikipedia.org/wiki?curid=1820140" title="T.V. Soong">
T.V. Soong



</doc>
<doc id="1820141" url="https://pl.wikipedia.org/wiki?curid=1820141" title="Rubenow">
Rubenow

Rubenow – miejscowość i gmina w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald, wchodzi w skład Związku Gmin Lubmin.

</doc>
<doc id="1820143" url="https://pl.wikipedia.org/wiki?curid=1820143" title="Świątynia Po Nagar">
Świątynia Po Nagar

Świątynia Po Nagar w Nha Trang − hinduistyczna świątynia czamska z VIII w. n.e., miejsce kultu bogini Yang Ino Po Nagar − wcielenia Durgi.
Położenie.
Świątynia znajduje się na wzgórzu u ujścia rzeki Cái, ok. 2 km od centrum miasta Nha Trang w środkowym Wietnamie.
Historia.
Istniejąca wcześniej w tym miejscu drewniana świątynia została spalona w czasie najazdu Jawajczyków w 774 r. n.e. W 784 r. świątynię odbudowano z cegły i kamienia. Rozbudowa sanktuarium do XIII w. Kilkakrotnie była napadana i rabowana. Na początku XX w. zespół francuskich archeologów kierowany przez Henriego Parmentiera wykonał na terenie świątyni badania archeologiczne i renowacyjne.
Architektura.
Według badań archeologicznych na wzgórzu świątynnym, na obszarze ok. 500 m² stało 10 różnych konstrukcji. Do naszych czasów przetrwało z tego tylko 5:
Wieże zostały zbudowane z cegły, przy zastosowaniu łęku pozornego, czego rezultatem są grube mury i niewielkie wnętrza. W głównym sanktuarium, w kalanie, znajduje się figura bogini wyrzeźbiona za panowania króla Dżaja Parameśwarawarmana w 1050 r. W przedsionku umieszczono lingę, leżący posąg byka nandi i inne obiekty kultu. Na frontonie kalanu, nad głównym wejściem, jest umieszczona bardzo dobrze zachowana płaskorzeźba przedstawiająca wieloręczną boginię.
Obiekty infrastruktury.
Świątynia znajduje się w środku miasta. Na wzgórzu są pomieszczenia gospodarcze, a u podnóża liczne kramy nastawione głównie na turystów.
Patron.
Świątynia poświęcona jest bogini Yang Ino Po Nagar, wcieleniu Bhagavati identyfikowanej z Durgą. Świątynia w Nha Trang jest największym czamskim sanktuarium poświęconym Durdze.

</doc>
<doc id="1820148" url="https://pl.wikipedia.org/wiki?curid=1820148" title="Zygfryd Gardzielewski">
Zygfryd Gardzielewski

Zygfryd Gardzielewski (ur. w 1914 w Toruniu, zm. w 2001) – polski grafik i typograf.
Życiorys.
Po wojnie pracował w Toruńskich Zakładach Graficznych, i jako grafik, i jako szef produkcji. Projektował książki, plakaty, ekslibrisy i publikacje, głównie dla instytucji w swoim mieście, na przykład dla Uniwersytetu Mikołaja Kopernika, Książnicy Miejskiej, Towarzystwa Bibliofilów im. Joachima Lelewela oraz Towarzystwa Naukowego w Toruniu. Pracował też dla Instytutu Wydawniczego „Pax”, Państwowego Instytutu Wydawniczego, Ludowej Spółdzielni Wydawniczej, Spółdzielni Wydawniczej "Czytelnik", Państwowego Zakładu Wydawnictw Lekarskich, Muzeum Narodowego w Warszawie.
Zygfryd Gardzielewski jest znany jako typograf, autor kroju czcionek zwanego antykwą toruńską, nad którym pracował w latach 1952–1958. To, pełne indywidualnych cech graficznych oryginalne pismo, trafiło do warszawskiej odlewni czcionek (upaństwowionej przedwojennej giserni Idźkowski i S-ka). Tam wykonano do niego matryce odlewnicze czcionek od 6 do 48 punktów Didota. W całości, czyli w trzech odmianach: zwykłej, półgrubej i pochyłej, antykwa toruńska była gotowa w 1960 roku. Nowe czcionki od razu zdobyły sobie popularność i znalazły się w kasztach zecerskich drukarń całego kraju.
Żoną Zygfryda Gardzielewskiego była Janina Gardzielewska, toruńska artystka fotografik.

</doc>
<doc id="1820152" url="https://pl.wikipedia.org/wiki?curid=1820152" title="Parafia św. Michała Archanioła w Nowej Soli">
Parafia św. Michała Archanioła w Nowej Soli

Parafia św. Michała Archanioła w Nowej Soli – jedna z czterech parafii rzymskokatolickich w mieście Nowa Sól, należąca do dekanatu Nowa Sól diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1731.
Od 1946 do 1950 proboszczem parafii był ks. Roman Kostikow.

</doc>
<doc id="1820155" url="https://pl.wikipedia.org/wiki?curid=1820155" title="Parafia św. Antoniego w Nowej Soli">
Parafia św. Antoniego w Nowej Soli

Parafia św. Antoniego w Nowej Soli – jedna z czterech parafii rzymskokatolickich w mieście Nowa Sól, należąca do dekanatu Nowa Sól diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1950 roku. Jest obsługiwana przez ojców Kapucynów.

</doc>
<doc id="1820157" url="https://pl.wikipedia.org/wiki?curid=1820157" title="Monaster Narodzenia Matki Bożej w Różanymstoku">
Monaster Narodzenia Matki Bożej w Różanymstoku

Monaster Narodzenia Matki Bożej – żeński monaster w Krasnymstoku (dzisiejszy Różanystok), działający w latach 1901–1915, zlokalizowany w skasowanym przez władze carskie klasztorze dominikanów. Kontynuował tradycję wspólnoty monastycznej pod tym samym wezwaniem istniejącej w latach 1751–1900 w Grodnie. Został zlikwidowany po odzyskaniu niepodległości przez Polskę, jednak do jego tradycji nawiązuje z kolei powołany w 2005 monaster Narodzenia Przenajświętszej Bogurodzicy w Zwierkach, wcześniej zlokalizowany w Białymstoku–Dojlidach, jak również monastery w Grodnie i Połocku, w którym część mniszek osiadła po 1915.
Historia.
Świątobliwy Synod Rządzący Rosyjskiego Kościoła Prawosławnego zdecydował w 1900 przenieść żeński monaster Narodzenia Matki Bożej w Grodnie do Krasnegostoku (obecnie Różanystok). Decyzję tę podjęto z dwojakich względów – w jej uzasadnieniu znajduje się wzmianka o złej lokalizacji monasteru grodzieńskiego, który znalazł się wskutek rozwoju miasta w dzielnicy przemysłowej, jak i o dążeniu do utrwalania prawosławia wśród ludności białoruskojęzycznej zamieszkującej Krasnystok i okolice.
W dniach 7–8 września 1901 klasztor formalnie rozpoczął działalność, zajmując budynki dawnego klasztoru dominikańskiego. Jego przełożoną została mniszka z monasteru w Leśnej, ihumenia Helena (Konowałowa). W pracy monasteru powtarzała ona wzory znane sobie z pracy macierzystego klasztoru. Klasztor w Krasnymstoku prowadził dwie szkoły „gramoty”, jedną szkołę dwuklasową, seminarium nauczycielskie dla kobiet oraz siedem szkół w okolicznych wsiach. Zakonnice prowadziły przytułek dla starszych kobiet, szpital, aptekę, sierociniec, posiadały znaczny majątek ziemski zaadaptowany na sady i ogrody z pasieką i stawami rybnymi. Prąd na potrzeby klasztoru wytwarzała jego własna dynamomaszyna. Mniszki prowadziły pracownię pisania ikon, warsztat krawiecki, introligatorski, tkacki i złotniczy, własny młyn i herbaciarnię. Własnością klasztoru był też jeden dom w Białymstoku. Na potrzeby licznych pielgrzymów wzniesiony został hotel. Ponadto w 1903 z inicjatywy ihumeni Heleny władze carskie otworzyły przystanek kolejowy w sąsiedztwie monasteru, by umożliwić pątnikom łatwiejsze docieranie do świątyń. Oprócz zaadaptowanego na cerkiew kościoła dominikanów, monaster posiadał dwie świątynie: św. Sergiusza z Radoneża (1901) i Zaśnięcia Matki Bożej (1908). 
Głównym celem pielgrzymek był obraz Matki Bożej, namalowany w XVII w., wzorowany na Obrazie Matki Boskiej Częstochowskiej, zakupiony przez Tyszkiewiczów, znajdujący się w kościele klasztornym w Różanymstoku od 1661 (źródła prawosławne określają ten wizerunek jako Krasnostocką Ikonę Matki Bożej). Innymi przedmiotami szczególnego kultu były wariant Włodzimierskiej Ikony Matki Bożej, również uważany za cudowny, a od 1905 podarowana przez mnichów z Athos ikona św. Pantelejmona z cząstką jego relikwii. 
W momencie otwarcia monasteru została zorganizowana zbiórka pieniędzy na jego potrzeby, w której wziął udział m.in. późniejszy święty prawosławny Jan Kronsztadzki, znany dobroczyńca monasterów żeńskich. Również w dalszym okresie swojego istnienia klasztor był dotowany przez prywatnych ofiarodawców. Zakonnice prowadziły ponadto przy nim Bractwo Prawosławne, którego patronką była Matka Boża. 
W momencie przeniesienia wspólnoty monastycznej z Grodna do Krasnegostoku ihumenia Helena stała na czele wspólnoty liczącej 30 mniszek. W 1908 w Krasnymstoku żyło 8 mniszek i 59 posłusznic, trzy lata później – 12 mniszek i 41 posłusznic. W momencie ich ewakuacji w 1915 zakonnic było ok. 200. Monaster posiadał podległy sobie skit w Grodnie oraz filialny monaster w Drohiczynie. Pozycja, jaką zdobył klasztor będąc ośrodkiem prawosławia na ziemiach polskich sprawiła, że w 1914 była planowana wizyta w nim cara Mikołaja II. Udaremnił ją wybuch I wojny światowej. 
Bieżeństwo.
W 1915, w obawie przed nadchodzącym frontem, ihumenia Helena razem z całą wspólnotą udała się do Moskwy. Mniszki osiadły w monasterze św. Katarzyny w Widnym. Zakonnice zabrały ze sobą cudowną ikonę. Pod ich nieobecność kompleks monasterski został zamieniony na magazyn przez wojska niemieckie i zdewastowany. Mniszki miały nadzieję wrócić do Krasnegostoku po zakończeniu działań wojennych. Budynki monasteru zostały jednak przekazane katolickiemu zakonowi salezjanów, co (w ramach akcji rewindykacji cerkwi prawosławnych) miało stanowić rekompensatę za wcześniejsze odebranie klasztoru dominikanom i sprowadzenie na ich miejsce mniszek prawosławnych. W istniejących do dziś obiektach mieści się rzymskokatolickie sanktuarium maryjne. 
Większość mniszek pozostała w Moskwie aż do 1931, kiedy również pustelnia została zlikwidowana. Wspólnota monastyczna uległa rozproszeniu. Część mniszek trafiła do odnowionego monasteru Narodzenia Matki Bożej w Grodnie, a następnie do Żyrowicz i Połocka.

</doc>
<doc id="1820158" url="https://pl.wikipedia.org/wiki?curid=1820158" title="Parafia św. Józefa Rzemieślnika w Nowej Soli">
Parafia św. Józefa Rzemieślnika w Nowej Soli

Parafia św. Józefa Rzemieślnika w Nowej Soli – jedna z czterech parafii rzymskokatolickich w mieście Nowa Sól, należąca do dekanatu Nowa Sól diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1984.

</doc>
<doc id="1820161" url="https://pl.wikipedia.org/wiki?curid=1820161" title="Dyski przenośne">
Dyski przenośne



</doc>
<doc id="1820162" url="https://pl.wikipedia.org/wiki?curid=1820162" title="Parafia Wniebowzięcia Najświętszej Maryi Panny w Nowej Soli">
Parafia Wniebowzięcia Najświętszej Maryi Panny w Nowej Soli

Parafia Wniebowzięcia Najświętszej Maryi Panny w Nowej Soli – jedna z czterech parafii rzymskokatolickich w mieście Nowa Sól, należąca do dekanatu Nowa Sól diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1992.

</doc>
<doc id="1820165" url="https://pl.wikipedia.org/wiki?curid=1820165" title="Samuel William Schapira">
Samuel William Schapira

Samuel William Schapira (ur. 10 października 1872 w Wilnie, zm. 21 listopada 1936 w Nowym Jorku) – amerykański lekarz, chirurg i urolog, praktykujący w Nowym Jorku. Profesor urologii i chorób wenerycznych w Fordham University Medical School. 
Życiorys.
Urodził się 10 października 1872 w Wilnie, jako syn Solomona i Annie Hannah z domu Hurvitz. Lata 1886–87 spędził w Paryżu, gdzie uczęszczał do Paryskiej Akademii Wojskowej. Od 1888 przebywał w Stanach Zjednoczonych. W 1895 otrzymał tytuł M.D. w University Medical College w Nowym Jorku. Następnie praktykował w University Medical College Dispensary na oddziale dziecięcym (1895–1896), w ambulatorium Bellevue Hospital (1895–1898), w Harlem Hospital Dispensary 1898-1900 oraz na oddziałach urologicznych Beth Hospital Dispensary 1904–1905 i New York Postgraduate Hospital Dispensary. Konsultował pacjentów w szpitalach Beth Israel, Sea View i Sydenham. 
W Berlinie zapoznał się z wynalazkiem cystoskopii i był pierwszym, który wprowadził cystoskopię w Stanach Zjednoczonych w 1896. Był też jednym z pionierów stosowania filmów edukacyjnych w nauczaniu medycyny. Pierwszy pokaz tych filmów, nakręconych kamerą Pathé, odbył się w 1916 roku. Sfilmowano trzynaście operacji urologicznych: nefrektomię, nefrotomię, zszycie nerki, nefrolitotomię, nefropeksję, pielotomię, nadłonową cystotomię i prostatektomię, orchidektomię, ureterotomię, uretrotomię zewnętrzną, amputację prącia i zabieg cystoskopii. 
Jako jeden z pierwszych stosował radioterapię w leczeniu raka nerki. 
Należał do American Medical Association (od 1911), American Urological Association. Mieszkał w Nowym Jorku pod adresem 28 West 75 Street.
W 1903 ożenił się z Bellą I. Rosalsky. Z powodu choroby serca częściowo zrezygnował z obowiązków zawodowych; zmarł na zawał serca 21 listopada 1936 w swoim domu.

</doc>
<doc id="1820166" url="https://pl.wikipedia.org/wiki?curid=1820166" title="S. William Schapira">
S. William Schapira



</doc>
<doc id="1820167" url="https://pl.wikipedia.org/wiki?curid=1820167" title="Henri Parmentier">
Henri Parmentier

Henri Parmentier (ur. 1871 - zm. 1949) – archeolog francuski, członek Francuskiej Szkoły Dalekiego Wschodu (EFEO). 
Karierę rozpoczął rekonstruując świątynię Saturna-Baala w Dugga, Tunezja. W 1900 r. został członkiem EFEO i podjął badania zabytków czamskich w Wietnamie. W latach 1903-1904 brał udział w pracach w Mỹ Sơn i Đồng Dương,a w 1905 w Chánh Lô. Kierował również restauracją świątyń Po Nagar i Po Klon Garai. Kierował programem konserwacji Angkoru i zakładał muzea ze zbiorami sztuki czamskiej w Hanoi i Đà Nẵng.

</doc>
<doc id="1820168" url="https://pl.wikipedia.org/wiki?curid=1820168" title="Kong Xiangxi">
Kong Xiangxi

Kong Xiangxi, na Zachodzie znany jako H. H. Kung (ur. 11 września 1881, zm. 16 sierpnia 1967) – chiński bankier i biznesmen, mąż Song Ailing (od 1914). Według rodzinnego drzewa genealogicznego był 75. w linii prostej potomkiem Konfucjusza.
Ukończył Oberlin College i Uniwersytet Yale.
W okresie tzw. dekady nankińskiej (1927–1937) był jednym z czołowych oligarchów finansowych wywierających silny wpływ na rządy w państwie. Był najbogatszym człowiekiem w ówczesnych Chinach. W latach 1928–1931 piastował urząd ministra przemysłu i handlu, zaś w latach 1933–1944 ministra finansów.
Od 1931 zasiadał we władzach Kuomintangu. W 1937 stał na czele oficjalnej chińskiej delegacji, która złożyła wizytę w III Rzeszy. W okresie od 1 stycznia 1938 do 20 listopada 1939 sprawował urząd premiera Chin.
W 1944 wycofał się z życia politycznego, po czym wyjechał do Stanów Zjednoczonych.

</doc>
<doc id="1820169" url="https://pl.wikipedia.org/wiki?curid=1820169" title="H. H. Kung">
H. H. Kung



</doc>
<doc id="1820171" url="https://pl.wikipedia.org/wiki?curid=1820171" title="H.H. Kung">
H.H. Kung



</doc>
<doc id="1820173" url="https://pl.wikipedia.org/wiki?curid=1820173" title="Lord Jamar">
Lord Jamar

Lord Jamar (ur. 17 września 1968 jako Lorenzo Dechalus w New Rochelle, Nowy Jork) amerykański raper i aktor, członek Brand Nubian, przyjaciel Wu-Tang Clan.
Jako aktor najlepiej znany z roli Supreme Allah w serialu Oz. Wystąpił też w serialu "Prawo i porządek: Sekcja specjalna" (ang. "Law &amp; Order: Special Victims Unit"). W 2006 wydał swój debiutancki album "The 5% Album" zadedykowany Nation of Gods and Earths, do którego raper należy od 16. roku życia.

</doc>
<doc id="1820175" url="https://pl.wikipedia.org/wiki?curid=1820175" title="Jan Bołbott">
Jan Bołbott

 
Jan Bołbott (Bołbot) (ur. 28 kwietnia 1911 w Wilnie, poległ 20 września 1939 w rejonie wsi Tynne) – podporucznik rezerwy piechoty Wojska Polskiego.
Życiorys.
Był synem Janusza i Bronisławy z Wilczyńskich. W 1930 zdał maturę Państwowym Gimnazjum im. Króla Zygmunta Augusta w Wilnie. Jego kolegą gimnazjalnym był Czesław Miłosz, który po latach wspominał go w swojej książce „Abecadło Miłosza”. Po maturze został wcielony jako legionista do 6 pułku piechoty Legionów z którego został oddelegowany na Dywizyjny Kurs Podchorążych Piechoty 1 DP Leg. przy 5 pułku piechoty Legionów. W latach 1935–1939 studiował na Wydziale Prawa i Nauk Społeczno Ekonomicznych Katolickiego Uniwersytetu Lubelskiego. Pół roku przed wybuchem wojny wziął ślub z Heleną Wojciechowską.
W sierpniu 1939 został zmobilizowany do batalionu fortecznego KOP „Sarny” i wyznaczony na stanowisko dowódcy plutonu „Tynne” w 4 kompanii. Od 17 września 1939, po agresji ZSRR na Polskę, przez cztery dni walczył z Armią Czerwoną. Zginął 20 września 1939 w wysadzonym bunkrze w okolicach wsi Tynne.
1 czerwca 1989 Prezydent Rzeczypospolitej Polskiej na Uchodźstwie Ryszard Kaczorowski odznaczył pośmiertnie Jana Bołbotta Krzyżem Srebrnym Orderu Virtuti Militari.
25 września 2004 imię ppor. rez. Jana Bołbotta otrzymała Strażnica Straży Granicznej w Dołhobrodach (aktualnie Placówka Nadbużańskiego Oddziału Straży Granicznej).
17 września 2008 w Lublinie, w budynku Collegium Iuridicum (dawny gmach Szkoły Lubelskiej) Katolickiego Uniwersytetu Lubelskiego Jana Pawła II przy ulicy Spokojnej, została odsłonięta tablica upamiętniająca Jana Bołbotta, projektu Zbigniewa Kotyłły.
17 grudnia 2009 Rada Miasta Lublina uchwałą Nr 923/XXXVII/2009 nadała jednej z ulic miasta imię Jana Bołbotta.

</doc>
<doc id="1820178" url="https://pl.wikipedia.org/wiki?curid=1820178" title="Aktywa funduszu inwestycyjnego">
Aktywa funduszu inwestycyjnego

Aktywa funduszu inwestycyjnego – cały majątek funduszu: środki pieniężne z tytułu wpłat uczestników [oraz – jeśli dopuszczalne w danym funduszu – papiery wartościowe i udziały w spółkach z ograniczoną odpowiedzialnością wniesione do funduszu inwestycyjnego przez uczestników], a także środki pieniężne oraz prawa nabyte przez fundusz wraz z pożytkami z tych praw, w tym należności finansowe. Aktywa te są własnością funduszu inwestycyjnego jako osoby prawnej, natomiast do uczestników funduszu inwestycyjnego należą wierzytelności wobec funduszu inwestycyjnego (jednostka uczestnictwa lub tytuły uczestnictwa) albo wyemitowane przez fundusz papiery wartościowe (certyfikat inwestycyjny).
Podmiotem zobowiązanym do dokonywania wyceny aktywów funduszu inwestycyjnego, ustalania zobowiązań (co także może być skutkiem działań inwestycyjnych – np. krótkie pozycje portfelowe, transakcje "sell-buy-back") co prowadzi do ustalania wartości aktywów netto (funduszu) i wartości aktywów netto przypadających na jednostkę uczestnictwa [lub certyfikat inwestycyjny] jest sam fundusz inwestycyjny. Jako osoba prawna fundusz samodzielnie prowadzi księgi rachunkowe funduszu.
Podmiotem przechowującym aktywa funduszu inwestycyjnego oraz prowadzącym rejestr tych aktywów jest bank depozytariusz. Aktywa funduszu inwestycyjnego – zgodnie z polskim prawem – są wyodrębnione z sumy bilansowej (i ewentualnie masy upadłościowej) banku pełniącego funkcję banku depozytariusza dla funduszu.
Podmiotem zarządzającym aktywami funduszu inwestycyjnego jest jego organ: towarzystwo funduszy inwestycyjnych, które często zleca zarządzanie portfelem lokat funduszu wyspecjalizowanej firmie (typu "asset manager", mogącej zarządzać także np. portfelami klientów indywidualnych, firm, funduszy, ubezpieczycieli, banków).

</doc>
<doc id="1820188" url="https://pl.wikipedia.org/wiki?curid=1820188" title="Veronica Chebet">
Veronica Chebet

Veronica Chebet (ur. ?) – kenijska lekkoatletka, specjalizująca się w skoku o tyczce.

</doc>
<doc id="1820191" url="https://pl.wikipedia.org/wiki?curid=1820191" title="Twoja droga do gwiazd">
Twoja droga do gwiazd



</doc>
<doc id="1820199" url="https://pl.wikipedia.org/wiki?curid=1820199" title="Monaster Trójcy Świętej w Drohiczynie">
Monaster Trójcy Świętej w Drohiczynie

Monaster Trójcy Świętej – prawosławny męski klasztor w Drohiczynie działające od początku XVI w. do 1823, w 1905 reaktywowany jako żeński, funkcjonował do 1915 jako filia monasteru Narodzenia Matki Bożej w Krasnymstoku. 
Monaster powstał na początku XVI w. na Kramczewskiej Górze w Drohiczynie jako drugi męski ośrodek prawosławnego życia mniszego w mieście, po istniejącym od XIII w. monasterze Przemienienia Pańskiego. W 1636 mnisi zostali zmuszeni do opuszczenia klasztoru, jednak w połowie XVII w. przywilej królewski zagwarantował Kościołowi prawosławnemu prawo jego ponownego otwarcia. W II połowie kolejnego stulecia monaster Przemienienia Pańskiego został podporządkowany klasztorowi Trójcy Świętej jako placówka filialna. W 1808 we wspólnocie przebywało tylko dwóch mnichów. Kompleks budynków monasterskich tworzyły drewniane świątynie Trójcy Świętej i św. Barbary (refektarzowa), folwark, budynek z kuchnią i mieszkaniem służących, wozownia, studnia, budynek przytułku dla trzech lokatorów. Mnisi prowadzili także parafię. W związku z ubóstwem monasteru i niewielką liczbą mnichów został on w 1823 zlikwidowany, podobnie jak drugi prawosławny klasztor w Drohiczynie. 
Reaktywowany monaster został poświęcony 31 maja 1905 przez Nikandra, biskupa wileńskiego i litewskiego. Głównym celem pobytu sióstr w Drohiczynie miało być prowadzenie istniejącej od 1888 męskiej szkoły, przemianowanej w 1904 na dwuklasową placówkę edukacyjną dla dziewcząt. Na potrzeby zakonnic zaadaptowana została część budynków skonfiskowanych wcześniej przez władze carskie katolickim zakonom franciszkanów i benedyktynek. Przy monasterze istniała cerkiew św. Barbary. 
Monaster i szkoła przestały istnieć w 1915, kiedy mniszki zamieszkałe w Drohiczynie udały się na bieżeństwo razem z innymi zakonnicami monasteru w Krasnymstoku.

</doc>
<doc id="1820201" url="https://pl.wikipedia.org/wiki?curid=1820201" title="Changi">
Changi

Changi − wschodni kraniec wyspy Singapur. W Changi znajduje się port lotniczy Singapur-Changi,
siedziba linii lotniczych Singapore Airlines, dwa terminale promowe, a także więzienie Changi, w którym po upadku Singapuru w lutym 1942, utworzono japoński obóz jeniecki dla alianckich jeńców wziętych do niewoli na Malajach, opisany w powieści Jamesa Clavella "Król szczurów".

</doc>
<doc id="1820203" url="https://pl.wikipedia.org/wiki?curid=1820203" title="Kalan">
Kalan

Kalan − główny budynek hinduistycznej świątyni czamskiej potocznie nazywany wieżą. Pomieszczenie tej budowli przeznaczone jest dla bóstwa i stanowi zwykle główne sanktuarium kompleksu świątynnego. Świątynie czamskie były budowane z cegły, przy zastosowaniu łęku pozornego, czego rezultatem były grube mury i niewielkie wnętrza. Charakterystyczne sklepienia ułożone ze zbiegających się na szczycie cegieł, często zakończone były otworem wentylacyjnym. Ornamenty i dekoracje rzeźbiono w cegle już po postawieniu całości. Dodatkowo dekorowano budynki rzeźbami z kamienia.
Zobacz też.
Inne elementy czamskiego kompleksu świątynnego:

</doc>
<doc id="1820207" url="https://pl.wikipedia.org/wiki?curid=1820207" title="Janina Gardzielewska">
Janina Gardzielewska

Janina Gardzielewska (ur. 13 lipca 1926 w Więcborku, zm. 4 kwietnia 2012 w Toruniu) – polska artystka fotograficzka, córka fotografa Alojzego Czarneckiego i Jadwigi Ryterskiej, od 1948 roku żona typografa Zygfryda Gardzielewskiego, twórcy antykwy toruńskiej. Posiada honorowe tytuły AFIAP i EFIAP przyznane przez Międzynarodową Federacją Sztuki Fotograficznej.
Życiorys.
Fotografowała pejzaże Torunia od bulwarów nadwiślańskich, panoram, ulic i placów, po zabytkowe budowle, kamieniczki, zaułki, bramy, detale. Efektem były wystawy, m.in. „Śladami Kopernika w Polsce” (1972), „Gotyk toruński” (1973) i poplenerowa „750 lat Torunia” (1983). Pięknu miasta poświęcona też była publikacja „Toruń epoki Kopernika” Bohdana Rymaszewskiego, ilustrowana fotografiami Janiny Gardzielewskiej.
Zajmowała się też fotografią teatralną. W latach trzydziestych i tuż po wojnie zdjęcia w toruńskim teatrze wykonywał jej ojciec Alojzy Czarnecki. Pod koniec lat czterdziestych jego obowiązki przejęła córka. Pracowała w teatrach Torunia, Bydgoszczy, Grudziądzu. W roku 1977 plonem teatralnych doświadczeń była wystawa „Twarze teatru”.
Przez trzy kadencje była prezesem Toruńsko-Bydgoskiego Okręgu ZPAF. Za jej kadencji powstała Mała Galeria Fotografiki przy ulicy Podmurnej w Toruniu.

</doc>
<doc id="1820209" url="https://pl.wikipedia.org/wiki?curid=1820209" title="Maria Inaly Morazán">
Maria Inaly Morazán

Maria Inaly Morazán (ur. 20 listopada 1988) – wszechstronna nikaraguańska lekkoatletka.
Rekordy życiowe.
Morazán biegła na pierwszej zmianie nikaraguańskiej sztafety 4 x 100 metrów, która w 2007 wyrównała ustanowiony dwa lata wcześniej rekord kraju w tej konkurencji (48,87).

</doc>
<doc id="1820211" url="https://pl.wikipedia.org/wiki?curid=1820211" title="Lan-nang">
Lan-nang

Lan-nang (chiń. 咱人話, POJ: "lán-nâng-ōe" dosł. „mowa naszych ludzi”) – odmiana dialektu hokkien używana przez 99% Chińczyków (ok. 600 tys.) mieszkających na Filipinach. Odmiana ta oparta jest na dialekcie miasta Xiamen w Chinach, ale cechuje się odrębnymi kolokwializmami i licznymi zapożyczeniami z języka tagalog, kantońskiego i hiszpańskiego. Jest zasadniczo językiem mówionym, lecz bywa niekiedy zapisywany alfabetem łacińskim, przy pomocy systemu transkrypcji Pe̍h-ōe-jī, opracowanego przez misjonarzy.

</doc>
<doc id="1820214" url="https://pl.wikipedia.org/wiki?curid=1820214" title="Cmentarz wojenny w Tuszowie">
Cmentarz wojenny w Tuszowie

Cmentarz wojenny w Tuszowie – cmentarz z okresu I wojny światowej znajdujący się w gminie Jabłonna, Powiat lubelski. Cmentarz usytuowany około 20 m od drogi Lublin - Bychawa. Ma kształt Prostokąta o wymiarach około 55 m x 39 m i powierzchnię około 2150 m2. Cmentarz teren otoczony jest wałem o wysokości około pół metra. Zarośnięty jest drzewami.
Na cmentarzu widoczne są obecnie dwie duże mogiły zbiorowe w formie prostokątnych kopców o wymiarach 16m na 7 m i wysokości 1,5m. Na każdym z nich umieszczony jest metalowy krzyż. Pozostałe mogiły są w zasadzie zatarte.
Na cmentarzu pochowanych prawdopodobnie około 400 żołnierzy poległych w I wojnie światowej w czasie walk na linii obrony rosyjskiej Trawniki - Bychawa - Chodel w dniach 23-26 lipca 1915 roku:

</doc>
<doc id="1820218" url="https://pl.wikipedia.org/wiki?curid=1820218" title="Chwiedar Iliaszewicz">
Chwiedar Iliaszewicz



</doc>
<doc id="1820219" url="https://pl.wikipedia.org/wiki?curid=1820219" title="Barys Rahulia">
Barys Rahulia



</doc>
<doc id="1820222" url="https://pl.wikipedia.org/wiki?curid=1820222" title="Locustella ochotensis">
Locustella ochotensis



</doc>
<doc id="1820223" url="https://pl.wikipedia.org/wiki?curid=1820223" title="Andy Blueman">
Andy Blueman

Andy Blueman, właśc. Andrej Komatovič (ur. 4 września 1982) – słoweński producent trance. Jego singiel „Time to Rest” był umieszczony na kompilacji Armina van Buurena – A State of Trance 2008. Jego produkcje były remiksowane przez Daniela Kandiego i Onovę. Jego utwór „Nyctalopia” został wybrany utworem tygodnia w audycji A State of Trance.
Życiorys.
Andy po raz pierwszy poznał muzykę trance w 1997 roku, kiedy kupił album „Dream Dance”. Od tego czasu jego zainteresowanie tą muzyką zaczęło wzrastać. Pod koniec 2001 roku, zaczął produkować swoją muzykę, wzorem brata, który robił to samo rok wcześniej. 
W 2007 roku, kiedy otworzono wytwórnię Perceptive Recordings, Andy wydał swój pierwszy singiel – „Nyctalopia”, który zawierał dodatkowy Club Mix i remiksy wykonane przez Onovę i Willa B. Utwór odniósł duży sukces. Zadecydował pozostać w Perceptive Recordings i wydawać muzykę pod ich szyldem. Popularność wydawnictwa rosła szybko po kolejnych singlach Daniela Kandiego i Adama Nickeya.
29 grudnia 2010 roku artysta poinformował na swoim blogu o zaprzestaniu tworzenia muzyki trance. Tłumaczy się utrata motywacji, a także „pasji”. 
12 lipca 2013 roku ogłosił na swoim profilu na Facebooku powrót na scenę Trance. Jednocześnie zapowiedział swój pierwszy album pod tytułem „The Journey of Atlantis”.

</doc>
<doc id="1820224" url="https://pl.wikipedia.org/wiki?curid=1820224" title="Hannoversche Richtervereinigung">
Hannoversche Richtervereinigung



</doc>
<doc id="1820226" url="https://pl.wikipedia.org/wiki?curid=1820226" title="Wellington Koo">
Wellington Koo

Vi Kyuin Wellington Koo (ur. 29 stycznia 1887 w Szanghaju, zm. 14 listopada 1985 w Nowym Jorku) – chiński polityk i dyplomata, tymczasowy prezydent państwa w latach 1927–1928. Przedstawiciel Chin na paryskiej konferencji pokojowej w 1919.
Życiorys.
Kształcił się w Stanach Zjednoczonych. W 1915 ujawnił posłowi amerykańskiemu w Pekinie 21 żądań Japonii wobec Chin, następnie w latach 1915–1920 chiński ambasador w Waszyngtonie. Reprezentował Chiny na paryskiej konferencji pokojowej w 1919. Jako jedyny jej uczestnik nie podpisał traktatu wersalskiego, na skutek czego Chiny nie przyjęły go. W latach 1921–1922 był przedstawicielem Chin na konferencji waszyngtońskiej.
W latach 1921, 1924 i 1931 był ministrem spraw zagranicznych Chin, a w 1924 piastował urząd premiera. Urząd premiera sprawował ponownie w okresie od 1 października 1926 do 16 czerwca 1927, będąc wówczas jednocześnie również głową państwa.
W latach 1946–1956 ponownie był chińskim ambasadorem w USA, a w okresie 1957–1967 – sędzią Międzynarodowego Trybunału Sprawiedliwości.

</doc>
<doc id="1820227" url="https://pl.wikipedia.org/wiki?curid=1820227" title="Gu Weijun">
Gu Weijun



</doc>
<doc id="1820228" url="https://pl.wikipedia.org/wiki?curid=1820228" title="Clarencia Jones">
Clarencia Jones

Clarencia Jones (ur. 4 października 1986) – belizeńska lekkoatletka, tyczkarka.

</doc>
<doc id="1820232" url="https://pl.wikipedia.org/wiki?curid=1820232" title="Jekaterina Kolesowa">
Jekaterina Kolesowa



</doc>
<doc id="1820236" url="https://pl.wikipedia.org/wiki?curid=1820236" title="Mariano Bogliacino">
Mariano Bogliacino

Mariano Bogliacino (ur. 2 czerwca 1980 roku w Colonia del Sacramento) – urugwajski piłkarz grający na pozycji pomocnika. Mierzy 177 cm i waży 72 kg. Zawodnik klubu Plaza Colonia.
Kariera.
Mariano pierwsze kroki jako piłkarz stawiał w urugwajskim Plaza Colonia. Kolejne dwa lata spędził na wypożyczeniu w CA Peñarol i hiszpańskim UD Las Palmas. W 2004 przeniósł się na rok do Sambenedettese. Latem 2005 podpisał kontrakt z włoskim SSC Napoli, z którym w ciągu 2 lat awansował z trzeciej do pierwszej ligi. W Serie A zadebiutował 26 sierpnia 2007 w przegranym 0:2 meczu z Cagliari Calcio. 22 lipca 2010 został wypożyczony do Chievo Werona.
Życie prywatne.
Jest żonaty, a jego córka o imieniu Celeste urodziła się w Neapolu. Jej imię w języku hiszpańskim oznacza jasnoniebieski kolor, który jest barwą reprezentacji Urugwaju i drużyny Napoli.

</doc>
<doc id="1820237" url="https://pl.wikipedia.org/wiki?curid=1820237" title="Ljubow Szutowa">
Ljubow Szutowa



</doc>
<doc id="1820239" url="https://pl.wikipedia.org/wiki?curid=1820239" title="Kronika Henryka Łotysza">
Kronika Henryka Łotysza

Kronika Henryka Łotysza (łac. "Heinrici Cronicon Lyvoniae", łot. "Indriķa hronika," est. "Henriku Liivimaa kroonika") – dokument opisujący historię Liwonii (tereny obecnej Estonii i północnej Łotwy, niegdysiejsze Inflanty) i okolicznych ziem w okresie 1180-1227. Pomijając nieliczne wzmianki w "Powieści minionych lat", pochodzącej z XIII-wiecznej Rusi Kijowskiej, jest to najstarsze znane źródło pisane dotyczące historii tych ziem. Dla licznych epizodów dotyczących wczesnych etapów chrystianizacji ludów bałtyckich jest jedynym źródłem, jakie dotrwało do naszych czasów, niektóre znajdują potwierdzenie także w liwskiej kronice rymowanej ("Livländische Reimchronik") i latopisie nowogrodzkim.
Tło.
Wezwanie papieża Celestyna III z 1194 do kontynuacji świętych wojen obok IV krucjaty doprowadziło też do podjęcia tak zwanych krucjat północnych. Przed krucjatami teren Liwonii był kontrolowany przez pogańskie plemiona, istniała tam wymiana handlowa między kupcami z Hanzy, Nowogrodu i Skandynawii, mieszały się wpływy handlowe, kulturalne i religijne. Władcy skandynawscy oraz niemieckie rycerstwo podbili stopniowo Liwonię, sprowadziły osadników i wciągnęły kraj w orbitę kultury Zachodu.
Zawartość.
Kronika składa się z czterech ksiąg:
Nie zachował się oryginalny rękopis, istnieje natomiast 16 jego kopii, wykonanych od XIII do XIX wieku. Najstarsza z nich to Codex Zamoscianus, spisana na pergaminie i datowana na XIII wiek. Obecnie przechowywana jest w Bibliotece Narodowej w Warszawie.
Autor.
Autorem kroniki jest Henryk Łotysz ("Henricus de Lettis"). Według kronik, był księdzem katolickim i naocznym świadkiem opisywanych wydarzeń. Przypuszczalnie urodził się między 1180 a 1188 rokiem w Saksonii. Otrzymał staranne wykształcenie spędzając młodość na dworze biskupim Alberta von Buxhövden. Do Liwonii dotarł w 1205, a w 1208 przyjął święcenia kapłańskie. Pracował w Liwonii jako misjonarz, brał też udział w kilku kampaniach przeciwko poganom.
Jego „Kronika” pisana jest z kościelnego punktu widzenia, według którego historia Kościoła na liwońskich ziemiach jest esencją historii Liwonii. Być może Kronika powstała pierwotnie jako raport dla legata papieskiego, Wilhelma z Modeny. Henryk przedstawia w niej najkorzystniej dokonania swego zwierzchnika, biskupa Alberta, nieprzychylnie natomiast wypowiada się o udziale w misjach innych nacji, głównie Duńczyków.

</doc>
<doc id="1820240" url="https://pl.wikipedia.org/wiki?curid=1820240" title="Jewgienia Poliakowa">
Jewgienia Poliakowa



</doc>
<doc id="1820249" url="https://pl.wikipedia.org/wiki?curid=1820249" title="Koprofagia">
Koprofagia

Koprofagia ( = gnój + "phagein" = jeść) – odżywianie się odchodami (kałem). 
U niektórych organizmów (np. krowieńczak, żuk gnojowy, poświętnik) żerowanie na odchodach innych zwierząt jest naturalnym sposobem odżywiania się, ponieważ kał zawiera dużo częściowo strawionego pożywienia. Kał może mieć też znaczenie pomocnicze, jak to się dzieje u hipopotamów i młodych słoni, gdyż zwiększa wykorzystanie pokarmu, oraz u psów i świń, u których umożliwia zaspokojenie niedoborów pokarmowych.
Zwiększają w ten sposób wykorzystanie pokarmu roślinożercy mający prostszy układ pokarmowy od przeżuwaczy (komora fermentacyjna znajduje się w tylnej części przewodu pokarmowego), np. lemingi, lub wszystkożercy, np. szczury. 
Czasem wyróżnia się też cekotrofię, którą przejawiają: króliki, bobry i część ochotkowatych. Organizmy te wydalają dwa typy kału. Młode, zjadając odchody dorosłych, doprowadzają w ten sposób do zasiedlenia układu pokarmowego odpowiednią mikroflorą pozwalającą właściwie trawić pokarm roślinny.
Istnieją również koprofagiczne gatunki grzybów koprofilnych. Czasem definiuje się też koprofile jako organizmy (np. grzyby czernidłaki) rozwijające się na odchodach.
Koprofagia u ludzi.
Objaw niektórych zaburzeń psychicznych polegający na spożywaniu kału. Może wystąpić bardzo rzadko u pacjentów cierpiących na schizofrenię, depresję czy picę.
Koprofagii wynikającej z zaburzeń psychicznych nie należy mylić z praktyką zjadania kału własnego bądź partnera wynikającej z zaburzeń preferencji seksualnych (dewiacji).
W seksuologii, zaburzenie preferencji seksualnych, w którym źródłem podniecenia seksualnego jest zjadanie własnego bądź partnera kału. Inne czynności seksualne związane z odchodami (jednak nie jedzeniem go) noszą miano koprofilii.

</doc>
<doc id="1820252" url="https://pl.wikipedia.org/wiki?curid=1820252" title="Połączone Zgrupowanie Wojsk">
Połączone Zgrupowanie Wojsk

Połączone Zgrupowanie Wojsk ("Objediniennaja grupirowka wojsk, OGW") – oficjalna nazwa związku operacyjnego armii rosyjskiej stacjonującego od 1999 na Północnym Kaukazie. 
Utworzony we wrześniu 1999 dekretem nr 1255 Prezydenta FR Borysa Jelcyna w celu "przeprowadzenia antyterrorystycznych operacji na terytorium Północno-Kaukaskiego regionu Federacji Rosyjskiej" tuż przed rozpoczęciem II wojny czeczeńskiej. Od 2003 podlega MSW FR. 
Dowódcy.
Od stycznia 2008 ugrupowaniem dowodzi gen. Nikołaj Siwak.
Poprzednio byli to:

</doc>
<doc id="1820253" url="https://pl.wikipedia.org/wiki?curid=1820253" title="William Sidney Porter">
William Sidney Porter



</doc>
<doc id="1820254" url="https://pl.wikipedia.org/wiki?curid=1820254" title="Leonardo Ponzio">
Leonardo Ponzio

Leonardo Daniel Ponzio (ur. 29 stycznia 1982 w Las Rosas) – piłkarz występujący na pozycji pomocnika. Zawodnik zespołu CA River Plate.
Życiorys.
Karierę rozpoczynał w zespole z Rosario – Newell’s Old Boys. W 2003 roku został kupiony przez Real Saragossa. W Primera División zadebiutował 31 sierpnia 2003 roku w przegranym meczu z Deportivo La Coruña. Przez trzy sezony gry w drużynie opuścił jedenaście meczów. W 2004 roku zdobył Puchar Króla. W sezonie 2006/2007 Saragossa zajęła szóste miejsce w lidze i awansowała do Pucharu UEFA a Ponzio w styczniu 2007 roku wrócił do ojczyzny. Zasilił River Plate. Po dwóch latach gry, w styczniu 2009 roku, powrócił do Saragossy. W tamtym roku awansował z drużyną do Primera División. W 2012 roku wrócił do River Plate.
Leonardo Ponzio zaliczył występy w młodzieżowych reprezentacjach Argentyny do lat 17 i 20. Wystąpił na Mistrzostwach Świata do lat 20 w 2001 roku. W seniorskiej reprezentacji zadebiutował w 2003 roku.

</doc>
<doc id="1820258" url="https://pl.wikipedia.org/wiki?curid=1820258" title="Chancela Moundo">
Chancela Moundo

Chancela Moundo (ur. ?) – środkowoafrykańska lekkoatletka, młociarka i tyczkarka.

</doc>
<doc id="1820264" url="https://pl.wikipedia.org/wiki?curid=1820264" title="Dolina Spismichałowa">
Dolina Spismichałowa

Dolina Spismichałowa (słow. "Spismichalova dolina", "Michalova dolina", niem. "Spießmichelgrund", "Spitzmichels Grund", "Michels Grund") – wschodnia odnoga Doliny Białej Wody ("Bielovodská dolina") o długości ok. 1,5 km znajdująca się w słowackiej części Tatr Wysokich.
Topografia.
Dolina Spismichałowa graniczy:
Opis.
Dolina Spismichałowa stanowi pierwszą od północy wschodnią odnogę Doliny Białej Wody. Jest wyżłobiona w wapieniach, występują w jej obrębie liczne twory pochodzenia krasowego, m.in. leje krasowe, które dochodzą do 20 m średnicy i 12 m głębokości. W jej północnej części, popod północno-zachodnią granią Horwackiego Wierchu, znajduje się widoczna z daleka Jaskinia Spismichałowa ("Spismichalova jaskyňa"), której otwór wlotowy znajduje się na wysokości ok. 1650 m n.p.m. W masywie Horwackiego Wierchu położona jest też jaskinia Cień Księżyca ("Mesačný tieň"). Została odkryta 26 czerwca 2004 r. i po zaledwie kilku latach eksploracji stała się najdłuższą jaskinią w Tatrach z 30,5 km poznanych korytarzy (stan na październik 2012). Ma co najmniej 451 m głębokości.
Głównym ciekiem wodnym Doliny Spismichałowej jest Spismichałowy Potok ("Michalov potok"), który na wysokości ok. 1077 m wpada do Białej Wody ("Biela voda") jako jej orograficznie prawy dopływ. Przez Dolinę Spismichałową nie biegną żadne znakowane szlaki turystyczne, ponadto znajduje się ona na obszarze ochrony ścisłej.
Nazewnictwo.
Pochodzenie nazwy Doliny Spismichałowej nie jest ostatecznie ustalone. Nazwa ta pochodzi najprawdopodobniej od imienia i nazwiska Michała Spisa. Michał Spis był znanym kupcem, rajcą krakowskim i wójtem nowotarskim, a z pochodzenia był Węgrem urodzonym w mieście Eger. Od roku 1524 prowadził on prace górnicze po południowej stronie Tatr, na terenach starostwa spiskiego. Jego kopalnie znajdowały się właśnie w odgałęzieniu Doliny Białej Wody, pod Zamkami. Natomiast według opowiadań górali z Jurgowa i Rzepisk nazwa Doliny Spismichałowej pochodzi od legendy o pasterzu Michale, którego to zaskoczyła tatrzańska zima i zamarzł podczas pilnowania swoich owiec. Po kilku dniach siedzącego i zamarzniętego Michała znalazła matka i zapytała "„Śpis, Michale, śpis?”".
Historia.
Dolina Spismichałowa, podobnie jak sąsiednie doliny, należała do dóbr jaworzyńskich i stanowiła tereny myśliwskie. Turyści zaglądali do niej bardzo rzadko, a istniejące w jej obrębie ścieżki były zbudowane dla celów myśliwskich.

</doc>
<doc id="1820265" url="https://pl.wikipedia.org/wiki?curid=1820265" title="Ape academy">
Ape academy



</doc>
<doc id="1820266" url="https://pl.wikipedia.org/wiki?curid=1820266" title="Richterbund">
Richterbund



</doc>
<doc id="1820271" url="https://pl.wikipedia.org/wiki?curid=1820271" title="Bolesław Komorowski">
Bolesław Komorowski

Bolesław Komorowski (ur. 15 października 1868 w Krakowie, zm. 19 stycznia 1936 tamże) – lekarz i działacz społeczny.
Życiorys.
Był trzecim synem Walentego Władysława i Franciszki Komorowskich, miał siostrę Wandę, graficzkę. Do szkoły podstawowej uczęszczał w gminie Dębniki, następnie był uczniem Gimnazjum św. Anny, a później Gimnazjum im. króla Jana III Sobieskiego. W 1885 roku zdał maturę mając siedemnaście lat. 
W tym samym roku rozpoczął studia na Wydziale Lekarskim Uniwersytetu Jagiellońskiego, dyplom doktora wszech nauk uzyskał w 1891 roku.
W latach 1891-93 pracował jako sekundariusz w Szpitalu św. Ludwika, następnie w latach 1894-95 był wolontariuszem w Szpitalu św. Łazarza, w latach 1899-1901 ponownie pracował w Szpitalu św. Ludwika. W tym czasie opublikował kilka prac naukowych na łamach Przeglądu Lekarskiego i Gazety Lekarskiej m.in. „Przyczynek do etiologii raka wodnego”, „Symetryczne zapalenie torebek stawowych na tle syfilisu dziecinnego”, „Przyczynek do kazuistyki chorób narządu moczowego u dzieci”.
Od 1892 został lekarzem urzędowym Półwsia Zwierzynieckiego, a po włączeniu go w obręb Krakowa – lekarzem miejskim Zwierzyńca, później okręgowym lekarzem miejskim w Krakowie. Był także organizatorem ambulatorium dla najuboższych pacjentów, inicjatorem akcji pomocy lekarskiej kalekim i opuszczonym dzieciom, twórcą i wiceprezesem stowarzyszenia „Ochronka dla Małych Dzieci”, lekarzem stowarzyszenia „Rodzina Sieroca”.
Mieszkał przy ulicy Borelowskiego-Lelewela. Z żoną Urszulą (z domu Bogdańską) wychowali trójkę dzieci: córkę i dwóch synów. 
Był działaczem sportowym. W 1914 i 1919 był w Zarządzie TS Wisła Kraków (od 15 maja 1914 do zawieszenia działalności klubu był także prezesem).
Pochowany w Grobie Komorowskich na Cmentarzu Rakowickim w Krakowie (pas 25, zach.).
Upamiętnienie.
Patron ulicy w Krakowie, w Dzielnicy VII Zwierzyniec.

</doc>
<doc id="1820277" url="https://pl.wikipedia.org/wiki?curid=1820277" title="Fiat Penny">
Fiat Penny



</doc>
<doc id="1820278" url="https://pl.wikipedia.org/wiki?curid=1820278" title="Mosty w Bydgoszczy">
Mosty w Bydgoszczy

Mosty w Bydgoszczy – przeprawy drogowe, kolejowe i piesze przez Brdę, Kanał Bydgoski, Wisłę, Młynówkę i pomniejsze cieki wodne na terytorium miasta Bydgoszczy.
Charakterystyka.
W 2013 r. na terytorium miasta znajdowało się około 45 mostów i kładek (w tym 26 mostów drogowych), z tego:
Liczba istniejących przepraw rzecznych i konieczność wznoszenia nowych wiąże się z obecnością na terytorium miasta Bydgoskiego Węzła Wodnego. Przez Bydgoszcz przepływają trzy główne cieki wodne, którym odcinki „miejskie” liczą:
Rzeka Brda jest osią miasta Bydgoszczy, rozdzielając miejskie terytorium na dwie części: północną i południową, kanał dzieli w podobny sposób zachodnią część miasta, a Wisła jest wschodnią granicą miasta. Duże rozczłonkowanie miasta ciekami wodnymi stwarza konieczność budowy wielu przepraw mostowych służących potrzebom ruchu drogowego i kolejowego, jak również zapewnieniu połączeń międzyosiedlowych.
Rys historyczny.
Mosty staropolskie.
Pierwszy stały most przez Brdę przy grodzie bydgoskim zbudowano dowodnie przed 1253 r., gdyż w tym roku wymieniono go w umowie ugody gospodarczej zawartej między księciem Kujaw Kazimierzem a zakonem krzyżackim. Świadkiem podpisanym na tej umowie był m.in. kasztelan bydgoski Bogusław. Most znajdował się ok. 200 m na wschód, niż obecny most Jerzego Sulimy-Kamińskiego i umożliwiał przejście z lewego brzegu Brdy na wyspę grodową, gdzie pobierano cło przez urzędników książęcych. Stamtąd w kierunku południowym wiódł kolejny most przez starorzecze Brdy.
W wiekach XIV-XVIII w Bydgoszczy utrzymywano stały most przez Brdę w ciągu ul. Mostowej, który łączył miasto lokacyjne z przedmieściem Gdańskim, a także prowadził ruch handlowy z Kujaw i Wielkopolski na Pomorze Gdańskie i ziemię chełmińską. W 1577 r. mieszczanie uzyskali od goszczącego na bydgoskim zamku króla Stefana Batorego przywilej pobierania części spławianego Brdą drewna na naprawę mostów w mieście.
W związku z tym, że Bydgoszcz otoczona była wówczas licznymi ciekami wodnymi: Młynówką, fosą miejską i fosą zamkową, zbudowano kilka mostków nad tymi ciekami, które wyprowadzały ruch z bram miejskich: Kujawskiej, Poznańskiej i Grodzkiej (prowadzącej w kierunku zamku). Na Wyspie Młyńskiej, gdzie zbudowano młyny kościelne, królewskie, tartak napędzany siłą wody, folusze do gładzenia skór i sukna, a w 1594 r. mennicę – powstały mosty nad Młynówką i Międzywodziem: Farny, Młyński, Pilarski. Osobnym zagadnieniem jest połączenie zamku z zapleczem przez most zwodzony na fosie zamkowej, istniejące do czasu zburzenia zamku w 1656 r.
Mosty z okresu pruskiego.
Po przejściu Bydgoszczy pod władzę Królestwa Prus i budowie Kanału Bydgoskiego przebudowano most staromiejski w ciągu ul. Mostowej (1778), a także zbudowano przeprawy nad Kanałem Bydgoskim: most Władysława IV oraz przejścia w okolicach każdej z nowo zbudowanych śluz. Na Wyspie Młyńskiej powstały mosty: Magazynowy przez Brdę (1789), Młyński (1816), a w I połowie XIX wieku także mosty nad kanałem zbożowym i Międzywodziem. W 1840 r. wzniesiono most przez Brdę przy śluzie miejskiej.
Znaczne inwestycje mostowe nastąpiły w II połowie XIX wieku. Urbanizacja wkroczyła wówczas na tereny położone na północnym brzegu Brdy, między starym miastem a dworcem kolejowym.
W 1865 r. powstał nad Brdą ceglany, łukowy Most Zwycięstwa (Królowej Jadwigi). Pierwszym żelaznym mostem drogowym zbudowanym na Brdzie był Most Bernardyński (Cesarski, 1872 r.), potem wzniesiono Mosty Solidarności (Wilhelma i Portowy, 1890), Most Teatralny (1902), mosty w ciągu ul. Spornej (1897) i przebudowany w formie żelbetowej – Most Zwycięstwa (Królowej Jadwigi, 1913)
W 1890 r. powstał również, zachowany w oryginalnej postaci do dnia dzisiejszego, ceglany most łukowy w ciągu ul. Witebskiej nad zatoką toru regatowego.
Nowe inwestycje mostowe przyniosło również powstanie i rozwój Bydgoskiego Węzła Kolejowego. W 1851 r. oddano do użytku masywny, pięcioprzęsłowy, ceglany, łukowy most kolejowy nad Brdą, który zachował się do czasów obecnych i jest jednym ze starszych zachowanych mostów kolejowych w Polsce. W 1861 r. w związku z budową Kolei Warszawsko-Bydgoskiej powstał most portowy na ujściowym odcinku Brdy, a w 1872 r. w ciągu linii kolejowej Bydgoszcz – Inowrocław zbudowano most kolejowy nad Kanałem Bydgoskim oraz drugi most kolejowy nad Brdą.
W 1893 w Fordonie powstał most kolejowo-drogowy nad Wisłą o długości 1350 m, który do czasu zniszczenia w 1945 r. był najdłuższym obiektem mostowym w Niemczech i na ziemiach polskich oraz trzecim co do długości w Europie.
Kilka mostów powstało również po przebudowie Kanału Bydgoskiego w latach 1912–1915. Nad nowo zbudowanym odcinkiem kanału powstały mosty: kolejowy na linii do Piły, kolejowy na trasie bocznicy do papierni na Czyżkówku (zlikwidowanej w 2002) oraz drogowy.
U schyłku okresu pruskiego na obszarze dzisiejszego terytorium Bydgoszczy znajdowało się ponad 20 mostów, z tego:
Mosty 1920–1989.
W okresie międzywojennym powstał w Bydgoszczy most kolejowy nad Brdą w ciągu magistrali węglowej. 3-4 września 1939 r. wycofujące się wojsko polskie zniszczyło, bądź uszkodziło większość mostów w mieście. Władze okupacyjne przywróciły ruch na przeprawach w latach 1940–1942, w tym na moście na Wiśle. 24 stycznia 1945 r. wycofujący się Niemcy ponownie wysadzili w powietrze większość obiektów mostowych. Dzięki ofiarności kolejarzy ocalały mosty kolejowe, Królowej Jadwigi oraz zachowało się kilka pomniejszych przepraw przez Kanał Bydgoski i w rejonie Wyspy Młyńskiej. W latach 1945–1946 r. w miejscu zniszczonych obiektów zbudowano drewniane przeprawy tymczasowe. Pierwsze odbudowane mosty oddano do użytku w 1948 r. (most Młyński, most w ul. Spornej). W latach następnych odbudowywano kolejne obiekty, a od końca lat 60. budowano nowe. Wznoszono obiekty w konstrukcji żelbetowej sprężonej, a w latach 70. z użyciem typowych elementów prefabrykowanych. W latach 1950–1956 odbudowano również od podstaw stalowy most na Wiśle, który jednak skrócono o 310 m, zastępując 5 przęseł nasypem ziemnym.
Kolejno oddawano do użytku:
W okresie powojennym rozebrano również szereg mostów. Dotyczy to zwłaszcza rejonu Wyspy Młyńskiej, gdzie pozostał jedynie Most Młyński. Po II wojnie światowej nie odbudowano mostu kolei wąskotorowej w Smukale, nad Kanałem Bydgoskim oraz jednego z mostów na ul. Spornej. W 1972 r. w związku z budową węzła Grunwaldzkiego, zasypano część Kanału Bydgoskiego z dwiema śluzami oraz rozebrano most Władysława IV. W 1969 r. w związku z likwidacją kolei wąskotorowej Bydgoszcz – Koronowo zlikwidowano również most kolejowy nad Kanałem Bydgoskim.
Mosty po 1989.
Lata 90. XX wieku to okres coraz większej eksploatacji przepraw przez wzrastający ruch drogowy. Remonty kapitalne zużytych konstrukcji mostowych rozpoczęto w połowie dekady.
W 1998 r. powstał most na nowo zbudowanej śluzy Czersko Polskie. W 2000 r. zbudowano most Kazimierza Wielkiego, a w 2002 r. mosty: Waleriana Hypszera nad Brdą oraz św. Antoniego nad Kanałem Bydgoskim. W 2009 r. rozpoczęto budowę nowego mostu kratowego nad Brdą w ciągu ul. Spornej w miejscu rozebranej starej konstrukcji, natomiast w 2010 r. dwóch mostów wantowych nad Brdą. W 2012 roku oddano do użytku most tramwajowy Władysława Jagiełły, a rok później drogowy most Uniwersytecki z pylonami w kształcie podków.
Mosty – stan w 2013 r..
Lista zawiera wykaz obecnie istniejących mostów na terenie Bydgoszczy, bez uwzględnienia historycznych przepraw nad fosami: miejską i zamkową oraz obiektów nad drobnymi ciekami: Flisem, Strugą Młyńską itp.
Mosty nad Wisłą.
Wisła jest rzeką, która na długości 14 km stanowi wschodnią granicę Bydgoszczy. W pobliżu tej rzeki mieszka około 20% ludności miasta w dzielnicy Fordon. Tuż nad rzeką znajduje się Stary Fordon – dawniej samodzielne miasteczko lokowane w XIV wieku, o średniowiecznym rozplanowaniu ulic i zabudowie w większości z XIX w.
Mosty i kładki nad Brdą.
Brda jest rzeką, która rozdziela miasto Bydgoszcz na część północną i południową, stanowi również tło dla zabudowy Starego Miasta i Śródmieścia. Przepływa przez miasto na długości 26 km, z czego 15 km przypada na część skanalizowaną, zaś pozostała część ma charakter naturalny, nie uregulowany. Poniżej przedstawiono mosty i kładki dla pieszych w kolejności od ujścia Brdy do Wisły w górę rzeki, aż do północno-zachodnich rubieży miasta.
Mosty i kładki nad Młynówką.
Młynówka jest odnogą Brdy opływającą Wyspę Młyńską w Bydgoszczy. Poniżej przedstawiono mosty i kładki dla pieszych w kolejności od ujścia Młynówki do Brdy w górę rzeki do śluzy Miejskiej.
Mosty i kładki nad Starym Kanałem Bydgoskim.
Stary Kanał Bydgoski to odcinek Kanału Bydgoskiego na odcinku między śluzą VI, a ujściem do Brdy w rejonie śluzy Miejskiej. Wyłączony z żeglugi w 1915 roku po zastąpieniu go nowym odcinkiem Kanału, stał się osią dużego parku miejskiego – plant nad Kanałem Bydgoskim. Skrócono go w 1971 r. po zasypaniu wschodniego fragmentu do śluzy III włącznie. Oddziela na długości ok. 3,5 km południowe i północne osiedla Bydgoszczy w środkowo-zachodniej części miasta: Flisy i Okole od Wilczaka, Jarów i Miedzynia. Poniżej przedstawiono mosty i kładki dla pieszych w kolejności od ujścia Kanału do Brdy w kierunku zachodnim.
Mosty i kładki nad Kanałem Bydgoskim.
Kanał Bydgoski to główny ciek wodny w zachodniej części Bydgoszczy, oddzielający północne i południowe osiedla: Flisy i Osową Górę od Miedzynia i Prądów. Zbudowany został w 1774 r., a jego część wschodnia (ze śluzami Okole i Czyżkówko o długości 1,6 km) – w 1915 roku. Poniżej przedstawiono mosty i kładki dla pieszych w kolejności od ujścia kanału do Brdy, aż do zachodnich rubieży miasta i ujścia Kanału Górnonoteckiego.
Mosty nad innymi ciekami wodnymi.
Poniżej przedstawiono mosty i kładki zarówno historyczne w obrębie miasta lokacyjnego Bydgoszczy, już dziś nieistniejące, jak również inne obiekty wcześniej nie przedstawione.
Mosty planowane.
W sferze dalekosiężnych planów znajduje się kolejnych kilka mostów:

</doc>
<doc id="1820280" url="https://pl.wikipedia.org/wiki?curid=1820280" title="Gustaw Nachajski">
Gustaw Nachajski

Gustaw Józef Nachajski pseud. "Tadeusz Tomicki" (ur. 13 sierpnia 1898 w Ulanowie, zm. 2 sierpnia 1944) – polski prezbiter Kościoła katolickiego, wikary w Sieniawie, katecheta, pedagog, wiceprezes Zarządu Okręgowego Stronnictwa Narodowego w Rzeszowie, przedstawiciel Wydziału Organizacyjnego Zarząd Główny SN i NOW w Warszawie.
Życiorys.
Gustaw Józef Nachajski był synem ziemi niżańskiej. Od najmłodszych lat bardzo dużo czytał, zwłaszcza książki traktujące o historii i dziejach Polaków.
Święcenia kapłańskie przyjął 22 maja 1921 r. Do wybuchu wojny pracował kolejno jako wikary w Sieniawie i Miechocinie oraz jako katecheta w Tarnobrzegu, Nisku i Jaworniku Polskim. M.in. uczył religii w Państwowym Gimnazjum w Nisku w latach 1928–1932.
W latach 20. związany był z ruchem ludowym. Wstąpił do Stronnictwa Ludowego, z którym zerwał na początku lat trzydziestych, a kiedy zabrakło W. Witosa, przeniósł swoje sympatie na Stronnictwo Narodowe. Został wybrany wiceprezesem Zarządu Okręgu SN w Rzeszowie. Poszukiwany przez Gestapo ukrywał się.
W czasie okupacji Zarząd Główny SN, mając na uwadze bezpieczeństwo księdza i jego duże zdolności organizatorskie, powołał go na stanowisko do centrali Wydziału Organizacyjnego do Warszawy, dokąd wyjechał, by kontynuować działalność w podziemiu narodowym SN i NOW.
Gustaw Józef Nachajski zginął w powstaniu warszawskim w nieznanych bliżej okolicznościach, pod przybranym nazwiskiem Tadeusz Tomicki (prawdopodobnie rozstrzelany) na placu Narutowicza 2 sierpnia 1944 r.

</doc>
<doc id="1820281" url="https://pl.wikipedia.org/wiki?curid=1820281" title="Fhtagn-nagh Yog-Sothoth">
Fhtagn-nagh Yog-Sothoth

Fhtagn-nagh Yog-Sothoth – drugie demo grupy Thergothon. Nazwa inspirowana jest twórczością H.P. Lovecrafta Dzięki niemu grupa zaistniała na scenie doommetalowej. Piosenki zawarte na tej płycie wywarły ogromny wpływ na kształtowanie się funeral doom metalu. Często wykonywane były przez inne grupy z tego nurtu. 
Yog-Sothoth to bóstwo z panteonu R’lyeh, stworzonego przez Lovecrafta, zaś słowo "fhtagn" często tłumaczone jest przez badaczy jego twórczości jako "śpiący", "oczekujący" – bądź jako czasowniki pochodzące od tych słów. Tytuł tłumaczyłby się więc jako "Czekający Yog-Sothoth"; w istocie w piosence "Evoken" pojawiają się słowa "The Gates are open for Yog-Sothoth".

</doc>
<doc id="1820282" url="https://pl.wikipedia.org/wiki?curid=1820282" title="CE Sabadell FC">
CE Sabadell FC

Centre d'Esports Sabadell Futbol Club, S.A.D. to hiszpański klub piłkarski z siedzibą w Sabadell. Został założony w 11 grudnia 1903 i obecnie występuje w Segunda División B. Swoje domowe spotkania rozgrywa na stadionie Nova Creu Alta mogącym pomieścić do 20.000 widzów.
W 1935 klub doszedł do finału Pucharu Króla, gdzie przegrał ostatecznie 3:0 z Sevillą. W sezonie 2010/2011 klub wywalczył awans do Segunda División.
Stadion.
Nova Creu Alta jest stadionem piłkarskim znajdującym się w Sabadell i na nim swoje domowe spotkania rozgrywa klub Centre d'Esports Sabadell. Został on otwarty 20 sierpnia 1967 i może pomieścić 20 000 widzów.
Rozgrywki ligowe.
Primera División
Campionat de Catalunya de Segona Categoria
Segunda División
Segunda División B
Tercera División
Puchar Króla
Campeonato de España
Copa Catalunya
RFEF Cup
Copa Generalitat
Torneig Nostra Catalunya

</doc>
<doc id="1820283" url="https://pl.wikipedia.org/wiki?curid=1820283" title="Dolina Czarna Rakuska">
Dolina Czarna Rakuska

Dolina Czarna Rakuska (, , ) – dolina w słowackich Tatrach, wcinająca się w południowo-wschodnie stoki Tatr Bielskich. Słowacy często stosują dla doliny nazwę "Dolina Siedmych prameňov". Zbocza doliny tworzą:
Dnem doliny płynie potok Czarna Woda Rakuska. Od nazwy tego potoku oraz miejscowości Rakusy pochodzi nazwa doliny. Jednakże tylko część tej doliny należała do tej wsi, reszta była własnością miasta Biała Spiska. Pomiędzy tymi miejscowościami przez długi czas toczyły się spory graniczne. Przez Czarną Dolinę Rakuską i przez Przełęcz nad Czerwoną Glinką pędzono bydło na wypas na polanie Wspólna Pastwa.
Dolina ma długość ok, 3,5 km. Opada spod Bujaczego Wierchu (1950 m) w kierunku południowo-wschodnim. Wylot doliny znajduje się przy Zbójnickim Chodniku na wysokości około 910 m, jej deniwelacja wynosi zatem około 1040 m. W kotlinie zwanej Przednią Dziurą rozwidla się na 3 odnogi. Główny ciąg doliny tworzy Dolina do Siedmiu Źródeł podchodząca pod szczyt Bujaczego Wierchu, boczne odnogi to Dolina pod Czerwoną Glinką i Dolina Czarnej Huczawy.
Dolina porośnięta jest bujną roślinnością. Wśród samych tylko roślin naczyniowych stwierdzono występowanie ponad 550 gatunków. Ma również ciekawą budowę geologiczną, badał ją m.in. Mieczysław Limanowski w 1900 r.. Wśród drzew występują ogromnych rozmiarów jodły, a na zboczach Ryniasa największe w Tatrach skupisko brzozy omszonej. Piętro kosodrzewiny schodzi bardzo nisko, bo na Steżkach do 1350 m n.p.m. Spowodowane to jest ich odmienną budową geologiczną. Steżki nie są bowiem zbudowane ze skał węglanowych jak Tatry Bielskie, lecz z piaskowców kwarcystycznych. W lesie liczne skały. Skalista jest na długości około 1 km grań od Pomurnikowej Ściany po wschodni koniec Koziego Grzbietu, liczne turniczki wznoszą się na południowo-wschodnim zboczu Bujaczego Wierchu. U wylotu Lawinowego Żlebu znajduje się wielki rygiel skalny. W górnej części doliny jest jeszcze drugi duży żleb – Owczy Żleb.
W dolinie jest kilka polan: Neslowa Polana, Wyżnia Neslowa Polana, Zadnia Dziura. W górnej części doliny, na wysokości 1290 m znajduje się Schronisko pod Szarotką. Przez turystów dolina odwiedzana jest dość rzadko.

</doc>
<doc id="1820284" url="https://pl.wikipedia.org/wiki?curid=1820284" title="Wywód przodków">
Wywód przodków



</doc>
<doc id="1820286" url="https://pl.wikipedia.org/wiki?curid=1820286" title="Roman Moravec">
Roman Moravec

Roman Moravec (ur. 30 grudnia 1950 w Bratysławie, zm. 4 listopada 2009 tamże) – słowacki lekkoatleta specjalizujący się w skoku wzwyż, który startował w barwach Czechosłowacji.
W 1972 startował w igrzyskach olimpijskich - z wynikiem 2,12 zajął 21. miejsce w eliminacjach i nie awansował do finału. Trzy razy - bez większych sukcesów - startował w mistrzostwach Europy (Helsinki 1971, Rzym 1974 oraz Praga 1978). Brązowy medalista uniwersjady (1973). Wielokrotny medalista mistrzostw Czechosłowacji. Rekord życiowy: 2,20 (1971).
Po zakończeniu kariery pracował na wydziale wychowania fizycznego Uniwersytetu Komeńskiego w Bratysławie.
Przypisy.
 

</doc>
<doc id="1820289" url="https://pl.wikipedia.org/wiki?curid=1820289" title="Wykres potomków">
Wykres potomków



</doc>
<doc id="1820291" url="https://pl.wikipedia.org/wiki?curid=1820291" title="CE Sabadell">
CE Sabadell



</doc>
<doc id="1820292" url="https://pl.wikipedia.org/wiki?curid=1820292" title="The Shins">
The Shins

The Shins - amerykański zespół rockowy, w którego skład wchodzą: wokalista, gitarzysta i autor tekstów James Russell Mercer, gitarzysta Dave Hernandez, Eric Johnson z zespołu Fruit Bats, perkusista Joe Plummer i basista Ron Lewis. Styl grupy jest połączeniem kilku gatunków, m.in. pop, rocka alternatywnego, country alternatywnego i folku. Formacja została założona w Albuquerque w 1997, obecnie jednak zespół odbywa próby w Portland w stanie Oregon.
Historia.
Początki - od Flake Music do The Shins (1997-2000).
The Shins powstał w 1997 jako projekt poboczny wokalisty Jamesa Mercera (wcześniej należącego do formacji Blue Roof Dinner) i Neala Langforda, byłych członków grającej muzykę lo-fi grupy Flake założonej w 1992. W 1999 grupa rozpadła się (w tamtym okresie pod nazwą Flake Music), jej członkowie postanowili jednak kontynuować działalność pod nazwą The Shins. Zespół wydał dwa single - "Nature Bears A Vacuum" (1998) i "When I Goose-Step" (2000), po czym wyruszył w trasę koncertową wraz z grupą Modest Mouse. W czasie trwania trasy wytwórnia Sub Pop zaproponowała zespołowi kontrakt na wydanie debiutanckiego albumu studyjnego.
Kontrakt z Sub Pop (2001–2007).
Pierwszy album The Shins został wydany w 2001 pod nazwą "Oh, Inverted World"; spotkał się on z dobrymi ocenami ze strony krytyków, podkreślano głębokość znaczeniową tekstów utworów i charakterystyczny, "brzęczący", popowy dźwięk. Utwór "One by One All Day" został wykorzystany w soundtracku do filmu "A Guy Thing" (2003). Dwie inne piosenki z albumu ("Caring Is Creepy" i "New Slang") znalazły się na ścieżce dźwiękowej do filmu "Powrót do Garden State" wyreżyserowanym przez Zacha Braffa. Muzyka zespołu zawarta była również w serii "Życie na fali" i filmie "SpongeBob Kanciastoporty". Dave Hernandez, były członek formacji Scared of Chaka, dołączył do grupy po odejściu Langforda. W 2002 zespół przeniósł się do Portland w stanie Oregon.
W 2003 wydany został "Chutes Too Narrow", który spotkał się z bardzo życzliwym przyjęciem w kręgach muzyki indie, zebrał pozytywne oceny od krytyków, którzy uznali, że nagranie rozwinęło muzyczne horyzonty członków formacji i pokazało efekty wzorcowo przeprowadzonego procesu produkcji. "Oh, Inverted World" został sklasyfikowany na 71. miejscu Listy 100 Najlepszych Albumów z lat 2000-2004 autorstwa Pitchfork Media, zaś "Chutes Too Narrow" uplasował się na miejscu 47.. W 2006 grupa wspomogła finansowo festiwal All Tomorrow's Parties, przez co mógł on po latach wznowić swoją działalność.
Wydany w 2004 promocyjny singel zawierał koncertową wersję utworu "New Slang" (nagraną razem z zespołem Iron &amp; Wine), remix piosenki "Fighting in a Sack" i cover utworu Marca Bolana "Baby Boomerang". The Shins nagrali również cover utworu "We Will Become Silhouettes" autorstwa The Postal Service, który został wydany na singlu "Such Great Heights" z 2003.
Pod koniec 2006, w wywiadzie dla Pitchfork Mercer ogłosił, że nowym członkiem zespołu został Eric Johnson, były członek grupy Fruit Bats.
Trzeci album studyjny grupy, "Wincing the Night Away", wydany został 23 stycznia 2007. Wydawnictwo zadebiutowało na 2. miejscu listy Billboard 200 sprzedając się w nakładzie 118 000 egzemplarzy w ciągu pierwszego tygodnia, co jest najlepszym wynikiem w historii istnienia wytwórni Sub Pop. Album wyciekł do Internetu 20 października 2006 i był dostępny w serwisie iTunes przed premierą. Album był nominowany do Nagrody Grammy w kategorii "Najlepszy Muzyczny Album Alternatywny". 
24 stycznia 2008 podczas pogrzebu aktora Heath Ledgera zagrano utwór "The Past and Pending". 
Zerwanie kontraktu z Sub Pop, Aural Apothecary, przyszłość (od 2008).
20 czerwca 2008 grupa poinformowała o zerwaniu kontraktu z wytwórnia Sub Pop i podpisaniu kontraktu z prywatną wytwórnią Mercera, Aural Apothecary.
Jak wynika z wywiadu udzielonego Pitchfork Media 6 maja 2009 "keyboardzistę Martina Crandalla i perkusistę Jesse Sandovala zastąpili Ron Lewis z Fruit Bats i Grand Archives i Joe Plummer, członek Modest Mouse. W tym samym wywiadzie Mercer powiedział, że przygotowania do wydania albumu "są na bardzo wstępnym etapie" i że wydanie "planowane jest w przyszłym roku". Komentując zmiany w składzie, wokalista powiedział: "Mam pewne koncepcje muzyczne i produkcyjne wymagające nowych ludzi", jednak "nie zaprzeczam, że nie zagram już nimi nigdy".
W wywiadzie udzielonym 10 sierpnia 2009 były perkusista Jesse Sandoval powiedział, że nie odszedł z zespołu z powodu "różnic estetycznych", został z niego wyrzucony: "to prawdopodobnie trudne dla niego, by powiedzieć to wprost, ale... zostałem wyrzucony z zespołu. Nie można na to inaczej patrzeć.".

</doc>
<doc id="1820293" url="https://pl.wikipedia.org/wiki?curid=1820293" title="Swaminathan Soumya">
Swaminathan Soumya

Swaminathan Soumya (ur. 21 marca 1989 w Palakkadzie) – indyjska szachistka, arcymistrzyni od 2008 roku.
Kariera szachowa.
Wielokrotnie reprezentowała Indie na mistrzostwach świata i Azji juniorek w różnych kategoriach wiekowych, największy sukces odnosząc w 2009 r. w Puerto Madryn, gdzie zdobyła tytuł mistrzyni świata juniorek do 20 lat. W 2007 r. wypełniła dwie arcymistrzowskie normy, podczas otwartego turnieju w Balaguerze oraz w finale indywidualnych mistrzostw Indii, w którym podzieliła I miejsce (wspólnie z Tanią Sachdev oraz Manishą Mohanty Kiran), natomiast trzecią normę zdobyła w 2008 r. w Benasque. Również w 2008 r. zdobyła tytuł mistrzyni kraju juniorek do 19 lat.
Wielokrotnie reprezentowała Indie w turniejach drużynowych, m.in.:
Najwyższy ranking w dotychczasowej karierze osiągnęła 1 maja 2011 r., z wynikiem 2374 punktów zajmowała wówczas 91. miejsce na światowej liście FIDE, jednocześnie zajmując 5. miejsce wśród indyjskich szachistek.

</doc>
<doc id="1820294" url="https://pl.wikipedia.org/wiki?curid=1820294" title="Czarna Dolina Rakuska">
Czarna Dolina Rakuska



</doc>
<doc id="1820296" url="https://pl.wikipedia.org/wiki?curid=1820296" title="Wywód potomków">
Wywód potomków



</doc>
<doc id="1820300" url="https://pl.wikipedia.org/wiki?curid=1820300" title="György Nébald">
György Nébald

György Nébald (ur. 9 marca 1956 w Budapeszcie), węgierski szermierz, szablista. Trzykrotny medalista olimpijski.
Brał udział w trzech igrzyskach olimpijskich (1980, 1988-1992) i podczas każdej olimpiady z kolegami zdobywał medal w drużynie: brąz w Moskwie, złoto w Seulu, srebro cztery lata później. Był indywidualnym mistrzem świata w 1985 i w 1990, oraz kilkukrotnym mistrzem w drużynie. Stawał na niższych stopniach podium mistrzostw globu, łącznie zdobywając 9 krążków.
Dwukrotny triumfator prestiżowego turnieju O Szablę Wołodyjowskiego (1988, 1990).

</doc>
<doc id="1820301" url="https://pl.wikipedia.org/wiki?curid=1820301" title="Gyorgy Nebald">
Gyorgy Nebald



</doc>
<doc id="1820302" url="https://pl.wikipedia.org/wiki?curid=1820302" title="2009 w lekkoatletyce">
2009 w lekkoatletyce

2009 w lekkoatletyce – podsumowanie sezonu 2009 w lekkoatletyce.
Rok zaczął się od smutnego wydarzenia – 18 lutego na obozie przygotowawczym w portugalskim Vila Real de Santo António zmarła Kamila Skolimowska – polska młociarka, mistrzyni olimpijska z Sydney.
Główną imprezą sezonu były rozegrane w drugiej połowie sierpnia w Berlinie mistrzostwa świata. Podczas tych zawodów pobito trzy rekordy świata, a największą niespodzianką imprezy była porażka Jeleny Isinbajewej w konkursie tyczkarek.
W roku 2009 po raz ostatni odbył się cykl prestiżowych mityngów Golden League, który od roku 2010 został zastąpiony przez Diamentową Ligę IAAF. 12 sierpnia 2009 IAAF postanowił także, że mistrzostwa świata w przełajach odbywać się będą – począwszy od roku 2010 – w interwale dwuletnim, a nie jak dotychczas rokrocznie. W tym sezonie ostatni raz odbył się Światowy Finał IAAF.
Rekordy świata.
W sezonie 2009 ustanowiono 8 rekordów świata.
Tabele światowe.
Sezon letni.
Poniższe tabele prezentują najlepsze rezultaty uzyskane w poszczególnych konkurencjach w sezonie letnim 2009.

</doc>
<doc id="1820307" url="https://pl.wikipedia.org/wiki?curid=1820307" title="Generator RC">
Generator RC

Generator RC – generator drgań stosowany do wytwarzania przebiegów sinusoidalnych. Zbudowany jest ze wzmacniacza i rezystorów (R) oraz kondensatorów (C) tworzących sprzężenie zwrotne.
Generatory RC można stosować w zakresach małych częstotliwości, dla których kłopotliwe jest tworzenie generatorów LC (ze względu na konieczność stosowania cewek o wysokiej indukcyjności oraz dużej dobroci – przy niskich częstotliwościach rzędu kiloherców elementy indukcyjne posiadają duże wymiary). Generatory RC tworzą przebieg o bardzo małych zniekształceniach. Mają przy tym jednakże gorszą stałość częstotliwości od generatorów LC. Charakteryzują się również małą mocą wyjściową i sprawnością (ze względu na obecność rezystorów).
Układy RC posiadają szerokie możliwości przestrajania częstotliwości. Mogą generować sygnał w zakresie od ułamkowych części herca do kilku megaherców. Z tego powodu chętnie są stosowane jako generatory serwisowe i laboratoryjne.
Zasada działania.
Generator RC składa się z bloku wzmacniacza oraz przesuwnika fazowego RC. Dla pewnej pulsacji formula_1 nazywanej pulsacją "pseudorezonansową" spełnione są warunki generacji: amplitudy i fazy. Najczęściej wyróżniane są dwa przypadki:
Wzmocnienie wzmacniacza musi być w obu przypadkach nieco większe od tłumienia obwodu RC, by mógł być spełniony warunek amplitudy formula_3 a drgania oscylatora mogły być podtrzymywane.
Rodzaje generatorów.
Generator z blokami RC lub CR i wzmacniaczem operacyjnym.
Najprostszym rodzajem generatora jest układ, w którym dodatnie sprzężenie zwrotne tworzy drabinka filtrów górnoprzepustowych (blok CR) lub dolnoprzepustowych (blok RC). Pojedyncza sekcja wnosi przesunięcie fazy zawsze mniejsze od 90° (wynika to z niedoskonałości elementów R i C), dlatego potrzebne są przynajmniej trzy połączone kaskadowo sekcje dla uzyskania przesunięcia równego 180° (sekcji może być więcej, ale i tak muszą wnosić przesunięcie równe 180°). Wzmacniacz powinien w takim przypadku pracować w układzie odwracającym fazę (czyli też wnosi przesunięcie 180°).
Powyżej przedstawiono układ oparty na bloku RC. Rezystory formula_4 i formula_5 tworzą ujemne sprzężenie zwrotne stabilizujące amplitudę przebiegu. Rezystor formula_4 jest często zastępowany termistorem lub żarówką co jeszcze bardziej zwiększa amplitudę drgań i jednocześnie zmniejsza zniekształcenia nieliniowe (przesterowanie). Wynika to z faktu, że rezystancja tych elementów rośnie wraz ze wzrostem temperatury. Zwiększający amplitudę sygnał wyjściowy powoduje większy przepływ prądu przez element nieliniowy, jednocześnie zwiększając jego rezystancję. Powoduje to zmniejszenie napięcia w pętli sprzężenia zwrotnego i obniżenie amplitudy napięcia wyjściowego.
Tabelka poniżej przedstawia częstotliwość drgań oraz minimalne wzmocnienie wzmacniacza dla czterech najczęściej spotykanych układów sprzężenia zwrotnego.
Układy tego typu posiadają małą dobroć (wynika to z małego kąta nachylenia charakterystyki formula_7 bloku RC), charakteryzują się dużymi zniekształceniami przebiegu i mała stabilnością częstotliwości. Są również trudne do przestrajania.
Generator z mostkiem Wiena.
W układzie tym gałąź mostka Wiena zawierająca kondensatory tworzy dodatnie sprzężenia zwrotne. Jeżeli formula_8 oraz formula_9 to dla częstotliwości "pseudorezonansowej" nie pojawia się przesunięcie fazy, a tłumienie obwodu sprzężenia wynosi 1/3. Jeżeli wzmacniacz będzie pracował w układzie nieodwracającym fazy oraz ze wzmocnieniem wynoszącym formula_10 to spełnione zostaną warunki generacji.
Rezystory z drugiej gałęzi mostka można wykorzystać do stworzenia ujemnego sprzężenia zwrotnego, w celu zwiększenia stabilności amplitudy drgań.
Rezystory formula_4 i formula_5 tworzą ujemne sprzężenie zwrotne, w ten sposób, by zapewnić wzmocnienie równe 3. Ich stosunek wynosi więc formula_13 Przy takiej konfiguracji dobroć układu jest niska i wynosi 1/3. Jednakże przy drobnym rozstrojeniu mostka, tak by formula_14 przy formula_15 wynoszącym przykładowo 0,01, dobroć generatora drastycznie rośnie.
Częstotliwość przebiegu wynosi formula_16
Przebiegi generatora z mostkiem Wiena charakteryzują się niewielkimi zniekształceniami oraz dobrą stabilnością częstotliwości.
Generator z przesuwnikiem podwójne T.
Innym stosowanym oprócz mostka Wiena układem selektywnym jest czwórnik "podwójne T". Czwórnik ten jest zrównoważony dla formula_17 oraz formula_18 Dla częstotliwości generacji formula_19 przesunięcie fazy wynosi 180°, a tłumienie 1/4. By spełnione zostały warunki generacji, wzmacniacz musi odwracać fazę i mieć wzmocnienie formula_20
Częstotliwość przebiegu wynosi formula_16
Przebiegi tego generatora charakteryzują się małymi zniekształceniami oraz sporą stabilnością częstotliwości.

</doc>
<doc id="1820309" url="https://pl.wikipedia.org/wiki?curid=1820309" title="Fabryka Automatów Tokarskich we Wrocławiu">
Fabryka Automatów Tokarskich we Wrocławiu

Fabryka Automatów Tokarskich we Wrocławiu SA – przedsiębiorstwo przemysłowe funkcjonujące we Wrocławiu, na terenie dawnych Zakładów Metalowych Gustawa Trelenberga ("Trelenberg Gustav, Eisenwerk") oraz Zakładów Produkcji Maszyn Friedricha Heckmanna ("Heckmann Friedrich, Maschinenfabrik"), zlokalizowanych przy ul. Grabiszyńskiej 269-281, przy skrzyżowaniu z Klecińską.
Początkowo zakłady Trelenberga były niewielkim warsztatem ślusarskim założonym w 1869 przez Gustawa Trelenberga, w 1874 przekształconym w fabrykę ślusarstwa budowlanego; zakład ten mieścił się przy Grabiszyńskiej nr 15. W 1906 fabrykę przeniesiono do nowej siedziby (również przy Grabiszyńskiej) o powierzchni 90 tysięcy metrów kwadratowych. Produkowane tam były nie tylko stalowe konstrukcje na potrzeby budownictwa, ale również wagony kolejowe i tramwajowe, a także elektryczne lokomotywy przemysłowe. W szczytowym okresie działalności, w 1921 roku, zatrudnionych tu było od 600 do 700 pracowników, ale podczas światowego kryzysu gospodarczego przełomu lat 20. i 30. zakłady zostały unieruchomione na kilka lat. Wznowiły później działalność na pewien czas, ale nie odzyskały dawnej swej świetności; później na ich terenie funkcjonowały inne firmy (m.in. kontynuujące tradycje poprzedniczki Warsztaty Naprawcze Budowy Maszyn Carla Waldena, "Carl Walden Maschinenbau Reparatur-Werk", przy Grabiszyńskiej 281).
Fabrykę Heckmanna założono w 1819 w Berlinie, a w 1851 utworzona została jej wrocławska filia przy ul. Małachowskiego, produkująca urządzenia dla browarnictwa i przemysłu cukrowniczego. W 1907 przeniesiono produkcję do nowo wzniesionych obiektów przy ul. Klecińskiej; fabryka w 1921 zatrudniała około 400 osób, ale tak jak zakłady Trelenberga w czasie wielkiego kryzysu została na pewien czas zamknięta. Kilka lat po wznowieniu produkcji zmieniono w 1939 nazwę na "Heckmann u. Langen GmbH, vorm. Maschinenfabrik Heckmann" (Heckmann i Langen sp. z o.o., d. Fabryka Maszyn Heckmanna).
Po zakończeniu II wojny światowej w niektórych z zachowanych budynków obu fabryk rozpoczęła w 1946 działalność Państwowa Fabryka Obrabiarek. W 1947 produkowała ona własne obrabiarki: piły ramowe, wiertarki i strugarki, a od 1953 wyłącznie tokarki. W 1975 zakład funkcjonował jako „Fabryka Automatów Tokarskich” i specjalizował się w produkcji tokarek automatycznych. Produkcja w tym okresie wyniosła łącznie około 55 tysięcy obrabiarek. W 1998 fabrykę sprywatyzowano, wchodzi w skład belgijskiej grupy HACO; kapitał zakładowy spółki wynosi ponad 9,9 miliona złotych.

</doc>
<doc id="1820312" url="https://pl.wikipedia.org/wiki?curid=1820312" title="Taenit">
Taenit

Taenit – minerał, postać krystaliczna stopu żelaza i niklu, zawierającego od 8% do 55% niklu. Występuje w meteorytach żelaznych i żelazno-kamiennych. Taenit może tworzyć w meteorytach wewnętrzne struktury zwane figurami Widmanstättena. Taenit nazywany jest też "„żelazem wstęgowym”" (grec. ταινια – taenia, wstęga). W ataksytach występuje jako główny minerał.

</doc>
<doc id="1820313" url="https://pl.wikipedia.org/wiki?curid=1820313" title="Stefan Wessels">
Stefan Wessels

Stefan Wessels (ur. 28 lutego 1979 w Rahden) – niemiecki piłkarz występujący na pozycji bramkarza.

</doc>
<doc id="1820317" url="https://pl.wikipedia.org/wiki?curid=1820317" title="Steżki">
Steżki

Steżki (, , , 1530 m) – rozłożyste wzniesienie w słowackich Tatrach Bielskich, stanowiące zakończenie południowo-wschodniej grani Bujaczego Wierchu. Grań ta oddziela Dolinę Kieżmarską od Doliny Czarnej Rakuskiej. Od znajdującego się w niej Ryniasa Steżki oddzielone są szeroką Steżkową Przełęczą (1444 m). Na wschodnią stronę zbocza Steżek opadają do Kotliny Popradzkiej i biegnie nimi granica Tatr. W północno-wschodnim kierunku od szczytu Steżek ciągnie się grzbiet zwany Steżkowym Działem, tworzący zbocza Doliny Czarnej Huczawy. Wschodnie zbocza porasta Wielki Las Kieżmarski, a na obrzeżach tego lasu znajduje się osiedle Kieżmarskie Żłoby.
Steżki mają inną budowę geologiczną niż całe Tatry Bielskie, podobną natomiast jak Tatry Wysokie. W całości zbudowane są z pochodzących z permu piaskowców kwarcystycznych. W okresie największego zlodowacenia cały masyw Steżek i Ryniasa był nunatakiem. Wskutek bardzo jałowego kwarcytowego podłoża duże połacie stoków pozbawione są lasu. Kwarcyty są bowiem odporne na wietrzenie i gleba tworzy się na nich dużo wolniej. Drugim skutkiem geologicznej budowy Steżek jest obniżenie się dolnej granicy piętra kosodrzewiny. W wielu miejscach przebiega ona tutaj na wysokości około 1350 m.
Pochodzenie nazwy nie jest znane, ale w XVI–XVIII w. wzniesienie to opisywane było jako "Stößchen". Dawniej w polskiej literaturze Steżki nazywane były Kieżmarskim Przysłopem, Kopą nad Surowiną, Przysłopem, Bielskim Przysłopem. Obecną nazwę wprowadził do literatury Walery Eljasz-Radzikowski, być może pochodzi ona od spolszczonej nazwy niemieckiej. Dawniej na Steżkach prowadzone były prace górnicze.
Steżki porasta las (na dużych powierzchniach są to wiatrołomy) i wyjątkowo bujna kosodrzewina
Turystyka.
Podnóżem Steżek prowadzi udostępniony turystycznie, znakowany niebiesko Zbójnicki Chodnik, a na szczyt Steżek dwie zamknięte dla turystów ścieżki. Utrzymanie tych ścieżek wymaga systematycznego wycinania kosodrzewiny.

</doc>
<doc id="1820318" url="https://pl.wikipedia.org/wiki?curid=1820318" title="Alfredo Rota">
Alfredo Rota

Alfredo Rota (ur. 21 lipca 1975 w Mediolanie), włoski szermierz, szpadzista. Dwukrotny medalista olimpijski.
Brał udział w trzech igrzyskach olimpijskich (2000-2008) i dwukrotnie sięgał po medale w drużynie. W Sydney wspólnie z kolegami wywalczył złoto, osiem lat później zajął trzecie miejsce. Dwukrotnie zdobywał medale mistrzostw świata w drużynie (brąz w 1997 i srebro dziesięć lat później), stawał na podium mistrzostw Europy. Był także mistrzem Włoch.

</doc>
<doc id="1820319" url="https://pl.wikipedia.org/wiki?curid=1820319" title="Jaworzyna (Beskid Śląski)">
Jaworzyna (Beskid Śląski)

Jaworzyna (też: Skałka; 1020 m n.p.m.) – niewybitne wzniesienie w masywie Baraniej Góry w Beskidzie Śląskim, w niezbyt wyraźnym w tej części grzbiecie, opadającym od zwornikowego Wierchu Wisełki w kierunku południowo-wschodnim, nad dolinę Kamesznickiego Potoku.
Nazwą "Jaworzyna" obejmuje się również całą część wspomnianego grzbietu na odcinku pomiędzy dwoma charakterystycznymi spłaszczeniami z punktami wysokościowymi 1020 i 931 m n.p.m. Pochodzi ona od jaworów, które rosły tu dawniej w znaczniejszej ilości. Z wyższego spłaszczenia, objętego dawniej wyrębem (obecnie już zalesionym) roztaczał się widok w kierunku południowym, na otoczenie doliny Kamesznicy i całe pasmo „Worka Raczańskiego” w Beskidzie Żywieckim. Wzdłuż grzbietu Jaworzyny znajduje się kilka ukrytych w lesie wychodni skalnych (stąd jego druga nazwa), zbudowanych z piaskowców istebniańskich.

</doc>
<doc id="1820323" url="https://pl.wikipedia.org/wiki?curid=1820323" title="Osiedle Winiary (Poznań)">
Osiedle Winiary (Poznań)

 
Osiedle Winiary – osiedle mieszkaniowe w Poznaniu, na terenie historycznych Winiar, na osiedlu samorządowym Winiary, składające się wyłącznie z bloków wielorodzinnych. Jądrem osiedla jest jeden z najdłuższych budynków w Poznaniu – tzw. "Rogal" oraz kilka punktowców.
Historia i morfologia.
Osiedle graniczy z Boninem na południu i Osiedlem Powstańców Warszawy na wschodzie. Z pozostałych stron osiedle otoczone jest przez tereny Winiar. W pobliżu znajduje się także Trójpole.
Osiedle zbudowano na przełomie lat 70. i 80. XX wieku. Początek budowy to rok 1979 – inwestorem była Spółdzielnia Mieszkaniowa Jeżyce. M.in. na potrzeby mieszkańców Osiedla Winiary przedłużono linię tramwajową na Piątkowską. Przez długi okres z blokami koegzystowały stare i niszczejące zabudowania dawnych zagród wiejskich, które stopniowo rozbierano (np. u nieistniejącego obecnie zbiegu ulic Kowalskiej i św. Leonarda, czyli w środku obecnego bloku zwanego "rogalem", istniała kuźnia).
4 czerwca 2006 doszło na osiedlu do pożaru supermarketu sieci Albert (900 m²). W akcji gaśniczej wzięło udział 59 strażaków z jednostek ratowniczo-gaśniczych Komendy Miejskiej Straży Pożarnej w Poznaniu oraz 31 druhów z OSP miasta i powiatu poznańskiego. Na teren akcji przybyły 24 samochody gaśnicze. Walka z ogniem trwała szesnaście godzin (w trakcie akcji runął dach, doszło do zagrożenia eksplozją freonu z chłodziarek). Ogień był widoczny z odległości kilkunastu kilometrów. Z powodu pożaru wstrzymano ruch tramwajów linii 9 i 11 po przebiegających nieopodal marketu torowiskach.
Na osiedlu istnieje niewielka sieć handlu i usług i zespół szkół. Brak tu innych zakładów pracy. Na terenie osiedla znajduje się także zespół czterech okazałych kapliczek słupowych pozostałych z dawnego założenia wiejskiego Winiar, zbudowanych w latach: 1833, 1857 (2 szt.) oraz 1859.
Komunikacja.
Obsługę komunikacyjną osiedla zapewnia MPK Poznań – linie tramwajowe 9 i 11 (do pętli Piątkowska), przystanek "Św. Leonarda". W różnych okresach kursowały tu planowo także linie 17 i 24. Do osiedla można również dojechać autobusami tego samego przewoźnika – linie 170, 183, 191, 193, nocne 236, 246 - przystanek "Os. Winiary".

</doc>
<doc id="1820324" url="https://pl.wikipedia.org/wiki?curid=1820324" title="M8 Armored Gun System">
M8 Armored Gun System

M8 Armored Gun System – amerykański prototypowy czołg lekki opracowany w latach 80. XX wieku. M8 AGS miał zastąpić czołgi M551 Sheridan w amerykańskiej 82. Dywizji Powietrznodesantowej oraz pojazdy HMMWV wyposażone w BGM-71 TOW w 2. Pułku Kawalerii. Ostatecznie projekt anulowano, a do służby w 2. Pułku Kawalerii trafiły pojazdy Stryker.
Powrócono do niego w 2018 roku w ramach programu Mobile Protected Fire.

</doc>
<doc id="1820325" url="https://pl.wikipedia.org/wiki?curid=1820325" title="Ucieczka kapitału">
Ucieczka kapitału

Ucieczka kapitału – odpływ netto kapitału z danego państwa, będący wynikiem obaw inwestorów o pogorszenie się jego sytuacji gospodarczej lub politycznej.
W wyniku okresowego nadmiaru podaży aktywów emitowanych w danym kraju lub denominowanych w jego walucie najczęściej dochodzi ich wyprzedaży. Odpływowi dużych środków finansowych z danego państwa za granicę towarzyszy presja na kurs jego waluty.
Mechanizmem mającym na celu powstrzymanie ucieczki kapitału jest administracyjna kontrola przepływów kapitałowych. Jego obecność ma jednak negatywny wpływ na napływ kapitału zagranicznego do danego państwa, ponieważ inwestorzy obawiają się okresowego braku możliwości zakończenia inwestycji.

</doc>
<doc id="1820327" url="https://pl.wikipedia.org/wiki?curid=1820327" title="WGRO S.A.">
WGRO S.A.



</doc>
<doc id="1820329" url="https://pl.wikipedia.org/wiki?curid=1820329" title="8 Bold Souls">
8 Bold Souls

8 Bold Souls – amerykański zespół jazzowy, założony w styczniu 1985 w Chicago.
Historia.
W styczniu 1985, w jednym z klubów w Chicago zebrało się ośmiu muzyków pod przewodnictwem Edwarda Wilkersona juniora, by zagrać premierowy program. W wyniku tego powstał rzadki i nietypowy skład instrumentalny (saksofon, klarnet, trąbka, puzon, wiolonczela, tuba, gitara basowa i perkusja). Skład ten nazwano "New music for 8 Bold Souls". Pierwszy występ doskonale przyjęła zarówno publiczność, jak i krytyka muzyczna. Obecnie zespół ma na koncie cztery dobrze sprzedające się płyty i wiele koncertów, m.in. na Chicago Jazz Festival.
8 Bold Souls jest formacją, która doskonale wciela w życie idee Association for the Advancement of Creative Musicians (AACM). Muzycy wykonują kolektywnie własne kompozycje, sięgają także do tradycji afroamerykańskiej. Instrumentarium zespołu sięga poza jazz, dlatego ich muzyka uważana jest za różnorodną i wielobarwną.
W skład zespołu wchodzą, m.in.:
Zespół wystąpił w Polsce, podczas Festiwalu Jazzowego Made in Chicago w Poznaniu, w listopadzie 2009.

</doc>
<doc id="1820331" url="https://pl.wikipedia.org/wiki?curid=1820331" title="Flake (grupa muzyczna)">
Flake (grupa muzyczna)



</doc>
<doc id="1820332" url="https://pl.wikipedia.org/wiki?curid=1820332" title="Flake Music">
Flake Music



</doc>
<doc id="1820334" url="https://pl.wikipedia.org/wiki?curid=1820334" title="Inicjator sekurytyzacji">
Inicjator sekurytyzacji

Inicjator sekurytyzacji – jednostka lub związek jednostek samorządu terytorialnego, podmiot prowadzący działalność gospodarczą zbywający pulę wierzytelności funduszowi sekurytyzacyjnemu albo zobowiązujący się do przekazywania mu wszystkich świadczeń otrzymanych z określonej puli wierzytelności.

</doc>
<doc id="1820335" url="https://pl.wikipedia.org/wiki?curid=1820335" title="Ustrój polityczny Mauretanii">
Ustrój polityczny Mauretanii

Organizacja państwa.
Konstytucja Mauretanii z 1991 określa, że Mauretania jest republiką parlamentarną. Głową państwa jest prezydent wybierany w wyborach powszechnych na sześcioletnią kadencję. Prezydent jest jednocześnie szefem rządu. 
Dwuizbowy parlament – Zgromadzenie Narodowe (81 deputowanych z wyborów powszechnych na 5-letnią kadencję) i Senat (56 senatorów z wyborów pośrednich co 6 lat) sprawuje władzę ustawodawczą.
Władza wykonawcza należy do Prezydenta i rządu powoływanego przez niego na czele którego stoi premier. 
Władza sądownicza według Konstytucji jest niezawisła, w praktyce jednak dochodzi do poważnych nadużyć. 
Partie polityczne to: Demokratyczno-Społeczna Partia Republikańska (założona w 1991), Mauretańska Partia na rzecz Odnowy (założona w 1991), Zgromadzenie na rzecz Demokracji i Jedności Narodowej (założona w 1991).

</doc>
<doc id="1820337" url="https://pl.wikipedia.org/wiki?curid=1820337" title="Eke Uzoma">
Eke Uzoma

Eke Uzoma (ur. 11 sierpnia 1989 w Lagos) – nigeryjski piłkarz klubu Berliner AK 07.
Eke Uzoma karierę zaczynał w nigeryjskim Eleme United. Już jako nastolatek wyjechał do Niemiec i zapisał się do juniorskiej drużyny Alemannia Müllheim. Gdy miał niespełna 16 lat został wypatrzony przez działaczy SC Freiburg i trafił do drużyny juniorów tego klubu. W drużynie seniorów zadebiutował 3 sierpnia 2007 roku w meczu 2. Bundesligi przeciwko drużynie TSG 1899 Hoffenheim. Szybko wywalczył sobie miejsce w pierwszym składzie i przy jego pomocy SC Freiburg awansował w 2009 roku do 1. Bundesligi. 24 października 2009 zadebiutował w 1. Bundeslidze i jednocześnie stał się piłkarzem numer 5000, który zagrał w niemieckiej ekstraklasie od momentu jej utworzenia w 1963 roku.
W 2010 roku odszedł do TSV 1860 Monachium, a w 2011 został wypożyczony do Arminii Bielefeld. Następnie występował również w Pécsi Mecsek FC, SV Sandhausen, Spartaku Subotica, Chemnitzer FC i Berliner AK 07.

</doc>
<doc id="1820338" url="https://pl.wikipedia.org/wiki?curid=1820338" title="K-9">
K-9

K-9 lub Przygody K9 – brytyjsko-australijski serial science fiction, spin-off serialu "Doctor Who". Stanowi połączenie animacji komputerowej z grą aktorską. Głównym bohaterem serii jest tytułowy K-9, pies-robot, jeden z towarzyszy Doktora z serialu "Doktor Who".
Serial zadebiutował 31 października 2009 roku na kanale Disney XD w Wielkiej Brytanii i Irlandii, a na początku 2010 pojawił się w australijskim Network Ten. 6 lutego 2010 roku premierowe odcinki pojawiły się na antenie Disney XD w Polsce.

</doc>
<doc id="1820340" url="https://pl.wikipedia.org/wiki?curid=1820340" title="When You Land Here, It's Time to Return">
When You Land Here, It's Time to Return

When You Land Here, It's Time to Return – album studyjny zespołu Flake Music (obecnie The Shins). Album został nagrany wiosną 1997 i wydany za pośrednictwem niezależnej wytwórni Omnibus Records.
W wywiadzie udzielonym Pitchfork Media w maju 2009 James Mercer stwierdził, że chce wydać album ponownie za pośrednictwem własnej wytwórni, Aural Apothecary. Nagranie na nowo zmiksował Kennie Takahashi, inżynier dźwiękowy Danger Mouse.

</doc>
<doc id="1820342" url="https://pl.wikipedia.org/wiki?curid=1820342" title="Siwoniowski">
Siwoniowski

Siwoniowski (798 m n.p.m.) – niewybitny szczyt w południowej części Beskidu Śląskiego, a ściślej biorąc – wyraźne wypiętrzenie w grzbiecie, odchodzącym w Trojakach od głównego grzbietu wododziałowego Karpat w kierunku zachodnim i ograniczającym od południa dolinę Krężelki, ok. 1 km na zachód od wspomnianych Trojaków.
Grzbietem przez szczyt Siwoniowskiego biegnie granica państwowa między Polską a Słowacją.
Nazwa szczytu jest wytworem współczesnej kartografii. Została ona przeniesiona z pokrywających jego stoki łąk i pastwisk, na których już w pierwszej połowie XIX w. pobudowali się pierwsi osadnicy, tworząc osiedle zwane również „Siwoniowski”. Dolna część polan, opadających spod wierzchołka Siwoniowskiego ku północy (do doliny Krężelki), z nielicznymi zabudowaniami, nosi nazwę Śliwkuli.

</doc>
<doc id="1820343" url="https://pl.wikipedia.org/wiki?curid=1820343" title="Amika">
Amika

Amika (2008) – serial fabularny produkcji belgijsko-holenderskiej, który emitowany jest od 21 listopada 2009 roku na kanale ZigZap.
Opis fabuły.
Serial opisuje przygody 15-letniej Merel Knight, która podejmuje pracę w szkole jazdy konnej, która należy do bogatego Herberta de La Fayette. Jest stajenną. Sprząta, czyści sprzęt i zajmuje się końmi, jednak jej prawdziwym marzeniem jest wzięcie udziału w turnieju jazdy konnej tak jak kiedyś jej matka. W końcu znajduje starą szopę, w której zamknięta jest Amika - klacz o białym umaszczeniu, która jest warta majątek, ale w zamknięciu sama sobie może zrobić krzywdę. Amika to największy sekret stadniny.

</doc>
<doc id="1820344" url="https://pl.wikipedia.org/wiki?curid=1820344" title="Zielony Potok Jaworowy">
Zielony Potok Jaworowy

Zielony Potok Jaworowy (słow. "Zelený potok") – główny ciek wodny Doliny Zielonej Jaworowej (odnoga Doliny Jaworowej) znajdującej się w słowackich Tatrach Wysokich. Zielony Potok Jaworowy wypływa z Zielonego Stawu Jaworowego, kieruje się na północny wschód i w swoim górnym biegu płynie częściowo pod ziemią. Na wysokości ok. 1390 m n.p.m., nieopodal miejsca, w którym przecina go zielono znakowany szlak turystyczny, wpada do Jaworowego Potoku i stanowi jego orograficznie lewy dopływ.

</doc>
<doc id="1820346" url="https://pl.wikipedia.org/wiki?curid=1820346" title="Oblężenie Tulonu">
Oblężenie Tulonu



</doc>
<doc id="1820351" url="https://pl.wikipedia.org/wiki?curid=1820351" title="Ustrój polityczny Republiki Środkowoafrykańskiej">
Ustrój polityczny Republiki Środkowoafrykańskiej

Konstytucja mówi, że Republika Środkowoafrykańska jest republiką parlamentarną. Prezydent wybierany jest w wyborach powszechnych na sześcioletnią kadencję z prawem jednej reelekcji. 
Władzę wykonawczą sprawuje prezydent z rządem na czele którego stoi premier powoływany przez prezydenta. 
Władzę ustawodawczą wykonuje jednoizbowy parlament. Zgromadzenie Narodowe, liczy 109 deputowanych, wyłanianych w wyborach powszechnych na 5-letnią kadencję.
Kraj podzielony jest na 14 prefektur, 2 prefektury ekonomiczne i okręg wydzielony Bangi.

</doc>
<doc id="1820354" url="https://pl.wikipedia.org/wiki?curid=1820354" title="Rostislav Vojáček">
Rostislav Vojáček

Rostislav Vojáček (ur. 23 lutego 1949 w Křenovicach) – czeski piłkarz grający na pozycji środkowego obrońcy.
Kariera klubowa.
Pierwszym klubem Vojáčka w karierze był Slavoj Kojetín. Jego piłkarzem był do 1968 roku i wtedy też przeszedł do Dukli Kroměříž. Po roku gry w tym klubie trafił do Dukli Tábor, a w 1970 roku został piłkarzem Baníka Ostrawa. W jego barwach zadebiutował w pierwszej lidze czechosłowackiej. W 1973 roku osiągnął pierwszy sukces w karierze, gdy z Baníkiem zdobył Puchar Czechosłowacji. W 1976 roku wywalczył swoje pierwsze mistrzostwo kraju i pierwsze w historii Baníka. W 1978 roku wywalczył kolejny krajowy puchar, a wiosną 1979 roku dotarł z Baníkiem do półfinału Pucharu Zdobywców Pucharów (1:3, 2:1 z Fortuną Düsseldorf). W 1980 i 1981 roku wywalczył kolejne tytuły mistrza kraju. W 1986 roku w wieku 37 lat zakończył karierę piłkarską. W zespole Baníka rozegrał 381 meczów i strzelił 26 goli.
Kariera reprezentacyjna.
W reprezentacji Czechosłowacji Vojáček zadebiutował 7 kwietnia 1974 roku w przegranym 0:1 towarzyskim meczu z Brazylią. W 1980 roku został powołany przez selekcjonera Jozefa Vengloša do kadry na Euro 80. Na tym turnieju wystąpił we dwóch meczach: z Holandią (1:1) i o 3. miejsce z Włochami (1:1, karne 9:8). W 1982 roku był w kadrze Czechosłowacji na Mistrzostwa Świata w Hiszpanii. Tam zagrał we dwóch spotkaniach: z Anglią (0:2) i z Francją (1:1). Od 1974 do 1982 roku rozegrał w kadrze narodowej 40 meczów i strzelił 1 gola.

</doc>
<doc id="1820355" url="https://pl.wikipedia.org/wiki?curid=1820355" title="Rostislav Vojacek">
Rostislav Vojacek



</doc>
<doc id="1820358" url="https://pl.wikipedia.org/wiki?curid=1820358" title="Detektory promieniowania jonizującego">
Detektory promieniowania jonizującego

Detektory promieniowania jonizującego – urządzenia do rejestracji promieniowania jonizującego przez przetworzenie pierwotnych skutków oddziaływań promieniowania z materią na sygnały obserwowalne; są stosowane w fizyce wysokich energii i fizyce jądrowej, astrofizyce oraz w diagnostyce medycznej, biologii, energetyce jądrowej, badaniach materiałowych i innych; proste stanowią zasadniczą część dawkomierzy. Do detekcji wykorzystuje się głównie zdolność cząstek do jonizacji atomów ośrodkowych, przez który przechodzą, a także zdolność do wywoływania emisji promieniowania elektromagnetycznego, reakcji chemicznej i jądrowej, wytwarzania nośników prądu elektrycznego. Ośrodkiem czynnym detektorów promieniowania jonizującego bywają zazwyczaj specjalnie dobrane gazy, ciecze bądź ciała stałe. Istnieje wiele typów detektorów promieniowania jonizującego o różnym przeznaczeniu, dostosowanych do detekcji różnych cząstek w różnych zakresach energii. 
Liczniki cząstek rejestrują jedynie fakt przejścia cząstek przez ośrodek czynny detektora, detektory śladowe pozwalają na rekonstrukcję torów cząstek na podstawie śladów, np. jonów lub związków chemicznych, pozostawionych w ośrodku detektora (umieszczone w polu magnetycznym umożliwiają — poprzez pomiar krzywizny toru — wyznaczenie znaku ładunku oraz pędu cząstki).
Rodzaje detektorów.
Ze względu na szybkość uzyskiwanych informacji rozróżnia się:
Detektory pasywne.
Do detektorów pasywnych należą:
Detektory pasywne są stosowane do pomiaru silnego promieniowania i w trudno dostępnych miejscach (wnętrze reaktorów jądrowych, przestrzeń kosmiczna).
Detektory aktywne.
Do detektorów aktywnych zalicza się:
Podsumowanie.
Obecnie podstawową rolę w fizyce wysokich energii i fizyce jądrowej detektory, które pozwalają na szybką (10-7-10-9 s) detekcję cząstek, charakteryzują się krótkim czasem martwym (10-5-10-8 s) i umożliwiają elektronowe przetwarzanie pierwotnego sygnału; takie detektory są zazwyczaj łączone w zespoły (zw. detektorami hybrydowymi) złożone z wielu typów detektorów do detekcji różnorodnych cząsteczek w szerokim obszarze energetycznym (np. ALEPH). Sygnały do współczynników układów detekcyjnych są z reguły analizowane za pomocą odpowiednio oprogramowanych komputerów.

</doc>
<doc id="1820361" url="https://pl.wikipedia.org/wiki?curid=1820361" title="Rudy Fernandez (aktor)">
Rudy Fernandez (aktor)

Rodolfo Valentino Padilla Fernandez, znany jako Rudy Fernandez lub Daboy (ur. 3 marca 1953 w Manila, zm. 7 czerwca 2008 w Quezon City) – filipiński aktor, producent filmowy oraz polityk, w latach osiemdziesiątych i dziewięćdziesiątych gwiazdor kina akcji. W 2007 r. laureat Fernando Poe Jr. Memorial Award; w latach 1977–1999 dwukrotny zdobywca nagrody FAMAS (był także trzynaście razy nominowany do tego lauru).
Syn reżysera Gregorio Fernandeza. Studiował na University of Santo Tomas, wówczas rozpoczął działalność aktorską. Miał trzech synów: aktora i byłego tancerza Marka Anthony'ego Fernandeza (ur. 1979) ze związku z aktorką/polityk Alma Moreno, a także Raphaela i Renza Mariona Fernandezów z małżeństwa z aktorką/osobowością telewizyjną/producent wykonawczą Lorną Tolentino.
Zmarł na raka w wieku pięćdziesięciu pięciu lat.

</doc>
<doc id="1820362" url="https://pl.wikipedia.org/wiki?curid=1820362" title="Reggiane Re.2003">
Reggiane Re.2003

Reggiane Re.2003 – włoski samolot myśliwsko-rozpoznawczy z okresu II wojny światowej, będący rozwinięciem serii zapoczątkowanej samolotem Reggiane Re.2000, którego rozwój pozostał tylko w fazie prototypu.
Historia.
Na początku II wojny światowej włoskie lotnictwo było wyposażone w przestarzałe, powolne dwupłatowiec IMAM Ro.37. Podjęto więc decyzję o wymianie tych samolotów na nowoczesne płatowce. W odpowiedzi na rozpisany konkurs firma Reggiane przedstawiła projekt Re.2003.
Samolot ten został opracowany na podstawie Reggiane Re.2000. Modyfikacja polegała na zaprojektowaniu zamiast jednomiejscowej, dwumiejscowej kabiny dla załogi, dla pilota i obserwatora oraz wyposażeniu płatowca w aparaty fotograficzne oraz sprzęt nadawczo-odbiorczy. Uzbrojenie oprócz dwóch wkm 12,7 mm w skrzydłach z których strzelać mógł pilot, miały stanowić bomby do 500 kg pod kadłubem i skrzydłami. Miało to pozwalać atakować tymi maszynami też celów naziemnych.
Prototyp o numerze seryjnym MM.478 został oblatany 29 lipca 1941 roku. Po pozytywnych testach maszyny, przewidywano zamówienie 200 sztuk Re.2003. Jednakże z uwagi na zagrożenie od 1942 roku bombardowaniami obiektów na terenie Włoch przez lotnictwo aliantów i pilną potrzebę budowy samolotów myśliwskich, zrezygnowano z budowy Re.2003 na rzecz Reggiane Re.2002. Przed anulowaniem zamówienia zdążono jeszcze tylko zbudować drugi prototyp oraz rozpoczęto budowę kolejnej maszyn.

</doc>
<doc id="1820369" url="https://pl.wikipedia.org/wiki?curid=1820369" title="Raymart Santiago">
Raymart Santiago

Raymond Martin „Raymart” Santiago (ur. 20 lipca 1973 w Manila) – filipiński aktor, gwiazdor kina akcji i komik.
Za rolę doktora Josepha Dumalilona w dramacie sensacyjnym "Mumbaki" (1996) był nominowany do nagrody Gawad Urian.

</doc>
<doc id="1820372" url="https://pl.wikipedia.org/wiki?curid=1820372" title="County General Hospital">
County General Hospital



</doc>
<doc id="1820377" url="https://pl.wikipedia.org/wiki?curid=1820377" title="Prykarpattia-2 Iwano-Frankiwsk">
Prykarpattia-2 Iwano-Frankiwsk

Prykarpattia-2 Iwano-Frankiwsk (ukr. Футбольний клуб «Прикарпаття-2» Івано-Франківськ, "Futbolnyj Kłub "Prykarpattia-2" Iwano-Frankiwśk") - ukraiński klub piłkarski z siedzibą w Iwano-Frankiwsku. Był drugim zespołem klubu Prykarpattia Iwano-Frankiwsk. Założony w roku 1999.
W latach 1999-2001 występował w rozgrywkach ukraińskiej Drugiej Ligi. 
Historia.
Klub "Prykarpattia-2 Iwano-Frankiwsk" został założony w roku 1999 i został zgłoszony do rozgrywek w Drugiej Lidze. W debiutowym sezonie zajął 12 miejsce, ale w następnym sezonie ostatnie 16 miejsce w grupie i został pozbawiony statusu klubu profesjonalnego. Potem przez pewien czas był drużyną rezerw klubu dopóki nie został rozwiązany w 2007.

</doc>
<doc id="1820378" url="https://pl.wikipedia.org/wiki?curid=1820378" title="Parafia św. Jana Chrzciciela w Szymanowicach">
Parafia św. Jana Chrzciciela w Szymanowicach

Parafia Świętego Jana Chrzciciela w Szymanowicach jest jedną z 7 parafii leżącą w granicach dekanatu zagórowskiego. Erygowana w XIII wieku.
Dokumenty.
Księgi metrykalne: 

</doc>
<doc id="1820379" url="https://pl.wikipedia.org/wiki?curid=1820379" title="Ulica Moniuszki w Łodzi">
Ulica Moniuszki w Łodzi



</doc>
<doc id="1820380" url="https://pl.wikipedia.org/wiki?curid=1820380" title="Carine Golom Mbeh">
Carine Golom Mbeh

Carine Golom Mbeh (ur. ?) – kongijska lekkoatletka, tyczkarka.

</doc>
<doc id="1820382" url="https://pl.wikipedia.org/wiki?curid=1820382" title="Karine Golom Mbeh">
Karine Golom Mbeh



</doc>
<doc id="1820383" url="https://pl.wikipedia.org/wiki?curid=1820383" title="BNP Paribas Masters 2009">
BNP Paribas Masters 2009

BNP Paribas Masters 2009 – tenisowy turniej ATP z cyklu BNP Paribas Masters rozgrywany w dniach 8–15 listopada 2009 roku w Paryżu na kortach twardych w hali o puli nagród 2 750 000 euro.

</doc>
<doc id="1820385" url="https://pl.wikipedia.org/wiki?curid=1820385" title="Zębiełki">
Zębiełki

Zębiełki (Crocidurinae) – podrodzina owadożernych ssaków z rodziny ryjówkowatych (Soricidae). 
Występowanie.
Podrodzina obejmuje gatunki występujące w Eurazji i Afryce.
Systematyka.
Do podrodziny zębiełków należą następujące występujące współcześnie rodzaje:
Opisano również rodzaj wymarły:

</doc>
<doc id="1820390" url="https://pl.wikipedia.org/wiki?curid=1820390" title="Osiedle robotnicze na Górczynie">
Osiedle robotnicze na Górczynie

Osiedle robotnicze na Górczynie – jedno z pierwszych osiedli, jakie miasto Poznań zbudowało dla uboższych warstw społecznych po I wojnie światowej, celem złagodzenia wielkiego głodu mieszkaniowego, jaki dotykał rozwijające się wówczas miasto. Osiedle położone jest w kwartale ulic Głogowska – Krzywa – Andrzejewskiego.
Historia.
Osiedle zaprojektował Jerzy Tuszowski, autor podobnej realizacji na Zagórzu, gdzie zaplanował osiedle socjalne. Kolonia robotnicza na Górczynie zrealizowana została w 1925.
Architektura.
Zewnętrzną zabudowę tworzą niewielkie dwukondygnacyjne bloki, a wewnątrz założenia posadowiono obiekty niższe. Umieszczenie domów wydziela niewielkie, zielone podwórka. Geometryczna forma osiedla przeciwstawiała się malowniczości wcześniejszych osiedli pruskich, jakie powstawały w Poznaniu, zwłaszcza dla warstw zamożniejszych (np. Sołacz). Domy pokryto spadzistymi dachami i pozbawiono większych ozdób, z uwagi na konieczność taniego budowania. Ograniczono się do gzymsów i naczółków. 
Na jednej kondygnacji pomieszczono cztery mieszkania, złożone z pokoju i kuchni mieszkalnej. Na parterach przewidziano miejsca na sklepy i magazyny (jest tu też poczta). Całość założenia urbanistycznego dopinała szkoła i plac zabaw. Wspólne łazienki usytuowano nieco w bok od całego zespołu.
Osiedle do dnia dzisiejszego zachowało się w mocno niezmienionej formie, a część domów jest modernizowana z zachowaniem ich charakteru.

</doc>
<doc id="1820391" url="https://pl.wikipedia.org/wiki?curid=1820391" title="Parafia Wniebowzięcia Najświętszej Maryi Panny w Łopiennie">
Parafia Wniebowzięcia Najświętszej Maryi Panny w Łopiennie

Parafia Wniebowzięcia Najświętszej Maryi Panny w Łopiennie – rzymskokatolicka parafia leżąca w granicach dekanatu kłeckiego. Erygowana w 1650 roku.
Dokumenty.
Księgi metrykalne: 

</doc>
<doc id="1820395" url="https://pl.wikipedia.org/wiki?curid=1820395" title="George Henry Hamilton Tate">
George Henry Hamilton Tate

George Hamilton Tate (ur. 30 kwietnia 1894 w Londynie, zm. 24 grudnia 1953 w Morristown w New Jersey) – amerykański zoolog pochodzenia brytyjskiego.
W 1912 roku rodzina Tate zamieszkała w New Jersey i George rozpoczął pracę obsłudze telegrafu w mieście Nowy Jork. W 1914 roku wstąpił do armii brytyjskiej. Od 1918 do 1919 studiował w Imperial College of Science and Technology w Londynie, a w 1921 został asystentem w American Museum of Natural History (AMNH). Od 1921 do 1929, brał udział w wielu wyprawach do Ameryki Południowej. W 1927 roku ukończył studia (Bachelor of Science) na Uniwersytecie Columbia i obywatelstwa USA. W 1931 roku zdobył na tej samej uczelni tytuł "Master of Science" i został asystentem kuratora w departamencie teriologii w Amerykańskim Muzeum Historii Naturalnej, a następnie współpracownikiem kuratora (1942) i kuratorem (1946). Od 1936 do 1937 pracował w Nowej Gwinei. W 1938 roku zdobył tytuł doktora nauk na University of Montreal i pracował na terenie Wenezueli, a w latach 1939–1940, w Zachodniej Afryce. Jego ostatni wyjazd wiódł do Australii (od 1947 do 1948).
W 1943 roku wydał z Donaldem Carterem "Animals of the Pacific world"; w 1944 roku "A List of the Mammals of the Japanese War Area"; w 1946 wraz z Donaldem Carterem i Johnem E.Hill'em "Mammals of Eastern Asia", zaś w 1951 roku "The rodents of Australia and New Guinea".

</doc>
<doc id="1820396" url="https://pl.wikipedia.org/wiki?curid=1820396" title="Faustyna Morzycka">
Faustyna Morzycka

Faustyna Morzycka ps. „Barbara”, „Zora” (ur. 15 czerwca 1864 w Tambowie, zm. 25 maja 1910 w Krakowie) – polska socjalistyczna działaczka oświatowa, uczestniczka zamachu na gen. Uthoffa.
Życiorys.
Faustyna Morzycka urodziła się w celi więziennej jako córka katorżnika, Juliana Morzyckiego. W 1870 roku wróciła z matką, Marią z Obuchowskich, do dziadków i ciotki w Żytomierzu. Tu opiekę nad nią objął dr Fortunat Nowicki z Lipiecka koło Tambowa, znany społecznik i także, jak ojciec Faustyny, zesłaniec.
W 1882 Faustyna ukończyła prywatną pensję Henryki Czarnockiej w Warszawie i otrzymała patent nauczycielski. Poświęciła się konspiracyjnej pracy oświatowej, prowadząc w Paulinowie niedaleko Nałęczowa tajną szkołę dla dzieci chłopskich. W tym okresie o działalności Morzyckiej dowiedział się Stefan Żeromski. Postać młodej nauczycielki krzewiącej oświatę wśród chłopskich dzieci stała się inspiracją dla noweli "Siłaczka".
Po śmierci ojca następny rok Faustyna Morzycka spędziła w Warszawie, Skierniewicach, Mińsku Mazowieckim następnie przez trzy lata mieszkała w Szawlach na Żmudzi, gdzie z siostrą Wacławą Arcisz prowadziła tajne nauczanie. Pod jej wpływem (siostra była krewną proletariatczyka Wincentego Janowicza) zbliżyła się do idei socjalistycznych. W 1905 roku powróciła do Nałęczowa, gdzie związała się z grupą socjalistycznych działaczy oświatowych. W grupie tej znaleźli się m.in. Stefan Żeromski, Gustaw Daniłowski i Felicja Sulkowska. W 1906 otworzyła Morzycka pierwszą w Nałęczowie szkołę. Nauczano w niej religii, matematyki, przyrody, kaligrafii, języka polskiego i języka rosyjskiego. W tym czasie prowadziła też teatr amatorski, pisała powieści oraz coraz bardziej angażowała się w działalność konspiracyjną. Była członkiem zarządu Towarzystwa Oświatowego „Światło”. W 1908 roku została aresztowana za pomoc zbiegom z więzienia na Zamku Lubelskim i osadzona w tym samym więzieniu. Dzięki staraniom rodziny po pięciu tygodniach wyszła na wolność i pod zmienionym nazwiskiem wyjechała do Krakowa. Prowadziła tam wykłady i zajęcia teatralne.
Będąc od 1907 członkinią PPS-Frakcji Rewolucyjnej zgłosiła się również do krakowskiej placówki Organizacji Bojowej i została przyjęta na kurs rzucania bombą prowadzony przez Mieczysława Mańkowskiego. 10 października 1909 Morzycka i Mańkowski oraz dwoje innych zamachowców przeprowadzili zamach na generała Lwa Uthoffa – prawą rękę generał-gubernatora warszawskiego Skałona. Okazało się, że w samochodzie, na który spadły bomby zamachowców, nie było gen. Uthoffa. On sam, jego brat i szofer, chwilę wcześniej wysiedli, zaniepokojeni odgłosami silnika. Wszyscy trzej przeżyli. Zginęło za to kilku przypadkowych przechodniów, kilkunastu odniosło rany. Zamachowcom udało się zbiec.
Po powrocie do Krakowa Morzycka wyjechała na Ukrainę. Czuła się winna przelania krwi przypadkowych osób, podupadła na zdrowiu. W styczniu 1910 wróciła do Krakowa, gdzie była prelegentką uniwersytetu ludowego. W nocy z 25 na 26 maja 1910 napisała pożegnalny list:
Jej ciało zostało odnalezione następnego dnia rano. Morzycka popełniła samobójstwo, zażywając cyjanek potasu. Została pochowana na Cmentarzu Rakowickim w Krakowie. Jej imię nosi miejsko-gminna biblioteka publiczna w Nałęczowie oraz jedne z nałęczowskich i lubelskich ulic.

</doc>
<doc id="1820400" url="https://pl.wikipedia.org/wiki?curid=1820400" title="Crocidurinae">
Crocidurinae



</doc>
<doc id="1820401" url="https://pl.wikipedia.org/wiki?curid=1820401" title="Sprzężenie (elektrotechnika)">
Sprzężenie (elektrotechnika)

Sprzężenie – w elektronice i telekomunikacji zamierzone, lub też nie, przekazywanie energii z jednego medium transmisyjnego (np. przewód elektryczny, światłowód) do innego, włączając w to także przypadkowy transfer energii.
Sprzężenie to także przekazywanie mocy z jednej części obwodu do drugiej, przy czym nie występuje galwaniczne połączenie tych części.

</doc>
<doc id="1820403" url="https://pl.wikipedia.org/wiki?curid=1820403" title="Sztuka płakania">
Sztuka płakania

Sztuka płakania (dun. "Kunsten at græde i kor") – duński film Petera Schønaua Foga z 2007 na podstawie powieści Erlinga Jepsena pod tym samym tytułem.
Treść.
Film przedstawia wycinek niełatwego życia jedenastoletniego Allana. Jego rodzice prowadzą mały sklepik mleczarski na duńskiej prowincji. Ojciec popada jednak w problemy psychiczne, przestaje się zajmować interesem i traci motywację do życia, użalając się nad sobą. Grozi także próbami samobójczymi. Matka reaguje ucieczką w środki nasenne. Czternastoletnia siostra poszukuje normalności poza domem. Allan, izolowany od otoczenia, nie orientuje się, jak wygląda życie w innych domach, ale działając na ślepo stara się uszczęśliwić ojca, poprzez stosowanie niekonwencjonalnych moralnie rozwiązań. Działa intuicyjnie, nie zna jeszcze granicy między dobrem a złem. Pomaga prowadzić mleczny interes w czasie dnia, a w nocy pociesza ojca, stręcząc mu swoją nieletnią siostrę. Z czasem Allan odkrywa, że wyjątkową radość ojciec czerpie z akceptacji podczas wygłaszania doskonałych mów pogrzebowych. W związku z tym zaczyna dbać o odpowiednią liczbę pogrzebów w miasteczku.

</doc>
<doc id="1820405" url="https://pl.wikipedia.org/wiki?curid=1820405" title="Cmentarz Oświęcimski w Szczecinie">
Cmentarz Oświęcimski w Szczecinie

Cmentarz Oświęcimski (do 1945 niem. "Neuer Grabower Friedhof") – dawny cmentarz miejski położonym na terenie szczecińskiego osiedla Niemierzyn (wówczas "Nemitz"). Zajmował teren pomiędzy ulicami Niemierzyńską ("Nemitzer Str.") a torem kolejowym.
Historia.
Cmentarz został wytyczony ok. 1820 roku i stanowił cmentarz grzebalny dla wsi Niemierzyn. Pod koniec XIX stulecia zapełnienie wymusiło rozbudowę cmentarza w kierunku południowo-wschodnim. Na początku XX wieku na terenie najstarszych kwater cmentarnych wybudowano budynki szkolne. Po obu stronach nekropolii znajdowały się tereny ogrodnicze.
Po 1945 roku cmentarz nie był powszechnie użytkowany, już w 1949 roku do rozbiórki przeznaczono XIX-wieczną kaplicę pogrzebową. Według nowego, polskiego nazewnictwa nekropolia była nazywana Cmentarzem Oświęcimskim. Postępująca dewastacja terenu spowodowała usunięcie w latach 1976-1977 nagrobków, a następnie przeznaczenie tego terenu na park miejski (ok. 1980 r.). Teren dawnego Cmentarza Oświęcimskiego na początku XXI wieku nadal przypominł nekropolię, tyle że bez grobów. Wśród drzew znaczną przewagę ilościową posiadają dorodne kasztanowce. Pozostałością po cmentarzu jest brama wejściowa od strony ul. Niemierzyńskiej, obok budynku liceum.

</doc>
<doc id="1820413" url="https://pl.wikipedia.org/wiki?curid=1820413" title="Benjamin Rosenbluth">
Benjamin Rosenbluth

Milton Benjamin Rosenbluth (ur. 17 stycznia 1891 w Nowym Jorku, zm. 24 marca 1959 w Nowym Jorku) – amerykański lekarz.
Absolwent Columbia University (1902). Po ukończeniu rezydentury praktykował jako "attending physician" w Bellevue Hospital i University Hospital. Razem z Sigmundem Goldwaterem założył Goldwater Memorial Hospital i został jego dyrektorem do spraw medycznych. Należał do New York Psychoanalytic Society i New York Neurological Society.

</doc>
<doc id="1820415" url="https://pl.wikipedia.org/wiki?curid=1820415" title="Junípero Serra">
Junípero Serra

Juniper Sierra OFM, Junípero Serra, właśc. Miquel Josep Serra i Ferrer (ur. 24 listopada 1713 w Petrze na Majorce, zm. 28 sierpnia 1784 w Misji San Carlos Borromeo de Carmelo w Kalifornii) – założyciel San Francisco, misjonarz, franciszkański obserwant, święty Kościoła katolickiego.
Życiorys.
Juníper Serra urodził się 24 listopada 1713 jako Miquel Josep Serra i Ferrer w Petrze na Majorce, jednej z wysp archipelagu Balearów na Morzu Śródziemnym. Do franciszkanów obserwantów wstąpił 14 września 1730, przyjmując imię Juniper (pol. Jałowiec), przejmując je od jednego z pierwszych towarzyszy św. Franciszka z Asyżu. Ze względu na swoje zdolności został mianowany lektorem filozofii, zanim jeszcze przyjął święcenia kapłańskie. Szybko otrzymał tytuł doktora teologii Uniwersytetu Lullian w Palma de Mallorca. Posiadał w nim własną katedrę w Kolegium św. Ferdynanda. W 1749 przeniósł się do Kolegium Misyjnego św. Fernanda w Meksyku.
W mieście Meksyk uczył teologii w miejscowej Alma Mater. Podróżując na mule z Vera Cruz do stolicy zranił się w nogę. Rana nie zagoiła się do końca życia, co miało znaczenie, biorąc pod uwagę fakt, iż większość podróży misjonarskich przyszły błogosławiony odbywał pieszo. Serra poprosił o wysłanie go do pracy misyjnej w Sierra Gorda na północy Meksyku. W misji tej zakonnik przebywał dziewięć lat. Nauczył się lokalnego dialektu i przetłumaczył z hiszpańskiego katechizm. Następnie został odwołany do stolicy, gdzie zasłynął jako kaznodzieja i spowiednik. W tym okresie rozpoczął praktykę ostrego umartwienia.
W 1767 został mianowany przełożonym grupy piętnastu misjonarzy franicszkańskich, którzy mieli podjąć się pracy apostolskiej w Dolnej Kalifornii. Franciszkanie mieli przejąć placówki misyjne po wypędzonych z Nowej Hiszpanii przez Karola III 3 lutego 1768 jezuitach. Serra wsiadł na statek odpływający do Kalifornii 12 marca 1768 w porcie San Blas nad Oceanem Spokojnym. Na początku 1769 towarzyszył gubernatorowi Gasparowi de Portolá w wyprawie do Nowej Kalifornii. Po drodze założył jedyną franciszkańską misję na terenie Dolnej Kalifornii - San Fernando. Gdy ekspedycja dotarła do San Diego 1 lipca 1769, Serra zatrzymał się, by założyć misję San Diego de Alcalá - pierwszą z 21 założonych przez siebie w Kalifornii. Odegrały one ważną rolę w stopniowym nawracaniu miejscowej ludności na chrześcijaństwo. Po dotarciu w 1770 do Monterey założył misję San Carlos Borroméo de Carmelo. To w niej zakonnik osiadł i stała się jego bazą do dalszych wypraw misyjnych. Następnego roku główną siedzibę misji przeniesiono do Carmel-by-the-Sea (dzisiaj znana jest jako Mission Carmel). W czasie, gdy Junípero Serra stał na czele grupy misjonarzy w Monterey, powstał szereg fundacji franciszkańskich: Mission San Antonio de Padua, Mission San Gabriel Arcángel, Mission San Luis Obispo de Tolosa, Mission San Juan Capistrano, Mission San Francisco de Asís, Mission Santa Clara de Asís oraz Mission San Buenaventura. Większość z nich nosiła nazwy odwołujące się do postaci z historii ruchu franciszkańskiego: św. Franciszka z Asyżu, św. Klary z Asyżu, św. Antoniego z Padwy, św. Bonawentury czy św. Jana z Kapistranu. Przyszły błogosławiony był również obecny podczas erekcji misji w Santa Barbara 21 kwietnia 1782. Jej lokalizacji sprzeciwił się jednak gubernator Felipe de Neve.
W 1773 Serra musił udać się do stolicy, by poprosić o usunięcie z urzędu gubernatora Kalifornii Pedro Fagesa. Wicekról Antonio María de Bucareli y Ursúa przyznał rację franciszkanom, usuwając Fagesa z piastowanego urzędu w 1774.
Kilka lat po powrocie do Kalifornii Serra otrzymał prawo udzielanie sakramentu bierzmowania wiernym zamieszkującym tereny wokół misji. W ostatnich trzech latach swojego życia przebywał pieszo 900 km, by udzielać sakramentu bierzmowania w misjach usytuowanych między San Diego a San Francisco. Źródła podają, iż bierzmował ponad 5000 nawróconych przez franciszkanów Indian pomiędzy rokiem 1770 a 1784.
Misjonarz zmarł w wyniku ukąszenia przez jadowitego węża w misji w Carmel-by-the-Sea 28 sierpnia 1784. Pochowano go pod posadzką miejscowego kościoła parafialnego.
Dziedzictwo i kult.
Junípero Serra został ogłoszony błogosławionym 25 września 1988 przez papieża Jana Pawła II.
Zakonnik jest uważany za założyciela kilkunastu miast amerykańskich. Brązowe rzeźby przedstawiające błogosławionego znajdują się w National Statuary Hall Collection na Kapitolu w Waszyngtonie oraz w parku przy Golden Gate w San Francisco. 15 stycznia 2015 papież Franciszek ogłosił, że w czasie wizyty w USA włączy w poczet świętych bł. Junipero Serrę poprzez kanonizację równoważną. Uroczystość kanonizacyjna odbyła się 24 września 2015. Tego dnia w bazylice Niepokalanego Poczęcia w Waszyngtonie, papież Franciszek kanonizował bł. Junipera Serrę.
Juniper (imię).
Juniper - imię pochodzenia łacińskiego, oznaczające jałowiec, znane z „Kwiatków św. Franciszka”.
Bibliografia.
 

</doc>
<doc id="1820416" url="https://pl.wikipedia.org/wiki?curid=1820416" title="Ełektron Iwano-Frankiwsk">
Ełektron Iwano-Frankiwsk

Ełektron Iwano-Frankiwsk (ukr. Футбольний клуб «Електрон» Івано-Франківськ, "Futbolnyj Kłub "Ełektron" Iwano-Frankiwśk") - ukraiński klub piłkarski z siedzibą w Iwano-Frankiwsku.
Historia.
Chronologia nazw: 
Klub piłkarski "Pryład Iwano-Frankiwsk" został założony w 1960 roku przez kierownictwo miejscowego zakładu "Prompryład". Na początku drużyna występowała w mistrzostwach i w rozgrywkach Pucharu obwodu iwanofrankiwskiego. Pierwszy sukces przyszedł w roku 1971, kiedy klub został mistrzem obwodu i otrzymał prawo prezentować region w amatorskich mistrzostwach Ukraińskiej SRR. W 1972 klub zmienił nazwę na "Ełektron Iwano-Frankiwsk", a w 1976 zdobył Puchar Ukraińskiej SRR spośród drużyn amatorskich w wygranym 2:1 meczu finałowym z Tytanem Armiańsk. W następnym sezonie ponownie dotarł do finału, ale został pokonany 0:1 przez poprzedniego finalistę - klub Tytan. 
Pod koniec lat 80. XX wieku zakład nie był w stanie utrzymywać zespołu i w 1991 klub został rozwiązany przez problemy finansowe.

</doc>
<doc id="1820419" url="https://pl.wikipedia.org/wiki?curid=1820419" title="Szafka">
Szafka



</doc>
<doc id="1820420" url="https://pl.wikipedia.org/wiki?curid=1820420" title="Taylor Hawkins">
Taylor Hawkins

Oliver Taylor Hawkins (ur. 17 lutego 1972 w Fort Worth, zm. 25 marca 2022 w Bogocie) – amerykański muzyk, perkusista zespołu Foo Fighters.
Życiorys.
Przed dołączeniem do zespołu Foo Fighters w 1997, był gościnnym perkusistą Alanis Morissette na jej trasie koncertowej "Jagged Little Pill Tour", jak również w zespole rocka progresywnego Sylvia. W 2008 udzielił głosu w chórkach na albumie Queen + Paul Rodgers – The Cosmos Rocks, w utworze C-lebrity. W 2010 założył zespół Taylor Hawkins &amp; the Coattal Riders; w maju tego samego roku odbył się koncert tego zespołu w Londynie; jako goście na koncercie wystąpili muzycy Queen: Brian May i Roger Taylor.
W 2005 uznany przez brytyjski magazyn "Rhythm" za najlepszego rockowego perkusistę. Od 1997 zmagał się z uzależnieniem od narkotyków. W 2001 przebywał w dwutygodniowej śpiączce po zmieszaniu alkoholu i środków przeciwbólowych.
Został odnaleziony martwy 25 marca 2022 w pokoju hotelowym przy Casa Medina w Bogocie (Kolumbia), gdzie tego samego dnia zaplanowano występ Foo Fighters na festiwalu Picnic Stereo.
Życie prywatne.
Hobby Taylora było kolarstwo górskie (Topanga Canyon, California). Był wielkim fanem zespołu Queen. Czasami występował z zestawem perkusyjnym, którego naciąg bębna basowego zdobi twarz Freddiego Mercurego. Taylor wraz z żoną Alyson miał trójkę dzieci: Oliver Shane (po śmierci ojca występującego okazjonalnie na koncertach Foo Fighters w roli perkusisty), Annabelle i Everleigh.

</doc>
<doc id="1820421" url="https://pl.wikipedia.org/wiki?curid=1820421" title="Amina Mahamat">
Amina Mahamat

Amina Mahamat (ur. 17 października 1986) – czadyjska lekkoatletka, młociarka, tyczkarka i trójskoczkini.

</doc>
<doc id="1820423" url="https://pl.wikipedia.org/wiki?curid=1820423" title="Art Stations Foundation">
Art Stations Foundation

Art Stations Foundation (dokładnie: Art Stations Foundation by Grażyna Kulczyk) – prywatna fundacja założona przez Grażynę Kulczyk w Poznaniu. Fundacja realizuje dwa główne programy: wystawienniczy oraz performatywny. Prezentowane wystawy przeważnie w przestrzeni Galerii Art Stations zainspirowane są zbiorami z prywatnej Kolekcji Grażyny Kulczyk, a ich istotna część oparta jest na innowacyjnych zestawieniach sztuki współczesnej (zarówno międzynarodowej, jak i polskiej), ilustrujących najnowsze trendy oraz poszukiwania estetyczno-teoretyczne. Dział performatywny realizuje natomiast spektakle i wydarzenia związane z tańcem współczesnym. Siedzibą fundacji jest Centrum Handlu, Sztuki i Biznesu Stary Browar.
Misja.
Misją Art Stations Foundation jest poszerzanie horyzontów i uaktywnianie ludzi młodych, poprzez sztukę. Uwalnianie w nich tego, co w nich najlepsze i, dzięki sztuce, tworzenie społeczeństwa bardziej kreatywnego, świadomego i wrażliwego.
Cel.
Celem Art Stations jest inspirowanie, koordynowanie i finansowanie działań propagujących współczesną kulturę i sztukę oraz wspieranie rozwoju i promocja młodych lokalnych artystów, których prace prezentowane są w towarzystwie uznanych już twórców. Fundacja daje szansę odbiorcy widzieć, doświadczać, uczyć się sztuki poprzez udostępnianie mu prac zarówno uznanych twórców, jak i promowanie młodych oraz edukowanie odbiorcy.
Idea.
Ideą jest stworzenie platformy dialogu wielu pokoleń artystów, konfrontacja uczniów i mistrzów, promowanie najwyższej artystycznej jakości oraz, poprzez pozostawanie jak najbardziej otwartym dla szerokiej publiczności, przerzucanie pomostu między artystą i odbiorcą współczesnej sztuki. Jedną z podstawowych form działalności Fundacji jest kreowanie unikatowych w skali Poznania i kraju wydarzeń artystycznych trwale wpisujących Centrum Handlu, Sztuki i Biznesu Stary Browar na kulturalną mapę Polski.
Działania.
Działania Fundacji skupiają się wokół Dziedzińca Sztuki w Starym Browarze, gdzie w budynkach Galerii i Słodowni prowadzona jest intensywna działalność wystawiennicza (współczesne sztuki plastyczne, fotografia i design), prezentacje działań performatywnych (przedstawienia teatralne i taneczne) oraz projekcje filmowe i koncerty muzyczne.
W 2013 r. w rankingu polskich galerii ze współczesną sztuką tygodnika Polityka galeria Art Stations zajęła 11. miejsce.
Kontekst.
Idea 50 50 jest podstawową osią wszelkich inwestycji Grażyny Kulczyk. Każdy z jej projektów jest wyznaczany w 50% przez sztukę i 50% przez inny pierwiastek, zależnie od specyfiki przedsięwzięcia (np. handel, biznes).

</doc>
<doc id="1820427" url="https://pl.wikipedia.org/wiki?curid=1820427" title="Beaumaris">
Beaumaris

Beaumaris (wal. "Biwmares") – miasto w północnej Walii, na wyspie Anglesey, położone nad cieśniną Menai Strait. W przeszłości pełniło funkcję stolicy hrabstwa Anglesey.
Największą atrakcją turystyczną miasta jest zamek z XIII wieku, który w 1986 roku wraz z zamkami w Conwy, Caernarfon i Harlech został wpisany na listę światowego dziedzictwa UNESCO. Na wschód od miasta znajduje się otworzona w 1838 roku latarnia morska Trwyn Du.

</doc>
<doc id="1820430" url="https://pl.wikipedia.org/wiki?curid=1820430" title="Pieczarowce">
Pieczarowce

Pieczarowce ("Heteropsomyinae") – wymarła podrodzina ssaków z rodziny kolczakowatych (Echimyidae).
Zasięg występowania.
Rodzaj obejmował gatunki występujące na Karaibach.
Podział systematyczny.
Do pieczarowców zaliczane są następujące rodzaje:

</doc>
<doc id="1820433" url="https://pl.wikipedia.org/wiki?curid=1820433" title="Kościół Świętej Trójcy w Kościerzynie">
Kościół Świętej Trójcy w Kościerzynie

Kościół pw. Świętej Trójcy w Kościerzynie – istniejący w Kościerzynie kościół wybudowany w stylu neobarokowym, sanktuarium maryjne.
Historia.
Najprawdopodobniej pierwsze wzmianki o istnieniu drewnianej świątyni określa sprawozdanie z wizyty biskupiej, która odbyła się w 1583 r. Pierwszy kościół murowany stanął w roku 1642. W tych okresach budowla mocno cierpiała z wyników działań wojennych, jak i licznych pożarów. Nowy kościół wybudowano w 1724 r., a konsekrowano w 1769 r. W latach 1914–1917 wybudowano istniejący do dziś kościół, reprezentujący styl neobarokowy. W 1970 r. biskup chełmiński Kazimierz Kowalski zdecydował o utworzeniu w tej świątyni sanktuaria maryjnego. W 1997 r. świątyni został nadany tytuł Sanktuarium Maryjnego Matki Bożej Kościerskiej – Królowej Rodzin. Koronacja obrazu koronami papieskimi odbyła się 16 maja 1998 r. 
Architektura i wyposażenie.
Aktualnie kościół jest okazałą, ceglaną budowlą z trzema nawami. Wnętrze nakryte jest drewnianym stropem. Większość wyposażenia pochodzi głównie z pierwszej połowy XVIII wieku. Najstarszym zabytkiem jest obraz „Ukrzyżowanie” pochodzący z początku XVI wieku. Znajduje się on w prawym bocznym ołtarzu. Ołtarz główny pochodzi z pierwszej połowy XVII wieku. Należy do okresu przejściowego pomiędzy renesansem a barokiem. W nastawie ołtarza widnieje płaskorzeźbiona scena koronacji Najświętszej Marii Panny.
W bocznej kaplicy umieszczony jest obraz Matki Bożej z Dzieciątkiem na ręku. Jest to dzieło nieznanego malarza pochodzące z XVII wieku, kopia obrazu „Matki Bożej Śnieżnej”.

</doc>
<doc id="1820434" url="https://pl.wikipedia.org/wiki?curid=1820434" title="Irlandzka odmiana języka angielskiego">
Irlandzka odmiana języka angielskiego

Irlandzka odmiana języka angielskiego (, ) – dialekt języka angielskiego używany na terenie Irlandii. Dialekt dubliński wykazuje wiele różnic w stosunku do pozostałych narzeczy irlandzkich.
Historia.
Język angielski po raz pierwszy pojawił się na wyspie w XII w., podczas najazdu Normanów, którzy posługiwali się również językiem francuskim. Przez dłuższy czas jego zasięg ograniczony był do stosunkowo nielicznej klasy panującej i księży, aktywnych na polu oświaty. Jeszcze w pierwszej połowie XIX w. niemal połowa ludności Irlandii posługiwała się językiem irlandzkim, który w dużym stopniu wpłynął na język angielski używany w tym kraju.
Charakterystyka.
Gramatyka.
Składnia języka irlandzkiego w pewnym stopniu wywiera wpływ na język angielski używany na wyspie. Na przykład w języku irlandzkim nie ma słów „tak” i „nie” używanych jako odpowiedź na pytanie. Również posługując się angielskim, Irlandczyk raczej powtórzy czasownik:
Także użycie przedimków jest nieco odmienne niż w innych odmianach języka angielskiego (w języku irlandzkim nie ma przedimka nieokreślonego). Typowe zwroty:
Poza dużymi miastami można zauważyć stosowanie składni irlandzkiej również w języku angielskim
Język irlandzki nie posiada czasu zaprzeszłego (Past Perfect). Zamiast niego stosuje się konstrukcję „after + -ing” określaną jako „after perfect”. Idiomem zastępującym „I had done X when I did Y” jest „I was after doing X when I did Y”.
Podobna konstrukcja tzw. „hot news perfect” jest stosowana do opisu niedawnych zdarzeń:
W przypadku mniej emocjonujących czynności stosuje się inną konstrukcję perfektywną:
W irlandzkiej angielszczyźnie istnieje rozróżnienie liczby zaimka osobowego w drugiej osobie liczby mnogiej ("ye" lub rzadziej "youse")
Także zaimek dzierżawczy ma dwie formy: "your" (l. poj.) i "yezzer" (l. mn.)
Niekiedy jednakże "yezzer" jest używany w liczbie pojedynczej, jako alternatywa dla "ye":
Angielskie question tags zastępowane są często przez 'no?' albo 'yeah?':
Słownictwo.
Przykłady specyficznych wyrażeń używanych w Irlandii:

</doc>
<doc id="1820435" url="https://pl.wikipedia.org/wiki?curid=1820435" title="Pieśń maryjna">
Pieśń maryjna

Pieśń maryjna – pieśń religijna treściowo związana z kultem Matki Boskiej. Pierwsze antyfony i hymny maryjne powstały już w starożytności np. Ave Regina Caelorum (łac. "Witaj, Niebios Królowo"). Pieśni maryjne były istotne dla polskiej poezji religijnej od średniowiecza.

</doc>
<doc id="1820437" url="https://pl.wikipedia.org/wiki?curid=1820437" title="Geografia Kenii">
Geografia Kenii

Kenia jest krajem położonym w Afryce Wschodniej, nad Oceanem Indyjskim. Na terenie Kenii znajduje się rezerwat narodowy Masai Mara, który jest przedłużeniem tanzańskiego parku narodowego Serengeti.
Kraj znajduje się po obu stronach równika i kształtem jest zbliżony do pięciokąta. Do roku 1963 był kolonią brytyjską, rok później stał się republiką. Początkowo był to kraj bogaty i lider Afryki w dziedzinie rozwoju. Obecnie jest to jedno z uboższych państw świata. Główne źródło dochodów budżetu stanowi turystyka.
Powierzchnia i granice.
Powierzchnia kraju - 582 646 km²
Skrajne punkty: południowy – 4°40'S, północny – 4°37'N, zachodni – 34°05'E, wschodni – 41°36'E. Przeciętna szerokość kraju wynosi 710 km, a długość 730 km.
Kenia graniczy z następującymi państwami:
Długość linii brzegowej wynosi 536 km.
Budowa geologiczna i rzeźba.
Większość powierzchni Kenii obejmuje północno-wschodnia część krystalicznej Wyżyny Wschodnioafrykańskiej. Na południowym zachodzie kraju wznosi się ona na wysokość 2500 m n.p.m. Są to Mau Hills. Wyżyna ta opada ku północnemu wschodowi do wysokości około 600 m n.p.m. Wyżyna ta rozcięta jest południkowo przez Wielki Rów Wschodni pochodzenia tektonicznego. Ma on na obszarze Kenii szerokość od 50 do 70 km, a głębokość do 900 m. W jego sąsiedztwie znajdują się dwa wielkie masywy wulkaniczne. Góra Kenia, będąca najwyższym szczytem kraju, ma wysokość 5119 m n.p.m. Drugim jest Mount Elgon, przecięty granicą z Ugandą, mający wysokość 4321 m n.p.m.
Kenia jest w większości krajem wyżynnym, gdzie na rzeźbę terenu składają się wspomniane masywy, a także wzniesienia i płaskowyże. Ta część Wyżyny Wschodnioafrykańskiej, na którą składają się wyżyny oraz płaskowyże położone w Kenii po obu stronach rowu tektonicznego nazywana bywa Wyżyną Kenijską. Przeciętna wysokość terenu waha się od 1000 do 2000 m n.p.m. Południowa granica kraju przebiega w pobliżu tanzańskiej góry Kilimandżaro. 
Obszary wyżej wymienione, które są częścią Wyżyny Wschodnioafrykańskiej, pochodzą z prekambru. Są zbudowane z gnejsów, kwarcytów i granitów. Wielki Rów Wschodni uformował się w trzeciorzędzie. Jego powstaniu towarzyszyła silna aktywność wulkaniczna i sejsmiczna. Dziś śladem dawnych okresów, oprócz samego rowu, są źródła termalne i miejscami wydobywający się gaz. Dno rowu, jego obrzeża oraz sąsiadujące z nim masywy i płaskowyże pochodzą z trzeciorzędu. Zbudowane są zaś z wulkanicznych utworów, takich jak bazalty i tufy.
Około jednej czwartej terytorium Kenii to tereny nizinne. Stanowi je wschodnia część kraju wraz z obszarami nadbrzeżnymi do 200 km w głąb kraju w północnej części i do 50 km na południu. Nizinne tereny zbudowane są z osadów pochodzących z czwartorzędu. Powierzchnia krystalicznego trzonu Wyżyny Wschodnioafrykańskiej jest wyrównana i lekko falista. Obszary wyżynne i płaskowyże porozcinane są dolinami rzek.
Klimat.
Cała Kenia leży w klimacie podrównikowym. Większość państwa znajduje się pod wpływem jego suchej odmiany, tylko południowo-zachodnia część jest wilgotna. Ten skrawek kraju cechuje się długą, półroczną porą deszczową i dużymi opadami. Średnio jest to 1500 mm rocznie, a w pobliżu Jeziora Wiktorii opady wynoszą około 2000 mm. Dosyć wilgotna jest strefa nadbrzeżna, zwłaszcza samo wybrzeże Oceanu Indyjskiego. Średnie opady w ciągu roku wynoszą około 1000 mm. Występują tam dwie pory deszczowe. Pierwsza w marcu i kwietniu, a druga we wrześniu i październiku. Na północ i północny wschód od Jeziora Wiktorii klimat staje się coraz bardziej suchy. Na północnym wschodzie opady maleją do około 300 mm rocznie. Tereny na zachodzie są nieco wilgotniejsze – około 500 mm rocznie. 
Generalnie temperatury są wysokie. Obszary poniżej 1000 m n.p.m. charakteryzują się średnimi temperaturami rocznymi powyżej 22 °C. W czasie pory suchej, zwłaszcza bezpośrednio przed nastaniem opadów, jest upalnie, powyżej 30 °C. Po deszczach ochładza się, by po kilku tygodniach powietrze znów zaczęło się nagrzewać. Najgoręcej jest na wschodzie, na pobrzeżu. Średnio jest to od 24 °C w marcu do 28 °C w lipcu. Temperatury obniżają się w kierunku zachodnim i południowo-zachodnim, co jest związane z wysokością nad poziomem morza. W górach i na płaskowyżach występują piętra klimatyczne. Temperatury obniżają się do 14–18 °C. Nad Jeziorem Wiktorii temperatury ponownie rosną, osiągając wartość od 22 do 24 °C. 
W najwyższych partiach gór (Kenia i Elgon) jest zimno, temperatury przez cały rok nie osiągają wartości 10 °C. Często zdarzają się przymrozki, wyższe partie gór pokryte są śniegiem. Granica wiecznego śniegu występuje na wysokości 4500 m n.p.m. Szczyt Kenii miejscami jest pokryty niewielkimi lodowcami. 
Wody.
Sieć wód jest zróżnicowana, co jest spowodowane ukształtowanie terenu i klimatem. Kenia zajmuje części dwóch zlewisk i obszaru bezodpływowego. Wschodnia połać należy do zlewiska Oceanu Indyjskiego. Z wyżyn spływają dwie główne rzeki o stałym ustroju wód – są to Tana i Galana. Dopływy tych dwóch rzek wysychają w porze suchej. Południowo-zachodnia część Wyżyny Kenijskiej odwadniana jest do Jeziora Wiktorii. Oznacza to, że za pośrednictwem Nilu, rzeki płynące z tego obszaru należą do zlewiska Morza Śródziemnego. Obszary na północny i na północnym wschodzie oraz wnętrze Wielkiego Rowu Wschodniego są bezodpływowe. Na obszarach tych leży Jezioro Rudolfa i jezioro Natron oraz bagna Lorian. 
Północno-wschodnia część Jeziora Wiktorii należy do Kenii, a zatoka Witnam wcina się w terytorium tego państwa. Wielki Rów Wschodni jest wypełniony szeregiem jezior, w większości słonowodnych. Jednym z nich i największym jest wyżej wspomniane Jezioro Rudolfa, podzielone granicą z Etiopią. Natron jest zaś jeziorem granicznym z Tanzanią. Jeziora Magadi i Baringo są słodkowodne.
Gleby.
Kenijskie gleby cechują się dużą żyznością, a co za tym idzie – przydatnością rolniczą. Mimo to grunty orne zajmują jedynie 3% powierzchni kraju. W rejonie Wielkiego Rowu Wschodniego i na otaczających go płaskowyżach lawowych oraz na stokach gór Elgon i Kenia uformowały się żyzne czerwonoziemy – nitosole. Dużą przydatnością dla rolnictwa cechują się także czarne tropikalne gleby – wertisole. Te zaś pokrywają obszary nad Jeziorem Wiktorii. W dolinie Tany można spotkać fluwisole, które także są żyzne. Reszta kraju, czyli obszary wschodnie i północno-wschodnie oraz północne, są pokryte glebami nieurodzajnymi. Wschodnia cześć jest zdominowana przez gleby ferralitowe. Północno-wschodnie tereny, które mają półpustynny charakter, są pokryte yernosolami i sołonczakami. Północną część Wielkiego Rowu Wschodniego reprezentują takie gleby jak szare kserosole i gleby inicjalne – regosole. Oba rodzaje gleb są nieurodzajne i nieprzydatne dla rolnictwa. 
Flora.
Szata roślinna jest bardzo zróżnicowana. W Kenii występują co najmniej dwa podstawowe typy sawann. Sawanny wysokotrawiaste, choć są to tereny rzadziej porośnięte, występują na południu i na południowym zachodzie kraju. Są rejony z wysokogórską roślinnością tropikalną, w tym górskimi lasami. Większość tych lasów zrzuca liście w porze suchej. Suche sawanny pokrywają dość duży procent powierzchni kraju, często występując na obszarach półpustynnych. Północne i północno-wschodnie terytoria Kenii reprezentują skrajnie suche odmiany sawann. Ogólnie cała północna, a nawet środkowa część kraju to mozaika suchych sawann i miejscami terenów sahelskich. Jedynie wybrzeże pokryte jest wiecznie zielonymi lasami równikowymi, a miejscami występują namorzyny. W górach roślinność układa się piętrami. Można tam spotkać m.in. gaje bambusowe, a wysoko w górach roślinność afroalpejską. 
Pod względem gatunkowym roślinność kenijska jest bardzo zbliżona do roślinności tanzańskiej czy też ugandyjskiej. Powszechne są akacje, rosnące przeważnie na sawannach. Wyróżnia się około 40 gatunków tych drzew, których charakterystyczną cechą są długie kolce. Na sawannach występują także baobaby. Powszechne, zwłaszcza na wybrzeżu, są palmy, które rosną także w lasach tropikalnych. Palmy występują także w miastach, jako sztucznie nasadzane drzewa, pełniące rolę zieleni miejskiej. Lasy tropikalne są zdominowane przez eukaliptusy i hebanowce. Obszary suche pokrywają sukulenty, głównie aloesy i agawy.
Fauna.
Kenia jest krajem bardzo znanym na świecie pod względem bogactwa gatunkowego zwierząt. Kenijskie sawanny prezentują szeroki wachlarz afrykańskich zwierząt. W kraju łącznie żyje 309 gatunków ssaków i 1 067 gatunków ptaków. Do najbardziej znanych ssaków należą wielkie koty, szczególnie gepard, lampart i lew. Duże ssaki roślinożerne reprezentują słonie, bawoły i nosorożce. Do mniejszych gatunków warto zaliczyć powszechnie występujące ssaki kopytne, takie jak antylopy czy gazele. Pospolicie występują także hieny, szakale i wiele gatunków drobnych zwierząt. Wśród ptaków powszechnymi gatunkami są sępy, strusie i flamingi.
Ochrona przyrody.
Pomimo dużej różnorodności gatunkowej wiele gatunków zwierząt jest zagrożonych wyginięciem. Przyczyną jest działalność człowieka, pod różnymi postaciami, głównie polowania "safari", urządzane od czasów kolonialnych. Obecną przyczyną jest kłusownictwo, z którym rząd Kenii walczy od wielu lat. 
Kraj dokłada wszelkich starań na rzecz ochrony przyrody. Kenia szczyci się dużą liczbą obszarów chronionych. Około 6%, czyli ponad 30 tysięcy km² powierzchni kraju, to parki narodowe i rezerwaty. W Kenii istnieje 36 parków narodowych, a jednym z najbardziej znanych jest Masai Mara w południowo-zachodniej części kraju; na jego terenie występują takie zwierzęta, jak antylopy, lwy i lamparty. Park Narodowy Jeziora Nakuru jest niezwykłym obszarem chronionym, bo stanowi największe na świecie skupisko flamingów. Rząd Kenii uznał swoje parki narodowe za jedne z największych bogactw biosfery. Jednym z ewenementów prawnych jest fakt, że zabicie dzikiego zwierzęcia jest nielegalne nawet wtedy, gdy to atakowało człowieka.

</doc>
<doc id="1820441" url="https://pl.wikipedia.org/wiki?curid=1820441" title="Harlech">
Harlech

Harlech – miasto w północno-zachodniej Walii, w hrabstwie Gwynedd, położone nad zatoką Tremadoc.
Najbardziej znanym obiektem w mieście jest średniowieczny zamek z XIII wieku, który w 1986 roku wraz z innymi zamkami wzniesionymi za panowania Edwarda I (Beaumaris, Caernarfon i Conwy) został wpisany na listę światowego dziedzictwa UNESCO.

</doc>
<doc id="1820443" url="https://pl.wikipedia.org/wiki?curid=1820443" title="Szczepionka przeciw grypie A/H1N1">
Szczepionka przeciw grypie A/H1N1



</doc>
<doc id="1820448" url="https://pl.wikipedia.org/wiki?curid=1820448" title="Cleisa Tavares">
Cleisa Tavares

Cleisa Tavares (ur. 1989) – reprezentująca Republikę Zielonego Przylądka lekkoatletka, tyczkarka.

</doc>
<doc id="1820450" url="https://pl.wikipedia.org/wiki?curid=1820450" title="Zubsuche">
Zubsuche



</doc>
<doc id="1820454" url="https://pl.wikipedia.org/wiki?curid=1820454" title="APH">
APH



</doc>
<doc id="1820455" url="https://pl.wikipedia.org/wiki?curid=1820455" title="Dokken">
Dokken

Dokken – amerykański zespół wykonujący heavy metal i hard rock, założony w 1978 roku. Grupa sprzedała ponad 10 milionów płyt na całym świecie.
Historia zespołu.
Wczesne lata (1978-1983).
Dokken został założony w 1978 roku przez Dona Dokkena, wraz z Jimem Monanterasem, Gregiem Leonem i Mickiem Brownem. Przedtem Don dawał koncerty w Los Angeles z zespołem „Airborn”, jednak był zmuszony zmienić nazwę na Dokken, gdyż grupa pod taką nazwą już istniała i miała podpisany kontrakt płytowy. W 1979 roku, Don Dokken poleciał do Niemiec, aby nagrać wokal wspierający na nadchodzący album zespołu Scorpions, "Blackout". Miało być to wsparcie dla wokalisty zespołu, Klausa Meine, który cierpiał na dolegliwości strun głosowych. W tym samym czasie zespół Accept nagrywał album w innym studio. Menedżer tego zespołu był w stanie zapewnić Donowi kontrakt płytowy z Carrere Records. W ten sposób pierwszy studyjny album, "Breaking the Chains" ukazał się w Niemczech, jednak pod szyldem „Don Dokken”. Krótko po tym Don spotkał George’a Lyncha i Micka Browna, którzy występowali z grupą Xciter. Poznając dodatkowo Juana Crouciera, Dokken miał już gotowy, stały skład. W tym samym czasie amerykański menedżer, Cliff Bernstein odkrył, że Dokken odnosi sukcesy w Niemczech, więc postanowił wypromować zespół w Stanach Zjednoczonych. Grupa odbyła trasę koncertową po Stanach Zjednoczonych wraz z zespołem Blue Öyster Cult w 1983, jednak o jej zakończeniu członkowie zespołu pozostali z małą ilością pieniędzy i byli bliscy rozwiązania kontraktu z wytwórnią z powodu niskich wyników sprzedaży ich albumu. Podczas gdy grupa była bardzo popularna w Europie, w rodzimej Ameryce nie uzyskiwała sukcesów.
Sukces komercyjny (1983–1988).
Juan Croucier odszedł z Dokken w 1983 roku, przyłączając się do zespołu Ratt. Na jego miejsce przyszedł Jeff Pilson. 1984 stał się przełomowym rokiem dla zespołu za sprawą sukcesu, który odniósł album "Tooth and Nail" w Stanach Zjednoczonych. Na albumie znalazło się kilka hitów zespołu, takich jak „Just Got Lucky”, „Alone Again” czy „Into The Fire”. Album sprzedał się w ponad milionowym nakładzie w Stanach Zjednoczonych, a na całym świecie w ok. 3-milionowym nakładzie. 9 listopada 1985 roku, zespół wydał trzeci studyjny album, "Under Lock and Key". Ten album również rozszedł się w ponad milionowym nakładzie. DW latach 80. Dokken supportowało wiele znanych zespołów takich jak Judas Priest, AC/DC, Aerosmith czy Dio.
Po udanej trasie koncertowej z zespołem Scorpions, Dokken powrócili do studia w grudniu 1986 roku, aby nagrać utwór „Dream Warriors”, później wykorzystany w filmie "". Utwór zwrócił uwagę wielu brytyjskich fanów hard rocka na zespół. Utwór ukazał się jako singiel 10 lutego 1987 roku. Po tym wydarzeniu, zespół wziął półroczną przerwę, przygotowując się do nagrania kolejnego albumu, "Back for the Attack", który ukazał się 27 listopada 1987 roku. Album ten był trzecim wydawnictwem zespołu, które uzyskało status platyny.
Po wydaniu "Back for the Attack", grupa rozpoczęła trasę koncertową w ramach festiwalu Monsters of Rock Tour 1988 w lecie 1988 roku, grając u boku Van Halen, Scorpions, Metalliki i Kingdom Come. Nagrania z kwietniowej trasy koncertowej po Japonii zostały wydane jako album koncertowy "Beast from the East" 16 listopada 1988 roku, otrzymując status złotej płyty w Stanach Zjednoczonych.
Przerwa (1988-1993).
Po rozległej trasie koncertowej prowadzonej w 1988 roku, zespół rozpadł się z powodu twórczych i prywatnych rozbieżności pomiędzy Donem Dokkenem a George’em Lynchem. Podczas tej przerwy, Lynch i Brown stworzyli zespół Lynch Mob, który wydał dwa albumy: "Wicked Sensation" w 1990 roku, oraz "Lynch Mob" z 1992. Don Dokken w 1990 roku wydał zaś solowy album zatytułowany "Up from the Ashes", promowany dwoma singlami. W 1991 roku, basista Jeff Pilson dołączył do zespołu McAuley Schenker Group, nagrywając z nim trzeci studyjny album "M.S.G.". Krótko po tym, dołączył on do Dio, nagrywając tym samym album "Strange Highways", wydany w 1994 roku. Jeff założył również swój zespół, War and Peace, w czasie gdy George Lynch wydał solowy album. Ten album, zatytułowany "Sacred Groove", połączył ponownie Lyncha z Donem, gdyż Don Dokken został poproszony o napisanie utworu "We Don't Own This World". Don Dokken miał również zaśpiewać ten utwór na albumie, jednak w ostatniej chwili Don był niezdolny do wzięcia udziału w sesji nagraniowej, a jego partię wokalną zaśpiewali Gunnar i Matthew Nelsonowie z zespołu Nelson.
Wznowienie działalności (1993-2008).
Po wydaniu albumu "Up from the Ashes" w 1990 roku, Don Dokken rozpoczął tworzenie kolejnego solowego albumu. Zatytułowany "Dysfunctional", został nagrany i wyprodukowany w studiu Dona w 1993 roku. Mimo wszystko, John Kalodner, z którym Don miał podpisać kontrakt dotyczący wydania albumu, John podsunął pomysł, aby przywrócić George’a Lyncha do składu i album wydać pod szyldem Dokken, a nie jako kolejne solowe dokonanie Dona. Nie zważając na fakt że sprzeczki między Lynchem a Donem Dokkenem były powodem rozwiązania zespołu w 1988 roku, zgodzili się oni odstawić swoje problemy na bok. Grupa oficjalnie wznowiła działalność w roku 1995 mając w składzie Micka Browna, Jeffa Pilsona, Dona Dokkena i George’a Lyncha. Ten ostatni musiał ponownie napisać i nagrać ścieżki gitary, gdyż Don początkowo sam je zagrał, nie mając w planach udziału George’a w tworzeniu albumu. Zespół podpisał kontrakt z wytwórnią Columbia Records, a album sprzedał się w nakładzie przekraczającym 300 000 kopii, pomimo tego, że podobne zespoły w tym samym czasie odnotowywały rażący spadek popularności.
Podczas trasy koncertowej promującej album "Dysfunctional", spięcie między George’em a Donem ponownie doprowadziło do rozpadu zespołu. Podczas wydarzenia promocyjnego, zorganizowanego przez Columbia Records, kiedy grupa miała zagrać dla 120 stacji radiowych na żywo, Lynch niespodziewanie opuścił studio tuż przed wejściem na antenę i odmawiał powrotu. Wytwórnia płytowa była zmuszona odtworzyć w radiu taśmę nagraną podczas prób zespołu. Cztery dni później Columbia Records rozwiązała kontrakt z Dokken, jako powód podając ten i inne incydenty spowodowane zachowaniem Lyncha. Album zawierający zapis akustycznego koncertu zespołu, zatytułowany "One Live Night", został wydany w 1996 roku, już przez nową wytwórnię płytową, CMC. Rok później ukazał się kolejny studyjny album, "Shadowlife". Don Dokken był zawiedziony tym wydawnictwem, gdyż George Lynch, który miał największy wpływ na muzykę prezentowaną na nim, posunął się również do usunięcia loga zespołu z okładki. Don oskarżył George’a o próbę zniszczenia zespołu, przytaczając cytat wypowiedziany przez Lyncha podczas wywiadu: „To jest doskonały album. To będzie koniec Dokken, czyli to co chciałem osiągnąć."
Pod koniec 1997 roku, Lynch odszedł nagle z zespołu, odmawiając tym samym zagrania koncertów w ramach europejskiej trasy koncertowej. Mając ustalone daty koncertów, Don Dokken poprosił gitarzystę zespołu Europe, Johna Noruma, który w 1990 roku brał udział w nagrywaniu solowej płyty Dona, o pomoc w dokończeniu trasy koncertowej. John zgodził się bez wahania. Lynch próbował powrócić do zespołu na kilka dni przed rozpoczęciem trasy, jednak ze strony zespołu otrzymał jednogłośną odmowę. Lynch pozwał zespół domagając się odszkodowania w wysokości miliona dolarów, jednak Dokken wygrał sprawę. Po europejskim tournée, John Norum nie był w stanie kontynuować współpracy z grupą, gdyż przed wyruszeniem w trasę, rozpoczął pracę nad solowym albumem, który chciał dokończyć. Potem grupa wzbogaciła się o byłego gitarzystę Winger, Reba Beacha, z którym nagrała album "Erase the Slate", wydany w 1999 roku jako nowy początek zespołu. Dokken wydał też album koncertowy "Live from the Sun" w 2000 roku, po wydaniu którego Beach odszedł z zespołu.
Beach, który pracował nad innymi projektami muzycznymi, nie mógł pozostać w Dokken na dłuższy czas. Na jego miejsce przyszedł John Norum, który równocześnie pracował z innymi projektami muzycznymi i odbywał trasę koncertową z Dokken. Basista Jeff Pilson również odszedł z zespołu i został zastąpiony Barrym Sparksem. W wywiadzie udzielonym w 2004 roku, Don Dokken ujawnił, że Jeff odszedł z zespołu ponieważ chciał robić coś innego niż grać te same utwory w kółko. Album w takim składzie wydał album "Long Way Home". Podczas trasy koncertowej na wiosnę 2003 roku, promującej album, John Norum, który miał niesprawną rękę został zastąpiony przez Alexa De Rosso, gitarzystę związanego z włoską grupą Dark Lord. W tym samym roku zespół uczestniczył w trasie koncertowej festiwalu Metal Edge, grając koncerty razem z Ratt, FireHouse i innymi.
Latem roku 2003, Dokken odbyli długą trasę koncertową po Stanach Zjednoczonych jako zespół otwierający koncerty Scorpions i Whitesnake. Po tej trasie, gitarzysta zespołu, De Rosso stracił wizę pracowniczą i był zmuszony wrócić do Włoch. Na jego miejsce Don Dokken wyznaczył Jona Levina, znanego ze współpracy z Doro. Jon zagrał również w 1998 roku przypadkowo jeden wspólny koncert z Dokken. Po dojściu Levina, skład Dokken, Brown, Levin i Sparks przetrwał do roku 2008. Dokken wydali album "Hell to Pay" w 2004 roku, który przez krytyków jest uważany jako nowoczesne osiągnięcie dla zespołu. Lata 2005 i 2006 grupa spędziła na intensywnej trasie koncertowej. W 2007 roku ukazały się album koncertowy i kompilacyjny zespołu. Album koncertowy zatytułowany "", jest zapisem koncertu zespołu z wczesnych lat działalności, znaleziony przypadkowo przez Dona. Album kompilacyjny "Unchain the Night", wydany poprzednio w 1986 roku jako VHS, jest zbiorem teledysków i materiałów dokumentujących działalność zespołu, wydanym na płycie DVD. Grupa uczestniczyła również w festiwalu Rocklahoma w roku 2007 i 2008.
Powrót (od 2008).
13 maja 2008 roku ukazał się pierwszy od czterech lat nowy studyjny album zespołu, "Lightning Strikes Again". Album był największym osiągnięciem komercyjnym zespołu od 13 lat. Album jest uważany jako powrót Dokken do znanego i typowego dla grupy brzmienia. Don Dokken podkreślił, że to za sprawą namów Jona Levina zespół powrócił do dawnych dokonań, komponując świeży album. Jednocześnie Don powiedział, że praca nad tym albumem nie była prosta. Podczas wiosny i lata w roku 2008 zespół chcąc wypromować nowy album, uczestniczył w licznych wywiadach, min. dla Rockline, KNAC, The Classic Metal Show, oraz stworzył serię podcastów dostępnych na oficjalnej stronie zespołu.
Obecność w popkulturze.
Członkowie zespołu udzielają się przy produkcji tribute albumów, min. poświęconych grupom Rush i Iron Maiden. Jeff Pilson zagrał rolę basisty Steel Dragon w filmie "Gwiazda rocka". Zespół wziął również udział w projekcie organizowanym przez Roniego Jamesa Dio, Hear ’n Aid.
W latach 80. Don Dokken zaśpiewał w projekcie perkusisty Scorpions, Hermana Rarebella, „Herman Ze German and Friends”. Utwór który został nagrany z Donem nazywa się 'I'll Say Goodbye'.
W 2009 roku, zespół Dokken pojawił się w reklamie nowego programu antywirusowego firmy Symantec, Norton Internet Security 2010.

</doc>
<doc id="1820459" url="https://pl.wikipedia.org/wiki?curid=1820459" title="Cmentarz komunalny przy ul. Chopina w Szczecinie">
Cmentarz komunalny przy ul. Chopina w Szczecinie

Cmentarz komunalny przy ul. Chopina w Szczecinie – dawny cmentarz przyszpitalny położony na terenie szczecińskiego osiedla Niemierzyn (wówczas "Nemitz"). Zajmował teren pomiędzy obecnymi ulicami Chopina ("Wussower Str."), Broniewskiego, a potokiem Warszewiec ("Kückenmühlenbach").
Historia.
Cmentarz został założony z 1866 roku z myślą o pochówkach zmarłych pacjentów istniejącego tutaj od 1863 r. zakładu opieki nad osobami psychicznie chorymi ("Kuckenmühlen Anstalten"). Zakład ten był prowadzony przez zakon sióstr miłosierdzia ("Diakonissenheim"). Wskutek zapełnienia się cmentarza w pierwszych latach XX w. powiększono jego teren oraz wybudowano neoromańską kaplicę cmentarną. Ostatnie pochówki miały tu miejsce w 1945 roku, kiedy to podczas epidemii tyfusu zmarło 650 chorych.
Po 1945 roku w kaplicy umieszczono zakład medycyny sądowej, a ok. 1980 r. część terenu cmentarza przeznaczono na park. Kaplica przestała być użytkowana, a na terenie dawnego cmentarza nie pozostało śladów po miejscach pochówków. Zespół urbanistyczno-architektoniczny dawnego zakładu opieki, (obecnie Kliniki Psychiatrii PUM) został objęty ochroną konserwatorską.

</doc>
<doc id="1820460" url="https://pl.wikipedia.org/wiki?curid=1820460" title="Żabi Potok Jaworowy">
Żabi Potok Jaworowy

Żabi Potok Jaworowy – główny ciek wodny Doliny Żabiej Jaworowej (odnoga Doliny Jaworowej) znajdującej się w słowackiej części Tatr Wysokich. Żabi Potok Jaworowy wypływa z Małego Żabiego Stawu Jaworowego i kieruje się na wschód w kierunku głównej gałęzi Doliny Jaworowej. Nieopodal miejsca, w którym przecina go zielono znakowany szlak turystyczny, wpada do Jaworowego Potoku jako jego orograficznie lewy dopływ. Ujście Żabiego Potoku Jaworowego do Jaworowego Potoku znajduje się w Jaworowym Ogrodzie, na wysokości ok. 1525 m n.p.m.

</doc>
<doc id="1820462" url="https://pl.wikipedia.org/wiki?curid=1820462" title="Czarna Aliss">
Czarna Aliss



</doc>
<doc id="1820463" url="https://pl.wikipedia.org/wiki?curid=1820463" title="Vic Reeves">
Vic Reeves

Vic Reeves (ur. 24 stycznia 1959 jako James "Jim" Roderick Moir) – angielski komik. Od 2003 roku jest żonaty z Nancy Sorrell do chwili obecnej. Prowadził program pseudonaukowo-rozrywkowy Brainiac.

</doc>
<doc id="1820464" url="https://pl.wikipedia.org/wiki?curid=1820464" title="Maureen Calvo">
Maureen Calvo

Maureen Calvo (ur. 1 października 1983) – kostarykańska lekkoatletka, tyczkarka.

</doc>
<doc id="1820465" url="https://pl.wikipedia.org/wiki?curid=1820465" title="Lilith Weatherwax">
Lilith Weatherwax



</doc>
<doc id="1820466" url="https://pl.wikipedia.org/wiki?curid=1820466" title="Supercząstka">
Supercząstka

Supercząstka, supermolekuła – termin wprowadzony w połowie lat 30. XX wieku, służący do opisu zespołu dwóch lub większej liczby cząsteczek chemicznych, które związane ze sobą siłami nie walencyjnymi (siły mają charakter związków inkluzyjnych lub połączeń addycyjnych). Nie ulegają one transformacji chemicznej, zachowując w zespole swoje indywidualne własności. Super cząstka jako jednostka o wyższej organizacji niż cząsteczka chemiczna wykazuje inne dodatkowe funkcje w porównaniu z tworzącymi ją partnerami. Indywidua chemiczne tworzące supercząsteczkę często nazywa się: receptorem molekularnym (tzw. gospodarz) i substratem (tzw. gość). Dziedzina chemii, która zajmuje się supercząsteczkami nazywa się chemia supramolekularną. 
Funkcje.
Podstawowymi funkcjami supercząsteczki, a więc i dziedzinami którymi zajmuje się chemia supramolekularna jest rozpoznawanie supramolekularne, transformacja i transport.
Rozpoznawanie supramolekularne polega na zawiązaniu przez receptor molekularny konkretnego substratu, którego kształt (geometria) oraz rozłożenie ładunków elektrycznych i miejsc wiążących (energia) odpowiadająca geometrii i energii receptora. Receptor, który zwykle jest cząsteczką wklęsłą, ma lukę o określonej charakterystyce geometrycznej i energetycznej i z mieszaniny różnych potencjalnych substratów wybiera (rozpoznaje) ten który jest najlepiej dopasowany do luki pod względem kształtu i energii - zasada podwójnej komplementarności. 
Transformacja supramolekularna jest procesem katalitycznym polegającym na związaniu substratu przez receptor molekularny, ewentualnej aktywacji substratu, chemicznemu przekształceniu substratu (reakcja chemiczna) i uwolnieniu nowego produktu. Po uwolnieniu produktu receptor molekularny może brać udział w przekształcaniu kolejnej cząsteczki substratu. W reakcji katalizy supramolekularnej przekształceniu chemicznemu podlegają tylko te cząsteczki, których receptor został zaprojektowany, jest to więc proces selektywny. 
Transport supramolekularny dotyczy głównie transportu przez błony półprzepuszczalne (membrany) i może zachodzić w dwojaki sposób: albo cząsteczka receptora umieszczone w membranie pobiera (wiąże) substrat znajdujący się z jednej strony membrany, a utworzony kompleks supramolekularny wędruje w membranie i substrat zostaje uwolniony po drugiej stronie membrany, albo receptor supramolekularny tworzy w membranie kanał, przez który cząsteczka substratu może migrować na jej druga stronę - w obu wypadkach transport jest selektywny tzn. są transportowane tylko cząsteczki o odpowiedniej wielkości, kształcie i charakterystyce energetycznej dla których receptor został zaprojektowany. Szczególnymi przypadkami transportu supramolekularnego są: transport elektronów lub protonów (cząsteczka lub jon ulega np. utlenieniu po jednej stronie membrany i redukcji po drugiej) oraz transport energii (cząstka zostaje wzbudzona, pobiera energię i ją magazynuje, a następnie przenosy w procesie transportu do innej cząsteczki lub na drugą stronę membrany). 
Supercząsteczki mogą ulegać dalszej agregacji w wielocząsteczkowe zespoły supramolekularne, które mogą być jedno- lub wielofunkcyjne w zależności od rodzaju cząsteczek wchodzących w ich skład. Zespół molekularny jednofunkcyjny może np. transportować cząsteczki różnych substratów, ale tylko pod warunkiem, że będą one miały jakiś określony element wspólny (m.in. grupę funkcyjną lub zdefiniowany tzn. o takiej konformacji i konfiguracji układ grupy atomów jednego z fragmentów cząsteczki), po którym poszczególne receptory wchodzące w skład zespołu będą odróżniały te indywidua chemiczne od wszystkich od wszystkich innych. Zespół molekularny wielofunkcyjny może, w zależności od temperatury, przyłożonego napięcia elektrycznego lub pola magnetycznego, naświetlania czy pH roztworu, wykazywać jedna z trzech (opisanych powyżej), charakterystycznych dla układów supramolekularnych funkcji. To, która z funkcji zostanie "włączona", może również zależeć od rodzaju użytego substratu; jedne będą automatycznie "włączały" funkcję transportu, inne przekształcenia chemiczne, jeszcze inne po przekształceniu chemicznym mogą podlegać transportowi (produkt przekształcenia będzie tu substratem).
Jednym z podstawowych zadań chemii supramolekularnej jest konstruowanie receptorów molekularnych o określonych właściwościach i na podstawie znanej struktury cząsteczkowej przewidywanie sposobu wiązania substratów i powstawania substratów, a następnie układów supramolekularnych. Rozwój chemii supramolekularnej ma szczególne znaczenie dla poznania i wyjaśnienia działania układów biologicznych (procesy enzymatyczne, transport przez błony komórkowe).

</doc>
<doc id="1820469" url="https://pl.wikipedia.org/wiki?curid=1820469" title="Betty Boop">
Betty Boop

Betty Boop – postać animowana stworzona przez Grima Natwicka dla wytwórni Fleischer Studios i Paramount Pictures. Powstało 99 czarno-białych krótkometrażowych filmów o Betty. Betty zadebiutowała w filmie "Stopping the Show" z 12 sierpnia 1932. W USA głosu tej postaci użyczyła Mae Questel.
Cenzura.
W 1934 roku został wydany Kodeks Haysa, który zakazał pokazywania niektórych wątków, a zwłaszcza seksu. Dlatego w 1935 roku biuro Haysa nakazało zakończyć serię filmów o Betty. Ostatni krótkometrażowy film o Betty został wyprodukowany w 1939 roku.
Po II wojnie światowej.
W latach 50. XX wieku filmy z Betty były emitowane już w telewizji amerykańskiej. W latach 60. XX wieku National Television Assosacies dostał prawo do koloryzacji filmów o Betty. W 1974 i 1980 powstały pełnometrażowe filmy o niej. W 1988 roku wystąpiła w filmie "Kto wrobił królika Rogera?". Sporadyczne występowanie po wojnie wyjaśniła: "Trudno o pracę odkąd mamy kolor".
W latach 2004–2008 w animowanym reality show "Przerysowani" pojawiła się Toot Braunstein – postać będąca jej parodią.

</doc>
<doc id="1820471" url="https://pl.wikipedia.org/wiki?curid=1820471" title="Dziekan (Świat Dysku)">
Dziekan (Świat Dysku)



</doc>
<doc id="1820472" url="https://pl.wikipedia.org/wiki?curid=1820472" title="Kierownik Studiów Nieokreślonych">
Kierownik Studiów Nieokreślonych



</doc>
<doc id="1820473" url="https://pl.wikipedia.org/wiki?curid=1820473" title="Kwestor (Świat Dysku)">
Kwestor (Świat Dysku)



</doc>
<doc id="1820474" url="https://pl.wikipedia.org/wiki?curid=1820474" title="Fruticetyzacja">
Fruticetyzacja

Fruticetyzacja – forma degeneracji fitocenoz leśnych przejawiająca się w nienormalnie obfitym rozwoju warstwy krzewów zwykle wskutek rozrzedzenia drzewostanu lub zaniechania jego odnowy po zrębie.
Może też występować w lasach, powstałych na terenach porolnych, wcześniej intensywnie nawożonych. Charakterystyczne są wtedy występujące azotolubne gatunki krzewów, między innymi malina właściwa czy jeżyny.

</doc>
<doc id="1820475" url="https://pl.wikipedia.org/wiki?curid=1820475" title="Myślak Stibbons">
Myślak Stibbons



</doc>
<doc id="1820476" url="https://pl.wikipedia.org/wiki?curid=1820476" title="Wysoczyzna Średzka">
Wysoczyzna Średzka

Wysoczyzna Średzka – mikroregion fizycznogeograficzny (318.531), jeden z trzech mikroregionów tworzących Równinę Wrocławską według podziału Jerzego Kondrackiego. W podziale fizycznogeograficznym dolnego Śląska opracowanym przez Wojciecha Walczaka Wysoczyzna Średzka jest mezoregionem równorzędnym Równinie Wrocławskiej.
Obszar mikroregionu ma charakter lekko pofalowanej równiny morenowo-sandrowej z ostańcami kemów i moren recesyjnych. Cechą charakterystyczną jest mała ilość lasów, większość obszaru zajęta jest pod pola uprawne. Gleby tu występujące należą w przeważającej części do gatunków brunatnoziemnych i piaszczysto-gliniastych. 

</doc>
<doc id="1820477" url="https://pl.wikipedia.org/wiki?curid=1820477" title="Wykładowca run współczesnych">
Wykładowca run współczesnych



</doc>
<doc id="1820478" url="https://pl.wikipedia.org/wiki?curid=1820478" title="Pierwszy Prymus">
Pierwszy Prymus



</doc>
<doc id="1820479" url="https://pl.wikipedia.org/wiki?curid=1820479" title="Windle Poons">
Windle Poons



</doc>
<doc id="1820485" url="https://pl.wikipedia.org/wiki?curid=1820485" title="Odwet pozorów">
Odwet pozorów

Odwet pozorów - 20. album studyjny zespołu Stare Dobre Małżeństwo, zawierający utwory Jana Rybowicza.

</doc>
<doc id="1820486" url="https://pl.wikipedia.org/wiki?curid=1820486" title="Fehmi Agani">
Fehmi Agani

Fehmi Agani (serb. Фехми Агани, ur. 23 stycznia 1932 w Gjakove, zm. 6 maja 1999 w okolicach Lipjanu) – kosowski socjolog.
Życiorys.
W 1959 ukończył studia filozoficzne na Uniwersytecie Belgradzkim, a w 1965 na tej samej uczelni uzyskał stopień magistra nauk politycznych. Pracę doktorską z socjologii ("Partie i grupy polityczne w Albanii w czasie II wojny światowej") obronił w 1973 na Wydziale Filozoficznym Uniwersytetu w Prisztinie. W latach 1967-1970 pełnił funkcję dyrektora Instytutu Albanologicznego w Prisztinie, a następnie dziekana Wydziału Filozoficznego. W tym czasie prowadził w piśmie "Rilindja" rubrykę poświęconą sytuacji międzynarodowej.
W latach 90. pełnił funkcję wiceprzewodniczącego Demokratycznej Ligi Kosowa, będąc najbliższym współpracownikiem Ibrahima Rugovy. Janusz Bugajski określał go jako "głównego stratega partii".. Był także deputowanym do działającego w podziemiu parlamentu kosowskiego (Kuvendi të Republikës së Kosovës). Jako przeciwnik rozwiązań siłowych w sporze o Kosowo i zwolennik interwencji międzynarodowej wziął udział w negocjacjach w Rambouillet.
Zginął, zastrzelony w niejasnych okolicznościach, kiedy próbował przedostać się wraz z rodziną pociągiem do granicy z Macedonią, w czasie wojny o Kosowo. Pociąg zatrzymały serbskie oddziały paramilitarne, Aganiego wyprowadzono z pociągu. Jego ciało odnaleziono w pobliżu drogi, prowadzącej do Lipjanu.
W 2004 został uhonorowany pośmiertnie tytułem Bohatera Kosowa (alb. Hero i Kosovës). W Prisztinie stoi pomnik Aganiego, a jedna z ulic nosi jego imię.

</doc>
<doc id="1820488" url="https://pl.wikipedia.org/wiki?curid=1820488" title="Suma Minkowskiego">
Suma Minkowskiego



</doc>
<doc id="1820490" url="https://pl.wikipedia.org/wiki?curid=1820490" title="Nierówność Brunna-Minkowskiego">
Nierówność Brunna-Minkowskiego



</doc>
<doc id="1820492" url="https://pl.wikipedia.org/wiki?curid=1820492" title="Robert Lindstedt">
Robert Lindstedt

Robert Lindstedt (ur. 19 marca 1977 w Sundbybergu) – szwedzki tenisista, zwycięzca Australian Open 2014 w grze podwójnej, reprezentant w Pucharze Davisa, olimpijczyk z Londynu (2012).
Kariera zawodowa.
Jako zawodowy tenisista zaczął występować od 1998 roku.
Sukcesy Lindstedt odnosi głównie w grze podwójnej, w której został mistrzem w sezonie 2014 Australian Open, gdzie tworzył parę z Łukaszem Kubotem. W finale pokonali 6:3, 6:3 Erika Butoraka i Ravena Klaasena. Szwed jest również finalistą Wimbledonu z lat 2010, 2011 i 2012 startując w każdej edycji turnieju z Horią Tecău. W 2015 roku Lindstedt osiągnął półfinał US Open, partnerując Dominikowi Inglotowi. Na French Open tenisista szwedzki najdalej doszedł do ćwierćfinału, podczas edycji 2011 i 2014, występując wspólnie z Horią Tecău, a potem z Łukaszem Kubotem. Łącznie w deblu Lindstedt jest zwycięzcą 23 turniejów rangi ATP World Tour z 48 rozegranych finałów.
W lipcu 2019 Szwed został finalistą miksta Wimbledonu u boku Jeļeny Ostapenko, z którą decydujący mecz przegrał 2:6, 3:6 z parą Latisha Chan–Ivan Dodig.
Od kwietnia 2007 roku Lindstedt reprezentuje Szwecję w Pucharze Davisa.
W 2012 roku wystąpił na igrzyskach olimpijskich w Londynie. W deblu odpadł w 2 rundzie, grając razem z Johanem Brunströmem, a w grze mieszanej w 1 rundzie, partnerując Sofii Arvidsson.
W rankingu gry pojedynczej Lindstedt najwyżej był na 309. miejscu (26 kwietnia 2004), a w klasyfikacji gry podwójnej na 3. pozycji (20 maja 2013).

</doc>
<doc id="1820493" url="https://pl.wikipedia.org/wiki?curid=1820493" title="I liga czeska w piłce nożnej (1993/1994)">
I liga czeska w piłce nożnej (1993/1994)

W sezonie 1993/1994 rozegrano 1. edycję najwyższej klasy rozgrywkowej piłki nożnej w Czechach.
Zasady rozgrywek.
W rozgrywkach wzięło udział 16 drużyn, walczących o tytuł mistrza Czech w piłce nożnej – 10 zespołów czeskich z ostatniego sezonu I ligi czechosłowackiej i 6 najlepszych ze zlikwidowanej ČMFL. Każda z drużyn rozegrała po 2 mecze ze wszystkimi przeciwnikami (razem 30 spotkań). Zwycięzca otrzymali prawo gry w rundzie kwalifikacyjnej Ligi Mistrzów UEFA 1994/1995; wicemistrz wystąpił w rundzie preeliminacyjnej Pucharu UEFA; triumfator Pucharu Czech zagrał w Pucharze Zdobywców Pucharów.

</doc>
<doc id="1820494" url="https://pl.wikipedia.org/wiki?curid=1820494" title="Pompa biologiczna">
Pompa biologiczna

Pompa biologiczna - w biogeochemii oceanów stanowi ogół procesów, transportujących węgiel ze strefy eufotycznej do głębi oceanu, w których pośrednią rolę odgrywają organizmy żywe.
Działanie pompy.
Pompę biologiczną stanowi głównie węgiel pochodzący od tonących ciał martwych organizmów i ich odchodów. Pewna część węgla osiąga dno oceanu w postaci rozpuszczonych związków organicznych przenoszonych przez tzw. downwelling. 
Węgiel dociera do dna oceanu także w postaci związków nieorganicznych, np. węglan wapnia (CaCO3), dawniej wchodzący w skład żywych organizmów, które uległy zwapnieniu, np. otwornice, glony z grupy Coccolithophyceae czy Thecosomata. Ze względu na rolę jaką pełni węgiel w budowie organizmów, część węgla w postaci związków organicznych składa się na pompę miękkotkankową, a w nieorganicznych na pompę twardotkankową.
Materia organiczna ulegająca remineralizacji lub gniciu pod wpływem oddychania bakterii saprofitycznych uwalnia rozpuszczony dwutlenek węgla. Węglan wapnia także się rozpuszcza w stopniu zależnym od stężenia jonów węglanowych. Z racji, że procesy rozpuszczania są bardzo powolne a rozkładana materia tonie, jest ona transportowana z powierzchni oceanu na jego dno znacznie szybciej, co składa się na działanie pompy biologicznej.
Pompa biologiczna odgrywa ważną rolę w cyklu węgla na Ziemi, w związku z czym podejmowane są próby zmierzenia jej siły. Procesy tworzące pompę biologiczną są jednak trudne do zmierzenia ze względu na oddziaływania ekosystemu na dużych głębokościach. Stosuje się najczęściej metodę polegającą na określeniu produkcji pierwotnej zasilanej azotanami oraz amoniakiem, gdyż te składniki odżywcze są odmiennego pochodzenia ze względu na remineralizację tonącej materii. Określa się w ten sposób tzw. współczynnik f, który może służyć jako przybliżenie siły miejscowej pompy biologicznej. Zastosowanie tych wyników do skali globalnej komplikuje odmienna rola cyrkulacji w różnych obszarach oceanu.
Pompa biologiczna ma swój fizyko-chemiczny odpowiednik znany jako pompa rozpuszczalności.
Zmiany antropogeniczne.
Spalanie paliw kopalnych przez człowieka oraz produkcja cementu przyczyniły się do zwiększenia emisji CO2 do atmosfery. Szacuje się, iż jedna trzecia antropogenicznego CO2 (około 2 Gt węgla rocznie) przechodzi do oceanu. Przypuszcza się, że nie ma to wpływu na pompę biologiczną, gdyż jej siła jest ograniczona dostępem do światła oraz substancji odżywczych a nie węgla z atmosfery. Istnieją jednak pewne nieścisłości w morskim cyklu węgla. Ponadto wyniki badań wskazują, że zależność pierwotnej produkcji oceanicznej od zawartości CO2 istnieje.
Zmiana klimatu może wpłynąć na pompę biologiczną w przyszłości poprzez ogrzewanie i rozwarstwienie powierzchni oceanu. Przypuszcza się, że może się to przyczynić do obniżenia zaopatrzenia strefy eufotycznej w składniki odżywcze, a co za tym idzie pierwotnej produkcji.
Ponadto siła pompy twardotkankowej może wzrosnąć pod wpływem antropogenicznego zakwaszenia oceanów, w wyniku czego wzrośnie siła pompy miękkotkankowej, z racji że węglan wapnia stanowi balast dla materii organicznej.

</doc>
<doc id="1820497" url="https://pl.wikipedia.org/wiki?curid=1820497" title="Franciszek Jujka">
Franciszek Jujka

Franciszek Jujka, ps. "Lech Malbor", "Józef Bayer", "Mścisław Znicz" (ur. 28 września 1906 w Ratajach, zm. 20 lutego 1944 w Żabikowie) – polski działacz społeczno-oświatowy, nauczyciel, poeta, publicysta, folklorysta.
Życiorys.
W 1920 rozpoczął naukę w polskim Seminarium Nauczycielskim w Rogoźnie, które ukończył w 1925. Od tego samego roku pracował jako pedagog początkowo w Wielkopolsce – w Kiełkowie, a następnie (od 1928) w Żodyniu. W 1930 przeniósł się na Powiśle. Od 15 października tego roku pracował w Nowej Wsi, a 1 kwietnia 1933 podjął pracę w Starym Targu (obie wsie ówcześnie na terenie Niemiec). Podczas pracy pedagogicznej organizował m.in. tajne nauczanie dla dorosłych oraz zespoły artystyczne (m.in. „Oj dana”). Zbierał i opracowywał folklor nadwiślański. Był także poetą – publikował pod pseudonimem "Lech Malbor" wiersze o treści patriotycznej. Ukazywały się one w prasie polskiej w Niemczech (publikowały je m.in. „Polak w Niemczech” oraz „Gazeta Olsztyńska”). Najważniejszymi jego utworami były: "Hymn Rodła" (1937, wykonany w formie pieśni na kongresie Związku Polaków w Niemczech w marcu 1938), "Pieśń o ziemi malborskiej" (1938), "Prusy Wschodnie" oraz "Młodym przyjaciołom". 1 sierpnia 1936 po wizytacji w szkole niemieckiego inspektora dr. Irmlera został pozbawiony prawa do nauczania i musiał zgodnie z nakazem opuścić Powiśle. Przeprowadził się wraz z rodziną do Meklemburgii. Organizował tam kursy języka polskiego dla polskich pracowników sezonowych. Z Niemiec wydalony został w grudniu 1938, po czym podjął pracę w szkole w wielkopolskim Kębłowie. Podczas niemieckiej okupacji prowadził działalność konspiracyjną jako Józef Bayer. 30 października 1943 został aresztowany przez gestapo. Umieszczono go w obozie w podpoznańskim Żabikowie, gdzie poddano go torturom i 20 lutego 1944 stracono.
Życie prywatne.
Był synem Michała i Rozalii. Jego żoną była od października 1928 Stanisława Hierowska. Miał z nią czworo dzieci, m.in. gdańskiego rysownika i satyryka Zbigniewa Jujkę.
Jako patron.
Jest patronem Szkoły Podstawowej w Starym Targu (od 1960), Szkoły Podstawowej w Kębłowie (od 1990) oraz Zespołu Szkolno-Przedszkolnego w Starym Targu (od 2019). W latach 2009–2019 był patronem Publicznego Gimnazjum w Starym Targu.

</doc>
<doc id="1820498" url="https://pl.wikipedia.org/wiki?curid=1820498" title="Denis Fonwizin">
Denis Fonwizin



</doc>
<doc id="1820499" url="https://pl.wikipedia.org/wiki?curid=1820499" title="Cmentarz ewangelicko-augsburski przy ulicy Tatrzańskiej w Szczecinie">
Cmentarz ewangelicko-augsburski przy ulicy Tatrzańskiej w Szczecinie

Cmentarz ewangelicko-augsburski przy ulicy Tatrzańskiej w Szczecinie – dawny cmentarz protestancki położony na terenie szczecińskiego osiedla Niemierzyn, przy ulicy Tatrzańskiej (ówczesnej Friedhofstraße).
Historia.
Cmentarz powstał pod koniec II połowy XIX wieku z przeznaczeniem dla mieszkańców wsi Niemierzyn (wówczas "Nemitz"), którzy byli luteranami. Pochówków zaprzestano w połowie lat 30. XX wieku. Wkrótce w okolicy powstało osiedle domków jednorodzinnych i ta część Niemierzyna nabrała cech miejskiego przedmieścia. Po 1945 roku na cmentarzu jeszcze znajdowały się nagrobki, trudno określić datę ich usunięcia.
Na terenie dawnego cmentarza wybudowano sklep z parkingiem oraz plac zabaw. Jedyną pozostałością po dawnej funkcji tego terenu jest starodrzew rosnący przy parkingu.

</doc>
<doc id="1820501" url="https://pl.wikipedia.org/wiki?curid=1820501" title="Demian Korotczenko">
Demian Korotczenko



</doc>
<doc id="1820502" url="https://pl.wikipedia.org/wiki?curid=1820502" title="Nowa fala (literatura fantastycznonaukowa)">
Nowa fala (literatura fantastycznonaukowa)

Nowa fala (ang. "New Wave") – termin określający nurt w literaturze fantastycznonaukowej, który pojawił się w połowie lat 60. XX wieku. Literatura nowofalowa odeszła od utartych kanonów s-f - fascynacji rozwojem techniki, eksploracją kosmosu, za to zajęła się człowiekiem i jego przeżyciami. Także warsztat pisarski był znacznie bardziej rozwinięty niż w klasycznej fantastyce.
Termin.
Termin „nowa fala” został zapożyczony od nowej fali w kinie francuskim. Rewolucyjne przemiany w literaturze s-f korespondowały z przemianami kulturowymi: rewolucją seksualną, narastającą niechęcią wobec wojny w Wietnamie, emancypacją kobiet.
Historia.
Początek Nowej fali w fantastyce wiązany jest z objęciem w 1964 przez Michaela Moorcocka stanowiska redaktora naczelnego pisma „New Worlds”. , historyk zajmujący się fantastyką naukową zasugerował jednak, że doszło do niej także dzięki wkładowi , redaktora naczelnego pisma "Galaxy".

</doc>
<doc id="1820503" url="https://pl.wikipedia.org/wiki?curid=1820503" title="Ksenia Suchinowa">
Ksenia Suchinowa



</doc>
<doc id="1820505" url="https://pl.wikipedia.org/wiki?curid=1820505" title="Krasiłów-Obołoń Krasiłów">
Krasiłów-Obołoń Krasiłów



</doc>
<doc id="1820506" url="https://pl.wikipedia.org/wiki?curid=1820506" title="Podillia Krasiłów">
Podillia Krasiłów



</doc>
<doc id="1820507" url="https://pl.wikipedia.org/wiki?curid=1820507" title="Andriej Perłow">
Andriej Perłow



</doc>
<doc id="1820512" url="https://pl.wikipedia.org/wiki?curid=1820512" title="Grand Prix Stanów Zjednoczonych – Zachód 1979">
Grand Prix Stanów Zjednoczonych – Zachód 1979

Grand Prix Stanów Zjednoczonych - Zachód 1979 – czwarta runda Mistrzostw Świata Formuły 1 w sezonie 1979, która odbyła się 8 kwietnia 1979, po raz czwarty na torze Long Beach Street Circuit.
Czwarte Grand Prix Stanów Zjednoczonych - Zachód zaliczane do Mistrzostw Świata Formuły 1.

</doc>
<doc id="1820513" url="https://pl.wikipedia.org/wiki?curid=1820513" title="Agaricus langei">
Agaricus langei



</doc>
<doc id="1820515" url="https://pl.wikipedia.org/wiki?curid=1820515" title="Sadat X">
Sadat X

Sadat X, właśc. Derek Murphy (ur. 29 grudnia 1968 w New Rochelle) – amerykański raper, członek zespołu Brand Nubian. Inspiracją dla jego utworów jest przynależność do The Nation of Gods and Earths. W 2008 roku wystąpił gościnnie na albumie polskiego rapera O.S.T.R. "Ja tu tylko sprzątam" w utworze "Keep It Classy".
Dyskografia.
Opracowano na podstawie źródła.

</doc>
<doc id="1820520" url="https://pl.wikipedia.org/wiki?curid=1820520" title="Stanisław Stolz">
Stanisław Stolz

Stanisław Stolz (ur. 2 września 1930 w Warszawie) – polski działacz partyjny i państwowy, członek Trybunału Stanu (1982–1989). 
Życiorys.
Urodził się w rodzinie urzędniczej. W 1949 ukończył szkołę średnią w Falenicy, następnie w 1952 uzyskał tytuł zawodowy magistra prawa na Uniwersytecie Warszawskim. Pracował w Biurze ds. Prezydiów Rad Narodowych Urzędu Rady Ministrów, następnie od 1962 zatrudniony w Centralnym Komitecie SD na różnych stanowiskach. Od 1975 do 1977 był głównym specjalistą w Ministerstwie Administracji, Gospodarki Terenowej i Ochrony Środowiska. Od 1978 pełnił obowiązki dyrektora Działu Prezydialnego Centralnego Związku Rzemiosła. W 1982 nominowany przez SD na członka Trybunału Stanu I kadencji, w 1985 ponownie zasiadał w tym gremium. 
Odznaczony Złotym Krzyżem Zasługi, Krzyżem Kawalerskim Orderu Odrodzenia Polski oraz Honorową Odznaką Rzemiosła. 

</doc>
<doc id="1820521" url="https://pl.wikipedia.org/wiki?curid=1820521" title="Hariclea Darclée">
Hariclea Darclée

Hariclea Darclée, właśc. Hariclea Haricli (ur. 10 czerwca 1860 w Braile, zm. 12 stycznia 1939 w Bukareszcie) – rumuńska śpiewaczka operowa, sopran spinto, matka pisarza i autora librett Iona Hartulari Darclée.
Życiorys.
Córka Iona i Aslan. Pochodziła z rodziny greckiej, która osiadła w Rumunii. Ojciec był właścicielem ziemskim, matka wywodziła się ze znanej w Grecji rodziny Mavrocordat. Hariclea studiowała w konserwatorium w Wiedniu. Naukę kontynuowała w Paryżu, pod kierunkiem Jeana-Baptiste Faure'a. W 1888 zadebiutowała w Operze Paryskiej w roli Margaret w Fauście. 14 stycznia 1900 zagrała tytułową rolę w światowej prapremierze opery Tosca Giacomo Pucciniego w rzymskim Teatro Costanzi.
Artystyczny pseudonim Darclée miała otrzymać od zafascynowanego jej głosem kompozytora Claude’a Debussy’ego. Po raz ostatni wystąpiła na scenie w 1918, śpiewając arię Julii w operze "Romeo i Julia" Gounoda w Teatro Lirico w Mediolanie. W 1921 wspierała budowę Opery Narodowej w Bukareszcie (Opera Naţională Bucureşti).
Ostatnie lata życia spędziła w nędzy i zapomnieniu. Spoczywa na cmentarzu Bellu w Bukareszcie.
W 1960 Mihai Iacob nakręcił film fabularny Darclée, opowiadający o życiu śpiewaczki. W 1995, w rocznicę śmierci artystki, w jej rodzinnej miejscowości - Braile zorganizowano po raz pierwszy konkurs dla młodych śpiewaków, nazwany jej imieniem.

</doc>
<doc id="1820532" url="https://pl.wikipedia.org/wiki?curid=1820532" title="Ján Kozák (ur. 1954)">
Ján Kozák (ur. 1954)

Ján Kozák (ur. 17 kwietnia 1954 w Matejovcach nad Hornádom) – słowacki piłkarz grający na pozycji pomocnika. Jest ojcem Jána Kozáka juniora, reprezentanta Słowacji i zawodnika klubu Slovan Bratysława.
Kariera klubowa.
Pierwszym klubem Kozáka w karierze był FK Spišská Nová Ves. Jej piłkarzem był do 1974 roku i wtedy też przeszedł do Lokomotívy Koszyce. W barwach tego zespołu zadebiutował w pierwszej lidze czechosłowackiej. W 1977 roku osiągnął swój pierwszy sukces w karierze, gdy zdobył z Lokomotívą Puchar Czechosłowacji (2:1 w finale z Sklo Union Teplice). Z kolei w 1979 roku wystąpił w wygranym 2:1 finale tego pucharu z Baníkiem Ostrawa.
Latem 1980 roku Kozák odszedł z Lokomotívy do Dukli Praga. W 1981 roku zdobył z nią swój trzeci w karierze czechosłowacki puchar (0:0 k. 4:2 w finale z Duklą Bańska Bystrzyca). Z kolei w sezonie 1981/1982 wywalczył z Duklą swój jedyny w karierze tytuł mistrza Czechosłowacji. Po 2 latach gry w Dukli wrócił do Lokomotívy Koszyce, gdzie grał do końca 1985 roku.
Na początku 1986 roku Kozák został piłkarzem belgijskiego RFC Seraing. Tam występował przez pół roku. Następnie odszedł do FC Bourges, drugoligowca z Francji. W 1987 roku jako piłkarz tego klubu zakończył karierę.
Kariera reprezentacyjna.
W reprezentacji Czechosłowacji Kozák zadebiutował 6 października 1976 roku w wygranym 3:2 towarzyskim meczu z Rumunią. W 1980 roku został powołany przez selekcjonera Jozefa Vengloša do kadry na Euro 80. Na tym turnieju był podstawowym zawodnikiem Czechosłowacji i wystąpił we wszystkich czterech meczach: z RFN (0:1), z Grecją (3:1), z Holandią (1:1) i o 3. miejsce z Włochami (1:1, karne 9:8). W 1982 roku był w kadrze Czechosłowacji na Mistrzostwa Świata w Hiszpanii, jednak był na nich rezerwowym i nie rozegrał żadnego spotkania. Od 1976 do 1984 roku rozegrał w kadrze narodowej 55 meczów i strzelił 9 goli.
Kariera trenerska.
Po zakończeniu kariery piłkarskiej Kozák został trenerem. Prowadził Lokomotívę Koszyce, 1. FC Koszyce, Zemplín Michalovce i Steel Trans Ličartovce. Od 2005 do 2013 był trenerem zespołu MFK Koszyce.
W lipcu 2013 został trenerem Słowacji po niepowodzeniach Słowacji w kwalifikacjach do Mistrzostw Świata 2014.

</doc>
<doc id="1820533" url="https://pl.wikipedia.org/wiki?curid=1820533" title="Jan Kozak (ur. 1954)">
Jan Kozak (ur. 1954)



</doc>
<doc id="1820537" url="https://pl.wikipedia.org/wiki?curid=1820537" title="Synagoga Stowarzyszenia Modlitwy i Dobroczynności Chasydów Radomskich w Krakowie">
Synagoga Stowarzyszenia Modlitwy i Dobroczynności Chasydów Radomskich w Krakowie



</doc>
<doc id="1820541" url="https://pl.wikipedia.org/wiki?curid=1820541" title="N,N′-Dicykloheksylokarbodiimid">
N,N′-Dicykloheksylokarbodiimid

"N","N"′-Dicykloheksylokarbodiimid, DCC – organiczny związek chemiczny stosowany głównie jako czynnik kondensujący w syntezie organicznej, np. do kondensacji aminokwasów w syntezie peptydów. W warunkach standardowych (normalnych) DCC jest bezbarwnym krystalicznym ciałem stałym o słodkim zapachu.
DCC jest dobrze rozpuszczalny w dichlorometanie, tetrahydrofuranie, acetonitrylu i "N,N"-dimetyloformamidzie, natomiast nierozpuszczalny w wodzie.
Struktura.
Rdzeń karbodiimidowy strukturalnie jest podobny do struktury allenu. Trzy główne struktury rezonansowe karbodiimidów to:
W spektroskopii w podczerwieni grupa karbodiimidowa daje charakterystyczne pasmo przy 2117 cm⁻¹.
Na widmie NMR występuje charakterystyczne przesunięcie δ 275 ppm w górę pola względem kwasu azotowego, widmo 13C NMR natomiast przedstawia sygnał przy około 139 ppm w dół pola względem TMS.
Otrzymywanie.
DCC można otrzymać w reakcji sprzęgania aminocykloheksanu i izocyjanku cykloheksylu wobec octanu palladu, jodu i tlenu (wydajność &gt;67%):
Wysoką wydajność syntezy DCC (92%) uzyskano w wyniku kondensacji dwóch cząsteczek izocyjanianu cykloheksylu wobec katalizatora :
DCC zostało również otrzymane z dicykloheksylomocznika z zastosowaniem katalizy przeniesienia międzyfazowego. Dwupodstawiony mocznik, chlorek arenosulfonylowy i węglan potasu ulegały reakcji w toluenie w obecności chlorku benzylotrimetyloamoniowego dając DCC z 50% wydajnością:
Reakcje.
DCC jest czynnikiem kondensującym w syntezie estrów, amidów, ketonów, nitryli. W reakcjach tych DCC uwadnia się tworząc cząsteczkę dicykloheksylomocznika (DCU), związku nierozpuszczalnego w wodzie, heksanie czy chlorku metylenu. W reakcjach kondensacji z użyciem DCC nie powstają kwasowe produkty uboczne.
Przykładem kondensacji wobec DCC może być synteza amidów z kwasów karboksylowych i amin:
Reakcja taka jest stosowana dla syntezy skomplikowanych związków organicznych, dla których reakcja poprzez halogenki kwasowe nie jest możliwa.
Utlenianie Pfitznera-Moffatta.
DMSO aktywowany za pomocą DCC jest czynnikiem utleniającym w tzw. utlenianiu Pfitznera-Moffatta. Reakcja ta jest wykorzystywana do przeprowadzania alkoholi w aldehydy i ketony. W przeciwieństwie do utleniania za pośrednictwem metali, procedura ta jest wystarczająco łagodna aby zatrzymać proces utleniania na etapie aldehydu zanim utleni się do kwasu karboksylowego.
Dehydratacja.
Alkohole pod wpływem DCC mogą ulegać dehydratacji (odwodnieniu). Reakcja ta biegnie przez utworzenie O-acylomocznika jako produktu pośredniego, który następnie ulega hydrogenolizie tworząc odpowiedni alken:
Inwersja konfiguracji alkoholi drugorzędowych.
Chiralne alkohole drugorzędowe mogą ulegać inwersji konfiguracji w wyniku estryfikacji do mrówczanu promowanej przez DCC i następczej hydrolizy zasadowej. Metodą tą efektywnie przekształcono (2"S",4"R")-4-hydroksyprolinę w izomer 4"S", a inwersję konfiguracji obserwowano na etapie tworzenia estru. Opisano także inwersję konfiguracji węglowodanów wobec DCC i chloralu.
Tworzenie wiązania internukleotydowego.
DCC należał do pierwszych czynników kondensujących wykorzystywanych przez zespół Khorany do syntezy fosforanów nukleozydów oraz w metodzie diestrowej syntezy oligonukleotydów.

</doc>
<doc id="1820542" url="https://pl.wikipedia.org/wiki?curid=1820542" title="Jabłonów (Pokucie)">
Jabłonów (Pokucie)



</doc>
<doc id="1820543" url="https://pl.wikipedia.org/wiki?curid=1820543" title="Dyskoteka Pana Jacka">
Dyskoteka Pana Jacka

Dyskoteka Pana Jacka (czyt. "dżeka") – albumy muzyczne (wydane na longplayach, kasetach magnetofonowych i płytach CD) oraz seria koncertów, organizowanych w latach 80. i 90. przez Jacka Cygana. Początki "Dyskoteki" stanowił blok w niedzielnym porannym programie dziecięcym "Teleranek".
W całość zaangażowanych było wielu dziecięcych, młodzieżowych i dorosłych wykonawców, m.in. Majka Jeżowska, Magda Fronczewska, Krzysztof Antkowiak, Anna Jurksztowicz, zespoły Papa Dance oraz Tintilo i inni. Głównym prowadzącym koncerty był Jacek Cygan.

</doc>
<doc id="1820548" url="https://pl.wikipedia.org/wiki?curid=1820548" title="Odpady powęglowe">
Odpady powęglowe

Odpady powęglowe – mieszanina okruchów skalnych pochodzących z warstw towarzyszących pokładom węgla i z przewarstwień tych pokładów. W wyniku wydobycia węgla mieszanina ta jest wydobywana na powierzchnię Ziemi. Odpady powęglowe zawierają zawsze pewien procent węgla, który jest odzyskiwany w specjalnych urządzeniach przy kopalniach. Ilość odpadów jest zależna od stopnia mechanizacji wydobycia i od grubości pokładu z jakiego jest prowadzone wydobycie.
Skład.
petrograficzny.
W skład odpadów powęglowych wchodzą iłowce, łupki ilaste, mułowce, łupki węglowe, piaskowce, sporadycznie zlepieńce, oraz okruchy węgla. Procentowy udział skał w materiale odpadowym bywa bardzo zróżnicowane i jest zależne od rodzaju skał w miejscu wydobycia węgla.
mineralogiczny.
Minerały ilaste około 50–70%, kwarc około 20–30%, pozostałe minerały i węgiel 10–20%
Głównym składnikiem są minerały ilaste więc to od ich właściwości fizycznych i mechanicznych będą zależeć właściwości odpadów powęglowych i możliwość ich potencjalnego wykorzystania.
pH waha się od 2,8 do 9,6.
Od składu chemicznego odpadów zależy ich wpływ na środowisko, gdyż podczas składowania dochodzi do wymywania rozpuszczalnych soli takich jak chlorki i siarczany
Podział odpadów powęglowych.
Ze względu na powstawanie odpadów powęglowych możemy podzielić je następująco:
Granulacja odpadów zależy od technologii wydobycia i wzbogacania węgla.

</doc>
<doc id="1820550" url="https://pl.wikipedia.org/wiki?curid=1820550" title="Jean-Baptiste Ouédraogo">
Jean-Baptiste Ouédraogo

Jean-Baptiste Ouédraogo (ur. 30 czerwca 1942 w Kaya) – major, prezydent Górnej Wolty (obecnie Burkina Faso) od 1982 do 1983. Z wykształcenia lekarz.
Życiorys.
Ouédraogo wyznawał katolicyzm i pochodził z ludu Mossi. Studiował medycynę na Wybrzeżu Kości Słoniowej i Francji. Od 1976 do 1977 był ordynatorem oddziału dziecięcego szpitala w Wagadugu. Potem wyjechał do Miluzy i tam odbył specjalizację z pediatrii. Po powrocie z Francji został w lutym 1982 ordynatorem szpitala wojskowego w Wagadugu. Otrzymał stopień majora i zaangażował się w politykę.
Rządy.
7 listopada 1982 został obalony Saye Zerbo (który także przejął władzę w wyniku zamachu w 1980, odsuwając od władzy prezydenta Lemizanę). Ouédraogo został wówczas przewodniczącym rządzącej rady wojskowych (Tymczasowej Rady na rzecz Ocalenia Ludu – "Conseil du Salut du Peuple") a od 26 listopada szefem państwa i rządu. W styczniu 1983 powierzył funkcję premiera Thomasowi Sankarze, którego – za sympatie libijskie – 17 maja zdymisjonował i czasowo kazał aresztować.
Pod koniec maja Ouédraogo zapowiedział wydanie nowej konstytucji i przeprowadzenie wyborów w ciągu trzech miesięcy. Rozwiązał też Radę Ocalenia Ludu. Jednakże 4 sierpnia 1983 został pozbawiony władzy w wyniku puczu, zorganizowanego przez przyszłego prezydenta Blaise Compaoré, z pomocą Libii. Następcą Ouédraogo został jego dawny podwładny a następnie przeciwnik – Thomas Sankara. Sam Sankara zginął w wyniku kolejnego zamachu stanu w 1987.
Dalsze losy.
Po utracie władzy Ouédraogo powrócił do zawodu lekarza. W 1992 założył klinikę Notre-Dame de la Paix w Wagadugu. W tej klinice zmarł w 2005 były prezydent Lemizana (obalony w 1980).

</doc>
<doc id="1820552" url="https://pl.wikipedia.org/wiki?curid=1820552" title="FK Sokal">
FK Sokal

FK Sokal (ukr. Футбольний клуб «Сокаль», "Futbolnyj Kłub „Sokal”") – ukraiński klub piłkarski z siedzibą w Sokalu w obwodzie lwowskim. 
Historia.
Chronologia nazw: 
Drużyna piłkarska Buh została założona w Sokalu po zakończeniu II wojny światowej. Zespół występował w rozgrywkach Mistrzostw oraz Pucharu obwodu lwowskiego. 
Jako Chimik Sokal w 1993 roku startował w rozgrywkach Pucharu Ukrainy.
Jako drużyna amatorska FK Sokal nadal występuje w rozgrywkach Mistrzostw i Pucharu obwodu lwowskiego.

</doc>
<doc id="1820556" url="https://pl.wikipedia.org/wiki?curid=1820556" title="Lorena Ortiz">
Lorena Ortiz

Lorena Ortiz (ur. 18 lipca 1988) – ekwadorska lekkoatletka specjalizująca się w skoku o tyczce. Wielokrotna mistrzyni kraju

</doc>
<doc id="1820558" url="https://pl.wikipedia.org/wiki?curid=1820558" title="Murnak">
Murnak

Murnak (arab. "مرناق", fr. "Mornag") – miasto w północnej Tunezji położone w gubernatorstwie Bin Arus. Populacja miasta wynosi około 30 tysięcy mieszkańców (stan na 2014 rok).
Miasto leży niedaleko autostrady A1 łączącej stolicę kraju Tunis z miastem Safakis.

</doc>
<doc id="1820569" url="https://pl.wikipedia.org/wiki?curid=1820569" title="Magistrala Ibarska">
Magistrala Ibarska

Magistrala Ibarska (serbski: Ибарска магистрала) to regionalna droga w Serbii łącząca Belgrad z zachodnią Serbią, Czarnogórą i Kosowem. Część magistrali przebiega równolegle z biegiem rzeki Ibar, stąd nazwa. Ważniejsze miasta na trasie autostrady to Ljig, Gornji Milanovac, Čačak, Kraljevo, Užice, Čajetina i Novi Pazar. Magistrala Ibarska cieszy się złą sławą z powodu licznych wypadków drogowych, które miały miejsce na jej odcinkach.

</doc>
<doc id="1820573" url="https://pl.wikipedia.org/wiki?curid=1820573" title="Winograd">
Winograd



</doc>
<doc id="1820574" url="https://pl.wikipedia.org/wiki?curid=1820574" title="Winograd (rejon horodeński)">
Winograd (rejon horodeński)

Winograd (ukr. Виноград) – wieś w rejonie horodeńskim obwodu iwanofrankiwskiego. 
W II Rzeczypospolitej miejscowość była siedzibą gminy wiejskiej Winograd w powiecie kołomyjskim województwa stanisławowskiego. 
Wieś liczy 1093 mieszkańców.

</doc>
<doc id="1820577" url="https://pl.wikipedia.org/wiki?curid=1820577" title="Grand Puba">
Grand Puba

Grand Puba (ur. 4 marca 1966 roku, New Rochelle, Nowy Jork jako Maxwell Dixon) – amerykański raper, członek hip-hopowej grupy Brand Nubian, przyjaciel zespołu Wu-Tang Clan. Od 16. roku życia jest członkiem The Nation of Gods and Earths.

</doc>
<doc id="1820581" url="https://pl.wikipedia.org/wiki?curid=1820581" title="Zbigniew Janowicz">
Zbigniew Janowicz

Zbigniew Jan Janowicz (ur. 7 października 1921 w Częstochowie zm. 25 października 2011 w Poznaniu) – polski prawnik, profesor zwyczajny Uniwersytetu im. Adama Mickiewicza w Poznaniu.
Życiorys.
Pracownik naukowy Katedry Postępowania Administracyjnego na Wydziale Prawa i Administracji UAM. Znawca procedury administracyjnej, współpracował przy tworzeniu kodeksu postępowania administracyjnego z 1960 roku. Tytuł naukowy profesora nauk prawnych uzyskał w 1982 roku.
Został pochowany na cmentarzu Jeżyckim w Poznaniu (kw. AB, grób 228).

</doc>
<doc id="1820582" url="https://pl.wikipedia.org/wiki?curid=1820582" title="Reel to Reel">
Reel to Reel

Reel to Reel — debiutancki album amerykańskiego rapera Grand Puby członka Brand Nubian, wydany w 20 października 1992 roku nakładem wytwórni Elektra Records.
Lista utworów.
Opracowano na podstawie źródła.
Notowania.
Opracowano na podstawie źródła.

</doc>
<doc id="1820583" url="https://pl.wikipedia.org/wiki?curid=1820583" title="Dmitrij Szadrin">
Dmitrij Szadrin

Dmitrij Szadrin Дмитрий Николаевич Шадрин (ur. 1906, zm. 1994) – Rosjanin, generał major, funkcjonariusz radzieckiego kontrwywiadu.
Życiorys.
Pochodził z rodziny chłopskiej. Pod koniec lat dwudziestych wstąpił do Wszechzwiązkowego Leninowskiego Komunistycznego Związku Młodzieży, a od 1930 został członkiem WKP(b).
W 1928 ukończył szkołę pułkową wojsk OGPU, w styczniu 1929 kurs w dywizji specjalnego przeznaczenia przy Kolegium OGPU. Następnie do 1932 był dowódcą oddziału w jednym z pułków tej dywizji i zastępcą pełnomocnika Oddziału w Zarządzie Ekonomicznym przy Zjednoczonym Państwowym Zarządzie Politycznym, przez następne 2 lata (do 1934) sprawował to samo stanowisko lecz w Wydziale Specjalnym (ros. OO osobyj otdieł) - odpowiedzialny za kontrwywiad wojskowy), później w Oddziale I Wydziału Specjalnego OGPU ZSRR. 
W 1939 Szadrin ukończył Wojskową Akademię Mechanizacji i Motoryzacji.
3 lipca 1939 zastąpił na stanowisku szefa Wydziału 3 Specjalnego (odpowiedzialnego za przeszukania, aresztowania i obserwacje) Aleksandra Paniuszkina, późniejszego szefa wywiadu zagranicznego MSW/KGB. Stanowisko to sprawował do 26 lutego 1941 roku, czyli do czasu reorganizacji NKWD, która polegała na wyodrębnieniu pionu bezpieczeństwa - Głównego Zarządu Bezpieczeństwa Państwowego i przemianowania go na odrębny Ludowy Komisariat Bezpieczeństwa Państwowego (NKGB). Szadrin został szefem Wydziału 3 tej instytucji (odpowiednika dawnego Wydziału 3 Specjalnego w NKWD). 
Miesiąc po napaści III Rzeszy na ZSRR w radzieckich organach bezpieczeństwa nastąpiła kolejna reorganizacja. NKGB zostało zlikwidowane, jego piony wywiadu kontrwywiadu i policji politycznej zostały z powrotem włączone do NKWD. Od 26 kwietnia do 31 lipca 1941 Szadrin był zastępcą szefa Wydziału 1 NKGB (ochrona władz partii i państwa), od 22 lipca 1941 do 17 maja 1943 zastępcą szefa Wydziału 1 NKWD.
Następnie w latach 1943 - 1946 był ponownie zastępcą szefa Zarządu 6 NKGB (ochrona kierownictwa partii i rządu), a po reorganizacji w 1946 Ministerstwa Bezpieczeństwa Państwowego ZSRR. 
9 lipca 1945 został mianowany generałem majorem.
Po utworzeniu Ministerstwa Bezpieczeństwa Państwowego ochroną partii i rządu zajmowały się dwa odrębne zarządy, Zarząd Ochrony Nr 1 (odpowiedzialny za bezpieczeństwo Józefa Stalina, jego osobista ochrona, ochrona Kremlowskiego gabinetu i daczy w Kuncewie) i Zarząd Ochrony Nr 2 (ochrona pozostałych członków kierownictwa partii i rządu). Od kwietnia do końca grudnia 1946 Szadrin był zastępcą szefa, następnie szefem Zarządu Ochrony Nr 2.
Pod koniec grudnia 1946 roku w MBP przeprowadzono reorganizację. W jej wyniku piony Ministerstwa Bezpieczeństwa Państwowego odpowiedzialne za ochronę kierownictwa partii i rządu czyli Zarządy Ochrony Nr 1 i 2 oraz Zarząd Komendanta Moskiewskiego Kremla zostały połączone w jeden pion o nazwie Główny Zarząd Ochrony MBP ZSRR (ros. skr. GUO MGB SSSR), którego szefem został Dmitrij Szadrin. (Inne źródła podają, że szefem Głównego Zarządu Ochrony MBP był cały czas Nikołaj Własik).
Pod koniec 1949 został oddany do dyspozycji ówczesnego ministra b.p Wiktora Abakumowa, czyli pozostawał w dyspozycji "Zarządu Kadr MBP", jeszcze przed końcem tego roku został wysłany do Kujbyszewa na stanowisko zastępcy szefa Zarządu Bezpieczeństwa Państwowego (ros. skr. UMGB) tamtejszego regionu gdzie pozostał prawie do końca lat 50.
W 1958 został przeniesiony do rezerwy. Zmarł w 1994.

</doc>
<doc id="1820584" url="https://pl.wikipedia.org/wiki?curid=1820584" title="Indygo (barwa)">
Indygo (barwa)

Indygo (indygowy) – barwa o odcieniu pomiędzy niebieskim i fioletowym. Zakres światła indygo ma długość fali od ok. 420 do ok. 450 nm.

</doc>
<doc id="1820585" url="https://pl.wikipedia.org/wiki?curid=1820585" title="2000 (album)">
2000 (album)

2000 - drugi studyjny album amerykańskiego rapera Grand Puby, członka Brand Nubian, wydany 20 czerwca 1995 roku nakładem wytwórni Elektra Records.
Lista utworów.
Opracowano na podstawie źródła.
Pozycje.
Opracowano na podstawie źródła.

</doc>
<doc id="1820586" url="https://pl.wikipedia.org/wiki?curid=1820586" title="The Complete In a Silent Way Sessions">
The Complete In a Silent Way Sessions

The Complete In a Silent Way Sessions – kompletne wydanie na 3 dyskach sesji nagraniowych do albumu "In a Silent Way" Milesa Davisa w 2001 r.
Historia i charakter wydawnictwa.
W 2001 r. firma Sony Music Entertainment wydała przez Columbia Records składające się z 3 CD wydawnictwo, zawierające wszystkie nagrania sesyjne do albumu "In a Silent Way". Są to nagrania nie poddane żadnej obróbce.
Wydawnictwo to prezentuje dorobek półrocznej działalności studyjnej Milesa Davisa. Był to okres, w którym on sam i jego zapatrywania na muzykę gwałtownie się zmieniły. Album był nagrywany po rozpadzie kwintetu Davisa: Wayne Shorter, Herbie Hancock, Ron Carter i Tony Williams. Z perspektywy czasu widać także, że dojrzewała w nim już rewolucja muzyczna i estetyczna, która ujawni się na jego następnym albumie – "Bitches Brew". "In a Silent Way" może być więc uznany za "ciszę przed burzą".
W jego kręgu pojawili się nowi muzycy z nowymi ideami: Joe Zawinul, Chick Corea, Dave Holland, Jack DeJohnette. Po raz pierwszy wprowadził do swojej muzyki brzmienie gitary, na której grał John McLaughlin.
Zmienia także całkowicie brzmienie muzyki, konfigurując w jednym nagraniu równocześnie aż 3 muzyków grających na instrumentach klawiszowych. Na "Bitches Brew" idea ta zostanie jeszcze bardziej rozwinięta, gdyż doda do tego trzech perkusistów grających równocześnie.

</doc>
<doc id="1820587" url="https://pl.wikipedia.org/wiki?curid=1820587" title="Understand This">
Understand This

Understand This - trzeci studyjny album amerykańskiego rapera Grand Puby członka Brand Nubian, wydany 23 października 2001 roku, nakładem wytwórni Koch Records.
Lista utworów.
Opracowano na podstawie źródła.
Notowania.
Opracowano na podstawie źródła.

</doc>
<doc id="1820589" url="https://pl.wikipedia.org/wiki?curid=1820589" title="Retroactive">
Retroactive

Retroactive - czwarty solowy album amerykańskiego rapera Grand Puby członka Brand Nubian wydany 6 września 2009 roku, nakładem wytwórni Babygrande Records.
Lista utworów.
Opracowano na podstawie źródła.
Notowania.
Opracowano na podstawie źródła.

</doc>
<doc id="1820591" url="https://pl.wikipedia.org/wiki?curid=1820591" title="N,N′-Diizopropylokarbodiimid">
N,N′-Diizopropylokarbodiimid

"N,N"′-Diizopropylokarbodiimid (DIC) – organiczny związek chemiczny z grupy karbodiimidów, stosowany jako czynnik kondensujący, np. w syntezie peptydów oraz innych amidów.
DIC w warunkach standardowych jest cieczą i z tego powodu posługiwanie się nim w syntezie organicznej jest prostsze i nie wymaga rozpuszczania w rozpuszczalnikach organicznych jak jest w przypadku powszechnie stosowanego "N,N"′-dicykloheksylokarbodiimidu (DCC).

</doc>
<doc id="1820593" url="https://pl.wikipedia.org/wiki?curid=1820593" title="Fairchild T-46">
Fairchild T-46

Fairchild T-46 – amerykański samolot szkolno-treningowy, który wygrał konkurs "Next Generation Trainer" (NGT) na samolot nowej generacji do szkolenia pilotów dla US Air Force, mający zastąpić używaną dotychczas maszynę Cessna T-37 Tweet.
Historia.
Fairchild Republic jako jedna z czterech firm biorących udział w rywalizacji, wygrała konkurs na nowy samolot szkolno treningowy. Przewaga Fairchilda wzięła się stąd, że jako jedyna zaprezentowała wyniki badań samolotu będącego modelem (Model 73 NGT) docelowej konstrukcji, pozostałe firmy przedstawiły jedynie wyniki swoich teoretycznych obliczeń. Model mający 62% wielkości T-46 został przetestowany pod kątem poprawnego funkcjonowania przyjętych założeń konstrukcyjnych. 15 października 1985 roku w powietrze po raz pierwszy wzbił się docelowy T-46 określany również przydomkiem "Eaglet", jednak po wybudowaniu zaledwie trzech prototypów siły powietrzne w 1986 roku anulowały cały program. Planowano, że w latach 1987–1992 zapotrzebowanie na tego typu samolot wyniesie około 1000 egzemplarzy. Wszystkie trzy wybudowane egzemplarze zachowane zostały do dnia dzisiejszego i można je oglądać w National Museum of the United States Air Force, Pima Air and Space Museum i Air Force Flight Test Center Museum.
Konstrukcja.
T-46 był wolnonośnym górnopłatem o zwartej sylwetce, prostych skrzydłach o trapezowym obrysie, bez skosu i z ujemnym wzniosem. Płaty zaopatrzone w lotki i klapy. Dwa silniki turbowentylatorowe umieszczone po bokach kadłuba, po obu jego stronach pod centralną częścią skrzydeł. Stery kierunku umieszczone na obydwu końcach steru wysokości. Podwozie trójzespołowe, chowane, każdy zespół zaopatrzony w jedno koło. Obszerna kabina mieściła dwóch członków załogi, kursanta i instruktora siedzących obok siebie.

</doc>
<doc id="1820594" url="https://pl.wikipedia.org/wiki?curid=1820594" title="Podorożne">
Podorożne



</doc>
<doc id="1820595" url="https://pl.wikipedia.org/wiki?curid=1820595" title="Karbodiimidy">
Karbodiimidy

Karbodiimidy – grupa związków organicznych zawierającą grupę –N=C=N– stosowanych głównie jako czynniki kondensujące w reakcjach sprzęgania np. w syntezie peptydów.
Synteza polega na reakcji kwasu karboksylowego z aminą:
Jeden z możliwych mechanizmów tej reakcji jest następujący:
W wyniku reakcji kondensacji z kwasu 1 i aminy powstaje amid 3, a karbodiimid przekształca się w dwupodstawioną pochodną mocznika 4. Trwały N-acylowany związek 6 jest niepożądanym produktem ubocznym będącym efektem przegrupowania reaktywnego O-acylowego związku 2.
Przykładowe karbodiimidy:

</doc>
<doc id="1820598" url="https://pl.wikipedia.org/wiki?curid=1820598" title="Sokołów (rejon stryjski)">
Sokołów (rejon stryjski)

Sokołów – dawna wieś na Ukrainie w rejonie stryjskim obwodu lwowskiego.
Historia.
Przez 500 lat gniazdo rodowe Dzieduszyckich. W 1921 roku Sokołów był miasteczkiem liczącym 698 mieszkańców. W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem, której była siedzibą. Po wojnie wieś weszła w struktury administracyjne Związku Radzieckiego.

</doc>
<doc id="1820599" url="https://pl.wikipedia.org/wiki?curid=1820599" title="Balicze Zarzeczne">
Balicze Zarzeczne

Balicze Zarzeczne (ukr. Зарічне) – wieś na Ukrainie, w rejonie stryjskim obwodu lwowskiego. Wieś liczy 546 mieszkańców.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820600" url="https://pl.wikipedia.org/wiki?curid=1820600" title="Łany Sokołowskie">
Łany Sokołowskie

Łany Sokołowskie (ukr. Лани-Соколівські) – wieś na Ukrainie, w rejonie stryjskim obwodu lwowskiego. Wieś liczy 735 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820602" url="https://pl.wikipedia.org/wiki?curid=1820602" title="Bonzo Dog Doo-Dah Band">
Bonzo Dog Doo-Dah Band

Bonzo Dog Doo-Dah Band, występujący również jako Bonzo Dog Band – angielski zespół muzyczny, grający jazz, muzykę awangardową i rock oraz mieszający różne gatunki muzyczne. Piosenka "I'm the Urban Spaceman" osiągnęła piąte miejsce brytyjskiej listy przebojów. Zespół wziął również udział w nagraniu filmu "Magical Mystery Tour", zaproszony przez Paula McCartneya, pojawili się również w "Latającym cyrku Monty Pythona".

</doc>
<doc id="1820603" url="https://pl.wikipedia.org/wiki?curid=1820603" title="Uhełna">
Uhełna

Uhełna (ukr. Угільня) – wieś na Ukrainie, w rejonie stryjskim obwodu lwowskiego. Wieś liczy 461 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820604" url="https://pl.wikipedia.org/wiki?curid=1820604" title="Dzieduszyce Małe">
Dzieduszyce Małe

Dzieduszyce Małe (ukr. Малі Дідушичі) – wieś na Ukrainie, w rejonie stryjskim obwodu lwowskiego. Miejsce urodzenia Józefa Dunina Borkowskiego. Wieś liczy 862 mieszkańców.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820605" url="https://pl.wikipedia.org/wiki?curid=1820605" title="Dzieduszyce Wielkie">
Dzieduszyce Wielkie

Dzieduszyce Wielkie (ukr. Великі Дідушичі) – wieś na Ukrainie, w rejonie stryjskim obwodu lwowskiego. Wieś liczy 1828 mieszkańców.
Historia.
Gniazdo rodowe Dzieduszyckich. Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem. Pod okupacją istniała gmina Dzieduszyce Wielkie. Po wojnie wieś weszła w struktury administracyjne Związku Radzieckiego.

</doc>
<doc id="1820606" url="https://pl.wikipedia.org/wiki?curid=1820606" title="Wola Zaderewacka">
Wola Zaderewacka

Wola Zaderewacka (ukr. Воля-Задеревацька) – wieś na Ukrainie, w rejonie stryjskim obwodu lwowskiego. Wieś liczy 871 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820607" url="https://pl.wikipedia.org/wiki?curid=1820607" title="Zaderewacz">
Zaderewacz

Zaderewacz () – wieś na Ukrainie, w rejonie stryjskim obwodu lwowskiego. Wieś liczy 595 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820608" url="https://pl.wikipedia.org/wiki?curid=1820608" title="Bonzo Dog Band">
Bonzo Dog Band



</doc>
<doc id="1820609" url="https://pl.wikipedia.org/wiki?curid=1820609" title="Siechów">
Siechów

Siechów (ukr. Сихів) – wieś na Ukrainie, w rejonie stryjskim obwodu lwowskiego. Wieś liczy 833 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Sokołów w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820610" url="https://pl.wikipedia.org/wiki?curid=1820610" title="Kawsko">
Kawsko

Kawsko (ukr. Кавське) – wieś na Ukrainie, w rejonie stryjskim obwodu lwowskiego. Wieś liczy 1453 mieszkańców.
Historia.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Uhersko w powiecie stryjskim w woj. stanisławowskiem. Po II wojnie światowej wieś weszła w struktury administracyjne Związku Radzieckiego.

</doc>
<doc id="1820611" url="https://pl.wikipedia.org/wiki?curid=1820611" title="Kuty (obwód lwowski)">
Kuty (obwód lwowski)

Kuty () – wieś na Ukrainie, w obwodzie lwowskim, w rejonie stryjskim. W 2001 roku liczyła 185 mieszkańców.
Miejscowość dawniej nosiła nazwę Kawczy Kąt (, "Kawczyj Kut"). Na przełomie XVI i XVII wieku była to wieś królewska. W drugiej połowie XVII wieku stanowiła dzierżawę należącą do kasztelana czernihowskiego Zdzisława Zamoyskiego i jego żony z Lanckorońskich. W XVIII wieku należała m.in. do Kazimierza Poniatowskiego, a później do Broniewskich.
Za II Rzeczypospolitej do 1934 roku samodzielna gmina jednostkowa. Następnie należała do zbiorowej wiejskiej gminy Uhersko w powiecie stryjskim, w województwie stanisławowskim. Od 16 sierpnia 1945 w Ukraińskiej SRR w składzie ZSRR. W 1946 roku miejscowość przemianowano na Kuty.
W 1848 roku urodził się tutaj Gustaw Bisanz.

</doc>
<doc id="1820612" url="https://pl.wikipedia.org/wiki?curid=1820612" title="Lisiatycze (Ukraina)">
Lisiatycze (Ukraina)

Lisiatycze (ukr. Лисятичі) – wieś na Ukrainie, w rejonie stryjskim obwodu lwowskiego. Wieś liczy 1791 mieszkańców.
Wieś królewska "Łysiatycze" położona na przełomie XVI i XVII wieku w powiecie stryjskim ziemi przemyskiej województwa ruskiego, w drugiej połowie XVII wieku należała do kasztelana sanockiego Zygmunta Fredry i Zofii Wasicińskiej. Pod koniec XIX w. w południowej część wsi w powiecie stryjskim znajdowały się Łęgi Lisiatyckie.
W Lisiatyczach zostało osiedlonych ponad 100 rodzin pochodzących z Mazur; we wsi wybudowano kaplicę gotycką, którą ufundował miejscowy ziemianin i marszałek powiatowy Adam Onyszkiewicz.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Uhersko w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.
Urodził się tu Mikołaj Szysz (ur. 1893, zm. 13 czerwca 1915 pod Rokitną) – ułan Legionów Polskich, kawaler Orderu Virtuti Militari.

</doc>
<doc id="1820613" url="https://pl.wikipedia.org/wiki?curid=1820613" title="Pietniczany">
Pietniczany

Pietniczany (ukr. П'ятничани) – wieś na Ukrainie, w rejonie stryjskim obwodu lwowskiego. Wieś liczy 909 mieszkańców.
Znajduje tu się przystanek kolejowy Pietniczany, położony na linii Lwów – Stryj – Batiowo.
Historia.
Wieś królewska "Piętniczany" położona na przełomie XVI i XVII wieku w powiecie stryjskim ziemi przemyskiej województwa ruskiego, w drugiej połowie XVII wieku dzierżawa Kawczykąt, Piatniczany i Stryjańcze należała do kasztelana czernihowskiego Zdzisława Zamoyskiego i jego żony z Lanckorońskich.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Uhersko w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego. Obecnie na terenie Republiki Ukrainy. W XIX wieku od północnego zachodu istniała niemiecka wieś Muehlbach. Pierwotnie wchodziła w skład dóbr królewskich, przekazana w 1643 r. w dożywocie przez króla Władysława IV stolnikowi lwowskiemu Stanisławowi Kowalskiemu. W 1657 roku przekazana w dożywocie przez króla Jana Kazimierza Mikołajowi Pełczyńskiemu. Od 1830 roku wieś wraz z okolicznymi dobrami została zakupiona na licytacji przez braci Jana i Augusta Czajkowskich. W 2001 roku wieś zamieszkiwało 909 osób.

</doc>
<doc id="1820614" url="https://pl.wikipedia.org/wiki?curid=1820614" title="Pukienicze">
Pukienicze

Pukienicze (ukr. Пукеничі) – wieś na Ukrainie, w rejonie stryjskim obwodu lwowskiego. Wieś liczy 601 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Uhersko w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820615" url="https://pl.wikipedia.org/wiki?curid=1820615" title="Wownia">
Wownia

Wownia (ukr. Вівня) – wieś na Ukrainie, w rejonie stryjskim obwodu lwowskiego. Wieś liczy 686 mieszkańców.
Wieś prawa wołoskiego w drugiej połowie XV wieku. Wieś królewska położona na przełomie XVI i XVII wieku w powiecie stryjskim ziemi przemyskiej województwa ruskiego, w drugiej połowie XVII wieku należała do dzierżawy wojewody ruskiego Stefana Czarnieckiego. 
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Uhersko w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820616" url="https://pl.wikipedia.org/wiki?curid=1820616" title="Dobrowlany (rejon stryjski)">
Dobrowlany (rejon stryjski)

Dobrowlany (ukr. Добрівляни) – wieś na Ukrainie, w rejonie stryjskim obwodu lwowskiego. Wieś liczy 828 mieszkańców.
Historia.
W XIX w. osiedlili się tutaj koloniści mennoniccy.
Pod koniec XIX w. wieś w powiecie stryjskim.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Uhersko w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820617" url="https://pl.wikipedia.org/wiki?curid=1820617" title="Dobrzany (rejon stryjski)">
Dobrzany (rejon stryjski)

Dobrzany (ukr. "Добряни") – wieś na Ukrainie, w rejonie stryjskim obwodu lwowskiego. Wieś liczy 1822 mieszkańców.
W połowie XV w. Dobrzany dziedziczyli Miczek Dobrzański z żoną Anną oraz Iwaszko, Siemaszko, Wańko, Jan, Kachna i Maryna. W 1578 roku dziedzicaami byli Iwan i Hieronim Dobrzańscy. Podczas popisu ziemi lwowskiej w 1651 roku za ojca Macieja Dobrzańskiego, pisał się Michał i Stefan Dobrzańscy. 
Wieś położona na przełomie XVI i XVII wieku w powiecie stryjskim ziemi przemyskiej województwa ruskiego, w drugiej połowie XVII wieku należała do starostwa stryjskiego. 
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Uhersko w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.
W Dobrzanach urodził się Antoni Petruszewicz, polski duchowny greckokatolicki, historyk, filolog, polityk.

</doc>
<doc id="1820618" url="https://pl.wikipedia.org/wiki?curid=1820618" title="Dobrzany (ujednoznacznienie)">
Dobrzany (ujednoznacznienie)

Polska:
Ukraina:

</doc>
<doc id="1820619" url="https://pl.wikipedia.org/wiki?curid=1820619" title="Dobrowlany">
Dobrowlany



</doc>
<doc id="1820620" url="https://pl.wikipedia.org/wiki?curid=1820620" title="Duliby (obwód lwowski)">
Duliby (obwód lwowski)

Duliby (ukr. Дуліби) – wieś na Ukrainie, w rejonie stryjskim obwodu lwowskiego. Wieś liczy 3671 mieszkańców.
Wieś położona na przełomie XVI i XVII wieku w powiecie stryjskim ziemi przemyskiej województwa ruskiego, w drugiej połowie XVII wieku należała do starostwa stryjskiego. 
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Grabowiec Stryjski w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820621" url="https://pl.wikipedia.org/wiki?curid=1820621" title="Brygidyn">
Brygidyn

Brygidyn (ukr. Бріґідау, niem. "Brigidau") – dawna nazwa wsi Łanówka (Ланівка) na Ukrainie, w rejonie stryjskim obwodu lwowskiego. Wieś liczy 1199 mieszkańców.
Miejscowość została założona w dobrach kameralnych drohobyckich w procesie kolonizacji józefińskiej przez osadników niemieckich (zobacz: Niemcy galicyjscy) wyznania luterańskiego w 1783. Kolonię lokowano w na planie prostokąta podzielonego na regularne pola. Nazwa kolonii została nadana na część Józefa Brigido, gubernatora prowincji. Na mocy Patentu Tolerancyjnego zawiązał się tu zbór luterański (parafia) zrzeszający ewangelików z tej i pobliskich miejscowości (kolonii).
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Grabowiec Stryjski w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.
Nazwę wsi zmieniono na obecną w 1947.

</doc>
<doc id="1820622" url="https://pl.wikipedia.org/wiki?curid=1820622" title="In God We Trust (album Brand Nubian)">
In God We Trust (album Brand Nubian)

In God We Trust – drugi studyjny album amerykańskiej grupy Brand Nubian wydany 2 lutego 1993 roku nakładem wytwórni Elektra Records.

</doc>
<doc id="1820623" url="https://pl.wikipedia.org/wiki?curid=1820623" title="Hołobutów">
Hołobutów

Hołobutów (ukr. Голобутів) – wieś na Ukrainie, w rejonie stryjskim obwodu lwowskiego. Wieś liczy 937 mieszkańców.
Do 1929 majątek w Hołobutowie posiadał Artur Goldhammer. Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Grabowiec Stryjski w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820624" url="https://pl.wikipedia.org/wiki?curid=1820624" title="Kłodnica (obwód lwowski)">
Kłodnica (obwód lwowski)

Kłodnica (ukr. Колодниця) – wieś na Ukrainie, w rejonie stryjskim obwodu lwowskiego. Wieś liczy 368 mieszkańców.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Grabowiec Stryjski w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820625" url="https://pl.wikipedia.org/wiki?curid=1820625" title="Koniuchów">
Koniuchów

Koniuchów (ukr. "Конюхів") – wieś na Ukrainie, w rejonie stryjskim obwodu lwowskiego. Wieś liczy 893 mieszkańców.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Grabowiec Stryjski w powiecie stryjskim w woj. stanisławowskim. Po II wojnie światowej wieś weszła w struktury administracyjne Związku Radzieckiego.
Znajduje tu się stacja kolejowa Koniuchów, położona na linii Lwów – Stryj – Batiowo.

</doc>
<doc id="1820626" url="https://pl.wikipedia.org/wiki?curid=1820626" title="Nieżuchów">
Nieżuchów

Nieżuchów (ukr. Нежухів) – wieś na Ukrainie, w rejonie stryjskim obwodu lwowskiego. Wieś liczy 1974 mieszkańców.
Znajduje tu się przystanek kolejowy Nieżuchów, położony na linii Stryj – Sambor.
Historia.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Grabowiec Stryjski w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.
10 października 2011 roku Nieżuchowska "silska rada" postanowiła o przemianowaniu ulicy Pokoju w podporządkowanym jej Rajłowie na ulicę żołnierzy batalionu Nachtigall, co spotkało się z protestem deputowanego .

</doc>
<doc id="1820627" url="https://pl.wikipedia.org/wiki?curid=1820627" title="Tetrametylosilan">
Tetrametylosilan

Tetrametylosilan, TMS – metaloorganiczny związek chemiczny o wzorze sumarycznym: Si(CH3)4. Tetrametylowa pochodna monosilanu, zalicza się do związków krzemoorganicznych. Jak wszystkie silany, TMS ma strukturę tetraedryczną, ponieważ atom krzemu posiada hybrydyzację sp3.
Zastosowanie w spektroskopii NMR.
Tetrametylosilan jest stosowany głównie jako standard wewnętrzny do kalibrowania przesunięcia chemicznego w spektroskopii 1H, 13C oraz 29Si NMR. Ponieważ wszystkie dwanaście atomów wodoru w jego cząsteczce są równocenne chemicznie, widmo 1H NMR tego związku przedstawia pojedynczy singlet. Położenie tego sygnału zostało umownie przyjęte jako równe zeru zarówno dla skali podawanej w Hz jak i w jednostkach arbitralnych ppm i każdy inny sygnał na widmie jest podawany w odniesieniu do sygnału TMS-u. Większość związków organicznych absorbuje promieniowanie magnetyczne w dół pola względem sygnału TMS-u, dlatego interferencja pomiędzy sygnałem wzorca a sygnałem próbki nie zachodzi. Istnieją także związki, głównie pochodne krzemu, których sygnały przesunięte są w górę pola względem sygnału tego wzorca, czyli ich wartości są ujemne.
Podobnie wszystkie cztery atomy węgla w cząsteczce tetrametylosilanu są równocenne chemicznie. Całkowicie odsprzężone widmo 13C NMR TMS-u przedstawia pojedynczy sygnał (singlet) łatwy do zidentyfikowania na widmie. Przesunięcie chemiczne tego sygnału zostało również umownie przyjęte za równe zeru (δ = 0 ppm), a pozostałe sygnały na widmie ustala się względem tego wzorca.
Zaletą tetrametylosilanu jako wzorca jest jego wysoka lotność (temp. wrzenia 27 °C), co pozwala łatwo usunąć go z badanej próbki po wykonanym pomiarze. TMS dobrze rozpuszcza się w większości rozpuszczalników organicznych. Ponadto jest obojętny chemicznie, dlatego nie wchodzi w reakcje z badaną próbką. Pomimo tych zalet coraz częściej wykonuje się widma 1H oraz 13C NMR bez dodawania TMS-u do próbki, kalibrując widmo względem sygnału zastosowanego rozpuszczalnika dla widm 13C NMR oraz względem sygnału pochodzącego od śladowych ilości rozpuszczalnika niedeuterowanego w próbce dla widm 1H NMR.
Do badania próbek rozpuszczonych w wodzie lub ciężkiej wodzie stosuje się TMS jako wzorzec zewnętrzny, umieszczony w osobnej kapilarze zanurzonej w badanej próbce, choć może być on zastąpiony wodnym roztworem DSS jako wzorzec wewnętrzny.
W przypadku badania rezonansu magnetycznego innych jąder niż 1H, 13C i 29Si stosuje się inne substancje wzorcowe.

</doc>
<doc id="1820628" url="https://pl.wikipedia.org/wiki?curid=1820628" title="Zawadów (rejon stryjski)">
Zawadów (rejon stryjski)

Zawadów (ukr. Завадів) – wieś na Ukrainie, w rejonie stryjskim obwodu lwowskiego. Wieś liczy 1197 mieszkańców.
Historia.
Wieś "Zawadow" położona na przełomie XVI i XVII wieku w powiecie stryjskim ziemi przemyskiej województwa ruskiego, w drugiej połowie XVII wieku należała do starostwa stryjskiego. 
Do 1929 majątek w Hołobutowie posiadał Artur Goldhammer. Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Grabowiec Stryjski w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820629" url="https://pl.wikipedia.org/wiki?curid=1820629" title="Ogród Botaniczny Uniwersytetu Witolda Wielkiego">
Ogród Botaniczny Uniwersytetu Witolda Wielkiego

Ogród Botaniczny Uniwersytetu Witolda Wielkiego (, ) – ogród botaniczny w Kownie, na Aleksocie, założony w 1923 roku przez Tadasa Ivanauskasa i Konstantinasa Regelisa – pracowników naukowych Uniwersytetu Witolda Wielkiego.
Ogród Botaniczny w Kownie powstał na terenie dawnego zespołu pałacowo-ogrodowego Józefa Godlewskiego we Fredzie.
Obecnie zajmuje 62 hektary niekrytej hodowli i 517 metrów kwadratowych upraw szklarniowych. Ogród botaniczny w Kownie swoje funkcjonowanie opiera na prezentacji miejscowego bogactwa flory i jej zróżnicowania. Ponadto ogród monitoruje stan roślin wodnych, trawników, bagien i innych roślin, które stanowią chlubę Litwy.
14 lipca 2021 roku w Ogrodzie Botanicznym UWW w Kownie odbyło się uroczyste zasadzenie dębu upamiętniającego Krzysztofa Pendereckiego.

</doc>
<doc id="1820630" url="https://pl.wikipedia.org/wiki?curid=1820630" title="Stryhańce (obwód lwowski)">
Stryhańce (obwód lwowski)

Stryhańce (ukr. Стриганці) – wieś na Ukrainie, w rejonie stryjskim obwodu lwowskiego. Wieś liczy 581 mieszkańców.
Znajduje tu się przystanek kolejowy Stryhańce, położony na linii Tarnopol – Stryj.
Historia.
Wieś królewska położona na przełomie XVI i XVII wieku w powiecie stryjskim ziemi przemyskiej województwa ruskiego, w drugiej połowie XVII wieku dzierżawa Kawczykąt, Piątniczany i Stryjańcze (Stryhańce) należała do kasztelana czernihowskiego Zdzisława Zamoyskiego i jego żony Anny Zofii z Lanckorońskich. 
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820631" url="https://pl.wikipedia.org/wiki?curid=1820631" title="Ludgarda Meklemburska">
Ludgarda Meklemburska



</doc>
<doc id="1820632" url="https://pl.wikipedia.org/wiki?curid=1820632" title="Piszczany">
Piszczany

Piszczany () – wieś na Ukrainie, w rejonie stryjskim obwodu lwowskiego. Wieś liczy 463 mieszkańców.
Do 1946 roku miejscowość nosiła nazwę Tatarsko (, "Tatarśke").
Znajduje tu się przystanek kolejowy Piszczany, położony na linii Tarnopol – Stryj.
Historia.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820633" url="https://pl.wikipedia.org/wiki?curid=1820633" title="Juseptycze">
Juseptycze

Juseptycze (ukr. Йосиповичі) – wieś na Ukrainie, w rejonie stryjskim obwodu lwowskiego. Wieś liczy 956 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820634" url="https://pl.wikipedia.org/wiki?curid=1820634" title="Wierczany">
Wierczany

Wierczany (ukr. Верчани) – wieś na Ukrainie, w rejonie stryjskim obwodu lwowskiego. Wieś liczy 1594 mieszkańców.
Znajduje tu się przystanek kolejowy Wierczany, położony na linii Tarnopol – Stryj.
Historia.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskim. Po wojnie wieś weszła w struktury administracyjne Związku Radzieckiego.

</doc>
<doc id="1820636" url="https://pl.wikipedia.org/wiki?curid=1820636" title="Gelsendorf">
Gelsendorf

Gelsendorf, Zahirne (ukr. Загірне) – wieś na Ukrainie, w rejonie stryjskim obwodu lwowskiego. Wieś liczy 1345 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.
Linki zewnętrzne.
http://gelsendorf.jimdo.com/

</doc>
<doc id="1820637" url="https://pl.wikipedia.org/wiki?curid=1820637" title="Komarów (rejon stryjski)">
Komarów (rejon stryjski)

Komarów (ukr. Комарів) – wieś na Ukrainie, w rejonie stryjskim obwodu lwowskiego. Wieś liczy 428 mieszkańców.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820638" url="https://pl.wikipedia.org/wiki?curid=1820638" title="Łotatniki">
Łotatniki

Łotatniki (ukr. Лотатники) – wieś na Ukrainie, w rejonie stryjskim obwodu lwowskiego. Wieś liczy 328 mieszkańców.
Wieś królewska położona na przełomie XVI i XVII wieku w powiecie stryjskim ziemi przemyskiej województwa ruskiego, w drugiej połowie XVII wieku należała do podskarbiny Wielkiego Księstwa Litewskiego Anny z Potoka Służczyny.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820639" url="https://pl.wikipedia.org/wiki?curid=1820639" title="Oleksice">
Oleksice

Oleksice (ukr. Олексичі), Oleksice Stare – wieś na Ukrainie, w rejonie stryjskim obwodu lwowskiego. Wieś liczy 674 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.

</doc>
<doc id="1820640" url="https://pl.wikipedia.org/wiki?curid=1820640" title="Podhorce (Ukraina)">
Podhorce (Ukraina)



</doc>
<doc id="1820642" url="https://pl.wikipedia.org/wiki?curid=1820642" title="Podhorce (rejon stryjski)">
Podhorce (rejon stryjski)

Podhorce (ukr. Підгірці) – wieś na Ukrainie, w rejonie stryjskim obwodu lwowskiego. Wieś liczy 846 mieszkańców.
W II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie została odłączona od Polski i włączona do Ukraińskiej SRR.

</doc>
<doc id="1820643" url="https://pl.wikipedia.org/wiki?curid=1820643" title="Chodowice">
Chodowice

Chodowice (ukr. Ходовичі, "Chodowyczi") – wieś na Ukrainie, w rejonie stryjskim obwodu lwowskiego. Wieś liczy 893 mieszkańców.
Znajduje tu się stacja kolejowa Chodowice, położona na linii Tarnopol – Stryj.
Historia.
Pod koniec XIX w. część wsi nosiła nazwę Łęgi.
Za II Rzeczypospolitej do 1934 samodzielna gmina jednostkowa. Następnie należała do zbiorowej wiejskiej gminy Daszawa w powiecie stryjskim w woj. stanisławowskiem. Po wojnie wieś weszła w struktury administracyjne Związku Radzieckiego.
We wsi urodził się Ołeksandr Kolessa (1867–1945) – ukraiński działacz społeczny, literaturoznawca, językoznawca.

</doc>
<doc id="1820644" url="https://pl.wikipedia.org/wiki?curid=1820644" title="Ram Narayan">
Ram Narayan

Pandit Ram Narayan (hindi: राम नारायण; IAST: Rām Nārāyaṇ) (ur. 25 grudnia 1927) – muzyk hinduski, który spopularyzował sarangi jako solowy instrument koncertowy w muzyce hindustańskiej, odnosząc sukces światowy.
W 1976 został odznaczony Orderem Padma Shri, w 1991 Orderem Padma Bhushan, a w 2005 Orderem Padma Vibhushan.

</doc>
<doc id="1820647" url="https://pl.wikipedia.org/wiki?curid=1820647" title="Wimborne Minster">
Wimborne Minster

Wimborne Minster (lokalnie zwane również Wimborne) – miasto w Wielkiej Brytanii, w Anglii we wschodniej części hrabstwa Dorset, położone nad rzeką Stour. W r. 2001 miasto zamieszkiwało 6418 osób.
W mieście znajdują się budynki z XV–XVII wieku. Na liście zabytków występuje m.in. kościół Minster i "Tivoli Theatre" z r. 1936. Minster powstał w VII w., następnie kilkukrotnie rozbudowany, najstarsza część utrzymana w stylu architektury normańskiej i gotyckiej. Mieści się tam m.in. grób króla Wesseksu Ethelreda oraz księcia Somersetu Jana Beauforta, dziadka króla Henryka VII od strony matki.
W mieście znajduje się miniatura Wimborne, przedstawiające miasto w skali 1:10 w stanie z lat 50. XX wieku.
W Wimborne Minster urodził się Robert Fripp, muzyk, znanym m.in. jako lider zespołu King Crimson.

</doc>
<doc id="1820648" url="https://pl.wikipedia.org/wiki?curid=1820648" title="Kantymir">
Kantymir



</doc>
<doc id="1820650" url="https://pl.wikipedia.org/wiki?curid=1820650" title="American Anthropometric Society">
American Anthropometric Society

American Anthropometric Society – założone w 1889 roku w Filadelfii stowarzyszenie, mające na celu pozyskiwanie i przechowywanie mózgów wybitnych osób w celu ich badań. Założycielami byli Joseph Leidy, Harrison Allen, Francis Xavier Dercum i Edward Charles Spitzka. Członkostwo w stowarzyszeniu obligowało do przekazania po śmierci swojego mózgu. 

</doc>
<doc id="1820651" url="https://pl.wikipedia.org/wiki?curid=1820651" title="Francis X. Dercum">
Francis X. Dercum



</doc>
