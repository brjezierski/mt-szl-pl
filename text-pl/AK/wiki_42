<doc id="1839024" url="https://pl.wikipedia.org/wiki?curid=1839024" title="Platonida">
Platonida

Platonida – imię żeńskie pochodzenia greckiego; forma dzierżawcza od imienia Platon. Znaczeniem tego imienia jest zatem "córka Platona, kobieta z rodu Platona". 
Platonida imieniny obchodzi 6 kwietnia, jako wspomnienie św. Platonidy.

</doc>
<doc id="1839025" url="https://pl.wikipedia.org/wiki?curid=1839025" title="Dumping syndrome">
Dumping syndrome



</doc>
<doc id="1839026" url="https://pl.wikipedia.org/wiki?curid=1839026" title="Masters Series Hamburg">
Masters Series Hamburg



</doc>
<doc id="1839027" url="https://pl.wikipedia.org/wiki?curid=1839027" title="Dairen">
Dairen



</doc>
<doc id="1839031" url="https://pl.wikipedia.org/wiki?curid=1839031" title="Szczepienie przeciw grypie">
Szczepienie przeciw grypie



</doc>
<doc id="1839035" url="https://pl.wikipedia.org/wiki?curid=1839035" title="Katjasee">
Katjasee

Katjasee – jezioro w Niemczech, w Brandenburgii, na południowym skraju Frankfurtu nad Odrą, w dzielnicy Lossow.
Jest połączone bezpośrednio z jeziorem Helenesee.

</doc>
<doc id="1839042" url="https://pl.wikipedia.org/wiki?curid=1839042" title="Bożena Lublińska-Kasprzak">
Bożena Lublińska-Kasprzak

Bożena Lublińska-Kasprzak (ur. 18 kwietnia 1966 w Mielcu) – polski urzędnik państwowy, była prezes Polskiej Agencji Rozwoju Przedsiębiorczości.
Życiorys.
Absolwentka Wydziału Ekonomicznego UMCS w Lublinie. Była ekspertem Parlamentarnego Zespołu ds. Absorpcji Funduszy UE. Uczestniczyła w przygotowaniu Programu SAPARD. W latach 2005-2008 była zastępcą prezesa Agencji Modernizacji i Restrukturyzacji Rolnictwa. W 2009 została prezesem Polskiej Agencji Rozwoju Przedsiębiorczości. Od 2009 przewodniczy kapitule konkursu Polski Produkt Przyszłości. Od 2010 wchodzi w skład zarządu The European Network of Innovation Agencies TAFTIE.
W 2008, 2009, 2010 i 2011 r. została umieszczona na liście "50 najbardziej wpływowych kobiet w Polsce" miesięcznika Home &amp; Market, oraz uzyskała tytuł "Menadżer Roku 2010" w administracji. Została nagrodzona m.in. Platynowym Laurem Umiejętności i Kompetencji 2010. W 2011 zajęła 10 miejsce w rankingu Polish Market 50 kobiet top menadżerów. W 2012 zajęła trzecie miejsce w TOP50 kobiet menadżerek tygodnika "Wprost". Odznaczona odznaką honorową Związku Banków Polskich. Jest polskim jurorem konkursu European Business Awards.

</doc>
<doc id="1839056" url="https://pl.wikipedia.org/wiki?curid=1839056" title="Trzcieński">
Trzcieński

Trzcieński – polski herb szlachecki, odmiana herbu Leliwa.
Opis herbu.
"W polu błękitnym półksiężyc złoty, nad którym takaż gwiazda. Pod półksiężycem i gwiazdą dwa charty w prawą stronę zapędzone. Klejnot: Nad hełmem w koronie pióra pawie, a na nich takiż półksiężyc i gwiazda."
Herb wymieniony w tablicach odmian herbowych Chrząńskiego jako odmiana Leliwy pod literą "h" (w klejnocie pięć piór pawich).
Według Ledebura charty powinny być na zielonej murawie.
Najwcześniejsze wzmianki.
Podług Niesieckiego odmiana przysługiwała Trzcieńskim w Prusach (mieli używać przydomku "a Canden", "Akanden"). Według Adama Amilkara Kosińskiego (na podstawie rękopisu o szlachcie pruskiej z 1671) Trzcieńscy mieli być osiadłą od czasów piastowskich w Prusach szlachtą, za panowania Zygmunta Augusta od dóbr dziedzicznych Trzciany mieli przyjąć nazwisko Trzcieńskich. Z kolei Zbigniew Naworski pisze, że ród Trzcieńskich wywodził się z Niemiec, a przybrał nazwisko polskie po upadku rządów krzyżackich od rodzinnej miejscowości Trzcin w powiecie michałowskim (pozostawiając jednak sobie niemiecki przydomek "a Canden").
Rodzina Trzcieńskich.
Niesiecki wspomina z tej rodziny m.in. Michała Trzcieńskiego (sędziego ziemskiego chełmińskiego, podkomorzego pomorskiego) w roku 1613. W końcu XVII wieku i przez cały wiek XVIII Trzcieńscy byli właścicielami dóbr Dębiniec w powiecie grudziąskim (niem. "Debenz"). W 1705 miał umrzeć Adam von Canden-Trzcieński, sędzia chełmiński, a jego spadkobiercy mieli dokonać podziału majątku. W 1669 właścicielem Mariensee miał być generał-major Bernhard von Kanden-Trzcinski (gorliwy katolik, miał się ożenić z Barbarą Theophilą von der Linde, która też miała przejść na katolicyzm). Ledebur wspomina Trzcieńskich w Zachodnich Prusach: w 1788 w miejscowościach Klanau (Carthaus), Mariensee, w 1782 w Michaelshütte, Pempau, Pomlau, Schönbeck, Watkowitz, Kl. (Stuhm), poza tym w Wielkim Księstwie Poznańskim wspomina on Eduarda Thaddaeusa von Canden Trzcieńskiego na Ostrowie (koło jeziora Gopło). Przez Żernickiego wspominany jest w województwie malborskim polski generał-major Franz Xaver von Kanden-Trzcieński, starosta straszewski – właściciel Watkowic (Wielkie i Małe Watkowice), Polesken, Straszewa, Königsfeld, Nikolaien, Szerpienka, a także Szemburka, Mariensee, Glasburg, Pomlau, Klonow i Michelsgut. Wspomina on też Andrzeja Trzczeńskiego (diecezja Ermeland, Rössel) i Antona Trzczeńskiego w Tylicku
Herbowni.
Jedna rodzina herbownych (herb własny):
Trzcieński, Trzczeński, Canden-Trzcieński, von Zander.

</doc>
<doc id="1839059" url="https://pl.wikipedia.org/wiki?curid=1839059" title="Großer Dorfsee">
Großer Dorfsee

Großer Dorfsee (nazwa historyczna: Blanker See) – jezioro w południowo-wschodniej części Frankfurtu nad Odrą, w dzielnicy Güldendorf.
Od północy dochodzi do niego ulica "Seestraße", od południa zaś "Hinter dem See".

</doc>
<doc id="1839061" url="https://pl.wikipedia.org/wiki?curid=1839061" title="Blanker See">
Blanker See



</doc>
<doc id="1839062" url="https://pl.wikipedia.org/wiki?curid=1839062" title="Charles Lloyd">
Charles Lloyd

Charles Lloyd (ur. 15 marca 1938 w Memphis, stan Tennessee) – amerykański muzyk jazzowy. Najczęściej gra na saksofonie tenorowym i flecie, dodatkowo na saksofonie altowym i innych instrumentach.
Życiorys.
Lloyd urodził i wychowywał się w Memphis, mieście o bogatym życiu muzycznym. Naukę gry na saksofonie rozpoczął w wieku 9 lat. Jednym z jego najbliższych przyjaciół był trębacz Booker Little. Lloyd był sidemanem w grupach bluesowych takich artystów jak B.B. King, Howlin' Wolf, Bobby Blue Bland i inni.
W 1956 Lloyd przeniósł się do Los Angeles i studiował na Uniwersytecie Południowej Kalifornii. W tym czasie występował w big bandzie Geralda Wilsona. Od 1960 do 1963 Lloyd grał w zespole perkusisty Chico Hamiltona i został jego muzycznym dyrektorem. Zespół ten początkowo wykonywał muzykę określaną jako "chamber jazz", jednak dzięki kompozycjom Lloyda rozpoczął grać muzykę w stylu post-bop. Głównym partnerem muzycznym Lloyda był w tej grupie gitarzysta Gábor Szabó. W 1964 Lloyd opuścił zespół Hamiltona i rozpoczął współpracę z saksofonistą Cannonballem Adderleyem. W tym okresie nagrał jako leader dwa albumy dla Columbia Records; wśród muzyków grających jako sidemani byli: Herbie Hancock, Ron Carter i Tony Williams. W latach 1966–1968 Lloyd prowadził kwartet z pianistą Keithem Jarretem, basistą Cecilem McBee (później, Ron McClure), i perkusistą Jackiem DeJohnette. Wraz z tym kwartetem nagrywał dla Atlantic Records. Muzyka grupy była interesującym połączeniem post-bopu, free jazzu, i soul jazzu. Grupa szybko zdobyła popularność zarówno wśród fanów jazzu, jak i krytyków. Nieco zaskakująco, osiągnęła sukces również wśród fanów muzyki rockowej. Nagrany przez grupę album "Forest Flower" stał się komercyjnym hitem, głównie dzięki sile tytułowego utworu. Inne znaczące albumy grupy to "Dream Weaver" i "Love In".
Po zakończeniu działalności grupy w 1968, Lloyd ograniczył aktywność. Pomimo tego, że w latach 70. nagrał kilka albumów, a także pojawiał się na płytach innych twórców jako sideman, praktycznie zniknął z jazzowej sceny. Grał natomiast z zespołem The Beach Boys zarówno na ich płytach, jak i podczas koncertów. W późnych latach 70. Lloyd był członkiem grupy Celebration, złożonej z muzyków występujących na koncertach The Beach Boys, do której należej także Mike Love i Al Jardine. Grupa ta wydała dwa albumy.
Pod wpływem Michela Petruccianiego Charles Lloyd powrócił na scenę w latach 80. Od 1989 koncertował aktywnie i nagrywał dla wytwórni ECM. Chociaż jego styl nie zmienił się znacząco od lat 60. w nowych nagraniach ujawniła się duża wrażliwość Lloyda jako wykonawcy utworów utrzymanych stylistyce balladowej. Do znaczących płyt z tego okresu należy zaliczyć "Canto", "Voice in the Night", "The Water Is Wide" (z udziałem następujących muzyków: Brad Mehldau, John Abercrombie, Larry Grenadier, Billy Higgins) oraz "Lift Every Voice" (z udziałem Geri Allen).
Został laureatem NEA Jazz Masters Award na 2015.
Dyskografia.
Jako sideman.
Z Chico Hamiltonem
Z Cannonballem Adderleyem

</doc>
<doc id="1839063" url="https://pl.wikipedia.org/wiki?curid=1839063" title="Miód i pszczoły">
Miód i pszczoły

Miód i pszczoły (fr. "Le Miel et les Abeilles") – francuski sitcom.
Treść.
Treścią serialu są perypetie grupki francuskich nastolatków. Jedną z głównych postaci jest piękna Lola, zawsze otoczona grupą adoratorów, którzy gromadzą się wokół niej niczym pszczoły wokół miodu.

</doc>
<doc id="1839065" url="https://pl.wikipedia.org/wiki?curid=1839065" title="Damages">
Damages



</doc>
<doc id="1839067" url="https://pl.wikipedia.org/wiki?curid=1839067" title="Fauler See (Frankfurt nad Odrą)">
Fauler See (Frankfurt nad Odrą)

Fauler See – jezioro w południowo-zachodniej części Frankfurtu nad Odrą, w dzielnicy Markendorf, ok. 1 km na południowy zachód od Güldendorf, w północnej części lasu "Markendorfer Wald" objętego programem Natura 2000.
Powierzchnia jeziora wynosi ok. 4 ha.

</doc>
<doc id="1839068" url="https://pl.wikipedia.org/wiki?curid=1839068" title="TB/LNNK">
TB/LNNK



</doc>
<doc id="1839069" url="https://pl.wikipedia.org/wiki?curid=1839069" title="Markendorfer Wald">
Markendorfer Wald

Markendorfer Wald – las w południowo-zachodniej części Frankfurtu nad Odrą, w dzielnicy Markendorf, nieopodal Güldendorf. Jego powierzchnia wynosi ok. 169-171 ha, na jego obszarze znajduje się m.in. jezioro Fauler See.
Wchodzi w skład rezerwatu przyrody Fauler See/ Markendorfer Wald. Został objęty programem Natura 2000.

</doc>
<doc id="1839075" url="https://pl.wikipedia.org/wiki?curid=1839075" title="Charczowyk Chersoń">
Charczowyk Chersoń

Charczowyk Chersoń (ukr. Футбольний клуб «Харчовик» Херсон, "Futbolnyj Kłub "Charczowyk" Cherson") – ukraiński klub piłkarski z siedzibą w Chersoniu.
Historia.
Chronologia nazw:
Drużyna piłkarska Charczowyk Chersoń (ros. Пищевик Херсон, "Piszczewik Chierson") została założona w mieście Chersoń w latach 30. XX wieku. Zespół występował w rozgrywkach lokalnych. W 1938 startował w Pucharze ZSRR. Potem kontynuował występy w rozgrywkach Mistrzostw i Pucharu obwodu chersońskiego, dopóki nie został rozwiązany.

</doc>
<doc id="1839079" url="https://pl.wikipedia.org/wiki?curid=1839079" title="Flaga Koru">
Flaga Koru

Flaga Koru – propozycja nowej flagi Nowej Zelandii, zaprojektowana przez Friedensreicha Hundertwassera w 1983 roku. Hundertwasser postrzegał również ten projekt jako symbol harmonii pomiędzy ludzkością a naturą.
Flaga ma czarny maszt po lewej stronie, ponieważ kolor czarny jest tradycyjnym kolorem Maorysów. Z całej szerokości masztu pojawia się zielony skręcony w spiralę liść paproci, który stopniowo zmniejsza się, dzieląc płaszczyznę flagi diagonalnie i tworząc na końcu spiralę po prawej stronie. To skręcenie liścia paproci jest oparte na wzorze maoryskim zwanym "koru". Równocześnie pojawia się biała spirala, która nawiązuje do nazwy Nowej Zelandii w języku maoryskim: "Aotearoa", czyli „Kraj długiej, białej chmury”.
Niektórzy Nowozelandczycy twierdzą, że ustanowiona w 1902 roku flaga Nowej Zelandii jest pozostałością brytyjskiego kolonializmu i nie reprezentuje ich kultury. Inni są zdania, że jest ona związana z historią ich kraju, który należał do Imperium Brytyjskiego, oraz przedstawia jego położenie na południowej półkuli.

</doc>
<doc id="1839080" url="https://pl.wikipedia.org/wiki?curid=1839080" title="Großer Kapberg">
Großer Kapberg

Großer Kapberg – wzgórze we Frankfurcie nad Odrą, w dzielnicy Booßen, nieopodal drogi krajowej B112 (po jej wschodniej stronie); jego wysokość wynosi 116,4 m.
Na jego wierzchołku znajduje się wieża Bismarcka, jedna z dwóch tego typu wież w mieście.
Koordynaty: 52° 22′ 3″ N, 14° 27′ 45″ E.

</doc>
<doc id="1839081" url="https://pl.wikipedia.org/wiki?curid=1839081" title="Znannia Chersoń">
Znannia Chersoń

Znannia Chersoń (ukr. Футбольний клуб «Знання» Херсон, "Futbolnyj Kłub "Znannia" Cherson") – ukraiński klub piłkarski z siedzibą w Chersoniu.
Historia.
Chronologia nazw: 
Drużyna piłkarska Znannia Chersoń została założona w mieście Chersoń w latach 30. XX wieku. Zespół występował w rozgrywkach lokalnych. W 1938 startował w Pucharze ZSRR. Potem kontynuował występy w rozgrywkach Mistrzostw i Pucharu obwodu chersońskiego, dopóki nie został rozwiązany.

</doc>
<doc id="1839083" url="https://pl.wikipedia.org/wiki?curid=1839083" title="Fauler See">
Fauler See



</doc>
<doc id="1839084" url="https://pl.wikipedia.org/wiki?curid=1839084" title="Jerzy Kopp">
Jerzy Kopp



</doc>
<doc id="1839087" url="https://pl.wikipedia.org/wiki?curid=1839087" title="S.K.A.Y.">
S.K.A.Y.



</doc>
<doc id="1839090" url="https://pl.wikipedia.org/wiki?curid=1839090" title="CV Pòrtol">
CV Pòrtol

Club Voleibol Pòrtol – hiszpański męski klub siatkarski z Palma de Mallorca na Majorce założony w 1993 roku. Trzykrotny mistrz Hiszpanii, dwukrotny zdobywca Pucharu Hiszpanii oraz trzykrotny zdobywca Superpucharu Hiszpanii.
Historia.
CV Pòrtol założony został w 1993 roku. Męska drużyna w sezonie 1997/1998 awansowała do "Primera División Nacional" (trzeci poziom rozgrywek klubowych), a w następnym sezonie (1998/1999) – do Ligi FEV (drugi poziom rozgrywek klubowych). W sezonie 1999/2000 zajęła drugie miejsce w Lidze FEV, natomiast w sezonie 2000/2001 – wywalczył awans do Superligi.
W sezonie 2001/2002 klub występował w Superlidze pod nazwą "Festival Park Marratxi – CV Pòrtol", zajmując 10. miejsce. Rok później poprawił swoją lokatę, kończąc rywalizację na 7. miejscu. W latach 2003-2006 klub występował pod nazwą "Son Amar Palma", zdobywając dwa brązowe medale Superligi (2004, 2005) oraz pierwsze w historii klubu mistrzostwo Hiszpanii (2006). W latach 2005 i 2006 zdobywał również Puchar Hiszpanii. W sezonie 2005/2006 drużyna doszła do finału Pucharu Top Teams, przegrywając z włoskim zespołem .
Od sezonu 2006/2007 do końca sezonu 2007/2008 klub przyjął nazwę "Drac Palma". W tym czasie drużyna zdobyła dwa mistrzostwa Hiszpanii. W latach 2008-2011, po fuzji z CV Ícaro, klub grał pod nazwą "Palma Volley". W sezonie 2008/2009 zdobył brązowy medal mistrzostw Hiszpanii. Po zakończeniu sezonu 2008/2009 prezesem klubu przestał być Ricardo Ramos, jego założyciel i pomysłodawca. Nowym prezesem został Carmen Gayà. Z drużyny odeszli niemal wszyscy zawodnicy, a także trener Marcelo Méndez, z którym CV Pòrtol osiągnął największe sukcesy. W dwóch kolejnych sezonach (2009/2010 i 2010/2011) klub zajmował kolejno 4. i 5. miejsce w Superlidze.
29 września 2011 roku zarząd CV Pòrtol poinformował Królewski Hiszpański Związek Piłki Siatkowej o wycofaniu się z Superligi ze względu na trudną sytuację ekonomiczną klubu.
Bilans sezon po sezonie.
Poziom rozgrywek:

</doc>
<doc id="1839091" url="https://pl.wikipedia.org/wiki?curid=1839091" title="Piotrowicz (herb szlachecki)">
Piotrowicz (herb szlachecki)

Piotrowicz – nazwa kilku polskich herbów szlacheckich.
Opis herbu.
W polu błękitnym – pod krzyżem złotym takiż półksiężyc z taką samą sześciopromienną gwiazdą między rogami. Nad hełmem w koronie – trzy pióra strusie: złote między błękitnymi. Labry błękitne podbite złotem.
Ostrowski wzmiankuje też (na podstawie Niesieckiego) inny wariant tego herbu:
W polu błękitnym – nad złotym półksiężycem – krzyż złoty między trzema sześciopromiennymi gwiazdami. Nad hełmem w koronie – trzy pióra strusie. Labry.
Najwcześniejsze wzmianki.
Podług Ostrowskiego odmiana przysługiwała Piotrowiczom na Żmudzi w XVI stuleciu.
Opis herbu.
W polu belka wsparta krokwią i zakończona skosem, zaś na końcu przekrzyżowana w krzyż skośny, barwy nieznane.
Najwcześniejsze wzmianki.
Pieczęć J. Piotrowicza z 1581.
Herbowni.
Piotrowicz.

</doc>
<doc id="1839092" url="https://pl.wikipedia.org/wiki?curid=1839092" title="Ulica św. Krzyża w Krakowie">
Ulica św. Krzyża w Krakowie

Ulica św. Krzyża – ulica na Starym Mieście w Krakowie. Łączy ul. Sienną z ul. Szpitalną. Pierwsza zabudowa tej ulicy jest datowana na okres sprzed lokacji miasta tj. przed 1257. Początkowo ulicę nazywano Szpitalną, Świńską, a na Planie Kołłątajowskim Świnią. W średniowieczu w rejonie tej ulicy znajdowała się większość miejskich browarów, których w Krakowie było wówczas przeszło 25. Hodowano tam też w dużej liczbie świnie. Dokuczliwość tej hodowli spowodowała, że już w 1405 r. władze miejskie usiłowały ograniczyć ich pogłowie. W 1468 r. wydano statut, na mocy którego każda świnia biegająca samopas miała zostać skonfiskowana, a jej właściciel ukarany grzywną w wysokości 12 groszy. W późniejszym czasie ulica nosiła nazwę Uliczki lub Kącika Świętego Krzyża, ulokowane były tu topnie wosku i łoju należące do uboższych mieszczan krakowskich.

</doc>
<doc id="1839094" url="https://pl.wikipedia.org/wiki?curid=1839094" title="Osokoriwka (rejon nowoworoncowski)">
Osokoriwka (rejon nowoworoncowski)

Osokoriwka (ukr. "Осокорівка") – wieś na południu Ukrainy, w obwodzie chersońskim, w rejonie nowoworoncowskim. 2 747 mieszkańców.

</doc>
<doc id="1839099" url="https://pl.wikipedia.org/wiki?curid=1839099" title="Portol Palma Majorka">
Portol Palma Majorka



</doc>
<doc id="1839100" url="https://pl.wikipedia.org/wiki?curid=1839100" title="Portol Drac Palma Majorka">
Portol Drac Palma Majorka



</doc>
<doc id="1839101" url="https://pl.wikipedia.org/wiki?curid=1839101" title="Walter Mazzarri">
Walter Mazzarri

Walter Mazzarri (ur. 1 października 1961 w San Vincenzo) – włoski trener piłkarski i piłkarz występujący na pozycji środkowego obrońcy.
Kariera piłkarska.
Jest wychowankiem Fiorentiny. W drużynie seniorów nie rozegrał jednak żadnego spotkania. W latach 1981–1983 był trzykrotnie wypożyczany: do Pescary Calcio, Cagliari Calcio i AC Reggiany. Najwięcej grał w tej pierwszej: 26 spotkań i 4 gole. W 1983 trafił do Empoli FC, w barwach którego wystąpił zarówno w Serie A, jak i w Serie B. W sumie na boiskach pojawiał się 91-krotnie. Strzelił 4 bramki. Z drużyny odszedł w 1988 roku. Następnie grywał w takich zespołach jak: Licata Calcio, Modena FC, Nola Calcio, FC Esperia Viareggio i Acireale Calcio. Karierę zakończył w Sassari Torres.
Kariera trenerska.
Początki.
Karierę trenerską rozpoczął w 1996, jako drugi trener Bologni. W podobnej roli wystąpił dwa lata później w SSC Napoli. Po roku powrócił jednak do Bologny, gdzie został trenerem zespołu z Primavery. Następnie w latach 2001–2003 szkolił piłkarzy Acireale Calcio z Serie C2 oraz AC Pistoiese z C1.
Sukcesy z Livorno i Regginą.
W 2003 został trenerem AS Livorno, które wtedy występowało w Serie B. W tym klubie przebywał przez cały sezon 2003/2004. Drużyna zajęła na koniec 3. miejsce, które dawało awans do Serie A. Mazzarri zaliczył więc pierwszy poważny sukces jako trener.
W kolejnym sezonie trafił do Regginy Calcio, grającej w Serie A. W debiucie jego zespół zajął 10. pozycję w ostatecznym rozrachunku. Rok później Reggina była 13. Zaś w sezonie 2006/2007 dokonał z drużyną dużego sukcesu. Rozpoczynała ona bowiem rozgrywki z minus 15 punktami i mimo to zdołała zająć 14. pozycję, chroniąc się tym samym przed spadkiem. 27 maja 2007 pożegnał się z drużyną Regginy.
Sampdoria.
1 czerwca 2007 podpisał dwuletni kontrakt z Sampdorią. Sampdoria znacznie poprawiła swoje wyniki, a nowo pozyskany zawodnik Antonio Cassano, który miał niemały wkład w sukcesy zespołu publicznie chwalił zdolności trenerskie Mazzarriego. Drużyna zajęła na koniec sezonu 6. miejsce, które gwarantowało jej udział w Pucharze UEFA.
Rok później, w sezonie 2008/2009 Serie A było już nieco gorzej, bowiem Sampdoria zajęła 13. pozycję. Mimo to zanotował kolejny sukces, bowiem doszedł z drużyną do finału Pucharu Włoch, pokonując po drodze między innymi broniący tytułu Inter Mediolan. W finale Sampdoria przegrała dopiero po rzutach karnych z S.S. Lazio. W Pucharze UEFA drużyna wyszła z grupy, w której spotkała się z Partizanem Belgrad, Standardem Liège, FC Sevillą i VfB Stuttgart. W kolejnej fazie rozgrywek odpadli z Metalistem Charków. Po sezonie Mazzarri rozwiązał kontrakt z Sampdorią za porozumieniem stron.
Napoli.
6 października 2009 został trenerem SSC Napoli. Zastąpił na tym stanowisku Roberto Donadoniego. Pierwszy sezon pracy w Neapolu zakończył 6. miejscem, które pozwoliło mu podpisać nowy trzyletni kontrakt z "Azzurrimi". W drugim sezonie zajął trzecią lokatę, pozwalającą na grę w Lidze Mistrzów. Sezon 2011/12 był we Włoszech mniej udany dla "Partenopei", którzy uplasowali się na 5 pozycji. Lepiej natomiast wypadli w europejskich pucharach awansując z drugiego miejsca w grupie LM za Bayernem Monachium, a przed Manchesterem City. W 1/8 drużyna Napoli stoczyła wyrównany pojedynek z Chelsea F.C. wygrywając w pierwszym meczu 3:1 i ulegając w drugim po dogrywce 1:4. Ponadto zdobyli także Puchar Włoch. Czwarty sezon przyniósł sukces w rozgrywkach ligowych. "Azzurri" gromadząc 78 punktów wywalczyli wicemistrzostwo Włoch. 20 maja 2013 Mazzarri ogłosił, że nie przedłuży wygasającego kontraktu i opuści Neapol.
Inter.
24 maja 2013 roku został trenerem Interu Mediolan, zastępując na tym stanowisku Andreę Stramaccioniego. Podpisana umowa wiąże go z "Nerazzurrimi" na dwa lata. W Interze jego wynagrodzenie wynosi 3,4 mln euro rocznie. Z powodu zbyt słabych rezultatów, już nowy właściciel Interu – Erick Thohir zwolnił go z posady trenera.
Watford.
1 lipca 2016 roku Mazzarri zastąpił Hiszpana Quique Sánchez Floresa na stanowisku trenera drużyny Watford. Jednak słabe wyniki drużyny (11 zwycięstw, 17. miejsce w lidze) sprawiły, że po sezonie włodarze klubu zdecydowali się zwolnić Włocha.
Torino.
4 stycznia 2018 został trenerem Torino.
Statystyka.
Kariera trenerska.
"stan na 6 stycznia 2018"

</doc>
<doc id="1839102" url="https://pl.wikipedia.org/wiki?curid=1839102" title="Portol Son Amar Palma">
Portol Son Amar Palma



</doc>
<doc id="1839104" url="https://pl.wikipedia.org/wiki?curid=1839104" title="Heyah Logitech Cybersport powered by Komputronik">
Heyah Logitech Cybersport powered by Komputronik



</doc>
<doc id="1839108" url="https://pl.wikipedia.org/wiki?curid=1839108" title="Wielka cisza">
Wielka cisza

Wielka cisza (niem. "Die große Stille") – film dokumentalny, którego reżyserem jest Philip Gröning. Premiera obrazu miała miejsce w 2005 r. Film ten stanowi ruchomą ilustrację życia monastycznego na przykładzie zakonu kartuzów – zgromadzenia duchownego o charakterze kontemplacyjnym, o surowej regule. Bohaterami filmu są mnisi z La Grande Chartreuse (Wielka Kartuzja), położonej na terenie Masywu Chartreuse we francuskich Alpach Zachodnich. Treść filmu tworzą poszczególne wątki z życia zakonników: codzienna praca, samotna kontemplacja i przede wszystkim modlitwa, która częściowo odbywa się wspólnie. Tryb życia pustelników odbywa się według historycznych reguł zakonu i rytuałów. Zgodnie z tytułem film ten jest niemal całkowicie pozbawiony rozmów, muzykę tworzą śpiewy mnichów, którzy całkowicie oddali życie Bogu.
Pomysł zrealizowania filmu pojawił się 16 lat przed wyrażeniem przez zakonników zgody na jego nakręcenie. Zgoda ta była efektem długiej współpracy i przyjaźni przeora z reżyserem. Twórca filmu spędził w klasztorze sześć miesięcy w celu poznania surowego życia zakonnego i wykonania poszczególnych sekwencji które ukształtowały dzieło. Film był realizowany podczas niemal czterech miesięcy pracy wiosną i latem 2002 roku, kolejnych trzech tygodni zimą 2003 roku, ponadto ostatnich trzech dni grudnia 2003. Bogaty materiał filmowy stał się podstawą nie tylko pełnometrażowego filmu (trwającego 169 minut), lecz także jego krótszej wersji dla telewizji, albumu ze zdjęciami oraz płyty z nagraniami mszy i psalmów.
Philip Gröning był reżyserem tego filmu, jest także autorem większości zdjęć, scenariusza, montażu i dźwięku. Ponadto jest jednym z trzech producentów wykonawczych tego filmu.

</doc>
<doc id="1839109" url="https://pl.wikipedia.org/wiki?curid=1839109" title="Villa de Álvarez">
Villa de Álvarez

Villa de Álvarez – miasto położone w centrum meksykańskiego stanu Colima. Jest także siedzibą gminy o tej samej nazwie liczącej 100 121 mieszkańców. Miasto położene jest w bezpośrednim sąsiedztwie stolicy stanu – Colimy i z tego względu oba nazywa się miastami bliźniaczymi.

</doc>
<doc id="1839110" url="https://pl.wikipedia.org/wiki?curid=1839110" title="Almost in Love">
Almost in Love

Almost in Love – album studyjny Elvisa Presleya, wydany w 1970 roku.

</doc>
<doc id="1839111" url="https://pl.wikipedia.org/wiki?curid=1839111" title="Kołos Osokoriwka">
Kołos Osokoriwka

Kołos Osokoriwka (ukr. Футбольний клуб «Колос» Осокорівка, "Futbolnyj Kłub "Kołos" Osokoriwka") – ukraiński klub piłkarski z siedzibą we wsi Osokoriwka, w obwodzie chersońskim.
Historia.
Chronologia nazw:
Drużyna piłkarska Kołos Osokoriwka została założona w miejscowości Osokoriwka i reprezentowała miejscowy kołchoz. Zespół występował w rozgrywkach Mistrzostw i Pucharu obwodu chersońskiego. W sezonie 1992/93 startował w Mistrzostwach Ukrainy spośród drużyn amatorskich, w których występował do 1996. Potem kontynuował występy w rozgrywkach obwodowych.

</doc>
<doc id="1839114" url="https://pl.wikipedia.org/wiki?curid=1839114" title="Villa de Alvarez">
Villa de Alvarez



</doc>
<doc id="1839115" url="https://pl.wikipedia.org/wiki?curid=1839115" title="Jan Stur">
Jan Stur

Jan Stur, właśc. Hersz Feingold (ur. 1895, zm. 15 czerwca 1923 w Zakopanem) – polski poeta, teoretyk i krytyk literacki.
Od 1919 związany był z grupą literacką skupioną wokół wydawanego w latach 1917–1922 poznańskiego pisma „Zdrój”. Rok później opublikował manifest literacki "Czego chcemy", w którym wyłożył teoretyczne podstawy polskiego ekspresjonizmu. W 1921 ukończył prace nad zbiorem pism krytycznych "Na przełomie". Współpracował z wydawaną we Lwowie „Gazetą Poranną i Wieczorną”.
Stur uważał ekspresjonizm za czynnik mający doprowadzić do odrodzenia duchowego po I wojnie światowej. W swojej twórczości opierał się na wzorach romantyzmu oraz spuściźnie Młodej Polski. Tematyką jego poezji są rozważania metafizyczno-religijne oraz moralne. W 1920 wydał dwa zbiory wierszy: "Anima nostra" i "Triumfy. Przełomu część IV". W 1924 pośmiertnie wydane zostały jego "Pisma" (w dwóch tomach), w których znalazł się m.in. poemat "Człeka wędrownego tragedia radosna" będący poprawioną wersją "Człeka wędrownego" z 1921.
Był również edytorem polskiej poezji romantycznej, wydawał i opatrywał krytycznymi wstępami "Zemstę" Aleksandra Fredry (1919, 1922), "Ballady i romanse" (1920), "Grażynę" (1922), "Grażynę i Odę do młodości" (1925, 1927, 1929) Adama Mickiewicza i Anhellego Juliusza Słowackiego (1919). Opublikował również rozprawę krytyczną "Tadeusza Micińskiego Kniaź Patiomkin, Nietota, Xiądz Faust" (1920).
Przetłumaczył dramat Rabindranatha Tagorego "Poczta" (1922).
Zbiór esejów Stura "Na przełomie. O nowej i starej poezji" (1921) Jerzy Kwiatkowski nazwał „jedną z najambitniejszych tuż powojennych pozycji krytycznoliterackich”.

</doc>
<doc id="1839116" url="https://pl.wikipedia.org/wiki?curid=1839116" title="Hersz Feingold">
Hersz Feingold



</doc>
<doc id="1839117" url="https://pl.wikipedia.org/wiki?curid=1839117" title="Pomnik Jana Pawła II w Suwałkach">
Pomnik Jana Pawła II w Suwałkach

Pomnik Jana Pawła II w Suwałkach – pomnik Jana Pawła II przy placu Józefa Piłsudskiego obok konkatedry św. Aleksandra w Suwałkach.
Historia.
Pomnik, upamiętniający pobyt papieża na Suwalszczyźnie w czerwcu 1999 roku, został odsłonięty 16 października 2007 przez biskupa ełckiego Jerzego Mazura oraz byłego prezydenta Suwałk Józefa Gajewskiego; dopełnieniem uroczystości był koncert muzyki poważnej w konkatedrze św. Aleksandra. Pomnik jest wykonany z brązu i usytuowany na granitowej podstawie; ma ona symbolizować pagórkowaty suwalski krajobraz. Autorem pomnika jest artysta rzeźbiarz Gustaw Zemła, twórca m.in. pomnika Jana Pawła II w Mistrzejowicach i pomnika Jana Pawła II w Krakowie oraz pomnika Jana Pawła II w Katowicach.
Decyzję o budowie pomnika papieża Jana Pawła II podjęła Rada Miejska Suwałk na posiedzeniu w kwietniu 2005 roku. Honorowy komitet budowy pomnika, pod przewodnictwem prezydenta Józefa Grajewskiego, zebrał się po raz pierwszy w maju 2005 roku; w jego skład wchodził m.in. Andrzej Strumiłło. Budowa kosztowała ok. 300 tysięcy złotych, z czego 67 154,51 zł pochodziło ze zbiórki publicznej przeprowadzonej przez Społeczny Komitet Budowy Pomnika Papieża Jana Pawła II w Suwałkach. Pozostałe koszty budowy pomnika pokryto z budżetu miasta. Całkowity koszt budowy pomnika wraz z zagospodarowaniem placu wokół pomnika wyniósł ok. 1 127 000 złotych.
W rocznice śmierci Jana Pawła II pod pomnikiem składane są kwiaty; odbywają się tam uroczystości o charakterze kulturalno-religijnym (np. montaż słowno-muzyczny połączony z apelem w dniu 8 kwietnia 2010). Pod pomnikiem papieża odbywają się także obchody świąt państwowych (np. obchody Dnia Solidarności i Wolności w dniu 31 sierpnia 2010 roku).
Monument upamiętniający Jana Pawła II to jeden z dwóch najważniejszych pomników Suwałk; drugim jest obelisk ku czci Knuta Olofa Falka.

</doc>
<doc id="1839118" url="https://pl.wikipedia.org/wiki?curid=1839118" title="Mečislavs Dubra">
Mečislavs Dubra

Mečislavs Dubra (ros. Мечислав Язепович Дубра) (ur. 8 listopada 1934, zm. 22 września 2003) – łotewski sowiecki działacz państwowy, przewodniczący Komitetu Wykonawczego Miejskiej Rady Deputowanych Ludowych Rygi (1978–1984).
Życiorys.
W latach 1978–1984 stał na czele administracji miejskiej Rygi jako przewodniczący Komitetu Wykonawczego Miejskiej Rady Deputowanych Ludowych. Następnie był m.in. deputowanym Rady Najwyższej Łotewskiej SRR.

</doc>
<doc id="1839119" url="https://pl.wikipedia.org/wiki?curid=1839119" title="Marko Samardzić">
Marko Samardzić



</doc>
<doc id="1839121" url="https://pl.wikipedia.org/wiki?curid=1839121" title="Freightliner PL">
Freightliner PL

Freightliner PL (skrót FPL) – prywatny przewoźnik kolejowy wchodzący w skład brytyjskiej grupy Freightliner Group, wiodącego operatora kolejowego w Wielkiej Brytanii oraz Genesee &amp; Wyoming Inc., amerykańskiego współwłaściciela spółki kolejowych przewozów towarowych. Przedsiębiorstwo powstało w 2005, kiedy to prezes Urzędu Transportu Kolejowego wydał licencję na wykonywanie przewozów kolejowych rzeczy, osób oraz udostępnianie pojazdów trakcyjnych.
Tabor początkowo stanowiły wyłącznie lokomotywy spalinowe JT42CWRM. W grudniu 2015 przewoźnik rozpoczął ponadto eksploatację spalinowozów typu 311D, a w 2016 elektrowozów E6ACTd z rodziny Newag Dragon.

</doc>
<doc id="1839122" url="https://pl.wikipedia.org/wiki?curid=1839122" title="Ihosvany Hernandez Rivera">
Ihosvany Hernandez Rivera



</doc>
<doc id="1839123" url="https://pl.wikipedia.org/wiki?curid=1839123" title="Jaanus Tamkivi">
Jaanus Tamkivi

Jaanus Tamkivi (ur. 17 listopada 1959 w Kuressaare) – estoński samorządowiec i polityk, minister środowiska od 2007 do 2011.
Życiorys.
W 1983 ukończył studia inżynierskie w Instytucie Politechnicznym w Tallinnie. Pracował w przedsiębiorstwie budowlanym i administracji terytorialnej prowincji Saare. W latach 1992–1996 był dyrektorem spółki handlowej. Następnie przez dziewięć lat sprawował urząd burmistrza Kuressaare.
W 2005 objął mandat posła do Zgromadzenia Państwowego (Riigikogu X kadencji) z ramienia Estońskiej Partii Reform. W 2007 uzyskał reelekcję, zrezygnował jednak z zasiadania w parlamencie w związku z powołaniem na stanowisko ministra środowiska w rządzie Andrusa Ansipa. W 2011 odnowił mandat poselski, nie wszedł w skład kolejnego gabinetu.

</doc>
<doc id="1839125" url="https://pl.wikipedia.org/wiki?curid=1839125" title="Dhison Alexander Hernandez">
Dhison Alexander Hernandez



</doc>
<doc id="1839126" url="https://pl.wikipedia.org/wiki?curid=1839126" title="Krainka">
Krainka



</doc>
<doc id="1839127" url="https://pl.wikipedia.org/wiki?curid=1839127" title="Vladimir Rivero Hernandez">
Vladimir Rivero Hernandez



</doc>
<doc id="1839129" url="https://pl.wikipedia.org/wiki?curid=1839129" title="Yoennis Hernandez">
Yoennis Hernandez



</doc>
<doc id="1839138" url="https://pl.wikipedia.org/wiki?curid=1839138" title="Ernardo Gomez">
Ernardo Gomez



</doc>
<doc id="1839149" url="https://pl.wikipedia.org/wiki?curid=1839149" title="Yadier Sanchez Sierra">
Yadier Sanchez Sierra



</doc>
<doc id="1839161" url="https://pl.wikipedia.org/wiki?curid=1839161" title="Otto Winzer">
Otto Winzer

Otto Winzer (ur. 3 kwietnia 1902 w Berlinie, zm. 3 marca 1975 w Berlinie Wschodnim) – niemiecki działacz partyjny i państwowy, minister spraw zagranicznych NRD (1965–1975). 
Życiorys.
Z zawodu był zecerem. W 1919 przystąpił do Komunistycznej Partii Niemiec, należał także do Komunistycznej Partii Austrii i WKP(b). Po dojściu nazistów do władzy przebywał we Francji, następnie w Związku Radzieckim, gdzie pracował dla Międzynarodówki Komunistycznej, a także był tłumaczem i redaktorem w Wydawnictwie Literatury Obcojęzycznej. W 1943 zaangażował się w działalność w Komitecie Narodowym Wolnych Niemiec ("Nationalkomitee Freies Deutschland"). Od 1944 wykładał w Szkole Partyjnej KPD. 
Po powrocie do Niemiec był zatrudniony w magistracie berlińskim. Od 1946 działał w SED, pełniąc funkcję szefa Wydziału Kultury i Wychowania Centralnego Sekretariatu SED, od 1947 dyrektora Wydziału Prasy, Radia i Informacji Komitetu Centralnego. 
W 1949 przez krótki okres był zastępcą redaktora naczelnego Neues Deutschland, następnie sekretarzem i szefem kancelarii Wilhelma Piecka (do 1956) oraz wiceministrem spraw zagranicznych NRD (1956–1965). W 1965 objął funkcję ministra tego resortu, którą sprawował do śmierci. Był jednocześnie deputowanym Izby Ludowej. Z racji sprawowanych funkcji był „skoszarowany” w partyjno-rządowym osiedlu kierownictwa NRD wokół Majakowskiring w Berlinie-Pankow. 
Został odznaczony m.in. Orderem Karla Marksa (1962) oraz dwukrotnie Złotym Orderem Zasługi dla Ojczyzny (1955 i 1972).
Został pochowany w Miejscu Pamięci Socjalistów na Centralnym Cmentarzu Friedrichsfelde w dzielnicy Berlin-Lichtenberg. Jego imieniem nazwano Wyższą Szkołę Oficerską Narodowej Armii Ludowej dla Zagranicznych Kadr Wojskowych ("Offiziershochschule für ausländische Militärkader „Otto Winzer“") w Prora na wyspie Rugia oraz obecną "Mehrower Allee" w dzielnicy Berlin-Marzahn.
Bibliografia.
 

</doc>
<doc id="1839162" url="https://pl.wikipedia.org/wiki?curid=1839162" title="Orlęta (organizacja)">
Orlęta (organizacja)

Orlęta – organizacja młodzieżowa działająca od 1933 przy Związku Strzeleckim (pojedyncze drużyny powstały w 1932), a także podczas II wojny światowej w konspiracji.
Zasięg działania.
Organizacja skupiała młodzież w wieku 11-16 lat. Miała zasięg ogólnopolski i była w okresie międzywojennym drugim po Związku Harcerstwa Polskiego najliczniejszym stowarzyszeniem młodzieży w Polsce - liczyła ponad 40 tys. członków, przede wszystkim z rodzin robotniczych. Orlęta skupiały prawie wyłącznie młodych ludzi polskiej narodowości, co wynikało z przekonania, że przede wszystkim na nich powinno opierać się bezpieczeństwo państwa. 
Drużyny orlęce działały w Warszawie (w 1939 istniało tu 25 hufców skupiających ok. 1200 członków), Poznaniu, Łodzi, na Śląsku, Kielecczyźnie, Podlasiu, w Małopolsce, Kujawach i Pomorzu oraz w województwach: lwowskim, tarnopolskim i stanisławowskim.
Nazwa, cel i formy działania.
Nazwa.
Nazwa organizacji nawiązywała do Orląt Lwowskich - najmłodszych obrońców Lwowa w listopadzie 1918, oraz do godła Rzeczypospolitej Polskiej. Pojedynczego członka organizacji określano jako "orlę", niekiedy także "orlak", co jednak uznawano za formę niepoprawną.
Cel działania.
Celem organizacji, powstałej z inspiracji obozu politycznego piłsudczyków, było wychowanie młodzieży, kształtowanie postaw patriotycznych, m.in. poświęcenia się idei obrony niepodległości Polski w razie jej zagrożenia, przygotowanie wojskowe, rozwój fizyczny i upowszechnienie uprawiania sportu. Podobnie jak w harcerstwie organizowano coroczne obozy letnie.
Artykuły o pracy instruktorskiej wśród orląt publikował „Strzelec” i od 1937 ukazujący się w nim nieregularnie dodatek „Orlęta” oraz gazetka „Głos Orląt” - dodatek do pisma wojskowego "Wiarus".
Stopnie.
Wyróżniano trzy stopnie starszeństwa organizacyjnego: "orlę", "starsze orlę" i "junak" (później określany jako "patrolowy"), oznaczane na mundurach, istniały też stopnie instruktorskie. Orlęta musiały wykazać się m.in. wiedzą o obronie Lwowa, znajomością musztry, historii Polski i jej młodych bohaterów, historii i topografii własnej miejscowości, wiedzą z zakresu terenoznawstwa, umiejętnością strzelania i pływania. 
Umundurowanie.
Mundur organizacyjny składał się z bluzy w kolorze khaki z elementami granatowymi (naramienniki, mankiety rękawów), granatowych spodenek lub spódnic oraz granatowego beretu z metalowym orłem strzeleckim.
Okres konspiracji w Warszawie.
W Warszawie podczas II wojny światowej część orlęcej kadry instruktorskiej i członków Orląt utworzyła konspiracyjną organizację, która została włączona do Armii Krajowej i brała udział w walce z okupantem niemieckim, a następnie w powstaniu warszawskim. W Batalionie „Gozdawa” walczyła Kompania Motorowa Orląt. Twórcą i komendantem orlęcej konspiracji był wcześniejszy organizator orlęcego hufca Praga Stanisław Srzednicki.
Orlinek.
Po wojnie, w latach 1945-1946 istniała Szkoła Orląt „Orlinek” w Karpaczu (nazwana formalnie Szkołą Orląt Grunwaldzkich dla odwrócenia uwagi władz komunistycznych od tradycji orląt lwowskich), prowadzona w dawnym niemieckim hotelu "Teichmanbaude" przez instruktora harcerskiego i orlęcego Zygmunta Pytlińskiego. W Orlinku utworzono dwie kompanie orląt, obowiązywał tam regulamin wojskowy i umundurowanie. Uczniami szkoły byli m.in. osierocone dzieci oficerów wojskowych i żołnierzy AK, młodociani więźniowie niemieckich więzień i obozów koncentracyjnych. Od szkoły pochodzi nazwa istniejącej dziś skoczni narciarskiej w Karpaczu.
Środowisko Orląt obecnie.
W 1985 powstał Klub Kombatantów "Orlęta" przy Obwodzie VI Rejonu V Armii Krajowej "Praga", który w 1990 przekształcił się w Środowiskowe Koło Kombatanckie Armii Krajowej Organizacji Orlęta. Dawni członkowie Orląt spotykają się co roku 8 maja w dniu imienin Stanisława Srzednickiego, przy jego mogile na Cmentarzu Wojskowym na Powązkach.
W latach 90. środowisko przedwojennych Orląt podejmowało próby odtworzenia organizacji. W trzech warszawskich szkołach utworzono kompanie Orląt, a jednej z nich nadano imię Stanisława Strzednickiego. W 1995 powołano Stowarzyszenie Przyjaciół Orląt. 
Obecnie do tradycji Orląt nawiązują młodsi członkowie Związki Strzeleckiego "Strzelec" Józefa Piłsudskiego, Komenda Główna Rzeszów oraz Orlęta Związku Strzeleckiego.

</doc>
<doc id="1839163" url="https://pl.wikipedia.org/wiki?curid=1839163" title="Ester Tuiksoo">
Ester Tuiksoo

Ester Tuiksoo (ur. 5 marca 1965 w Põlva) – estońska ekonomistka i polityk, była minister rolnictwa.
Życiorys.
W 1990 ukończyła studia ekonomiczne na Uniwersytecie w Tartu. Od 1983 pracowała w organizacji konsumenckiej w miejscowości Põlva, od 1990 na kierowniczych stanowiskach (dyrektora departamentu). W 1997 została przewodniczącą izby rolno-handlowej, od 2001 do 2004 stała na jej czele. 5 kwietnia 2007 objęła urząd ministra rolnictwa w rządzie Juhana Partsa, utrzymała je także w pierwszym gabinecie Andrusa Ansipa.
Z rządu odeszła po wyborach w 2007, w których uzyskała mandat posłanki do Riigikogu XI kadencji z ramienia Estońskiego Związku Ludowego. W tym samym roku po rezygnacji Villu Reiljana krótko pełniła obowiązki przewodniczącego tego partii (zastąpił ją Jaanus Marrandi). W 2011 uzyskała reelekcję na XII kadencję parlamentu z listy Partii Centrum. W 2013 została skazana na karę pozbawienia wolności z warunkowym zawieszeniem jej wykonania za przestępstwa korupcyjne.

</doc>
<doc id="1839164" url="https://pl.wikipedia.org/wiki?curid=1839164" title="Józef Franusiak">
Józef Franusiak

Józef Franusiak (Urodził się 15 sierpnia 1914 w Dąbrowie Górniczej, zmarł w październiku 1981) – polski malarz prymitywista.
Urodził się w wieloletniej rodzinie górniczej. Wybuch I wojny światowej spowodował powrót jego rodziny w rodzinne strony, na ziemię staszowską. W Strzelcach zakupili niewielkie gospodarstwo rolne.
Brał udział w kampanii wrześniowej w rejonie Rzeszowa, skąd wkrótce powrócił do Strzelec. W 1953 roku ożenił się i osiadł w Koniemłotach, gdzie żona Elżbieta pracowała jako nauczycielka w miejscowej szkole.
W trzy lata później przypadkowo odkrył u siebie zamiłowanie do rysunków. Malował pejzaże, kwiaty, martwą naturę. Najchętniej podejmował tematy związane z życiem wsi, przypominające rosyjskie ikony oraz wizerunki świętych. Wiosną 1968 roku spróbował swych sił w rzeźbie. Wkrótce w domu pojawiły się całe zastępy kolędników, świątków, muzykantów.
Pierwszą wystawę malarską miał prezentowaną w 1965 roku w warszawskiej Zachęcie. Potem wystawiał swoje prace w Muzeum Świętokrzyskim w Kielcach, w Muzeum w Szydłowie, w Domu Kultury w Staszowie oraz w Domu Chłopa w Warszawie.
W latach siedemdziesiątych aktywnie udzielał się w pracach Świętokrzyskiego Klubu Stowarzyszenia Twórców Ludowych.
Po śmierci żony w 1975 roku przeniósł się do siostry w Strzelcach, gdzie spędził resztę życia.
Został pochowany w Oleśnicy.

</doc>
<doc id="1839166" url="https://pl.wikipedia.org/wiki?curid=1839166" title="Isla Holbox">
Isla Holbox

Isla Holbox – meksykańska wyspa należąca do prowincji Quintana Roo.
Długość wyspy wynosi 12 kilometrów, szerokość – 1,5 km. Isla Holbox jest oddzielona od stałego lądu przez lagunę, która jest domem dla różnych gatunków ptactwa, w tym pelikanów oraz flamingów. Populacja wyspy wynosi 1198 osób (stan na 2005 rok).
Gospodarka wyspy opiera się głównie na rybołówstwie. W ostatnim czasie rozwija się także turystyka, która do tej pory nie odgrywała znaczącej roli. Turyści odwiedzający Isla Holbox przyjeżdżają głównie w celu oglądania rekina wielorybiego.
Wyspa posiada połączenia promowe z miastem Chiquila. Na wyspie praktycznie nie ma samochodów, a głównym środkiem transportu mieszkańców Isla Holbox są wózki golfowe oraz motorowery.
Niewielkie, lokalne linie lotnicze "Aerosaab" zapewniają połączenia z Cancún oraz Playa del Carmen. Wyspa posiada pas startowy, zdolny do obsługiwania pięcioosobowych samolotów typu Cessna.

</doc>
<doc id="1839167" url="https://pl.wikipedia.org/wiki?curid=1839167" title="Philip Jones (klimatolog)">
Philip Jones (klimatolog)

Philip D. Jones (ur. 1952) – angielski klimatolog pracujący na Uniwersytecie Wschodniej Anglii. Zajmuje się instrumentalnymi pomiarami temperatury i paleoklimatologią. Jego wyniki w istotny sposób wpłynęły na raporty IPCC.
Jest profesorem w szkole nauk o środowisku () w
Uniwersytecie Wschodniej Anglii w Norwich. Ma magisterium i doktorat z Uniwersytetu Newcastle upon Tyne. Napisał doktorat "A spatially distributed catchment model for flood forecasting and river regulation with particular reference to the River Tyne" dotyczący prognozy powodzi. Zajmuje się zmianami klimatu i paleoklimatologią. Był jednym z autorów raportu IPCC TAR, rozdziału 12 pod tytułem „Detekcja Zmian Klimatycznych i Zrozumienie ich Przyczyn”. Razem z Michaelem Mannem opublikował prace dotyczące zmian temperatury powierzchni Ziemi przez ostatnie 1000 lat.
Jest jednym z głównych autorów emaili w incydencie Climategate. W początkach grudnia 2009 czasowo przestał być szefem Climatic Research Unit do momentu wyjaśnienia Climategate.

</doc>
<doc id="1839171" url="https://pl.wikipedia.org/wiki?curid=1839171" title="Wesoły domek">
Wesoły domek



</doc>
<doc id="1839172" url="https://pl.wikipedia.org/wiki?curid=1839172" title="Rozkoszny domek">
Rozkoszny domek

Rozkoszny domek – film z 1988 wyreżyserowany przez George’a Roya Hilla na podstawie książki Jay Cronley. W główne role wcielili się Chevy Chase i Madolyn Smith Osborne.

</doc>
<doc id="1839173" url="https://pl.wikipedia.org/wiki?curid=1839173" title="Edinger">
Edinger

Nazwisko Edinger może odnosić się do następujących osób:

</doc>
<doc id="1839174" url="https://pl.wikipedia.org/wiki?curid=1839174" title="Opowiadania odeskie">
Opowiadania odeskie

Opowiadania odeskie (oryg. ros. "Одесские рассказы"; trl. "Оdeskije rasskazy") – wydany w 1931 (pierwsze wydanie polskie: 1961) zbiór trzynastu pisanych od 1924 opowiadań autorstwa rosyjskiego pisarza, dramaturga i dziennikarza pochodzenia żydowskiego Izaaka Emanuiłowicza Babla (1894-1940). "Opowiadania Odeskie" są heroikomiczną sagą opisującą życie mieszkańców żydowskiej dzielnicy Odessy - Mołdawanki (oryg. ros. "Молдаванка"). 
Brudnopis opowiadania "Lubka Kozak" miał 22 wersje. Na podstawie jednego z opowiadań oparty został powstały w 1928 dramat Babla pt. "" (oryg. ros. "Закат"; trl. "Zakat"; premiera polska w 1967). "Opowiadania" stały się dla Pomianowskiego inspiracją do napisania komedii pt. "Sodoma i Odessa. Wariacje, domysły i piosenki na temat "Opowiadań odeskich" Izaaka Babla".
Odbiór.
Komentarzem tłumacza Jerzego Pomianowskiego na temat "Opowiadań odeskich" były słowa: "Oto książka, której nie zabrałbym na bezludną wyspę jedynie dlatego, że znam ją na pamięć! Pierwsze zetknięcie z tekstem Babla było ważnym przeżyciem nawet dla zawołanych znawców""."
René Śliwowski powiedział o zbiorze:
Tworzący w podobnym czasie rosyjski literat Konstantin Paustowski (1892-1968) mówił:

</doc>
<doc id="1839176" url="https://pl.wikipedia.org/wiki?curid=1839176" title="ANSO">
ANSO

ANSO (Association of Nordic and Pol-Balt Lesbian, Gay, Bisexual, Transgender and Queer Student Organizations) – stowarzyszenie organizacji studenckich LGBTQ krajów skandynawskich, bałtyckich oraz Polski. Głównymi zadaniami ANSO jest walka z dyskryminacją opartą na homo- i transfobii na uczelniach wyższych, a celem jest zwiększenie jakości wyższej edukacji przez zwalczanie heteronormatywności. Stara się wspierać lokalne organizacje studenckie, aby były bezpieczną przestrzenią dla osób nieheteronormatywnych oraz by odgrywały istotną rolę w środowisku uniwersyteckim. Stowarzyszenie stara się wypracowywać współpracę między organizacjami z różnych krajów i walczy o prawa osób LGBTQ. ANSO należy do IGLYO (2006), ILGA (2007), ESU (European Students Union) (2009) i TGEU (Transgender Europe) (2011).
Historia.
Początkowo ANSO miała swoją siedzibę na Wyspach Owczych. Od 2006 jest zarejestrowane jako duńska organizacja. W 2005 to właśnie ANSO zorganizowała pierwszą paradę LGBT na Wyspach Owczych. Aktywnie włącza się również w organizację Baltic Pride.
Do 2009 roku nosiła nazwę Association of Nordic LGBT Student Organizations, ale podczas walnego zgromadzenia członkowie uznali, że po włączeniu organizacji z regionów Bałtyckich i Polski należy zmienić nazwę, by odzwierciedlała stan faktyczny krajów tworzących stowarzyszenie.
Happeningi.
Stowarzyszenie znane jest z organizacji szeregu happeningów i organizowania wieców i manifestacji o charakterze politycznym. Z głośniejszych były m.in.:
Organizacje członkowskie.
ANSO ma 13 członków (w nawiasie rok przystąpienia):
Blus – Bøsse/Lesbiske Studerende – Kopenhaga – (2004)
EGN – Eesti Gei Noored – Tallinn – (2009)
Homoglobiini – Turku, Finland – (2004)Telehpy – Helsinki, Finland – (2008)OVI ry – Helsinki, Finland (2010)
TYA – Wilno – TYA (2008)
LGL – Wilno – LGL / (2007)
Skeive Studenter – Bergen – (2004)
Skeivt Forum – Oslo – Skeivt Forum (2004)
KPH – Kampania Przeciw Homofobii – Warszawa – (2007)Trans-Fuzja – Warszawa (2010)
SFQ – Sztokholm – SFQ (2004)

</doc>
<doc id="1839178" url="https://pl.wikipedia.org/wiki?curid=1839178" title="Dania-Norwegia">
Dania-Norwegia



</doc>
<doc id="1839185" url="https://pl.wikipedia.org/wiki?curid=1839185" title="Zimowe Mistrzostwa Polski Seniorów w Lekkoatletyce 1938">
Zimowe Mistrzostwa Polski Seniorów w Lekkoatletyce 1938

6. Zimowe Mistrzostwa Polski Seniorów w Lekkoatletyce – zawody lekkoatletyczne, które zostały rozegrane 5 i 6 lutego 1938 w Poznaniu w hali Sokoła.

</doc>
<doc id="1839187" url="https://pl.wikipedia.org/wiki?curid=1839187" title="Zimowe Mistrzostwa Polski Seniorów w Lekkoatletyce 1939">
Zimowe Mistrzostwa Polski Seniorów w Lekkoatletyce 1939

7. Zimowe Mistrzostwa Polski Seniorów w Lekkoatletyce – zawody lekkoatletyczne, które zostały rozegrane 11 i 12 lutego 1939 w Przemyślu w hali należącej do Urzędu Okręgowego WF.

</doc>
<doc id="1839189" url="https://pl.wikipedia.org/wiki?curid=1839189" title="TP 1">
TP 1



</doc>
<doc id="1839190" url="https://pl.wikipedia.org/wiki?curid=1839190" title="PGS Gaming">
PGS Gaming



</doc>
<doc id="1839192" url="https://pl.wikipedia.org/wiki?curid=1839192" title="Schönhausen (Meklemburgia-Pomorze Przednie)">
Schönhausen (Meklemburgia-Pomorze Przednie)

Schönhausen – miejscowość i gmina w Niemczech, w kraju związkowym Meklemburgia-Pomorze Przednie, w powiecie Mecklenburgische Seenplatte, wchodzi w skład Związku Gmin Woldegk.

</doc>
<doc id="1839196" url="https://pl.wikipedia.org/wiki?curid=1839196" title="Schlosssee">
Schlosssee

Polska.
Niemiecka nazwa jeziora:

</doc>
<doc id="1839197" url="https://pl.wikipedia.org/wiki?curid=1839197" title="Geldberg">
Geldberg

Geldberg ("Pieniężne Wzgórze") – wzgórze we Frankfurcie nad Odrą, w dzielnicy Pagram, nieopodal Rosengarten i drogi krajowej B112. Wysokość wzgórza wynosi 110,6 m.

</doc>
<doc id="1839198" url="https://pl.wikipedia.org/wiki?curid=1839198" title="Edmund Antczak">
Edmund Antczak

Edmund Antczak (ur. 20 lipca 1946 w Tczewie) – polski lekkoatleta, specjalista pchnięcia kulą. Trener lekkoatletyczny.
Osiągnięcia.
Startował w drugiej połowie lat 60. i latach 70., kiedy w Polsce dominował w pchnięciu kulą Władysław Komar. Antczak nigdy nie zdobył tytułu mistrza Polski, ale był sześciokrotnie wicemistrzem (1967, 1969, 1970, 1971, 1976 i 1977), a 5 razy zdobywał brązowy medal (1972, 1974, 1975, 1978 i 1979).
Wystąpił w 25 meczach reprezentacji Polski, odnosząc trzy zwycięstwa indywidualne. W finale Pucharu Europy w 1970 w Sztokholmie zajął 6. miejsce. Był zawodnikiem Lechii Gdańsk. W latach startów przy wzroście 186 cm ważył 112 kg.
Od 2010 roku jest trenerem Pauliny Guby, zdobywczyni złotego medalu mistrzostw Europy w 2018 w pchnięciu kulą oraz złotej medalistki światowych wojskowych igrzysk w 2019.
Rekordy życiowe.
Jego rekord życiowy wynosi 19,81 m (ustanowiony 16 sierpnia 1978 w Białymstoku).

</doc>
<doc id="1839199" url="https://pl.wikipedia.org/wiki?curid=1839199" title="Weinberg">
Weinberg

Osoby noszące nazwisko Weinberg:
Inne:
Zobacz też: Wajnberg

</doc>
<doc id="1839200" url="https://pl.wikipedia.org/wiki?curid=1839200" title="Weinberg (Frankfurt nad Odrą)">
Weinberg (Frankfurt nad Odrą)

Weinberg ("Winne Wzgórze") – wzgórze we Frankfurcie nad Odrą, w dzielnicy Rosengarten, we Frankfurter Stadtwald, w sąsiedztwie rezerwatu przyrody Wildpark, nieopodal drogi krajowej B112.
Wysokość wzgórza wynosi 118,0 m.

</doc>
<doc id="1839201" url="https://pl.wikipedia.org/wiki?curid=1839201" title="Finlandia Talo">
Finlandia Talo

Finlandia Talo – budynek wielofunkcyjny w Helsinkach, mieszczący salę koncertową i centrum konferencyjne. Gmach został zaprojektowany przez Alvara Aalto. Prace budowlane rozpoczęły się w 1967, a zakończyły w 1971. W 1975 w "Finlandia Talo" został podpisany Akt Końcowy Konferencji Bezpieczeństwa i Współpracy w Europie. Budynek jest też siedzibą Filharmonii Helsińskiej i Orkiestry Symfonicznej Fińskiego Radia.
Położenie.
Gmach mieści się w Helsinkach, w dzielnicy Töölö, niedaleko zatoki Töölönlahti, przy ulicy Mannerheimintie (droga E 12 i krajowa nr 1), jej wschodniej części, w pobliżu dworca kolejowego.
Nazwa.
"Finlandia Talo" w języku fińskim oznacza dosłownie "Dom Finlandia". Użyta tu nazwa "Finlandia" jest uroczystym określeniem kraju; na co dzień stosuje się formę "Suomi".
Historia.
Alvar Aalto w stworzonym przez siebie planie zagospodarowania miasta przewidział miejsce dla sali koncertowej i kongresowej. Pierwsze projekty powstały w 1961, późniejsze zmiany wprowadzono w latach 1964 i 1971. Miasto powierzyło Alvarowi Aalto realizację tego projektu w 1968. Budowę skrzydła koncertowego ukończono w 1971, pierwszy koncert odbył się 2 grudnia 1971. Do 1975 przygotowano skrzydło konferencyjne dla potrzeb KBWE.
Architektura.
Finlandia Talo jest zaprojektowany tak, aby połączyć monumentalizm konstrukcji z funkcjonalnością, istotną w przypadku sal koncertowych. Z tego powodu nie jest wykonany w ściśle jednym stylu, a zawiera różne elementy, z którymi Aalto eksperymentował przez całe swoje życie zawodowe. Zewnętrzna część budynku wykonana jest z białego marmuru i czarnego granitu. Główną bryłę budynku tworzy część wieżowa z pochyłym dachem, której zadaniem jest zapewnienie hali odpowiedniej akustyki. Zastosowanie marmuru miało symbolizować kulturę śródziemnomorską.
Dane techniczne.
Sala koncertowa w Finlandia Talo może pomieścić 1700 osób, centrum konferencyjne przewidziano na 340 osób. Dla dużych imprez możliwe jest połączenie obu sal w jedną. Centrum kongresowe może pomieścić do 900 osób.

</doc>
<doc id="1839202" url="https://pl.wikipedia.org/wiki?curid=1839202" title="Tafelberge">
Tafelberge

Tafelberge ("Tablicowe Wzgórza" / Stoliwa) – wzgórze we Frankfurcie nad Odrą, we Frankfurter Stadtwald, nieopodal miejskiej leśniczówki i drogi krajowej B112. Wysokość wzgórza wynosi 128,1 m.

</doc>
<doc id="1839204" url="https://pl.wikipedia.org/wiki?curid=1839204" title="Puchar Świata w saneczkarstwie (tory naturalne) 2009/2010">
Puchar Świata w saneczkarstwie (tory naturalne) 2009/2010

Puchar Świata w saneczkarstwie 2009/2010 na torach naturalnych to 18. edycja zawodów w saneczkarstwie. Zawodnicy podczas tego sezonu wystąpili w sześciu zawodach tego cyklu rozgrywek. Rywalizacja rozpoczęła się w Jekaterynburgu 16 grudnia 2009, a zakończyła w Garmisch-Partenkirchen 28 lutego 2010 roku.
Najważniejszą imprezą sezonu były mistrzostwa Europy w austriackiej miejscowości Sankt Sebastian i mistrzostwa świata juniorów w Deutschnofen.

</doc>
<doc id="1839206" url="https://pl.wikipedia.org/wiki?curid=1839206" title="Des Walker">
Des Walker

Desmond Sinclair Walker (ur. 26 listopada 1965 w Hackney) – angielski piłkarz, reprezentant kraju grający na pozycji pomocnika.
Kariera klubowa.
Walker urodził się w Hackney. W wieku 15 lat dołączył do drużyny młodzieżowej ówczesnego zdobywcy Pucharu Europy Nottingham Forest. W pierwszej drużynie zadebiutował w 1984. W barwach Nottingham Forest dwukrotnie zdobył Puchar Ligi Angielskiej w sezonach 1988/89, 1989/90, oraz dotarł do finału tych rozgrywek w sezonie 1991/92. Forest wygrało z Walkerem w składzie także Full Members Cup w sezonach 1988/89 i 1991/92. Forest dotarło także do finału Pucharu Anglii w sezonie 1990/91, ale przegrało z Tottenhamem 1:2, a Walker strzelił w tamtym spotkaniu bramkę samobójczą. Przez 8 lat gry w Nottingham wystąpił w 264 spotkaniach, strzelając jedną bramkę (przeciwko Luton). 
Po Mistrzostwach Europy 1992, UC Sampdoria, która w sezonie 1991/92 dotarła do finału Pucharu Europy, zapłaciła za niego 1,5 miliona funtów. Trener Sampdorii Sven-Göran Eriksson 30 razy wystawiał zawodnika w składzie na mecze ligowe Serie A. 
Po rocznym epizodzie we Włoszech, Walker powrócił do Anglii, gdzie został piłkarzem Sheffield Wednesday. Klub z Sheffield zapłacił Sampdorii 2,7 miliona funtów. Walker przez 8 lat gry dla Wednesday wystąpił w 309 spotkaniach, po czym powrócił do 9 latach przerwy do Nottingham Forest. Po 3 sezonach i 57 spotkaniach na boiskach Division One, w 2004 zakończył karierę piłkarską. 
Kariera reprezentacyjna.
Walker zadebiutował w drużynie narodowej 14 września 1988 w meczu przeciwko reprezentacji Danii, wygranym 1:0. 
Został powołany na rozgrywane we Włoszech Mistrzostwa Świata 1990, podczas których Anglia zajęła 4. miejsce. Walker zagrał na turnieju łącznie w siedmiu spotkaniach: trzech grupowych przeciwko Irlandii, Holandii oraz Egiptowi. Zagrał także w spotkaniach fazy pucharowej z Belgią, Kamerunem i RFN. Wystąpił również w przegranym 1:2 meczu o 3. miejsce z gospodarzami turnieju Włochami.
Dwa lata później zagrał na Mistrzostwach Europy, podczas których wystąpił w trzech spotkaniach grupowych z Danią, Francją i gospodarzami turnieju Szwecją.
Po tym turnieju Walker zagrał m.in. w 8 spotkaniach eliminacyjnych do Mistrzostw Świata 1994, na które Anglicy ostatecznie nie awansowali. Po raz ostatni w drużynie narodowej Walker zagrał 17 listopada 1993 w meczu przeciwko reprezentacji Danii, wygranym 7:1. Łącznie Desmond Walker w latach 1988–1993 wystąpił w 59 spotkaniach reprezentacji Anglii.
Sukcesy.
Nottingham Forest

</doc>
<doc id="1839211" url="https://pl.wikipedia.org/wiki?curid=1839211" title="Dmitrij Łapikow">
Dmitrij Łapikow

Dmitrij Walentinowicz Łapikow (ros. Дмитрий Валентинович Лапиков; ur. 4 czerwca 1982 w Kaliningradzie) – rosyjski sztangista, wicemistrz świata, brązowy medalista mistrzostw Europy.
W 2008 roku zdobył brązowy medal podczas igrzysk olimpijskich w Pekinie w kategorii do 105 kg (pokonał Marcina Dołęgę masą ciała). Medal ten został mu jednak po latach odebrany z powodu dopingu. Pozbawiono go także srebrnego medalu zdobytego na mistrzostwach świata w Goyang w 2009 roku i złota zdobytego podczas mistrzostw Europy w Kazaniu w 2011 roku.
Ponadto zdobył srebrny medal mistrzostw świata w Santo Domingo (2006) i brązowy na mistrzostwach Europy w Strasburgu.

</doc>
<doc id="1839212" url="https://pl.wikipedia.org/wiki?curid=1839212" title="Kyryło Czuprynin">
Kyryło Czuprynin

Kyryło Czuprynin (ukr. Кирило Чупринін, ur. 22 lipca 1975 w obwodzie wołyńskim) – ukraiński strongman.
Urodził się w mieście Wysznewo, w obwodzie kijowskim. Obecnie mieszka w Kijowie, gdzie zarządza kilkoma projektami inwestycyjnymi, współpracując z międzynarodową grupą holdingowo-inwestycyjną Argento Patria Co.
Jednocześnie studiuje w Prezydenckiej Akademii Ukrainy, która specjalizuje się w kształceniu przyszłych przywódców tego kraju.

</doc>
<doc id="1839213" url="https://pl.wikipedia.org/wiki?curid=1839213" title="Rudolf Friedrich Kurz">
Rudolf Friedrich Kurz

Rudolf Friedrich Kurz (ur. 8 stycznia 1818 w Bernie, zm. 16 października 1871 tamże) – szwajcarski malarz i szkicownik, znany głównie z obrazów życia traperów i Indian północnoamerykańskich, które poczynił podczas swojej podróży wzdłuż Missisipi i Missouri w latach 1846–1852.

</doc>
<doc id="1839216" url="https://pl.wikipedia.org/wiki?curid=1839216" title="Steve Bull">
Steve Bull

Stephen George Bull (ur. 28 marca 1965 w Tipton) – angielski piłkarz, reprezentant kraju grający na pozycji napastnika.
Kariera klubowa.
Bull przygodę z piłką rozpoczął w 1981 w młodzieżowych zespołach Tipton Town. W pierwszym zespole tej drużyny zadebiutował w sezonie 1984/85. Łącznie w 20 meczach dla Tipton strzelił 17 bramek, czym zwrócił uwagę lepszych zespołów. W 1985 dołączył do West Bromwich Albion. 
Rok później został zawodnikiem Wolverhampton Wanderers. W klubie tym spędził trzynaście lat i w 474 spotkaniach strzelił dla tej drużyny aż 250 bramek, co czyni go najlepszym strzelcem w historii drużyny "Wilków". Pomógł drużynie w zwycięstwie w Division Three w sezonie 1988/89 (król strzelców z 37 bramkami) oraz Division Four w sezonie 1987/88 (król strzelców w 34 bramkami). W 2000 dołączył jako grający trener do Hereford United. Definitywne rozstanie z piłką nastąpiło w 2004 w zespole Pelsall Villa. 
Kariera reprezentacyjna.
Bull karierę reprezentacyjną rozpoczął 27 maja 1989 w spotkaniu przeciwko Szkocji, wygranym 2:0. Bull strzelił w debiucie bramkę. 
Rok później pojechał na Mundial 1990 do Włoch. Podczas mistrzostw zagrał w czterech spotkaniach z Irlandią, Holandią, Egiptem i Belgią. Anglia ten turniej zakończyła na 4. miejscu. 
Ostatni mecz w reprezentacji rozegrał przeciwko Polsce na Wembley 17 października 1990. Mecz zakończył się zwycięstwem Anglików 2:0.
Łącznie Bull w latach 1989–1990 zagrał w 13 spotkaniach reprezentacji Anglii, w których strzelił 4 bramki.
Kariera trenerska.
W 2000 był grającym trenerem drużyny Hereford United. Pracował z tą drużyną rok. W 2008 ponownie zasiadł na ławce trenerskiej jako manager drużyny Stafford Rangers. 
Sukcesy.
Wolverhampton Wanderers F.C.

</doc>
<doc id="1839217" url="https://pl.wikipedia.org/wiki?curid=1839217" title="Artem Udaczyn">
Artem Udaczyn

Artem Serhijowycz Udaczyn (ukr. Артем Сергійович Удачин; ur. 26 marca 1980 w Mariupolu) – ukraiński sztangista, czterokrotny medalista mistrzostw świata.
Startuje w kategorii powyżej 105 kg. Jego największym dotychczasowym sukcesem jest dwukrotne wicemistrzostwo świata (2006, 2009). Najbliżej złota w dwuboju był w 2009 w Koyang, gdzie masą ciała przegrał z Koreańczykiem An Yong-kwonem.

</doc>
<doc id="1839218" url="https://pl.wikipedia.org/wiki?curid=1839218" title="Raad Hammoudi">
Raad Hammoudi

Raad Salman Hammoudi (ur. 20 kwietnia 1953) – iracki piłkarz, reprezentant kraju.
Uczestnik Igrzysk Olimpijskich 1984. W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej.
Obecnie pełni funkcje przewodniczącego Irackiego Komitetu Olimpijskiego.

</doc>
<doc id="1839220" url="https://pl.wikipedia.org/wiki?curid=1839220" title="Maad Ibrahim">
Maad Ibrahim

Maad Ibrahim Ahmed (ur. 30 czerwca 1960) – iracki piłkarz, reprezentant kraju.
Kariera piłkarska.
Ibrahim przygodę z futbolem rozpoczął w 1980 w klubie Al-Tijara. Po czterech latach gry przeniósł się do Al-Quwa Al-Jawiya, lecz już w kolejnym sezonie występował w Al-Rasheed. Wraz z zespołem odnosił największe sukcesy w zawodowej karierze. Dwukrotnie zwyciężył w rozgrywkach Arabskiej Ligi Mistrzów w sezonach 1985/86 i 1986/87. Dwukrotnie w sezonach 1986/87 i 1987/88 zdobywał wraz z zespołem mistrzostwo Iraqi Premier League i Puchar Iraku. Dorzucił do tego także zwycięstwo w meczu o Superpuchar Iraku w 1986. 
Sezon 1988/89 spędził w Al-Shorta. Po tym sezonie powrócił do Al-Quwa Al-Jawiya. Zespół z Ibrahimem w składzie zdobył mistrzostwo Iraqi Premier League w sezonie 1989/90. Od 1991 przez 7 lat reprezentował barwy Al-Naft, gdzie zakończył karierę piłkarską w 1998.
Kariera reprezentacyjna.
Ibrahim zadebiutował w reprezentacji Iraku w 1985. Rok później został powołany przez trenera Evaristo de Macedo na Mistrzostwa Świata w Meksyku. Podczas turnieju zagrał w spotkaniu z gospodarzami turnieju, a Irak odpadł w fazie grupowej. Po raz ostatni w kadrze pojawił się w 1990, a łącznie w latach 1985–1990 zagrał dla Iraku w 16 spotkaniach.
Sukcesy.
Al-Quwa Al-Jawiya
Al-Rasheed

</doc>
<doc id="1839222" url="https://pl.wikipedia.org/wiki?curid=1839222" title="Khalil Mohammed">
Khalil Mohammed

Khalil Mohammed Allawe (ur. 6 września 1958) – iracki piłkarz, reprezentant kraju.
Kariera piłkarska.
Khalil przygodę z piłką rozpoczął w 1976 w zespole Amanad Bagdad. Dwa lata później odszedł do Al-Quwa Al-Jawiya, w którym spędził następne 6 sezonów. 
W 1984 dołączył do Al-Rasheed. Khalil z drużyną zdobył mistrzostwo Iraqi Premier League i Puchar Iraku w sezonie 1986/87 oraz Superpuchar Iraku w 1986. Kolejne dwa sezony spędził w Al-Shorta i Al-Shabab. W 1989 dołączył do Al-Quwa Al-Jawiya, gdzie zdobył mistrzostwo Iraqi Premier League w sezonie 1989/90. Po tym sukcesie dołączył do Al-Karkh. Ostatnie 5 lat spędził w Al-Khutoot. Karierę zakończył w 1995.
Kariera reprezentacyjna.
Po raz pierwszy w reprezentacji zagrał w 1983. Uczestnik Igrzysk Olimpijskich 1984. 
W 1986 został powołany przez trenera Evaristo de Macedo na Mistrzostwa Świata, gdzie reprezentacja Iraku odpadła w fazie grupowej. Podczas turnieju zagrał w trzech spotkaniach z Paragwajem, Belgią i gospodarzem turnieju Meksykiem. Łącznie w latach 1983–1990 zagrał w 81 spotkaniach reprezentacji Iraku.
Sukcesy.
Al-Quwa Al-Jawiya
Al-Rasheed

</doc>
<doc id="1839224" url="https://pl.wikipedia.org/wiki?curid=1839224" title="Ot Serdtsa K Nebu">
Ot Serdtsa K Nebu



</doc>
<doc id="1839227" url="https://pl.wikipedia.org/wiki?curid=1839227" title="Okił Khamidov">
Okił Khamidov



</doc>
<doc id="1839228" url="https://pl.wikipedia.org/wiki?curid=1839228" title="Henryk IV Ślepy">
Henryk IV Ślepy

Henryk IV Ślepy (ur. 1112, zm. 1196) – hrabia Luksemburga od 1136 r., hrabia Namur w latach 1139–1183 jako Henryk I.
Życiorys.
Był synem hrabiego Namur Gotfryda. W 1136 r. odziedziczył, jako wnuk po kądzieli Konrada I (poprzez jego córkę Ermezyndę, żonę hrabiego Baru Gotfryda) hrabstwo Luksemburga. Po śmierci ojca w 1138 r. objął także hrabstwo Namur. Stopniowo stał się jednym z najpotężniejszych feudałów na obszarze między Mozą i Mozelą, m.in. dzięki objęciu w 1153 r. hrabstw La Roche i Durbuy. Próbował kontynuować ekspansję, jednak robił to w sposób nieprzemyślany, co zaowocowało jednak niepowodzeniami: gdy arcybiskupi Trewiru zablokowali ekspansję w kierunku zachodnim, wywołał wojnę z biskupami Liège, w której poniósł porażkę (1151 r.).
Poważnym problemem Henryka był brak dziedzica. Dwa kolejne małżeństwa (pierwsze z Laurette, córką Dytryka z Alzacji, hrabiego Flandrii, drugie nieznane) były bezpotomne, planował zapewnić sukcesję swojemu siostrzeńcowi Baldwinowi z Hainaut. Jednak trzecie małżeństwo z Agnieszką, córką Henryka, hrabiego Geldrii, dało mu w 1186 r. córkę Ermezyndę. Chcąc zapewnić objęcie przez nią sukcesji Henryk zaręczył ją jeszcze jako dziecko z hrabią Szampanii Henrykiem II. Ponieważ jednak małżeństwo z powinowatym króla francuskiego spotkało się ze sprzeciwem cesarza, Henryk ponownie zaręczył córkę z dziedzicem hrabstwa Baru, Tybaldem. Baldwin z Hainaut objął tymczasem hrabstwo Namur w 1189 r.

</doc>
<doc id="1839230" url="https://pl.wikipedia.org/wiki?curid=1839230" title="Jules Ladoumègue">
Jules Ladoumègue

Jules Ladoumègue (ur. 10 grudnia 1906 w Bordeaux, zm. 3 marca 1973 w Paryżu) – francuski lekkoatleta, średniodystansowiec, medalista olimpijski i rekordzista świata.
Początkowo startował w biegu na 5000 metrów. Zajął w tej konkurencji 3. miejsce w mistrzostwach Francji w 1926, a uzyskany później w tym roku wynik 15:11,6 dał mu 20. miejsce w tabelach światowych. Od 1927 specjalizował się w biegu na 1500 metrów. W 1928 zwyciężył w mistrzostwach Francji z czasem 3:52,2, co było trzecim wynikiem w historii.
Ladoumègue był jednym z faworytów biegu na 1500 m podczas igrzysk olimpijskich w 1928 w Amsterdamie. W finale biegu rywalizował z dwoma Finami: Harrim Larvą i Eino Purje. Na 200 m przed metą wyszedł na prowadzenie przed Purje. Larva atakował Ladoumègue na ostatniej prostej i udało mu się go wyprzedzić na 20 m przed metą. Ladoumègue nie zdołał odeprzeć ataku i zajął 2. miejsce.
W 1930 Ladoumègue był w najwyższej formie. 3 października w Paryżu podjął próbę poprawienia rekordu świata na 1500 metrów, który wynosił 3:51,0 i należał do Ottona Peltzera. Z pomocą dwóch „pacemakerów” udało mu się osiągnąć wynik 3;49,2. 19 października 1930 w Paryżu Ladoumègue ustanowił rekord świata w biegu na 1000 metrów czasem 2:23,6. 2 lipca 1931 w Paryżu poprawił kolejny rekord świata, tym razem w biegu na 2000 metrów wynikiem 5:21,8. Wreszcie 4 października 1931, również w Paryżu, ustanowił rekord świata w biegu na 1 milę czasem 4:09,2. Był to pierwszy w historii wynik poniżej 4 minut i 10 sekund. Ladoumègue poprawił rekord należący do Paavo Nurmiego.
Nie mógł wystąpić na igrzyskach olimpijskich w 1932 w Los Angeles, ponieważ francuska federacja zdyskwalifikowała go za pobieranie pieniędzy za starty. W 1943 odzyskał status amatora i przebiegł 1500 m w czasie 3:58,0.
W 1956 Ladoumègue opublikował autobiografię "Dans ma foulée".

</doc>
<doc id="1839235" url="https://pl.wikipedia.org/wiki?curid=1839235" title="Wołczeck (rejon maniewicki)">
Wołczeck (rejon maniewicki)

Wołczeck (ukr. Вовчецьк) – wieś na Ukrainie, w obwodzie wołyńskim.
Oddalony o około 5 km od Kostiuchnówki Wołczeck znalazł się w dniach 4 lipca- 7 lipca 1916 (bitwa pod Kostiuchnówką) w obszarze walk Legionów Polskich z wojskami rosyjskimi. 
Na cmentarzu znajduje się kwatera legionistów poległych dnia 5 listopada 1915 roku w czasie ataku na Wzgórze Cegielniane.

</doc>
<doc id="1839237" url="https://pl.wikipedia.org/wiki?curid=1839237" title="Stołeczne Miasto Poznań">
Stołeczne Miasto Poznań

Stołeczne Miasto Poznań – nazwa Poznania używana "dla zachowania tradycji w okazjach uroczystych". 
Uzasadnienie historyczne.
Stosowanie tego tytułu wynika m.in. z faktu, że w połowie X wieku Poznań odgrywał ważną rolę w państwie Piastów. W Poznaniu znajdowała się jedna z rezydencji Mieszka I, ustanowiono pierwszą polską katedrę biskupią, w której, jak się domniemuje, pochowano Mieszka I i Bolesława I Chrobrego.
Usankcjonowanie prawne.
Termin „Stołeczne Miasto Poznań” określony został w art. 4 ust. 5 Statutu Miasta Poznania. W myśl uchwały nr LXXX/1202/V/2010 Rady Miasta Poznania z dnia 9 listopada 2010 r. jest to § 5 ust. 4.
Tytuł ten był powszechnie używany także w latach II Rzeczypospolitej.
Inne polskie miasta stołeczne.
Tytuł "miasta stołecznego" używają również:
W statucie Gniezna znajduje się wzmianka o stołeczności tego miasta, ale wyłączenie w przepisie dotyczącym nazwy rady miasta używanej do celów uroczystych, w brzmieniu "Rada Miasta Gniezna – Pierwszej Stolicy Polski – Miasta św. Wojciecha – Stołecznego Królewskiego Miasta Gniezna".
Tytuł "miasta stołecznego" używał również Lwów w brzmieniu "Królewskie Stołeczne Miasto Lwów". Nazwa ta nie odnosiła się jednak do stolicy Polski, lecz Galicji. Od zakończenia II wojny światowej miasto nie znajduje się na terenie Polski, a od rozpadu ZSRR jest miastem na terytorium Ukrainy.

</doc>
<doc id="1839240" url="https://pl.wikipedia.org/wiki?curid=1839240" title="World Cyber Games 2010">
World Cyber Games 2010

World Cyber Games 2010 odbyły się w Los Angeles w dniach 27 września – 3 października 2010. W tym roku "Światowe Igrzyska Cybernetyczne" obchodziły swoje dziesięciolecie. Po raz trzeci w dziejach tej imprezy turniej był organizowany w Stanach Zjednoczonych. Areną zmagań graczy była hala Los Angeles Convention Center.
Rozgrywane konkurencje.
Uczestnicy World Cyber Games w Los Angeles w 2010 roku rywalizowali w 11 konkurencjach.

</doc>
<doc id="1839243" url="https://pl.wikipedia.org/wiki?curid=1839243" title="Toon (gra fabularna)">
Toon (gra fabularna)

Toon gra fabularna w której bohaterowie wcielają w postacie z kreskówki. Wydany przez Steve Jackson Games, brak polskiego wydania. 
Gra jest parodią dotychczas wydanych systemów.
Innowacyjna jest zasada że postać nigdy nie umiera (jak w kreskówkach). Gdy jej punkty życia spadną do zera, pada nieprzytomna, pojawia się zdrowa po czasie ustalonym przez Mistrza Gry (w przypadku Toona nazywanego animatorem).
Gra posiada prostą mechanikę, celem gry jest świetna zabawa, dlatego często zezwala się na łamanie zasad jeśli ma to dostarczyć jeszcze więcej śmiechu.

</doc>
<doc id="1839245" url="https://pl.wikipedia.org/wiki?curid=1839245" title="Sigillaria">
Sigillaria



</doc>
<doc id="1839246" url="https://pl.wikipedia.org/wiki?curid=1839246" title="Irina Chazowa">
Irina Chazowa

Irina Wiktorowna Chazowa z.d. Artiomowa (ros. Ирина Викторовна Хазова, ur. 20 marca 1984 w Sarowie) – rosyjska biegaczka narciarska, brązowa medalistka olimpijska, dwukrotna medalistka mistrzostw świata młodzieżowców i pięciokrotna medalistka mistrzostw świata juniorów.
Kariera.
Po raz pierwszy na arenie międzynarodowej Irina Chazowa pojawiła się 28 grudnia 2004 roku w zawodach FIS Race w Krasnogorsku, gdzie zajęła szesnaste miejsce w biegu na 5 km techniką dowolną. W 2003 roku wzięła udział w mistrzostwach świata juniorów w Sollefteå, gdzie zdobyła złoty medal w sztafecie i brązowy w biegu na 15 km stylem dowolnym. Na rozgrywanych rok później mistrzostwach świata juniorów w Strynie zdobyła złote medale w biegu na 15 km techniką klasyczną, 5 km techniką dowolną oraz w sztafecie. Ponadto na mistrzostwach świata młodzieżowców w Kranju w 2006 roku zdobyła srebrne medale w biegu łączonym na 30 km oraz biegu na 10 km klasykiem, w obu przypadkach ulegając tylko Justynie Kowalczyk.
W Pucharze Świata zadebiutowała 28 listopada 2003 roku w Ruce, zajmując 41. miejsce w biegu na 10 km stylem klasycznym. Kilka dni później, 6 grudnia w Dobbiaco zdobyła swe pierwsze pucharowe punkty za 24. miejsce w biegu na 15 km stylem dowolnym. Jak dotąd trzykrotnie stała na podium zawodów PŚ. Pierwszy raz dokonała tego 29 listopada 2009 roku w Ruce, gdzie była druga w biegu na 10 km klasykiem, następnie odniosła swe pierwsze zwycięstwo wygrywając 12 grudnia 2009 roku bieg na 10 km stylem dowolnym w Davos, a 5 lutego 2010 roku w tej samej konkurencji była trzecia w Canmore. W klasyfikacji generalnej najlepsze wyniki osiągnęła w sezonie 2009/2010, kiedy to zajęła 13. miejsce w klasyfikacji generalnej, a w klasyfikacji dystansów była dziesiąta.
W 2007 roku wystartowała w biegu łączonym na 15 km podczas mistrzostw świata w Sapporo, kończąc rywalizację na 24. pozycji. Trzy lata później brała udział w igrzyskach olimpijskich w Vancouver, gdzie wraz z Natalią Korostielową zdobyła brązowy medal w sprincie drużynowym techniką dowolną. Na tych samych igrzyskach zajęła także siódme miejsce w sztafecie i trzynaste w biegu łączonym na 15 km.
W 2007 roku została zdyskwalifikowana na dwa lata za używanie środka o nazwie furosemid. Od 2009 roku startuje ponownie. We wrześniu 2008 roku wyszła za mąż za byłego hokeistę, Konstantina Chazowego. W sezonie 2010/2011 nie startowała z powodu ciąży.

</doc>
<doc id="1839247" url="https://pl.wikipedia.org/wiki?curid=1839247" title="Wstrzykiwanie błędów">
Wstrzykiwanie błędów

Wstrzykiwanie błędów (ang. "fault injection") – technika łącząca dwie dziedziny związane z powstawaniem oprogramowania – jego wytwarzanie i testowanie. W metodzie tej dokonuje się obserwacji działania systemu w warunkach, w których celowo generowane są błędy. Jest to więc technika pozwalająca zarówno poprawić mechanizmy chroniące przed awariami, jak i przetestować skuteczność dotychczas zaimplementowanych rozwiązań.
Wstrzykiwanie błędów zaliczyć należy jako metodę testowania oprogramowania, jednak metoda ta jest w szczególności ukierunkowana na testowanie technik fault tolerance. Celem metody jest przede wszystkim przetestowanie mechanizmów wykrywania błędów, ograniczania ich wpływu na cały system, a także zdolności systemu do automatycznej rekonfiguracji i odbudowy.

</doc>
<doc id="1839252" url="https://pl.wikipedia.org/wiki?curid=1839252" title="Honda EV-N Concept">
Honda EV-N Concept

Honda EV-N Concept – prototypowe auto Hondy ukazane na Salonie Motoryzacyjnym w Tokio w 2009. Auto czerpie napęd z energii akumulatorów litowo-jonowych ładowanych przez baterie słoneczne umieszczone na dachu auta.
Auto nawiązuje do Hondy N360 z 1967 roku. Wnętrze auta pomieści 4 osoby. Został opracowany bez planów skierowania go do produkcji.

</doc>
<doc id="1839253" url="https://pl.wikipedia.org/wiki?curid=1839253" title="Lucas Achtschellinck">
Lucas Achtschellinck

Lucas Achtschellinck (ochrzczony 16 stycznia 1626 w Brukseli, pochowany 12 maja 1699 tamże) – flamandzki malarz barokowy, pejzażysta.
Artysta związany całe życie z Brukselą, od 1639 wzmiankowany w dokumentach gildii św. Łukasza. Był uczniem Pietra van der Brochta i Lodewijka de Vaderra. Malował niemal wyłącznie duże, dramatyczne pejzaże, były to zazwyczaj przesycone światłem polany i gęstwiny leśne wzbogacone niewielkimi scenkami z Biblii. Tworzył pod wpływem Jacques'a d’Arthois, inspirował się też twórczością Rubensa. Współpracował z Casparem de Crayer`em malując partie pejzażu na jego obrazach.
Lucas Achtschellinck już za życia zyskał uznanie i rozgłos, jego płótna zdobiły kościoły i były wykorzystywane do produkcji tapiserii. W 1689, ze względu na zasługi został zwolniony z płacenia podatków.

</doc>
<doc id="1839254" url="https://pl.wikipedia.org/wiki?curid=1839254" title="Hoi An">
Hoi An



</doc>
<doc id="1839256" url="https://pl.wikipedia.org/wiki?curid=1839256" title="Matteo Gianello">
Matteo Gianello

Matteo Gianello (ur. 7 maja 1976 w Bovolone) – włoski piłkarz występujący na pozycji bramkarza. Obecnie gra w SSC Napoli. Mierzy 189 centymetrów wzrostu; waży 84 kilogramy.
Kariera klubowa.
Zawodnik jest wychowankiem Chievo Werona. Przeżył również krótki epizod w Sampdorii, jednak szybko powrócił do Serie B. W Chievo spędził 5 kolejnych sezonów. Na zapleczu Serie A grał 69 razy. Puścił 95 bramek. Debiutował 24 marca 1993 w spotkaniu z Foggią.
W 2000 trafił do Sieny. Grał tu 55-krotnie. Po dwóch sezonach został wypożyczony: najpierw do Hellas Werona, a następnie do Lodigiani Roma.
W 2004 został piłkarzem SSC Napoli. Wtedy drużyna ta występowała jeszcze w Serie C1, jednak wkrótce awansowali do Serie B, a następnie do Serie A. W żadnym z sezonów Gianello nie był podstawowym bramkarzem przez cały ich okres. We włoskiej ekstraklasie debiutował 23 marca 2009. Napoli zremisowało wtedy bezbramkowo z Empoli FC.

</doc>
<doc id="1839257" url="https://pl.wikipedia.org/wiki?curid=1839257" title="Maksim Matłakow">
Maksim Matłakow

Maksim Matłakow, ros. Максим Сергеевич Матлаков (ur. 5 marca 1991 w Petersburgu) – rosyjski szachista, arcymistrz od 2010 roku.
Kariera szachowa.
Wielokrotnie reprezentował Rosję na mistrzostwach świata i Europy juniorów w różnych kategoriach wiekowych, trzykrotnie zdobywając medale: złoty (Antalya 2009 – MŚ do 18 lat) oraz dwa brązowe (Kallithea 2003 – MŚ do 12 lat, Belfort 2005 – MŚ do 14 lat).
W 2008 r. podzielił II m. (za Aleksandrem Szymanowem, wspólnie z Aleksiejem Chruszczowem) w Peterhofie, natomiast w 2009 r. zwyciężył w memoriale Aivarsa Gipslisa w Rydze, zajął I m. w otwartym turnieju memoriału Mieczysława Najdorfa w Warszawie oraz podzielił I m. (wspólnie z Pawłem Anisimowem i Wasilijem Jemielinem) w mistrzostwach Petersburga. W 2013 r. zdobył srebrny medal (w klasyfikacji drużynowej) letniej uniwersjady w Kazaniu, podzielił I m. w memoriale Michaiła Czigorina w Petersburgu oraz wystąpił w turnieju o Puchar Świata w Tromsø (w I rundzie wyeliminował Jana Smeetsa, ale w II przegrał z Szachrijarem Mammedjarowem i odpadł z dalszej rywalizacji). W 2014 r. podzielił I m. (wspólnie z Ołeksandrem Moisejenko, Mateuszem Bartlem i Michałem Krasenkowem) w turnieju "Moscow Open" w Moskwie.
Najwyższy ranking w dotychczasowej karierze osiągnął 1 października 2017 r., z wynikiem 2730 punktów zajmował wówczas 29. miejsce na światowej liście FIDE, jednocześnie zajmując 7. miejsce wśród rosyjskich szachistów.

</doc>
<doc id="1839260" url="https://pl.wikipedia.org/wiki?curid=1839260" title="Maoershan">
Maoershan



</doc>
<doc id="1839268" url="https://pl.wikipedia.org/wiki?curid=1839268" title="Efil4zaggin">
Efil4zaggin



</doc>
<doc id="1839270" url="https://pl.wikipedia.org/wiki?curid=1839270" title="Austria Kärnten Klagenfurt">
Austria Kärnten Klagenfurt



</doc>
<doc id="1839274" url="https://pl.wikipedia.org/wiki?curid=1839274" title="Fada">
Fada

Fada – miasto w północno-wschodnim Czadzie, stolica regionu Ennedi i departamentu Ennedi Ouest. 
Miasto znane jest z malunków naskalnych, znajdujących się w okolicy (petroglifów) oraz formacji skalnych o niezwykłym, oryginalnym kształcie. Niedaleko miasta, na południowy wschód znajduje się guelta d'Archei, jeden z największych zbiorników wodnych tego typu na Saharze.
W odległości ok. 30 km na północny wschód od miasta znajduje się krater uderzeniowy Gweni-Fada, którego wiek określa się na 345 mln lat.
Jest to także miejsce urodzenia byłego prezydenta Czadu, Idrissa Déby'ego.
W mieście znajduje się lotnisko. 

</doc>
<doc id="1839275" url="https://pl.wikipedia.org/wiki?curid=1839275" title="Witalij Wiceneć">
Witalij Wiceneć

Witalij Wołodymyrowycz Wiceneć, ukr. Віталій Володимирович Віценець (ur. 3 sierpnia 1990 roku w Perszotraweńsku) – ukraiński piłkarz występujący na pozycji pomocnika.
Kariera piłkarska.
Kariera klubowa.
Wychowanek Akademii Piłkarskiej Szachtara Donieck. W 2007 debiutował w trzeciej drużynie Szachtara. Występował najpierw w rezerwowej drużynie Szachtara, a 27 września 2009 debiutował w podstawowej jedenastce w meczu Mistrzostw Ukrainy przeciwko Obołoni Kijów. Na początku 2010 podpisał 4 letni kontrakt z Zorią Ługańsk. 31 sierpnia 2010 powrócił do Szachtara Donieck. 23 sierpnia 2011 został wypożyczony do Illicziwca Mariupol. 20 czerwca 2013 został wypożyczony do FK Sewastopol. Podczas przerwy zimowej sezonu 2013/14 ponownie został wypożyczony do Illicziwca Mariupol. Latem 2016 przez częste kontuzje postanowił zakończyć karierę piłkarza.
14 lipca 2017 po roku przerwy wrócił do gry, podpisując nowy kontrakt z FK Mariupol. 30 grudnia 2017 jednak opuścił mariupolski klub.
Kariera reprezentacyjna.
Od 2006 występował w reprezentacji Ukrainy U-17, reprezentacji Ukrainy U-18 oraz reprezentacji Ukrainy U-19. Od 2009 bronił barw młodzieżowej reprezentacji Ukrainy.

</doc>
<doc id="1839277" url="https://pl.wikipedia.org/wiki?curid=1839277" title="César Cueto">
César Cueto

César Augusto Cueto Villa (ur. 6 czerwca 1952 w Limie) – piłkarz peruwiański grający na pozycji pomocnika.
Kariera klubowa.
Karierę piłkarską Cueto rozpoczął w klubie Alianza Lima. W 1969 roku zadebiutował w jego barwach w peruwiańskiej Primera División i stał się jego podstawowym zawodnikiem. W 1972 roku odszedł do innego pierwszoligowego klubu, José Gálvez z miasta Chimbote. Tam grał do końca 1973 roku, a w 1974 roku przeszedł do Municipalu Lima. Po roku gry w tym klubie wrócił do Alianzy i w latach 1975, 1977 i 1978 wywalczył z nią trzy mistrzostwa Peru.
W 1979 roku Cueto wyjechał do Kolumbii i jego pierwszym klubem w tym kraju było Atlético Nacional. Tam został mianowany kapitanem zespołu. W 1980 i 1981 roku został uznany najlepszym piłkarzem ligi kolumbijskiej. W 1981 roku wywalczył też mistrzostwo Kolumbii. W 1984 roku został piłkarzem Amériki Cali. W tym samym roku został z klubem z Cali mistrzem Kolumbii. W kraju tym występował także w takich zespołach jak: Deportivo Pereira (1986) i Cúcuta Deportivo (1987). W połowie 1987 roku wrócił do Alianzy i grał w niej do końca swojej kariery, czyli do 1991 roku.
Kariera reprezentacyjna.
W reprezentacji Peru Cueto zadebiutował 6 czerwca 1972 roku w zremisowanym 0:0 towarzyskim meczu z Kolumbią. W 1978 roku był w kadrze Peru na Mistrzostwach Świata w Argentynie. Wystąpił na nich w 6 spotkaniach: ze Szkocją (3:1 i gol w 42. minucie), z Holandią (0:0), z Iranem (4:1), z Brazylią (0:3), z Polską (0:1) i z Argentyną (0:6). W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam także był członkiem wyjściowej jedenastki i zagrał w 3 meczach: z Kamerunem (0:0), z Włochami (1:1) i z Polską (1:5). W swojej karierze zagrał także na Copa América 1975 (wywalczył wówczas mistrzostwo kontynentu) i 1979. Od 1972 do 1985 roku rozegrał w kadrze narodowej 51 meczów i strzelił 6 goli.

</doc>
<doc id="1839278" url="https://pl.wikipedia.org/wiki?curid=1839278" title="Szturm Kordoby">
Szturm Kordoby

Szturm Kordoby – starcie zbrojne, które miało miejsce w roku 45 p.n.e. w czasie kampanii Cezara w Hiszpanii.
Po bitwie pod Mundą, Gnejusz Pompejusz (syn Pompejusza Wielkiego) zbiegł w rejon Gibraltaru, chroniąc się w miejscowości Kartea. Cezar tymczasem z większością wojsk ruszył na Kordobę, gdzie znajdowały się główne siły pompejańczyków w liczbie ponad 25 000 ludzi. Widząc nadchodzącego Cezara, mieszkańcy obiecali mu poddać Kordobę, co wywołało gniew żołnierzy Pompejusza, którzy podpalili miasto. W trakcie pożaru wojska Cezara przypuściły szturm, dokonując masakry na żołnierzach Pompejusza. Zginąć miało 22 000 pompejańczyków. Po zdobyciu Kordoby, w ręce cezarian wpadły kolejne miasta. Wkrótce cała rzymska Hiszpania należała do Cezara.

</doc>
<doc id="1839281" url="https://pl.wikipedia.org/wiki?curid=1839281" title="Dom jednorodzinny">
Dom jednorodzinny



</doc>
<doc id="1839282" url="https://pl.wikipedia.org/wiki?curid=1839282" title="Dracula (film 1979)">
Dracula (film 1979)

Dracula – horror z 1979 roku, będący adatacją powieści „Drakula” Brama Stokera oraz sztuki teatralnej Hamiltona Deane’a i Johna Balderstone’a. Film był nominowany do nagrody Saturn w kilku kategoriach.
Treść.
Akcja filmu, w odróżnieniu od innych ekranizacji powieści Brama Stokera toczy się wyłącznie w angielskim hrabstwie Whitby. U wybrzeży tego hrabstwa rozbija się statek. Jedynym ocalałym jest tajemniczy hrabia Dracula, który przybył tu w interesach z Transylwanii. Zaprzyjaźnia się z doktorem Sewardem oraz jego rodziną. Wkrótce jednak znajoma doktora – Mina umiera nieoczekiwanie z upływu krwi. To dopiero początek tajemniczych zgonów...

</doc>
<doc id="1839285" url="https://pl.wikipedia.org/wiki?curid=1839285" title="Manuel Ortlechner">
Manuel Ortlechner

Manuel Ortlechner (ur. 4 marca 1980 w Ried im Innkreis) – austriacki piłkarz występujący na pozycji obrońcy. Od 2009 jest zawodnikiem Austrii Wiedeń.
Kariera klubowa.
Ortlechner treningi rozpoczął w wieku 7 lat w klubie TSV Ort. W 1996 roku przeszedł do juniorskiej ekipy SV Ried. W sezonie 1999/2000 został włączony do jego pierwszej drużyny. W tamtym sezonie rozegrał jedno ligowe spotkanie. 30 marca 2002 w przegranym 1:2 meczu z FC Kärnten strzelił pierwszego gola w trakcie gry w Bundeslidze. W ciągu pięciu sezonów w barwach Ried Ortlechner zagrał 105 razy i zdobył 2 bramki.
W 2004 roku odszedł do SV Pasching, również grającego w Bundeslidze. Pierwszy ligowy mecz zaliczył tam 26 września 2004 przeciwko Schwarz-Weiß Bregenz (3:2). W 2007 roku klub Ortlechnera przeniósł się z Pasching do Klagenfurtu i zmienił nazwę na Austria Kärnten. Ortlechner spędził tam jeszcze dwa sezony.
W 2009 roku podpisał kontrakt z innym pierwszoligowym zespołem - Austrią Wiedeń. Zadebiutował tam 24 lipca 2009 w wygranym 5:4 ligowym pojedynku z LASK Linz.
Kariera reprezentacyjna.
W reprezentacji Austrii Ortlechner zadebiutował 6 września 2006 w przegranym 0:1 towarzyskim meczu z Wenezuelą. Kolejne spotkania w drużynie narodowej rozegrał w 2009 roku. Był uczestnikiem eliminacji do Mistrzostw Świata 2010, na które nie wywalczył z kadrą awansu.

</doc>
<doc id="1839286" url="https://pl.wikipedia.org/wiki?curid=1839286" title="Grand Teton">
Grand Teton

Grand Teton – szczyt w Górach Skalistych, w paśmie Teton Range, którego jest najwyższym szczytem. Leży na terenie Parku Narodowego Grand Teton, wznosząc się 1800 metrów ponad swą podstawą w Jackson's Hole. 
Pierwsze zdobycie tego szczytu jest przedmiotem dyskusji. Nathaniel Langford i James Stevenson twierdzili, że zdobyli szczyt 29 lipca 1872 r, jednakże przedstawiony przez nich opis szczytu pasuje bardziej do Enclosure – niższego wierzchołka Grand Teton. Nazwa Enclosure (pol. "Ogrodzone Miejsce") pochodzi od kamiennej palisady wzniesionej przez Indian na tym szczycie. Kiedy wyprawa Williama Owena dotarła na najwyższy szczyt w 1898 r. nie znalazła tam żadnych śladów bytności człowieka. Najprawdopodobniej pierwszymi ludźmi na Enclosure byli miejscowi Indianie, a na Grand Teton - wyprawa w składzie: William Owen, Franklin Spalding, Frank Peterson i John Shive.

</doc>
<doc id="1839289" url="https://pl.wikipedia.org/wiki?curid=1839289" title="Szarafiowy Żleb">
Szarafiowy Żleb

Szarafiowy Żleb (słow. "Šarafiový jarok") – żleb w orograficznie prawych zboczach Doliny Żarskiej w słowackich Tatrach Zachodnich. Opada spod Jałowieckiego Przysłopu (2142 m) w południowym kierunku do środkowej części tej doliny, nieco poniżej Schroniska Żarskiego (ok. 1200 m n.p.m.). Jego dnem spływa Szarafiowy Potok, na którym znajduje się kilka kaskad wodospadu Szarafiowa Siklawa. W górnej części ma kilka bocznych ramion, lewe, najbardziej skrajne podchodzi pod Pośredni Przysłop i również spływa nim potoczek.
Szarafiowy Żleb przecina szlak turystyczny. Kosodrzewina na stokach żlebu została wyniszczona w wyniku kilkuwiekowego pasterstwa, jego stoki są kamienisto-trawiaste, wskutek czego zimą schodzą żlebem do Doliny Żarskiej duże lawiny. Od czasu zniesienia pasterstwa kosodrzewina stopniowo odnawia się. W widłach Smreczanki i ujścia Szarafiowego Potoku znajduje się niewielki Stawek w Dolinie Żarskiej.

</doc>
<doc id="1839292" url="https://pl.wikipedia.org/wiki?curid=1839292" title="Guillermo La Rosa">
Guillermo La Rosa

Guillermo La Rosa Laguna (ur. 6 czerwca 1954 w Limie) – piłkarz peruwiański grający na pozycji napastnika.
Kariera klubowa.
Karierę piłkarską La Rosa rozpoczął w klubie Porvenir Miraflores. Następnie odszedł do Defensoru Lima. W 1973 roku zadebiutował w jego barwach w peruwiańskiej Primera División i stał się jego podstawowym zawodnikiem. W debiutanckim sezonie wywalczył z Defensorem mistrzostwo Peru. W 1978 roku odszedł do Alianzy Lima, gdzie grał przez sezon. Jako piłkarz Alianzy był mistrzem kraju w 1978 oraz królem strzelców edycji Copa Libertadores 1978.
W 1979 roku La Rosa wyjechał do Kolumbii i jego pierwszym klubem w tym kraju było Atlético Nacional. Tam był podstawowym zawodnikiem zespołu. W 1980 i 1981 roku został uznany najlepszym piłkarzem ligi kolumbijskiej. W 1981 roku wywalczył też mistrzostwo Kolumbii. W 1984 roku został piłkarzem Amériki Cali. W tym samym roku został z klubem z Cali mistrzem Kolumbii. W kraju tym występował także w takich zespołach jak: Deportivo Pereira (1986) i Cúcuta Deportivo (1987). W 1988 roku przeszedł do ekwadorskiego LDU Quito. W 1989 roku zakończył karierę w wieku 35 lat.
Kariera reprezentacyjna.
W reprezentacji Peru La Rosa zadebiutował 22 czerwca 1975 roku w przegranym 0:6 towarzyskim meczu z Ekwadorem. W 1978 roku był w kadrze Peru na Mistrzostwach Świata w Argentynie. Wystąpił na nich w 5 spotkaniach: ze Szkocją (3:1), z Holandią (0:0), z Iranem (4:1), z Brazylią (0:3) i z Polską (0:1). W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam także był członkiem wyjściowej jedenastki i zagrał w 3 meczach: z Kamerunem (0:0), z Włochami (1:1) i z Polską (1:5 i gol w 83. minucie). W swojej karierze zagrał także na Copa América 1979. Od 1975 do 1982 roku rozegrał w kadrze narodowej 39 meczów i strzelił 3 gole.

</doc>
<doc id="1839298" url="https://pl.wikipedia.org/wiki?curid=1839298" title="Szarafiowa Siklawa">
Szarafiowa Siklawa

Szarafiowa Siklawa, Szarafiowe Wodospady (słow. "Šarafiový vodopád") – wodospad w orograficznie prawych zboczach Doliny Żarskiej w słowackich Tatrach Zachodnich. Znajduje się na Szarafiowym Potoku spływającym dnem Szarafiowego Żlebu. Ma kilka kaskad. Pod najniższą prowadzi szlak turystyczny od Schroniska Żarskiego na Banówkę. Normalnie Szarafiowy Potok jest niewielkim potoczkiem, Szarafiowe Wodospady wyglądają szczególnie efektownie po większych opadach deszczu.

</doc>
<doc id="1839307" url="https://pl.wikipedia.org/wiki?curid=1839307" title="Bieżeństwo">
Bieżeństwo

Bieżeństwo (, , – "uchodźstwo") – masowa ewakuacja w czasie I wojny światowej, w polszczyźnie nazywana też wygnaniem, przesiedleniem lub wysiedleniem ludności, głównie wyznania prawosławnego, z zachodnich guberni Imperium Rosyjskiego w głąb Rosji, po przerwaniu linii frontu przez wojska niemieckie w okresie od 3 maja do września 1915 roku. Apogeum bieżeństwa przypada na okres od wiosny do jesieni 1915 roku.
Historia.
Wskutek niepowodzeń wojennych wojska rosyjskiego i szybko postępującej ofensywy wojsk Cesarstwa Niemieckiego po bitwie pod Gorlicami władze Imperium rozpoczęły szeroko zakrojoną akcję propagandową, wzywającą cywili do natychmiastowej ewakuacji w głąb Rosji. Aby nakłonić do wyjazdów, straszono mordami, gwałtami, rabunkami i innymi okrutnymi represjami, jakich miała doznać z rąk Niemców miejscowa ludność prawosławna. Do rozpowszechniania takich wiadomości mogły przyczynić się autentyczne zdarzenia, jak zbrodnie wojenne w Belgii (spalenie Leuven, masowe egzekucje w Dinant), zburzenie Kalisza czy zajścia w Częstochowie z początków I wojny światowej. W ten sposób wojsko rosyjskie zastosowało taktykę spalonej ziemi.
Ewakuowano też rodziny urzędników, pracowników wielu zakładów przemysłowych, kolejarzy itd.
Pod wpływem agitacji rodzinne strony opuściło od 2 do 3 milionów ludzi, w tym około 800 tysięcy mieszkańców guberni grodzieńskiej. Ziemie na wschód od Białegostoku opuściło nawet do 80% mieszkańców. Chaotyczna ucieczka w głąb Rosji trwająca wiele miesięcy pochłonęła wiele ofiar. Ucieczka odbywała się w skwarze, bez zapewnionej odpowiedniej ilości jedzenia, a nawet wody. Przy drogach pozostawały mogiły zmarłych, a część ciał nie została pogrzebana. Warunki sprzyjały wybuchom epidemii oraz doprowadziły do masowych śmierci dzieci.
Jednym ze skutków bieżeństwa była ewakuacja Imperatorskiego Uniwersytetu Warszawskiego do Rostowa nad Donem, ten ewakuowany uniwersytet to obecny Południowy Uniwersytet Federalny.
Grupy bieżeńców.
W grupie bieżeńców przeważały kobiety i dzieci. Dzieci stanowiły ok. 41–48% wszystkich uciekinierów. Według szacunków około 1/3 bieżeńców nie przeżyła ucieczki i pobytu na terytorium w głębi Rosji. Najwięcej ofiar zmarło w trakcie podróży, zarówno w głąb Rosji, jak też podróży powrotnej.
Zdecydowaną większość bieżeńców stanowili Białorusini i Rusini. Grupy etniczne, biorące udział w bieżeństwie stanowili:
Bieżeńcy trafili na wielkie obszary poza Kraj Przywiślański Imperium Rosyjskiego, zarówno do wielkich miast, jak też odludnych wiosek aż pod chińską granicę. Powrót części z nich nastąpił w latach 1918–1921.
Upamiętnienie.
Nazwę „Pamięci Bieżeństwa 1915 roku” nosi rondo znajdujące się na przecięciu Trasy Generalskiej i ul. 1. Armii Wojska Polskiego w Białymstoku.
W 2015 w wielu wsiach Białostocczyzny, które przed stu laty całkowicie opustoszały, ustawiono krzyże wotywne i pomniki z okazji setnej rocznicy tragedii bieżeństwa. W ten sposób bieżeństwo upamiętnili mieszkańcy m.in. Dawidowicz, Dubiażyna, Pasiecznik, Puchłów, Starego Kornina czy Trześcianki.

</doc>
<doc id="1839312" url="https://pl.wikipedia.org/wiki?curid=1839312" title="Szarafiowe Wodospady">
Szarafiowe Wodospady



</doc>
<doc id="1839313" url="https://pl.wikipedia.org/wiki?curid=1839313" title="Joël Egloff">
Joël Egloff

Joël Egloff (ur. 1970 w Departamencie Mozele) – francuski pisarz.
Studiował historię w Strasburgu, następnie film na École supérieure d'études cinématographiques w Paryżu. Pisał scenariusze, pełnił rolę asystenta reżysera. Obecnie poświęca się pisaniu, ma w dorobku kilka powieści. Jest nagradzany, np. za debiut "Edmond Ganglion &amp; Syn" otrzymał Prix Alain-Fournier. W swoich utworach, z reguły stosunkowo krótkich (100-200 stron), chętnie posługuje się absurdem, groteską i czarnym humorem. Akcja "Edmonda Gongliona" i "Zamroczenia" rozgrywa się w małych miasteczkach, w których pozornie nic się nie dzieje.
Jest tłumaczony, także na język polski.

</doc>
<doc id="1839314" url="https://pl.wikipedia.org/wiki?curid=1839314" title="Joel Egloff">
Joel Egloff



</doc>
<doc id="1839315" url="https://pl.wikipedia.org/wiki?curid=1839315" title="So Dear to My Heart">
So Dear to My Heart

So Dear to My Heart – amerykański film z 1949 roku. Film jest połączeniem animacji z live-action.
Akcja filmu toczy się w stanie Indiana w 1903 roku. Przedstawia losy Jeremiah Kincaida, który ma konia Dana "Danny" Patcha.

</doc>
<doc id="1839317" url="https://pl.wikipedia.org/wiki?curid=1839317" title="Billy Gilman">
Billy Gilman

Billy Gilman, właśc. William Wendell Gilman III (ur. 24 maja 1988 w Westerly) – amerykański piosenkarz country.
W wieku 12 lat Gilman zadebiutował piosenką „One voice”, która znalazła się na szczycie listy przebojów country magazynu „Billboard”. Album o tym samym tytule został wydany przez Epic Records i zdobył podwójną platynową płytę w Stanach Zjednoczonych. Jego kolejne albumy to "Classic Christmas" i "Dare to Dream" (2001), obydwa uznane za złote. W 2005 wyszedł jego album zatytułowany "Everything and More", oraz, rok później, "Billy Gilman" (2006).

</doc>
<doc id="1839318" url="https://pl.wikipedia.org/wiki?curid=1839318" title="Longs Peak">
Longs Peak

Longs Peak (dawniej Long's Peak) – szczyt Gór Skalistych, w paśmie Front Range. Leży na terenie Parku Narodowego Gór Skalistych, którego jest najwyższym punktem. Nazwany został na cześć Stephena Longa, odkrywcy badającego rejon szczytu w latach 20' XIX wieku. Longs Peak oraz pobliski Mount Meeker, nazywane są czasami Twin Peaks (pol. "Bliźniacze Szczyty").
Pierwszego odnotowanego wejścia na szczyt dokonał John Wesley Powell w 1868 r. Bardzo prawdopodobne jest jednak, że przed nim na szczyt został zdobyty przez miejscowych Indian, którzy zbierali tu orle pióra.

</doc>
<doc id="1839319" url="https://pl.wikipedia.org/wiki?curid=1839319" title="Nie łam mi serca">
Nie łam mi serca

Nie łam mi serca – szósty dziewiąty album polskiego zespołu Verba, wydany 27 listopada 2009 roku. Płytę promował singel pod tym samym tytułem.

</doc>
<doc id="1839320" url="https://pl.wikipedia.org/wiki?curid=1839320" title="Milan Mišůn">
Milan Mišůn

Milan Mišůn (ur. 21 lutego 1990 w Przybramie) – czeski piłkarz występujący na pozycji obrońcy w klubie Baník Sokolov.
Klub.
Przed wyjazdem do Szkocji Mišůn reprezentował barwy czeskiego zespołu FK Przybram, gdzie rozegrał 24 spotkania i zdobył 2 gole. 15 grudnia 2008 roku jego agent Ondřej Chovanec wyjawił, że jego klient prowadzi rozmowy z mistrzem Scottish Premier League, Celtikiem. Zawodnikiem interesowały się także włoski A.C. Milan i duńskie FC København, lecz ostatecznie Czech podpisał kontrakt z klubem z Glasgow. Po raz pierwszy w kadrze meczowej znalazł się 18 stycznia 2009 roku w przegranym 4-2 spotkaniu z Aberdeen.
Reprezentacja.
Mišůn jest zawodnikiem reprezentacji Czech do lat 19 i rozegrał w niej 6 spotkań. Ostatnim meczem, który dotychczas rozegrał w narodowych barwach było rozegrane 26 maja 2009 roku spotkanie przeciwko Estonii, które Czesi wygrali 5-1. Swojego jedynego gola w kadrze zdobył 23 maja 2009 roku przeciwko Hiszpanii, gdy pokonał golkipera rywali strzałem z 25 metrów.

</doc>
<doc id="1839321" url="https://pl.wikipedia.org/wiki?curid=1839321" title="Tico-Tico">
Tico-Tico

Tico-Tico, właśc. Manuel José Luís Bucuane (ur. 16 sierpnia 1973 w Maputo) – mozambicki piłkarz, grający na pozycji napastnika.
Kariera.
Tico-Tico stawiał pierwsze piłkarskie kroki jeszcze w Maputo. Po dwóch latach gry w tamtejszym klubie, trafił do drużyny Primeira Liga Estrela Amadora. Bucuane nie radził sobie w Portugalii i w 1996 roku zdecydował się na powrót do Afryki, a konkretnie do Jomo Cosmos. Pod skrzydłami Jomo Sono stał się gwiazdą drużyny, jednak w 2000 roku niespodziewanie wyjechał do USA i zaliczył mało znaczący epizod w barwach Tampa Bay Mutiny. Jeszcze w tym samym roku trafił po raz kolejny do Jomo Cosmos. Tam powrócił do swej strzeleckiej dyspozycji, a po czterech latach gry zgłosił się po niego klub z ambicjami Supersport United. Mimo niezbyt dobrej gry po dwóch latach trafił do jeszcze lepszego klubu, jakim jest Orlando Pirates. Zarówno w Orlando Pirates, jak i następnie w Maritzburg United grał słabo i niespełniał oczekiwań kibiców, dlatego w 2008 roku powrócił do klubu, któremu wiele zawdzięcza, czyli Jomo Cosmos. W 2010 roku został zawodnikiem GD Maputo.
Kariera reprezentacyjna.
Tico-Tico debiutował w reprezentacji jeszcze w 1992 roku, gdy był piłkarzem GD Maputo. Jednak dopiero, kiedy był zawodnikiem Jomo Cosmos stał się wiodącą postacią swej reprezentacji i jako kapitan doprowadził ją do awansu na Puchar Narodów Afryki 1998 i Puchar Narodów Afryki 2010.

</doc>
<doc id="1839323" url="https://pl.wikipedia.org/wiki?curid=1839323" title="Jakub Secygniowski (zm. 1530)">
Jakub Secygniowski (zm. 1530)

Jakub Secygniowski, (Sancygniowski, Sęcygniewski) herbu Jelita (zm. 1530) – hetman wojsk zaciężnych polskich w kampanii 1528 roku (dowodził 2000 żołnierzy), hetman okresowy w 1521 roku, rotmistrz koronny, dworzanin królewski, starosta buski, przedstawiciel dyplomatyczny Rzeczypospolitej w Imperium Osmańskim w 1517 roku. 
Syn Mikołaja i Katarzyny z Oleskich.
Od 1494 był burgrabią zamku krakowskiego i dworzaninem króla Jana Olbrachta. Wziął udział w wojnie litewsko-moskiewskiej (1500–1503), towarzyszył Aleksandrowi Jagiellończykowi w jego pochodzi do Wilna i Połocka. Brał udział w odsieczy Smoleńska. W 1512 uczestniczył w bitwie pod Łopusznem. W 1513 wysłany z misją poselską do Mołdawii. Na czele 200 konnej chorągwi walczył w bitwie pod Orszą. W 1516 rozbił 1000 oddział Tatarów pod Zynkowem, odbijając jasyr. W 1517 posłował do Konstantynopola, uzyskując przedłużenie rozejmu z sułtanem Selimem I Groźnym o 3 lata.
W czasie wojny polsko-krzyżackiej (1519–1521) w 1520 uczestniczył w oblężeniu Kwidzyna. Zygmunt I Stary mianował go dowódcą wojsk polskich na Warmii. Przeprowadził wiele akcji zaczepnych na ziemiach zakonu krzyżackiego. Skutecznie bronił Lidzbarka Warmińskiego przed siedmiotysięczną armią Albrechta Hohenzollerna. W 1524 walczył z Turkami, którzy najechali ziemie ruskie. W 1527 udał się na Węgry, gdzie wziął udział w wojnie pomiędzy Janem Zápolyą a Habsburgami.

</doc>
<doc id="1839326" url="https://pl.wikipedia.org/wiki?curid=1839326" title="Manuel Bucuane">
Manuel Bucuane



</doc>
<doc id="1839333" url="https://pl.wikipedia.org/wiki?curid=1839333" title="Podcats">
Podcats

Podcats (fr. "Podcats", 2009) – serial animowany produkcji francuskiej z 2008 roku. Wyprodukowany przez Studio Okidoki oraz Mokko Studio.
Opis fabuły.
Czwórka przyjaciół ucieka ze świata gry, aby grać rocka. Razem tworzą grupę o nazwie Podcats. Ich celem od tej pory staje się zachęcanie ludzi do zabawy. 
Wersja polska.
Udział wzięli:
i inni
Lektor: Jerzy Dominik

</doc>
<doc id="1839336" url="https://pl.wikipedia.org/wiki?curid=1839336" title="Mistrzostwa Europy w Curlingu 2009">
Mistrzostwa Europy w Curlingu 2009

Mistrzostwa Europy w Curlingu 2009 rozegrano są między 4 a 12 grudnia 2009 w szkockim Aberdeen, na Linx Arena (grupa A) i na lodowisku Curl Aberdeen (grupa B). W rywalizacji brało udział 30 zespołów męskich oraz 21 kobiecych. Rozgrywki rozpoczęły się 5 grudnia.
Tytułów mistrzów Europy broniły Szwajcarki oraz Szkoci.
Rywalizację kobiet wygrały Niemki (Andrea Schöpp), które w finale pokonały 7:5 obrończynie tytułu Szwajcarki (Mirjam Ott). Brązowy medal z poprzedniego roku obroniły Dunki (Angelina Jensen), które przegrały 5:6 półfinał z Niemkami. Do grupy B spadły Włoszki oraz Angielki, ich miejsce zajmą Łotyszki, które po raz pierwszy wystąpią w grupie A, oraz Holenderki, które w poprzednich mistrzostwach zdegradowały do niżej grupy. Do udziału w Mistrzostwach Świata 2010 zakwalifikowało się 7 pierwszych reprezentacji oraz Łotwa, która dwukrotnie pokonała Finlandię w barażu.
Tytuł mistrzów świata po wygranej 6:5 nad Szwajcarami (Ralph Stöckli) wywalczyli Szwedzi (Niklas Edin). Na trzecim miejscu podium uplasowali się Norwegowie (Thomas Ulsrud). Obrońcy tytułu a zarazem gospodarze zajęli 4. miejsce. Z grupy B do wyższej klasy awansowały reprezentacje Holandii i Rosji, zajmą one miejsce Finów i Włochów. W przyszłych Mistrzostwach Świata wystąpi 7 najlepszych reprezentacji, 8. miejsce jako gospodarze imprezy zapewnione mieli Włosi.
Kobieca reprezentacja Polski z bilansem 3-2 zajęła 3. miejsce w swojej podgrupie, 6. w grupie B i ogólnie 16. Drużyna męska podobnie jak Hiszpania i Bułgaria wygrała 4 a przegrała 5 meczów, jednak w team tie shot reprezentacja Polski wygrała i została sklasyfikowana na 5. miejscu w podgrupie, 10. w grupie B i 20 w ogólnym zestawieniu.
Trzy ostatnie drużyny z podgrup w niższej rywalizacji mężczyzn i państwa dołączające lub powracające do rozgrywek w Mistrzostwach Europy 2010 stworzą grupę C.
Eliminacje w Polsce.
W Polsce rozegrano Mistrzostwa Polski, które wyłoniły męską reprezentację. Zespół kobiecy został wybrany przez selekcjonera - Markku Uusipaavalniemiego.
Kobiety.
Playoff.
Finał.
12 grudnia 2009; 10:00
Półfinał.
11 grudnia 2009; 19:00
1-2.
5 grudnia 2009; 20:00
3-4.
5 grudnia 2009; 20:00
Tie-breaker.
5 grudnia 2009; 15:00
Każdy z każdym.
Sesja 1..
5 grudnia 2009; 12:00
Sesja 2..
5 grudnia 2009; 20:00
Sesja 3..
6 grudnia 2009; 14:00
Sesja 4..
7 grudnia 2009; 9:00
Sesja 5..
7 grudnia 2009; 19:00
Sesja 6..
8 grudnia 2009; 12:00
Sesja 7..
8 grudnia 2009; 20:00
Sesja 8..
9 grudnia 2009; 14:00
Sesja 9..
10 grudnia 2009; 8:00
Challenge do Mistrzostw Świata 2010.
11 grudnia 2009; 19:00
12 grudnia 2009; 8:00
Mężczyźni.
Playoff.
Finał.
12 grudnia 2009; 13:30
Półfinał.
11 grudnia 2009; 14:00
1-2.
10 grudnia 2009; 20:00
3-4.
10 grudnia 2009; 20:00
Tie-breaker.
10 grudnia 2009; 12:00
Każdy z każdym.
Sesja 1..
5 grudnia 2009; 8:00
Sesja 2..
5 grudnia 2009; 16:00
Sesja 3..
6 grudnia 2009; 9:00
Sesja 4..
6 grudnia 2009; 19:00
Sesja 5..
7 grudnia 2009; 14:00
Sesja 6..
8 grudnia 2009; 8:00
Sesja 7..
8 grudnia 2009; 16:00
Sesja 8..
9 grudnia 2009; 9:00
Sesja 9..
9 grudnia 2009; 19:00
Challenge do Mistrzostw Świata 2010.
11 grudnia 2009; 19:00
12 grudnia 2009; 8:00

</doc>
<doc id="1839339" url="https://pl.wikipedia.org/wiki?curid=1839339" title="Włodzimierz Romanow (1847–1909)">
Włodzimierz Romanow (1847–1909)

Włodzimierz Aleksandrowicz Romanow (ros. Владимир Александрович Романов; ur. w Petersburgu, zm. 17 lutego 1909 tamże) – wielki książę rosyjski, wojskowy, od 1880 generał kawalerii, senator, członek Rady Państwa Imperium Rosyjskiego.
Życiorys.
Włodzimierz Aleksandrowicz urodził się 22 kwietnia 1847 w Carskim Siole. Był czwartym dzieckiem i trzecim spośród ośmiu synów Aleksandra II i jego żony Marii z Hesji-Darmstadt (1824–1880), która po przejściu na prawosławie przyjęła imię Marii Aleksandrowny.
Miał osiem lat, gdy po śmierci cara Mikołaja I, jego ojciec Aleksander został kolejnym rosyjskim monarchą. Wielki Książę był człowiekiem dobrze wykształconym. Przez całe życie interesował się literaturą i sztuką. Jednak, jak wszyscy męscy członkowie rodu Romanowów miał poświęcić się karierze wojskowej. Jako trzeci syn w licznej rodzinie carskiej, był początkowo daleko od sukcesji do tronu rosyjskiego. Jego miejsce w porządku dynastycznym zmieniło się w 1865 roku, kiedy to zmarł jego najstarszy brat Mikołaj. Stał się wówczas bezpośrednim następcą swego brata Aleksandra. W przeciwieństwie do Aleksandra Włodzimierz był dowcipny i ambitny. Stosunki między dwoma braćmi, choć serdeczne, nigdy nie były bliskie.
W 1867 roku Włodzimierz został mianowany honorowym prezesem rosyjskiego towarzystwa etnograficznego. W tym samym roku towarzyszył ojcu i bratu na Wystawie Światowej w Paryżu. W 1871 roku odwiedził Kaukaz, Gruzję, Czeczenię i Dagestan. W 1872 roku towarzyszył ojcu w wyjeździe do Wiednia. Uczestniczył tam w spotkaniu trzech cesarzy: Rosji, Niemiec i Austro-Węgier. W 1876 roku został prezesem Akademii Sztuk Pięknych w Petersburgu. Był nim aż do swej śmierci w roku 1909. Miał szerokie artystyczne zainteresowania. Zebrał pokaźną kolekcję malarstwa i bogaty księgozbiór piśmienniczy. Rysował, interesował się baletem i jako pierwszy finansował zagraniczne tournée Siergieja Diagilewa.
Brał udział w wojnie rosyjsko-tureckiej (1877–1878). Walczył jako dowódca 12 Korpusu Armijnego. Został odznaczony Orderem Świętego Jerzego 15 listopada 1877 roku. W dzień po śmierci Aleksandra II, 2 marca 1881 roku nowy car Aleksander III mianował Włodzimierza dowódcą Petersburskiego Okręgu Wojskowego. W czasie sprawowania urzędu utracił przychylność opinii publicznej. Wydał rozkaz stłumienia pokojowej demonstracji podczas tzw. Krwawej niedzieli 1905 roku. Po objęciu rządów przez Mikołaja II w 1894 roku przewodniczył radzie stryjów, która próbowała wywierać wpływ na nowego cara. Później utracił swoje wpływy i znaczenie.
Małżeństwo i rodzina.
28 sierpnia 1874 w Sankt Petersburgu poślubił luterankę księżniczkę Marię Aleksandrę (1854–1920), która mimo odmowy przyjęcia wiary prawosławnej, przyjęła imię "Maria Pawłowna". Para miała pięcioro dzieci:

</doc>
<doc id="1839342" url="https://pl.wikipedia.org/wiki?curid=1839342" title="Krater Gweni-Fada">
Krater Gweni-Fada

Krater Gweni-Fada – liczący ok. 14 km średnicy złożony krater uderzeniowy, znajdujący się w odległości ok. 30 km na północny wschód od miejscowości Fada (region Ennedi) w północnym Czadzie.
Położenie.
Krater znajduje się ok. 30 km na północny wschód od miejscowości Fada w regionie Ennedi w północnym Czadzie. 
Historia.
Krater został zauważony przez francuskich badaczy na zdjęciach satelitarnych, uzyskanych w wyniku programu Landsat. Istnienie tej struktury geologicznej potwierdziły również zdjęcia lotnicze, wykonane przez francuski instytut geograficzny "Institut national de l'information géographique et forestière".
Opis.
Według szacunków z lat 90. XX wieku, krater ma całkowitą minimalną średnicę ok. 14 km, jednak nowsze badania wykazały, że średnica krateru może wynosić nawet 22–23 km. Jego kształt jest asymetryczny – jest nieco szerszy na osi północny zachód południowy wschód a koordynaty jego środka to 17°25′N 21°45′E. 
Krater znajduje się na podłożu piaskowcowym prawdopodobnie z późnego dewonu. Jego część środkową otacza, na ok. dwóch trzecich jej obwodu, wgłębienie (ang. "broad depression") o wyraźnie zarysowanej granicy zewnętrznej z wapieni. Szerokość tego obniżenia szacowana jest na 2–3 km. Od północy krater otacza wywyższony pierścień zewnętrzny z piaskowców opadających na zewnątrz, od południa piaskowce są sfałdowane lub „przechylone”. Szerokość pierścienia zewnętrznego szacowana jest na ok. 5 km. Środek krateru – o średnicy szacowanej na ok. 9 km – tworzy teren pofałdowany ze wzniesieniami sięgającymi kilkuset metrów wysokości, które mogą być pozostałościami po wypiętrzeniu w centrum. W części środkowej karteru nie stwierdzono impaktytów, lecz w kwarcowych ziarenkach piaskowca zaobserwowano cechy deformacji planarnych (ang. "planar deformation features", PDF). 
Krater zaliczany jest pod względem morfologicznym do kraterów złożonych. Jego wiek szacowany jest na &lt; 345 Ma.

</doc>
<doc id="1839343" url="https://pl.wikipedia.org/wiki?curid=1839343" title="Jagiellonia Białystok w sezonie 2009/2010">
Jagiellonia Białystok w sezonie 2009/2010

Jagiellonia Białystok w sezonie 2009/2010 przystąpiła do rozgrywek piłkarskiej Ekstraklasy oraz Pucharu Polski (od 1/16).
Podsumowanie sezonu
I poziom rozgrywkowy.
Przed sezonem na Jagiellonię została nałożona kara 10 punktów ujemnych w związku z aferą korupcyjną w polskiej piłce nożnej. Drużynę prowadzi trener Michał Probierz.
Afera korupcyjna.
Sprawa udziału Jagiellonii w aferze korupcyjnej przewija się przez Wydział Dyscypliny PZPN od 20 czerwca 2008, kiedy to wydział Prokuratury Krajowej we Wrocławiu przekazał część dokumentów dotyczących ustawienia 6 meczów II ligi sezonu 2004/05 przez ten klub. 26 czerwca WD odroczył do 1 lipca wydanie decyzji ws. klubu. 10 lipca poinformowano o kolejnym przedłużeniu postępowania dyscyplinarnego wobec klubu oraz o zwróceniu się do ministra sprawiedliwości o pomoc w szybszym uzyskiwaniu kolejnych dokumentów z prokuratury.
12 lutego 2009 białostocki klub stał się dziesiątym zdegradowanym w aferze korupcyjnej. WD PZPN nałożył na niego karę degradacji o jedną klasę rozgrywkową w następnym sezonie po uprawomocnieniu się orzeczenia za pięć czynów przestępstwa sportowego. 24 marca 2009 klub złożył odwołanie od tej decyzji. 29 kwietnia 2009 uchylono karę degradacji, przyznając klubowi w następnym sezonie 10 ujemnych punktów oraz karę 300 tys. zł.
Transfery.
"Kursywą" zaznaczone nazwiska zawodników wypożyczonych.

</doc>
<doc id="1839346" url="https://pl.wikipedia.org/wiki?curid=1839346" title="Stawek w Dolinie Żarskiej">
Stawek w Dolinie Żarskiej

Stawek w Dolinie Żarskiej – niewielkie sztuczne jeziorko w środkowej części Doliny Żarskiej w słowackich Tatrach Zachodnich.
W "Wielkiej encyklopedii tatrzańskiej" i w przewodnikach turystycznych nie jest ono wymienione, jest jednak zaznaczane (błędnie) na bardziej szczegółowych mapach. Na mapie "Tatry Zachodnie słowackie i polskie" jest zaznaczone pod nazwą Żarski Stawek i położone w widłach Smreczanki płynącej dnem Doliny Żarskiej i uchodzącego do niej z Szarafiowego Żlebu Szarafiowego Potoku, na wysokości ok. 1240 m n.p.m., ok. 300 m na południe od Schroniska Żarskiego, poniżej asfaltowej drogi. Według "Wielkiej encyklopedii tatrzańskiej" nazwa Żarski Stawek przypisana jest do innego jeziorka, znajdującego się pod Żarską Przełęczą. Ono z kolei według cytowanej mapy nosi nazwę Stawku pod Żarską Przełęczą.
Faktycznie staw znajduje się ok. 90 metrów na zachód od schroniska i ok. 65 m na południe od zielonego szlaku na Banówkę, nieopodal Symbolicznego Cmentarza Ofiar Tatr Zachodnich. Jest to płytki i niewielki stawek, jego otoczenie jest trawiaste i porośnięte krzewami. Powstał przy budowie pierwszego Schroniska Żarskiego.

</doc>
<doc id="1839348" url="https://pl.wikipedia.org/wiki?curid=1839348" title="Jaak Aab">
Jaak Aab

Jaak Aab (ur. 9 kwietnia 1960 w Valdze) – estoński polityk i nauczyciel, poseł do Zgromadzenia Państwowego, minister spraw społecznych (2005–2017), administracji publicznej (2017–2018, 2019–2020, 2021–2022) oraz edukacji i badań naukowych (2020–2021).
Życiorys.
W 1978 ukończył szkołę średnią w Viljandi. W 1986 został absolwentem Instytutu Pedagogicznego w Tallinnie.
W latach 80. pracował jako nauczyciel, był też etatowym działaczem Estońskiej Ligi Młodych Komunistów (pierwszym sekretarzem komitetu regionalnego). W 1989 został radnym miasta Võhma. Od 1991 do 1994 zajmował się rolnictwem w Finlandii. Po powrocie do kraju wstąpił do Estońskiej Partii Centrum. W tym samym roku objął na dwa lata funkcję zastępcy burmistrza Võhmy. Od 1998 do 2002 sprawował urząd burmistrza tej miejscowości.
W 2002 został posłem do Zgromadzenia Państwowego IX kadencji. Później zajmował stanowisko dyrektora zarządzającego w stowarzyszeniu miast estońskich. Od 2005 do 2007 sprawował urząd ministra spraw społecznych w rządzie Andrusa Ansipa. Na skutek wyborów w 2007 powrócił do pracy w parlamencie jako deputowany XI kadencji.
Był również sekretarzem generalnym centrystów. W 2017 powołany na ministra administracji publicznej w gabinecie Jüriego Ratasa. Z rządu odszedł w 2018, powodem złożonej dymisji było zatrzymanie go przez funkcjonariuszy policji w związku z prowadzeniem samochodu po spożyciu alkoholu.
W 2019 i 2023 ponownie uzyskiwał mandat poselski do estońskiego parlamentu.
W 2019 powrócił w skład rządu – premier Jüri Ratas powierzył mu ponownie stanowisko ministra administracji publicznej w swoim drugim gabinecie. W listopadzie 2020 w tym samym rządzie przeszedł na funkcję ministra edukacji i badań naukowych. W styczniu 2021 w nowo utworzonym rządzie Kai Kallas ponownie objął urząd ministra administracji publicznej. Zakończył urzędowanie w czerwcu 2022.

</doc>
<doc id="1839354" url="https://pl.wikipedia.org/wiki?curid=1839354" title="Zimni ogrodnicy">
Zimni ogrodnicy

Zimni ogrodnicy, zimna Zośka – zjawisko klimatyczne charakterystyczne dla środkowej Europy, kiedy w połowie maja, po okresie utrzymywania się wyżu barycznego nad Środkową i Wschodnią Europą (w tym nad Polską), następuje zmiana cyrkulacji atmosferycznej i przy słabnącym wyżu zaczyna napływać – wraz z niżem barycznym – zimne powietrze z obszarów polarnych. Analiza danych z lat 1881–1980, przeprowadzona przez Obserwatorium Astronomiczne Uniwersytetu Jagiellońskiego, pokazała, że w 95 spośród tych lat zaobserwowano istotne ochłodzenia w okresie 1–25 maja, przy czym aż w dziewięciu latach spadek temperatury z dnia na dzień przekraczał dziesięć stopni Celsjusza. Na podstawie tych danych ustalono, że najwyższe prawdopodobieństwo ochłodzenia występuje między 10 a 17 maja i wynosi aż 34%.
Nazwy pochodzą od patronów poszczególnych dni – zimni ogrodnicy to św. Pankracy (wspomnienie 12 maja), św. Serwacy (13 maja) i św. Bonifacy (14 maja), a zimna Zośka – św. Zofia (15 maja). Inny patron tego samego dnia, święty Izydor, również został utrwalony w tradycji ludowej z powodu bycia rolnikiem.
Według przysłów i obserwacji ludowych ten okres to ostatnie dni wiosennych przymrozków. W tych dniach chłód może się nasilić, lecz po nich nie powinien już zaszkodzić roślinom.
Podobne określenia dla zimnych dni w maju występują również w innych krajach europejskich: "Eisheiligen" (Niemcy, 11–15 maja), "Saints de glace" (Francja, 11–13 maja), "Ijsheiligen" (Holandia 11–15 maja), "Trije ledeni možje" i "Poscana Zofka" (Słowenia, 11–15 maja) i in.

</doc>
<doc id="1839356" url="https://pl.wikipedia.org/wiki?curid=1839356" title="Mailis Reps">
Mailis Reps

Mailis Reps z domu Rand (ur. 13 stycznia 1975 w Tallinnie) – estońska polityk i prawnik, posłanka do Zgromadzenia Państwowego, w latach 2002–2003, 2005–2007 i 2016–2020 minister edukacji i badań naukowych.
Życiorys.
Studiowała na Central European University w Budapeszcie i na Maastricht University. W 2001 podjęła studia doktoranckie na Uniwersytecie w Uppsali.
Od połowy lat 90. pracowała na różnych stanowiskach na uniwersytetach i w organizacjach uczelnianych w Cambridge, Amsterdamie i Michigan. Od 1997 związana z prywatną akademią w Tallinnie, gdzie była doradcą i asystentką rektora, a następnie została wykładowcą międzynarodowego prawa publicznego. W latach 2000–2001 zatrudniona w Komisji Europejskiej.
Wstąpiła do Estońskiej Partii Centrum, w 2005 objęła funkcję wiceprzewodniczącej tego ugrupowania.
W latach 2002–2003 (w rządzie Siima Kallasa) i ponownie od 2005 do 2007 (w pierwszym rządzie Andrusa Ansipa) sprawowała urząd ministra edukacji i badań naukowych. Pomiędzy tymi okresami zasiadała w Riigikogu X kadencji. Na skutek wyborów w 2007 powróciła do pracy w parlamencie jako deputowana XI kadencji, w 2011 uzyskała reelekcję na XII kadencję. W 2015 i 2019 była ponownie wybierana do parlamentu.
W 2016 była kandydatką centrystów na urząd prezydenta Estonii, nie uzyskała jednak wystarczającego poparcia ani w parlamencie, ani w zwołanym później kolegium wyborców. W tym samym roku w gabinecie, na czele którego stanął Jüri Ratas, po raz trzeci objęła stanowisko ministra edukacji i badań naukowych. Utrzymała to stanowisko również w utworzonym w 2019 drugim gabinecie dotychczasowego premiera. Zakończyła urzędowanie w listopadzie 2020 – podała się do dymisji po krytyce związanej z używaniem przez nią ministerialnego pojazdu do celów prywatnych.

</doc>
<doc id="1839358" url="https://pl.wikipedia.org/wiki?curid=1839358" title="Rodolfo Pippo">
Rodolfo Pippo

Rodolfo Pippo – piłkarz urugwajski, napastnik.
Pippo razem z klubem CA Peñarol dwa razy z rzędu zdobył tytuł mistrza Urugwaju - w 1953 i 1954 roku.
Jako piłkarz klubu CA Cerro wziął udział w turnieju Copa América 1957, gdzie Urugwaj zajął czwarte miejsce. Pippo zagrał w pięciu meczach - z Ekwadorem (w 74 minucie zmienił go Carlos Carranza), Argentyną (w 61 minucie zmienił go Omar Méndez), Peru (tylko w pierwszej połowie - w przerwie meczu zmienił go José Sasía), Brazylią (w 75 minucie zastąpił go José Sasía) i Chile.
Od 7 marca do 16 czerwca 1957 roku Pippo rozegrał w reprezentacji Urugwaju 8 meczów i nie zdobył żadnej bramki.

</doc>
<doc id="1839360" url="https://pl.wikipedia.org/wiki?curid=1839360" title="Estefanía Juan">
Estefanía Juan

Estefanía Juan (ur. 7 sierpnia 1981) – hiszpańska sztangistka, dwukrotna mistrzyni Europy w kategorii do 48 kg.
Pierwszy ważny sukces na arenie międzynarodowej odniosła dopiero w 2006 roku, podczas Mistrzostw Europy we Władysławowie, zdobywając złoty medal z wynikiem 185 kg w dwuboju.
Tytuł obroniła rok później, w Strasburgu, tym razem z wynikiem 189 kg w dwuboju.

</doc>
<doc id="1839362" url="https://pl.wikipedia.org/wiki?curid=1839362" title="Krater Aorounga">
Krater Aorounga

Krater Aorounga – liczący ok. 12,6 km średnicy krater uderzeniowy, znajdujący się na północny wschód od miejscowości Faya (region Borku, północny Czad), w sąsiedztwie wulkanu Emi Kussi.
Charakterystyka.
Krater jest odsłonięty na powierzchni ziemi. Utworzył go upadek małej planetoidy, która uderzyła w skały osadowe. Wiek skał wskazuje, że upadek miał miejsce 345-370 mln lat temu (w dewonie lub karbonie).
W pobliżu krateru Aorounga znajdują się pokryte obecnie piaskiem dwie koliste struktury, rozpoznane w 1994 r. przy pomocy radaru SIR-C wahadłowca kosmicznego. Jeżeli są one także kraterami uderzeniowymi, to prawdopodobnie powstały w wyniku rozpadu jednego obiektu (komety bądź planetoidy) około kilometrowej średnicy na fragmenty, które uderzyły w Ziemię mniej więcej w tym samym czasie.

</doc>
<doc id="1839363" url="https://pl.wikipedia.org/wiki?curid=1839363" title="Wpływ palenia na zdrowie">
Wpływ palenia na zdrowie



</doc>
<doc id="1839366" url="https://pl.wikipedia.org/wiki?curid=1839366" title="Theatrum orbis terrarum">
Theatrum orbis terrarum

Theatrum orbis terrarum ("Teatr świata") – pierwszy, nowożytny atlas świata, wydany w Antwerpii 20 maja 1570 roku. Jego autorem jest kartograf Abraham Ortelius. 
Ortelius regularnie poprawiał i rozbudowywał atlas, wydając łącznie 31 edycji w różnych formatach, aż do swojej śmierci w 1598 roku. 
W rezultacie opublikowano 70 map i 87 odniesień bibliograficznych w pierwszym wydaniu w 1570 roku, a 167 map i 183 odniesień w 1612 roku (dostępna kopia cyfrowa).

</doc>
<doc id="1839367" url="https://pl.wikipedia.org/wiki?curid=1839367" title="Pałac Łuszczewskich w Lesznie">
Pałac Łuszczewskich w Lesznie

Pałac Łuszczewskich – późnobarokowy pałac położony w Lesznie, w powiecie warszawskim zachodnim w województwie mazowieckim, wzniesiony w 1. połowie XVIII wieku dla Łuszczewskich h. Pierzchała. 
Pałac w ręku Szymanowskich.
Po rodzinie Łuszczewskich dobra Leszno przeszły do rodziny Szymanowskich h. Jezierza która posiadała je od 1736 r. do 1827 r. Kolejnym właścicielem pałacu był Maciej Szymanowski, starosta wyszogrodzki, kasztelan rawski, żonaty z Anną Łuszczewską, córką Walentego, podkomorzego sochaczewskiego. Po nim zespół pałacowy dziedziczył jego syn Jan, poseł na Sejm Wielki, a następnie bratanek Jana – Michał, brat gen. Józefa Szymanowskiego. W pałacu przemieszkiwał Józef Szymanowski – syn Macieja, prawnik, literat, polityk.
Architektura.
Na elewacji pałacu znajdują się neorokokowe ozdoby z drugiej połowy XIX wieku. Późnobarokowa rezydencja zbudowana została na planie litery L z prawym skrzydłem wysuniętym w stronę bramy wjazdowej. Kryty czterospadowym dachem pałac otoczony jest pochodzącym z XVIII w. parkiem ze stawem, przekształconym w XIX w. w park krajobrazowy.
Taras nad głównym wejściem wspiera się na czterech kwadratowych podporach. Od frontu, w osi głównego budynku znajduje się trójosiowy ryzalit zwieńczony trójkątnym tympanonem z kartuszem herbowym. Od strony ogrodu znajduje się taras i nieduży balkon.
Obecnie w pałacu mieści się centrum szkoleniowe banku BGŻ.

</doc>
<doc id="1839368" url="https://pl.wikipedia.org/wiki?curid=1839368" title="Jaanus Marrandi">
Jaanus Marrandi

Jaanus Marrandi (ur. 23 marca 1963 w Paide) – estoński polityk, minister rolnictwa w latach 2002–2003, przewodniczący Związku Ludowego w okresie 2007–2008.
Życiorys.
Ukończył w 1981 szkołę średnią w Türi. W 1986 został absolwentem Estońskiej Akademii Agrokulturalnej. Pracował jako inżynier ds. irygacji, w latach 90. był prezesem i wiceprezesem zarządu spółki prawa handlowego OÜ Estonia. Od 1993 do 2002 pełnił funkcję przewodniczącego rady miejscowości Oisu.
W 1998 wstąpił do Estońskiej Partii Centrum, w 1999 i 2003 z jej listy uzyskiwał mandat posła do Zgromadzenia Państwowego IX i X kadencji. W okresie 2002–2003 sprawował urząd ministra rolnictwa w rządzie Siima Kallasa. W 2004 opuścił centrystów, rok później dołączył do Estońskiego Związku Ludowego. Z jego listy w wyborach w 2007 uzyskał reelekcję do Riigikogu XI kadencji.
W tym samym roku wybrano go na przewodniczącego ludowców. Stanowisko to zajmował przez okres roku, w 2008 został zastąpiony przez Karela Rüütliego. W 2010 przeszedł do Partii Socjaldemokratycznej. W wyniku wyborów w 2015 powrócił do parlamentu.

</doc>
<doc id="1839374" url="https://pl.wikipedia.org/wiki?curid=1839374" title="Jerzy II Wsiewołodowic">
Jerzy II Wsiewołodowic



</doc>
<doc id="1839375" url="https://pl.wikipedia.org/wiki?curid=1839375" title="Okulinka">
Okulinka

Okulinka, Bakulanka () – struga, lewy dopływ Narewki o długości 6 km i powierzchni zlewni 12,22 km². Płynie na terenie Gminy Narewka w województwie podlaskim.
Okulinka bierze swój początek we wsi Skupowo, następnie płynie prawie w całości przez tereny Puszczy Ladzkiej. Nad strugą przerzucone są dwa mosty kolejowe – na liniach kolejowych 31 i 911.

</doc>
<doc id="1839376" url="https://pl.wikipedia.org/wiki?curid=1839376" title="DI.FM">
DI.FM



</doc>
<doc id="1839378" url="https://pl.wikipedia.org/wiki?curid=1839378" title="Reknica">
Reknica

3 cieki wodne w Polsce:

</doc>
<doc id="1839381" url="https://pl.wikipedia.org/wiki?curid=1839381" title="Giraffatitan">
Giraffatitan

Giraffatitan – rodzaj zauropoda z rodziny brachiozaurów, (Brachiosauridae) żyjącego w późnej jurze na obecnych terenach Afryki. Odkryto liczne szczątki dające nam niemal kompletną wiedzę o jego osteologii. Gatunek typowy rodzaju, "Giraffatitan brancai", ma skomplikowaną historię taksonomiczną, przez wiele lat będąc zaliczanym do pokrewnego rodzaju "Brachiosaurus".
Morfologia.
Do najbardziej charakterystycznych cech "Giraffatitan brancai" należą olbrzymie rozmiary, kończyny przednie dłuższe od tylnych, długa szyja oraz czaszka z wysokim grzebieniem. "Giraffatitan" był przez wiele lat zaliczany do rodzaju "Brachiosaurus", z którym był blisko spokrewniony, jednak według Michaela Taylora oba zauropody różniły się ogólnymi proporcjami – "Giraffatitan" miał krótszą i płytszą klatkę piersiową oraz prawdopodobnie krótszy ogon. Na przednich kończynach spoczywała masa mniejsza niż u brachiozaura, więc prawdopodobnie "Giraffatitan" miał bardziej wyprostowane kończyny.
"Giraffatitan" jest jednym z największych znanych zauropodów. Szacuje się, że dorastał do około 25 m długości i 12 m wysokości. Najwięcej kontrowersji budziła jednak kwestia jego masy – przedstawiono wiele różnych oszacowań, których wyniki wahały się od 15 do ponad 100 ton. Edwin Harris Colbert w 1962 roku masę "Brachiosaurus brancai" ocenił na ponad 78 ton. Niższy o niespełna cztery tony wynik przyniosła analiza przeprowadzona w 1999 roku przez Hannsa-Christiana Gungę i współpracowników. W badaniu z 2008 roku przedstawiono rekonstrukcję znacznie szczuplejszego "G. brancai", z tkankami o mniejszej gęstości – masa tak zrekonstruowanego zauropoda wynosiła około 38 t. Dale Russell i współpracownicy w 1980 roku ocenili masę "Giraffatitan" na zaledwie 15 ton. Oszacowania wykonane przez Gregory'ego Paula (1988) i Michaela Taylora (2009) są wyższe, lecz i tak znacznie niższe od przedstawionych przez Colberta oraz Gungę i współpracowników. Paul stwierdził, że "Giraffatitan" ważył 31,5 t, choć największe osobniki mogły osiągać 45 t. Analiza przeprowadzona przez Taylora zasugerowała jednak, że "G. brancai" nie przekraczał 23,5 t masy.
Klasyfikacja.
W 1914 roku Werner Janensch opisał odkryte w Tanzanii skamieniałości zauropodów pod nazwą "Brachiosaurus brancai", gatunek ten włączając tym samym do rodzaju "Brachiosaurus", znanego wcześniej wyłącznie z terenów Ameryki Północnej. Prawdopodobnie Janensch nigdy nie odwiedził Ameryki i nie widział skamieniałości "Brachiosaurus altithorax", swoje stanowisko opierał wyłącznie na literaturze. Pierwszym paleontologiem, który zasugerował odrębność formy amerykańskiej od afrykańskiej na poziomie rodzajowym, był Richard Swann Lull w 1919 roku. Hipoteza Lulla nie była jednak powtarzana w późniejszych pracach naukowych aż do roku 1988, kiedy to Gregory S. Paul przedstawił nową rekonstrukcję szkieletu "B. brancai" i wskazał na cechy odróżniające go od "B. altithorax". Paul nie zdecydował się jednak na przeniesienie "B. brancai" do nowego rodzaju, lecz ustanowił dlań podrodzaj "Brachiosaurus (Giraffatitan)". W 1991 roku George Olshevsky wymienił "Giraffatitan" jako osobny rodzaj, jednak stanowisko to nie uzyskało poparcia i paleontolodzy w dalszym ciągu dla brachiozaurów z Tanzanii stosowali nazwę "Brachiosaurus brancai" – w swoich pracach publikowanych po 1988 roku powrócił do niej również Gregory Paul. W 2009 roku Michael Taylor przeanalizował skamieniałości "B. altithorax" oraz "B. brancai" i stwierdził obecność co najmniej dwudziestu sześciu cech odróżniających te dwa gatunki i uzasadniających klasyfikowanie "B. brancai" w osobnym rodzaju. Według analizy kladystycznej przeprowadzonej przez Taylora "Brachiosaurus altithorax" i "Giraffatitan brancai" pozostają jednak blisko spokrewnione wewnątrz rodziny Brachiosauridae.
Historia odkryć.
Pierwsze szczątki "Giraffatitan brancai" zostały odkryte w latach 1909–1912 przez niemiecką ekspedycję paleontologiczną do Tendaguru w Tanzanii. W 1914 roku Werner Janensch opisał je pod nazwą "Brachiosaurus brancai". W tym samym roku nazwał również drugi gatunek brachiozaura z Tendaguru – "B. fraasi" – jednak później uznał go za synonim "B. brancai". Odnaleziono skamieniałości wielu osobników, łącznie odnaleziono praktycznie wszystkie części szkieletu. W latach 1922–1961 Janensch opublikował serię monografii dotyczących budowy nadgarstka, czaszki, szkieletu pozaczaszkowego i struktur pneumatycznych w kręgach, co sprawia, że "G. brancai" jest najdokładniej opisanym spośród wszystkich zauropodów. Po I wojnie światowej Tanzania stała się terytorium brytyjskim, jednak brytyjskie ekspedycje paleontologiczne – mimo iż prowadzone znacznie dłużej niż niemieckie – miały zbyt niskie fundusze i odkryły zaledwie jeden szkielet brachiozaura, przypuszczalnie odmiennego od "Giraffatitan brancai".
Paleobiologia.
"Giraffatitan" odżywiał się roślinami – długa szyja pozwalała mu zrywać liście z koron drzew. Często był rekonstruowany jako masywnie zbudowane zwierzę o silnie umięśnionych szyi i ogonie. Kręgi szyjne były jednak silnie pneumatyczne, czym przypominały kręgi występujące u ptaków, a przez to za życia zwierzęcia znacznie lżejsze niż można wnioskować na podstawie skamieniałości – dlatego też umięśnienie szyi było prawdopodobnie lżejsze niż przedstawiane na wczesnych rekonstrukcjach. "Giraffatitan" miał względnie krótki ogon jak na zauropoda. Mózg był stosunkowo niewielki, choć i tak większy, niż początkowo sądzono. Współczynnik encefalizacji wynosił pomiędzy 0,62 a 0,79 – w zależności od przyjętego oszacowania masy zwierzęcia. Jeśli "Giraffatitan" był stałocieplny, przypuszczalnie osiągał dojrzałość płciową po około dziesięciu latach – jeśli był zmiennocieplny, czas ten mógł trwać nawet sto lat.

</doc>
<doc id="1839383" url="https://pl.wikipedia.org/wiki?curid=1839383" title="Giraffatitan brancai">
Giraffatitan brancai



</doc>
<doc id="1839385" url="https://pl.wikipedia.org/wiki?curid=1839385" title="Brachiosaurus brancai">
Brachiosaurus brancai



</doc>
<doc id="1839386" url="https://pl.wikipedia.org/wiki?curid=1839386" title="Mistrzostwa Europy w Piłce Siatkowej Kobiet 1979">
Mistrzostwa Europy w Piłce Siatkowej Kobiet 1979

XI Mistrzostwa Europy w piłce siatkowej kobiet 1979 odbyły się we Francji między 5 a 13 października 1979 roku. Mecze rozgrywane były w Cannes, Évreux, Orleanie oraz w Lyonie.
Tytuł sprzed dwóch lat broniła reprezentacja Związku Radzieckiego, która ponownie zdobyła mistrzostwo.
System rozgrywek.
W turnieju wzięło udział 12 drużyn, które zostały podzielone na trzy grupy. Pierwsze dwa zespoły z każdej z grup awansowały do grupy finałowej, której zwycięzca zdobywał mistrzostwo. Zespoły z miejsc 3 i 4 walczyły ze sobą zajmując miejsca 7-12.
Faza kwalifikacyjna.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Faza finałowa.
Grupa dla miejsc 7-12.
Tabela
Wyniki
Grupa mistrzowska.
Tabela
Wyniki

</doc>
<doc id="1839387" url="https://pl.wikipedia.org/wiki?curid=1839387" title="SK Kachowka">
SK Kachowka

SK Kachowka (ukr. Спортивний клуб «Каховка», "Sportywnyj Kłub "Kachowka"") - ukraiński klub piłkarski z siedzibą w Kachowce, w obwodzie chersońskim.
Historia.
Chronologia nazw:
Drużyna piłkarska Iskra Kachowka została założona w latach 50. XX wieku w mieście Kachowka i od 1954 występowała w rozrywkach piłkarskich obwodu chersońskiego. W 1957 zmienił nazwę na Torpedo Kachowka, a w 1958 przyjął nazwę Awanhard Kachowka (w latach 1973-1974 występował pod nazwą Zakład ZBI im. 50-lecia ZSRR Kachowka). W 1988 roku zespół znalazł bogatego sponsora i pod nazwą Meliorator Kachowka zdobył pierwsze w swojej historii mistrzostwo obwodu. Również startował w Mistrzostwach Ukraińskiej SRR spośród zespołów kultury fizycznej.
Od początku rozrywek w niezależnej Ukrainie klub występował najpierw w Przejściowej Lidze, a potem w Drugiej Lidze. W sezonie 1992/93 debiutuje w rozgrywkach Pucharu Ukrainy. Latem 1995 sponsor zrezygnował z finansowania i klub zmienił nazwę na FK Kachowka. Kosztów z budżetu miejskiego starczyło tylko na pół roku i klub zrezygnował z dalszych występów na szczeblu profesjonalnym. Dalej zespół kontynuował występy w rozgrywkach mistrzostw i Pucharu obwodu. W 1999 znalazł się nowy sponsor. Pod nazwą Czumak Kachowka zdobył sukcesy na poziomie obwodowym. Ale sponsor po 2 latach wycofał się z klubu. W 2001 klub zmienił nazwę na KZEZO Kachowka (ros. КЗЭСО Каховка, "KZESO Kachowka"). Nazwa pochodziła od skrótu sponsora - Kachowskiego Zakładu Urządzeń Elektrycznego Spawania (ukr. Каховський завод електрозварювального обладнання). W 2002 klub debiutował w rozgrywkach Mistrzostw Ukrainy spośród drużyn amatorskich. W sezonie 2004/05 debiutował w Pucharze Regionów UEFA. Najpierw zajął 1 miejsce w grupie, a potem w turnieju finałowym spośród 8 drużyn zdobył brązowe medale, pokonując w meczu o III miejsce słowacki klub.
Ale po takim sukcesie sponsor stracił zainteresowanie do klubu. Od 2006 ponownie finansowany z budżetu miejskiego i pod nazwą SK Kachowka nadal występuje w rozgrywkach Mistrzostw i Pucharu obwodu chersońskiego.

</doc>
<doc id="1839389" url="https://pl.wikipedia.org/wiki?curid=1839389" title="KZEZO Kachowka">
KZEZO Kachowka



</doc>
<doc id="1839390" url="https://pl.wikipedia.org/wiki?curid=1839390" title="Maksymilian Staszewski">
Maksymilian Staszewski

Maksymilian Leonard Staszewski (ur. 5 października 1877 w Opalenicy, zm. 29 maja 1983) – polski działacz społeczny, uczestnik powstania wielkopolskiego, rolnik.
Życiorys.
Był synem rolnika Józefa i Marianny z Krzyżagórskich. Służył wojskowo w czasie I wojny światowej. W listopadzie 1918 był współorganizatorem i pierwszym przewodniczącym Rady Robotniczo-Żołnierskiej w Opalenicy; Rada, działająca następnie wspólnie z Radą Ludową, odsunęła od stanowisk urzędników niemieckich, pozostawiając jedynie (pod kontrolą) burmistrza Gerlacha. W grudniu 1918 po konflikcie wewnątrz Rady Staszewski wycofał się, działał jednak nadal na rzecz powstania: magazynował oraz zaopatrywał w broń i żywność powstańców z Opalenicy, werbował ochotników.
W latach międzywojennych był m.in. sekretarzem i od 1931 wiceprezesem rady nadzorczej Banku Ludowego w Opalenicy, współzałożycielem (1921) i sekretarzem opalenickiego oddziału Związku Inwalidów Wojennych Rzeczypospolitej Polskiej, organizatorem zbiórki pieniężnej na plebiscyt na Górnym Śląsku. Działał również w Towarzystwie Przemysłowo-Rzemieślniczym, Spółce Melioracji Mogilnicy, Komunalnej Kasie Oszczędności. Należał do najaktywniejszych członków Rady Miejskiej, szczególnie zasłużył się uruchomieniem pierwszej w mieście mleczarni. W 1926 wszedł w skład komitetu na rzecz powołania powiatu w Opalenicy.
W 1939 przez pewien czas był przetrzymywany przez wkraczających Niemców jako zakładnik, potem wraz z rodziną został wysiedlony do Chełma Lubelskiego. Po powrocie do Opalenicy w 1945 był m.in. członkiem zarządu Gminnego Koła Samopomocy Chłopskiej. Odznaczony został Krzyżem Kawalerskim i Komandorskim Orderu Odrodzenia Polski oraz Wielkopolskim Krzyżem Powstańczym. Dożył sędziwego wieku, zmarł 29 maja 1983 w wieku 105 lat. Pochowany został na cmentarzu w Opalenicy.
Miał pięcioro dzieci. Syn Edward (ur. 19 września 1909 w Opalenicy, zm. 1975) został salezjaninem; wyświęcony na księdza 24 czerwca 1941, pracował m.in. w Częstochowie i Kielcach. Córka Stanisława została nauczycielką, pozostałe córki pracowały jako hafciarka, rolniczka i kucharka.

</doc>
<doc id="1839391" url="https://pl.wikipedia.org/wiki?curid=1839391" title="FK Kachowka">
FK Kachowka



</doc>
<doc id="1839392" url="https://pl.wikipedia.org/wiki?curid=1839392" title="Czumak Kachowka">
Czumak Kachowka



</doc>
<doc id="1839393" url="https://pl.wikipedia.org/wiki?curid=1839393" title="Meliorator Kachowka">
Meliorator Kachowka



</doc>
<doc id="1839398" url="https://pl.wikipedia.org/wiki?curid=1839398" title="Kleiner Kapberg">
Kleiner Kapberg

Kleiner Kapberg – wzgórze we Frankfurcie nad Odrą, w dzielnicy Booßen, nieopodal drogi krajowej B112 (po jej zachodniej stronie); jego wysokość wynosi 108,2 m.

</doc>
<doc id="1839400" url="https://pl.wikipedia.org/wiki?curid=1839400" title="Kleiner Butterberg">
Kleiner Butterberg

Kleiner Butterberg – wzgórze we Frankfurcie nad Odrą, w dzielnicy Booßen, nieopodal drogi krajowej B112 (po jej wschodniej stronie); jego wysokość wynosi 87,9 m.

</doc>
<doc id="1839401" url="https://pl.wikipedia.org/wiki?curid=1839401" title="Großer Butterberg">
Großer Butterberg

Großer Butterberg – wzgórze we Frankfurcie nad Odrą, w dzielnicy Booßen, nieopodal drogi krajowej B112 (po jej wschodniej stronie); jego wysokość wynosi 92,8 m.

</doc>
<doc id="1839403" url="https://pl.wikipedia.org/wiki?curid=1839403" title="Schäferberg">
Schäferberg

Schäferberg – wzgórze we Frankfurcie nad Odrą, w dzielnicy Booßen, tuż przy przecięciu się dróg krajowych B5 (po jej południowej stronie) oraz B112 (po jej wschodniej stronie).
Wysokość wzgórza wynosi 105,6 m.

</doc>
<doc id="1839405" url="https://pl.wikipedia.org/wiki?curid=1839405" title="KZESO Kachowka">
KZESO Kachowka



</doc>
<doc id="1839408" url="https://pl.wikipedia.org/wiki?curid=1839408" title="C2H5OH">
C2H5OH



</doc>
<doc id="1839411" url="https://pl.wikipedia.org/wiki?curid=1839411" title="Krähenberg (wzgórze we Frankfurcie nad Odrą)">
Krähenberg (wzgórze we Frankfurcie nad Odrą)

Krähenberg ("Wronie Wzgórze") – wzgórze we Frankfurcie nad Odrą, we Frankfurter Stadtwald, nieopodal miejskiej leśniczówki i drogi krajowej B112 (po jej zachodniej stronie). Wysokość wzgórza wynosi 115,3 m.

</doc>
<doc id="1839416" url="https://pl.wikipedia.org/wiki?curid=1839416" title="Schwarzer Berg">
Schwarzer Berg

Schwarzer Berg ("Czarne Wzgórze") – wzgórze we Frankfurcie nad Odrą, we Frankfurter Stadtwald, nieopodal miejskiej leśniczówki i drogi krajowej B112 (po jej zachodniej stronie).
Wysokość wzgórza wynosi 118,0 m.

</doc>
<doc id="1839424" url="https://pl.wikipedia.org/wiki?curid=1839424" title="Oświata w gminie Koluszki">
Oświata w gminie Koluszki

Oświata w gminie Koluszki
W roku szkolnym 2016/2017 w przedszkolach, szkołach podstawowych i gimnazjach w gminie Koluszki pracowało 297 nauczycieli oraz 141 pracowników administracji i obsługi. Do przedszkoli uczęszczało 752 dzieci, do szkół podstawowych 1407 uczniów, a do gimnazjów 621 uczniów.
W 2016 roku na zadania związane z działalnością szkół (bez zadań inwestycyjnych) Gmina Koluszki przeznaczyła 17,3 mln zł, z czego 14 mln pochodziło z budżetu państwa, a 4,4 mln zł ze środków własnych.
Łącznie na wszystkie zadania związane z oświatą w 2016 r. (w tym na zadania inwestycyjne w wysokości 3,2 mln zł), Gmina Koluszki przeznaczyła 27,9 mln zł.
Wydatki na oświatę i wychowanie wyniosły w 2016 r. – 33,1%, w 2015 – 33,7%, a w 2014 – 36,8% budżetu gminy.
Szkoły średnie.
Licea ogólnokształcące w gminie Koluszki:
Zespoły szkół ponadgimnazjalnych (ZSP) w Koluszkach:
Inne.
W skład ośrodka wchodzą: Szkoła Podstawowa Nr 3 i Gimnazjum Nr 3

</doc>
<doc id="1839427" url="https://pl.wikipedia.org/wiki?curid=1839427" title="Kiesberge">
Kiesberge

Kiesberge ("Żwirowe Wzgórza") – wzgórze w południowo-centralnej części Frankfurtu nad Odrą, tuż przy przecięciu się dróg krajowych B87 (po jej północnej stronie) oraz B112 (po jej wschodniej stronie). W pobliżu mieści się siedziba sądu pracy i spraw socjalnych ("Arbeits- und Sozialgericht").
Wysokość wzgórza wynosi 87,8 m.

</doc>
<doc id="1839429" url="https://pl.wikipedia.org/wiki?curid=1839429" title="Ramón Quiroga">
Ramón Quiroga

Ramón Quiroga Arancibia (ur. 23 lipca 1950 w Rosario) – peruwiański piłkarz pochodzenia argentyńskiego grający na pozycji bramkarza.
Kariera klubowa.
Karierę piłkarską Quiroga rozpoczął w rodzinnym Rosario, w tamtejszym klubie Rosario Central. W 1968 roku zadebiutował w jego barwach w argentyńskiej Primera División. W 1971 roku wraz z Rosario wywalczył mistrzostwo Argentyny. W 1973 roku odszedł do peruwiańskiego Sportingu Cristal Lima, a po 3 latach gry w tym klubie wrócił do Argentyny i został bramkarzem CA Independiente. W Independiente grał do 1976 roku.
Od 1976 roku Quiroga ponownie grał w Peru, znów w zespole Sportingu Cristal Lima. W 1979 roku osiągnął z nim pierwszy sukces, gdy wywalczył mistrzostwo Peru. W 1980 i 1983 roku znów został mistrzem kraju. W połowie 1983 roku odszedł do ekwadorskiej Barcelony, gdzie grał do połowy 1984 roku. Wtedy też wrócił do Peru i został piłkarzem Colegio Nacional Iquitos. W latach 1985–1986 występował w Universitario Lima, z którym w 1985 roku został mistrzem Peru. W 1986 roku zakończył karierę w wieku 36 lat.
Kariera reprezentacyjna.
W reprezentacji Peru Quiroga zadebiutował 9 lutego 1977 roku w przegranym 0:6 towarzyskim meczu z Ekwadorem. W 1978 roku był w kadrze Peru na Mistrzostwach Świata w Argentynie. Był tam pierwszym bramkarzem i wystąpił na nich w 6 spotkaniach: ze Szkocją (3:1), z Holandią (0:0), z Iranem (4:1), z Brazylią (0:3), z Polską (0:1) i z Argentyną (0:6). W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam także był członkiem wyjściowej jedenastki i zagrał w 3 meczach: z Kamerunem (0:0), z Włochami (1:1) i z Polską (1:5). Od 1977 do 1985 roku rozegrał w kadrze narodowej 52 mecze.

</doc>
<doc id="1839430" url="https://pl.wikipedia.org/wiki?curid=1839430" title="Ramon Quiroga">
Ramon Quiroga



</doc>
<doc id="1839434" url="https://pl.wikipedia.org/wiki?curid=1839434" title="Waisenberg">
Waisenberg

Waisenberg – wzgórze w północno-wschodniej części Frankfurtu nad Odrą, we wschodniej części dzielnicy Kliestow, nieopodal drogi krajowej B112 (po jej wschodniej stronie).
Wysokość wzgórza wynosi 52,7 m.

</doc>
<doc id="1839439" url="https://pl.wikipedia.org/wiki?curid=1839439" title="Fichtenberg (wzgórze)">
Fichtenberg (wzgórze)

Fichtenberg – wzgórze w północno-wschodniej części Frankfurtu nad Odrą, nieopodal drogi krajowej B112 (po jej wschodniej stronie) i nadodrzańskich terenów zalewowych między Frankfurtem nad Odrą a Lebus.
Wysokość wzgórza wynosi 49,9 m.

</doc>
<doc id="1839441" url="https://pl.wikipedia.org/wiki?curid=1839441" title="Onsuri">
Onsuri

Onsuri (albo Unsuri), pers. عنصری (pełne imię: Abol Ghasem Hasan-e Ahmad Onsuri) (ur. w Balchu ok. 961 – zm. w Ghaznie (dzis. Ghazni) ok. 1039/1040) – poeta perski działający na dworze Ghaznawidów.
Informacje o jego życiu niemające źródła w jego poezji mają charakter w większości anegdotyczny. Miał on się urodzić w Balchu i w młodym wieku pozbawiony ojca zostać kupcem. Powtarzana w niektórych źródłach opowieść o tym jak został obrabowany podczas swoich podróży ma swój początek w błędzie kopisty, który zamienił imię Abkasi na Onsuri. Rozpoczął on swoją karierę poetycką pod patronatem Abol Mozaffara Nasra, wojskowego namiestnika ("sepahsalar") Chorasanu i brata Mahmuda z Ghazny (998–1030), który wprowadził go na dwór sułtana. Tam jego poetycki talent został szybko doceniony, i jako pierwszy z perskich poetów Onsuri otrzymał tytuł nadwornego "króla poetów" ("malek asz-szo'ara" albo "amir asz-szara"). W związku z pełnieniem tej funkcji decydował o dopuszczeniu innych poetów do zaprezentowania swojej twórczości przed dworem. 
Według słynnej anegdoty wraz z dwoma innymi poetami miał egzaminować poetyckie umiejętności samego Ferdousiego, opowieść ta jednak ma z pewnością charakter apokryficzny. Onsuri został także dopuszczony do najbliższego kręgu sułtana jako jego towarzysz zabaw ("nadim"). Brał udział w jego kampaniach i opiewał jego przedsięwzięcia, za co otrzymywał sowite nagrody, które miały uczynić go bardzo bogatym człowiekiem. Kolejna słynna anegdota mówi o tym jak Onsuri miał pocieszyć Mahmuda za pomocą zaimprowizowanego rubajjatu, po tym jak ten w pijackim zapamiętaniu kazał obciąć piękne włosy swojego faworyta Ajaza. 
On i Rudaki są często wymieniani razem jako dwaj perscy poeci dworscy, którzy odnieśli największy sukces. Manuczehri w jednej ze swoich kasyd nazwał go "mistrzem mistrzów [swojego] wieku". Wiemy, że Onsuri żył jeszcze podczas Id al-Fitr 21 września 1031 roku, kiedy nowy sułtan, Masud (1030–1041), przeznaczył dla niego wysoką nagrodę tysiąca dinarów w złocie, podczas gdy inni poeci otrzymali wynagrodzenie w srebrze. Niemniej zachował się tylko jeden panegiryk Onsuriego poświęcony Masudowi. Większość jego kasyd adresowanych jest do Mahmuda i Nasra. W elegii poświęconej Farrochiemu, który zmarł ok. 1037/1038 roku, poeta Labibi wspomina o Onsurim jako nadal żyjącym, choć starym człowieku. Na tej podstawie można uznać podawaną przez Daulatszaha datę jego śmierci, to jest rok 1039/1040, za wiarygodną. Niemniej w innych żywotach można spotkać także datę 1049/1050.
Według Daulatszaha dywan Onsuriego liczył ok. 30 tys. dystychów, z których tylko ok. 12% przetrwało do naszych czasów w antologiach i w postaci cytatów. Najnowsza edycja jego poezji z 1968 roku zawiera w sumie 3519 dystychów, na które składa się m.in. 70 kasyd i 76 rubajjatów. Aufi wspomina także iż Onsuri był autorem trzech epickich masnawi: "Szad-bahr-o Ajn al-Hajat", "Wamek-o Azra" i "Cheng-bot-o Sorch-bot". W spisie swoich prac Biruni wspomina o swoich przekładach (prawdopodobnie na arabski) tych trzech historii. Dzieła te były uważane za zaginione, lecz w XX wieku udało się odnaleźć 141 rozproszonych dystychów "Wamek-o Azra" oraz manuskrypt z kolejnymi 372 wersami tego poematu. Na ich podstawie ustalono, że pierwowzorem "Wamek-o Azra" był hellenistyczny romans opowiadający o Metiochusie i Parthenope, również zachowany tylko we fragmentach. Z "Cheng-bot-o Sorch-bot" zachowały się do dzisiaj tylko dwa dystychy, zaś z "Szad-bahr-o Ajn al-Hajat" pięćdziesiąt siedem. Wraz z "Warka-o Golszah" Ajjughiego "Wamek-o Azra" stanowi najwcześniejszy w miarę precyzyjnie datowany przykład perskiej epiki romantycznej, odróżnianej od epiki heroicznej, której najwybitniejszym dziełem było "Szahname" Ferdousiego. Onsuri był jednak szczególnie ceniony jako autor panegirycznych kasyd "w których jego mistrzowskie użycie retorycznych upiększeń i metrycznej dykcji były uważane za model eleganckiej poetyckiej kompozycji". Cieszył się także reputacją zdolnego twórcy wersów anakreontycznych, które umieszczał we wstępach ("nasib") swoich kasyd. 
Onsuri wywarł ogromny wpływ na twórczość poetów dworskich epoki Ghaznawidów i wczesnego okresu seldżuckiego. Jednak później możemy obserwować stopniowe słabnięcie jego oddziaływania, co było spowodowane tym, iż mimo formalnej doskonałości jego wiersze były "generalnie pozbawione jakiejkolwiek oznaki prawdziwego uczucia lub wewnętrznego artystycznego doświadczenia". Już zmarły pod koniec XII wieku Chaghani krytykował jednostronność jego panegiryków, a świadectwem dalszego spadku jego reputacji jest fakt, iż piszący na początku XIII wieku Szams-e Ghajs jako podstawowego przykładu stosowania retorycznych figur używał kasyd Anwariego, a nie Onsuriego. Odrodzenie zainteresowania jego liryką nastąpiło podczas neoklasycznego okresu perskiej poezji, to jest pomiędzy połową XVIII a połową XX wieku. Współczesna krytyka literacka wyraża jednak raczej surowy osąd nad jego twórczością.

</doc>
<doc id="1839442" url="https://pl.wikipedia.org/wiki?curid=1839442" title="Rynek w Skawinie">
Rynek w Skawinie

Rynek – plac w Skawinie, położony w centrum miasta. Powstał niedługo po erekcji miasta, które utworzono w 1364 r. W 1683 r. król Jan III Sobieski odebrał tutaj defiladę husarii. Zabudowę stanowią średniowieczne kamienice oraz ratusz. Z rynku wychodzą ulice: Pokoju, J. Słowackiego, M. Konopnickiej, Żwirki i Wigury, W. Sikorskiego i S. Batorego.Do 2012 r. przez rynek przebiegała jezdnia z przyległymi miejscami postojowymi, łącząca ulicę S. Batorego z J. Słowackiego. Wraz z remontem płyty rynku, jezdnia ta została zlikwidowana.

</doc>
<doc id="1839447" url="https://pl.wikipedia.org/wiki?curid=1839447" title="Samir Shaker">
Samir Shaker

Samir Shaker Mahmoud (ur. 13 kwietnia 1958) – iracki piłkarz, reprezentant kraju.
W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej. W reprezentacji zagrał w 2 spotkaniach.

</doc>
<doc id="1839449" url="https://pl.wikipedia.org/wiki?curid=1839449" title="Dachsberge">
Dachsberge

Dachsberge – wzgórze w południowej części Frankfurtu nad Odrą, w dzielnicy Markendorf, nieopodal jeziora Helenesee (po jego północnej stronie).
Wysokość wzgórza wynosi 87,0 m.

</doc>
<doc id="1839454" url="https://pl.wikipedia.org/wiki?curid=1839454" title="Karnickelberge">
Karnickelberge

Karnickelberge – wzgórze w południowej części Frankfurtu nad Odrą, w dzielnicy Markendorf, na terenie lasu Markendorfer Wald, nieopodal drogi krajowej B87 (po jej wschodniej stronie).
Wysokość wzgórza wynosi 87,6 m.

</doc>
<doc id="1839455" url="https://pl.wikipedia.org/wiki?curid=1839455" title="Küstriner Berg">
Küstriner Berg

Küstriner Berg – wzgórze w południowo-centralnej części Frankfurtu nad Odrą, w dzielnicy Markendorf, na terenie lasu Markendorfer Wald, nieopodal drogi krajowej B112 (po jej zachodniej stronie).
Wysokość wzgórza wynosi 98,5 m.

</doc>
<doc id="1839456" url="https://pl.wikipedia.org/wiki?curid=1839456" title="Ali Hussein">
Ali Hussein

Ali Hussein Shihab (ur. 5 maja 1961, zm. 26 października 2016 w Bagdadzie) – iracki piłkarz, reprezentant kraju.
Kariera klubowa.
Hussein karierę piłkarską rozpoczął w 1978 w drużynie Al-Talaba SC. W barwach tej ekipy czterokrotnie zdobył mistrzostwo Iraqi Premier League w sezonach 1980/81, 1981/82, 1985/86 i 1992/93. Dwukrotnie triumfował w rozgrywkach o Iraqi Elite Cup w 1992 i 1993. Po 16 latach gry w Al-Talaba, w 1994 odszedł do Al-Ahly. Miał udział w zdobyciu mistrzostwa Libyan Premier League w sezonie 1994/95. Po tym sezonie zakończył karierę piłkarską.
Kariera reprezentacyjna.
Hussein uczestniczył w Igrzyskach Olimpijskich 1984 w Los Angeles. Na turnieju zagrał w trzech spotkaniach grupowych z Kanadą, Kamerunem i Jugosławią (bramka w 43. minucie). W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej. Podczas turnieju zagrał w trzech spotkaniach z Paragwajem, Belgią oraz Meksykiem. Łącznie w latach 1981–1989 zagrał w 73 spotkaniach reprezentacji Iraku, w których strzelił 13 bramek.
Sukcesy.
Al-Talaba SC
Al-Ahly Trypolis

</doc>
<doc id="1839457" url="https://pl.wikipedia.org/wiki?curid=1839457" title="Haris Mohammed">
Haris Mohammed

Haris Mohammed Hassan (ur. 3 marca 1958) – iracki piłkarz, reprezentant kraju.
Kariera klubowa.
Przygodę z futbolem rozpoczął w 1975 w Mosul FC. W 1979 został zawodnikiem Al-Talaba, w którym spędził 4 lata. Następnym jego klubem był Al-Shabab. W latach 1984–1985 zawodnik Al-Jaish. W 1985 zasilił szeregi Al-Rasheed, w którym w 1990 zakończył karierę piłkarską.
Kariera reprezentacyjna.
Po raz pierwszy w reprezentacji zagrał w 1979. W 1986 został powołany przez trenera Evaristo de Macedo na Mistrzostwa Świata, gdzie reprezentacja Iraku odpadła w fazie grupowej. Ostatni raz w kadrze zagrał w 1988, dla której wystąpił w 90 spotkaniach.

</doc>
<doc id="1839458" url="https://pl.wikipedia.org/wiki?curid=1839458" title="Żelazna żaba">
Żelazna żaba



</doc>
<doc id="1839459" url="https://pl.wikipedia.org/wiki?curid=1839459" title="Lesbian Vampire Killers">
Lesbian Vampire Killers

Lesbian Vampire Killers (skrócona odmiana tytułu: "L.V.K"; promocyjny tytuł polski: Lesbian Vampire Killers, czyli noc krwawej żądzy) – brytyjski film fabularny z pogranicza komedii i horroru wyreżyserowany w 2009 przez Phila Claydona.
Opis fabuły.
Dwoje przyjaciół − James i Steve − pragnie odpocząć od codziennych problemów i decyduje się na szaloną wycieczkę w losowo wybrane na mapie Wielkiej Brytanii miejsce. Mają nadzieję przeżyć niezapomnianą przygodę i zwyczajnie rozerwać się z dala od zatłoczonego miasta. Podczas podróży autostopem trafiają do pewnej zapomnianej wioski, położonej na obrzeżach lasu. Wkrótce udaje im się spotkać grupę wyjątkowo atrakcyjnych dziewczyn. Wszyscy nieznajomi przypadają sobie do gustu i wspólnie udają się do położonego nieopodal pensjonatu. James i Steve są przekonani, że noc spędzą na zabawie. Nie upływa jednak wiele czasu, a nowo poznane towarzyszki, dotknięte starożytną klątwą, zmieniają się w krwiożercze potwory − wampiry-lesbijki. Bohaterowie, chcąc przeżyć i ocalić mieszkańców wsi, muszą podjąć walką z zabójczym, ale pięknym przeciwnikiem.

</doc>
<doc id="1839460" url="https://pl.wikipedia.org/wiki?curid=1839460" title="La Victoria">
La Victoria

La Victoria (z hiszp. "zwycięstwo") – miasto w Wenezueli, w stanie Aragua.
La Victoria znana jest z bitwy o niepodległość 12 lutego 1814 roku, gdzie José Félix Ribas doprowadził młode i niedoświadczone wojsko do zwycięstwa nad José Bovesem.

</doc>
<doc id="1839461" url="https://pl.wikipedia.org/wiki?curid=1839461" title="Ismail Mohammed">
Ismail Mohammed

Ismail Mohammed Sharif (ur. 17 kwietnia 1962) – iracki piłkarz, reprezentant kraju.
W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej. Uczestnik Igrzysk Olimpijskich 1988.

</doc>
<doc id="1839464" url="https://pl.wikipedia.org/wiki?curid=1839464" title="Karim Mohammed Allawi">
Karim Mohammed Allawi

Karim Mohammed Allawi (ur. 1 kwietnia 1960) – iracki piłkarz, reprezentant kraju.
W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej.

</doc>
<doc id="1839468" url="https://pl.wikipedia.org/wiki?curid=1839468" title="Veli Kavlak">
Veli Kavlak

Veli Kavlak (ur. 3 listopada 1988 w Wiedniu) – austriacki piłkarz pochodzenia tureckiego występujący na pozycji pomocnika.
Kariera klubowa.
Kavlak treningi rozpoczął w 1995 roku w klubie SV Post Wiedeń. W tym samym roku przeszedł do juniorów Rapidu Wiedeń. W 2004 roku został włączony do jego pierwszej drużyny. W austriackiej Bundeslidze zadebiutował 22 maja 2005 roku w przegranym 1:4 pojedynku z Red Bull Salzburg. W 2005 roku zdobył z klubem mistrzostwo Austrii. 13 maja 2006 roku w wygranym 6:0 spotkaniu z SV Ried strzelił pierwszego gola w Bundeslidze. W 2008 roku zdobył z zespołem mistrzostwo Austrii, a w 2009 roku wywalczył z nim wicemistrzostwo Austrii.
W 2011 roku Kavlak przeszedł do tureckiego klubu Beşiktaş JK.
Kariera reprezentacyjna.
Kavlak jest byłym reprezentantem Austrii U-16, U-17, U-19, U-20 oraz U-21. W 2006 roku wraz z kadrą U-19 dotarł do półfinału Mistrzostw Europy U-19. W 2007 roku z reprezentacją U-20 zajął 4. miejsce na Mistrzostwach Świata U-20.
W pierwszej reprezentacji Austrii zadebiutował 24 marca 2007 roku w zremisowanym 1:1 towarzyskim meczu z Ghaną.

</doc>
<doc id="1839471" url="https://pl.wikipedia.org/wiki?curid=1839471" title="Karim Saddam">
Karim Saddam

Karim Saddam Minshid (ur. 25 czerwca 1960) – iracki piłkarz, reprezentant kraju.
Kariera klubowa.
Przygodę z futbolem rozpoczął w klubie Al-Sinaa. Następnie został zawodnikiem Al-Jaish. W latach 1985-1986 reprezentował barwy zespołów Al-Rasheed i Al-Siyaha. W 1986 zasilił szeregi drużyny Al-Zawraa, w której grał przed 8 lat. W 1994 został piłkarzem Al-Shorta. Karierę piłkarską zakończył w 1996, po roku gry w Al-Sinaa.
Kariera reprezentacyjna.
Po raz pierwszy w reprezentacji zagrał w 1982. Uczestnik Igrzysk Olimpijskich 1984. W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej. W sumie w reprezentacji wystąpił w 20 spotkaniach i strzelił 6 bramek.

</doc>
<doc id="1839472" url="https://pl.wikipedia.org/wiki?curid=1839472" title="Droga wojewódzka nr 636">
Droga wojewódzka nr 636

Droga wojewódzka nr 636 (DW636) – droga wojewódzka w centralnej Polsce w województwie mazowieckim przebiegająca przez teren powiatu wołomińskiego. Droga ma długość 29 km. Łączy Wolę Rasztowską koło Radzymina z miejscowością Wójty koło Łochowa. 
Przebieg drogi.
Droga rozpoczyna się w Woli Rasztowskiej, gdzie odchodzi od drogi krajowej S8. Następnie kieruje się w stronę wschodnią i po 29 km dociera do miejscowości Wójty, gdzie dołącza się do drogi krajowej nr 50. 

</doc>
<doc id="1839473" url="https://pl.wikipedia.org/wiki?curid=1839473" title="Abdul-Rahim Hamed">
Abdul-Rahim Hamed

Abdul-Rahim Hamed Aufi (ur. 23 maja 1963) – iracki piłkarz, reprezentant kraju.
Uczestnik Igrzysk Olimpijskich 1984. W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej.

</doc>
<doc id="1839474" url="https://pl.wikipedia.org/wiki?curid=1839474" title="Hilferding">
Hilferding



</doc>
<doc id="1839476" url="https://pl.wikipedia.org/wiki?curid=1839476" title="Jamal Ali">
Jamal Ali

Jamal Ali Hamza (ur. 2 lutego 1956) – iracki piłkarz i trener, reprezentant kraju. Podczas kariery zawodniczej w latach 1975-1987 piłkarz Al-Talaba.
W reprezentacji grał w latach 1975-1986. W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej. W sumie w reprezentacji zagrał w 43 spotkaniach.

</doc>
<doc id="1839477" url="https://pl.wikipedia.org/wiki?curid=1839477" title="Franciszek Ryling">
Franciszek Ryling

Franciszek Ryling (ur. 1 stycznia 1902 we Lwowie, zm. 9 maja 1986 w Katowicach) – polski skrzypek, dyrygent, pedagog i kompozytor. 
Studiował w Polskim Towarzystwie Muzycznym we Lwowie grę na skrzypcach u J. Cetnera oraz teorię muzyki i kompozycję u Mieczysława Sołtysa. W 1945 wraz z innymi Polakami wypędzony ze Lwowa, osiedlił się na Śląsku, gdzie rozpoczął pracę w Polskim Radio w Katowicach (zakończył pracę w 1952 jako kierownik redakcji audycji muzycznych). Od 1952 pracował w Państwowej Wyższej Szkole Muzycznej w Katowicach (od 1958 jako prodziekan). 
Obok działalności pedagogicznej we Lwowie i Katowicach (od 1958 docent PWSM), współpracował z ruchem śpiewaczym jako dyrygent i prelegent oraz kompozytor pieśni chóralnych i opracowań melodii ludowych. Brał udział w kilkuset koncertach, audycjach radiowych, występach okolicznościowych, zdobywając dla swych zespołów na licznych konkursach odznaczenia i czołowe miejsca. 
Wydał kilkanaście śpiewników, m.in. "Zadzwoń, pieśni", "Spotkajmy się w piosence", "Na naszą nutę", "Śpiewnik swojski".

</doc>
<doc id="1839479" url="https://pl.wikipedia.org/wiki?curid=1839479" title="Zigeunerkute">
Zigeunerkute

Zigeunerrkute – wąwóz w lesie Brieskower Freiheide, w południowej części Frankfurtu nad Odrą, w dzielnicy Lossow, na południowy wschód od jeziora Helenesee.
Głębokość jamy wynosi 41,0 m.

</doc>
<doc id="1839481" url="https://pl.wikipedia.org/wiki?curid=1839481" title="Gimnastyka na Igrzyskach Śródziemnomorskich 2009">
Gimnastyka na Igrzyskach Śródziemnomorskich 2009

Gimnastyka na Igrzyskach Śródziemnomorskich 2009 – zawody gimnastyczne rozegrane od 26 czerwca do 3 lipca 2009 podczas XVI Igrzysk Śródziemnomorskich we włoskiej Pescarze. W tabeli medalowej zwyciężyli zawodnicy z Francji.

</doc>
<doc id="1839482" url="https://pl.wikipedia.org/wiki?curid=1839482" title="Lossow">
Lossow



</doc>
<doc id="1839485" url="https://pl.wikipedia.org/wiki?curid=1839485" title="Antoni Wąsik">
Antoni Wąsik

Antoni Wąsik (ur. 24 lutego 1886 w Warszawie, zm. 19 maja 1956) – polski działacz socjalistyczny i związkowy. Zesłaniec syberyjski i więzień stalinowski. Ojciec działacza PPS na emigracji Stanisława Wąsika.
Życiorys.
Urodził się 24 lutego 1886 w Warszawie, w rodzinie Teodora i Teofili z Waśkiewiczów. Od 1904 członek Polskiej Partii Socjalistycznej. W 1905 jako uczeń organizował strajk szkolny w Gimnazjum Praskim w Warszawie. Skazany na zesłanie na Syberię, na którym przebywał od 1907 do 1911. W Tobolsku zdał egzamin maturalny. Od 1911 pracował w Odessie, m.in. jako sekretarz Rady Zjazdów Przedstawicieli Przemysłu i Handlu Południowej Rosji, sekretarz następnie wiceprzewodniczący Rady do Spraw Obrony Państwa na okręg odeski. W okresie I wojny światowej działał w PPS Lewicy w Odessie. Uczestnik rewolucji lutowej 1917, został wybrany członkiem rady miejskiej w Odessie. Powrócił do kraju w lutym 1923. W okresie międzywojennym działacz PPS, członek komitetu dzielnicowego Praga, po 1928 członek i wiceprzewodniczący okręgowego komitetu robotniczego PPS w Warszawie. Członek Rady Naczelnej PPS od 1928 do 1934 oraz od 1937.
Działacz związkowy, sekretarz generalny Związku Robotników Przemysłu Spożywczego w Polsce, a od 1929 do 1937 jednocześnie przewodniczący związku. Od 1929 do 1939 członek Wydziału Wykonawczego Komisji Centralnej Związków Zawodowych. W 1938 był członkiem Rady Nadzorczej Warszawskiej Spółdzielni Mieszkaniowej. W okresie 1939–1945 członek PPS-WRN, kierował Komitetem ds.związków zawodowych. Od 1945 r. współpracownik Kazimierza Pużaka. 6 lipca 1946 został aresztowany pod zarzutami współpracy z oddziałami zbrojnymi Mariana Bernaciaka „Orlika”. Wiceminister bezpieczeństwa Henryk Wachowicz (członek „lubelskiej” PPS) korzystając z nieobecności ministra Stanisława Radkiewicza wypuścił Wąsika z więzienia. Po kilku godzinach Radkiewicz uchylił tę decyzję ponownie aresztując Wąsika. W październiku 1946, Wąsik został skazany przez Najwyższy Sąd Wojskowy na 6 lat więzienia. W kwietniu 1948 na polecenie gen. Romana Romkowskiego oraz płk. Józefa Różańskiego został zwolniony z więzienia „ze względu na zły stan zdrowia”.
Zmarł 19 maja 1956.

</doc>
<doc id="1839488" url="https://pl.wikipedia.org/wiki?curid=1839488" title="Yasin Pehlivan">
Yasin Pehlivan

Yasin Pehlivan (ur. 5 stycznia 1989 w Wiedniu) – austriacki piłkarz pochodzenia tureckiego występujący na pozycji pomocnika.
Kariera klubowa.
Pehlivan treningi rozpoczął w wieku 9 lat w klubie WS Ottakring. Trenował tam przez 2 lata, a potem przeszedł do juniorów zespołu First Vienna. W 2002 roku trafił do juniorskiej ekipy Rapidu Wiedeń. W sezonie 2008/2009 został włączony do jego pierwszej drużyny. W austriackiej Bundeslidze zadebiutował 22 lutego 2009 roku w przegranym 1:2 meczu z Red Bull Salzburg. 14 marca 2009 roku w wygranym 6:0 spotkaniu z Kapfenbergerem SV strzelił pierwszego gola w trakcie gry w Bundeslidze. W 2009 roku wywalczył z zespołem wicemistrzostwo Austrii. Następnie grał w Gaziantepsporze, Bursasporze i Kayseri Erciyessporze. W 2015 przeszedł do Red Bull Salzburg. Z kolei w 2017 roku został zawodnikiem Spartaka Trnawa.
Kariera reprezentacyjna.
Pehlivan jest byłym reprezentantem Austrii U-20 oraz U-21. W pierwszej reprezentacji Austrii zadebiutował 1 kwietnia 2009 roku w wygranym 2:1 meczu eliminacji Mistrzostw Świata 2010 z Rumunią. W eliminacjach do mundialu 2010 rozegrał 6 spotkań, ale nie awansował z kadrą na ten turniej.

</doc>
<doc id="1839489" url="https://pl.wikipedia.org/wiki?curid=1839489" title="Germán Leguía">
Germán Leguía

Germán Carlos Leguía Dragó (ur. 2 stycznia 1954 w Limie) – piłkarz peruwiański grający na pozycji pomocnika.
Kariera klubowa.
Karierę piłkarską Leguía rozpoczął w rodzinnej Limie, w tamtejszym klubie Municipal Lima. W 1976 roku zadebiutował w jego barwach w peruwiańskiej Primera División. Po 2 latach gry w Municipalu zmienił klub i odszedł do Universitario Lima. W 1982 roku osiągnął z Universitario pierwszy sukces w karierze, gdy wywalczył mistrzostwo Peru.
W 1983 roku Leguía wyjechał do Europy i został piłkarzem hiszpańskiego Elche CF. Po roku gry w Primera División przeszedł do 1. FC Köln, ale nie wywalczył w nim miejsca w składzie i w 1986 roku został zawodnikiem KSK Beveren z Belgii. Ostatnim klubem europejskim w karierze Peruwiańczyka było SC Farense z Portugalii.
W 1988 roku Leguía został piłkarzem ekwadorskiej Macará Ambato, a rok później grał w Aucas Quito. W 1990 roku wrócił do Peru i grał tam w zespołach Universitario Lima (mistrzostwo Peru), a w 1991 roku w Sport Boys Callao, w którym zakończył karierę.
Kariera reprezentacyjna.
W reprezentacji Peru Leguía zadebiutował 19 marca 1978 w przegranym 1:2 towarzyskim meczu z Argentyną. W 1978 roku był w kadrze Peru na Mistrzostwach Świata w Argentynie. Był rezerwowym i nie rozegrał żadnego spotkania. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był podstawowym zawodnikiem Peru i zagrał w 3 meczach: z Kamerunem (0:0), z Włochami (1:1) i z Polską (1:5). W swojej karierze wystąpił także na Copa América 1979 i 1983. Od 1978 do 1983 roku rozegrał w kadrze narodowej 31 meczów i strzelił 3 gole.

</doc>
<doc id="1839490" url="https://pl.wikipedia.org/wiki?curid=1839490" title="German Leguia">
German Leguia



</doc>
<doc id="1839494" url="https://pl.wikipedia.org/wiki?curid=1839494" title="Ghanim Oraibi">
Ghanim Oraibi

Ghanim Oraibi (ur. 16 sierpnia 1961 r.) – iracki piłkarz, reprezentant kraju.
Kariera klubowa.
Przygodę z futbolem rozpoczął w 1979 w Al-Amana. W latach 1982–1989 reprezentował barwy Al-Shabab. W 1989 powrócił do Al-Amana, gdzie w 1993 zakończył karierę piłkarską.
Kariera reprezentacyjna.
Po raz pierwszy w reprezentacji zagrał w 1985. W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej. Uczestnik Igrzysk Olimpijskich 1988. W sumie w kadrze zagrał w 60 spotkaniach.

</doc>
<doc id="1839495" url="https://pl.wikipedia.org/wiki?curid=1839495" title="Bedocja czarnopręga">
Bedocja czarnopręga



</doc>
<doc id="1839496" url="https://pl.wikipedia.org/wiki?curid=1839496" title="Białe wody">
Białe wody

Białe wody - rzeki w Amazonii, których woda, dzięki unoszącej się zawiesinie (nieorganiczne sedymentujące cząsteczki), ma mlecznomętne zabarwienie. Ich przeźroczystość wynosi zaledwie od 10 do 50 cm, a odznaczają się również charakterystycznymi parametrami wody: wartość pH pomiędzy 6,2 - 7,2; miękka (rzadko średnio twarda) woda.

</doc>
<doc id="1839497" url="https://pl.wikipedia.org/wiki?curid=1839497" title="Gazela (samochód)">
Gazela (samochód)



</doc>
<doc id="1839498" url="https://pl.wikipedia.org/wiki?curid=1839498" title="Natiq Hashim">
Natiq Hashim

Natiq Hashim (ur. 15 stycznia 1960, zm. 26 września 2004) – iracki piłkarz, reprezentant kraju.
Kariera piłkarska.
Karierę piłkarską rozpoczął w 1978 w Baghdad FC. W 1982 został piłkarzem Al-Jaish FC. Od 1984 do 1986 występował w Al-Karkh SC. W 1986 został zawodnikiem Al-Quwa Al-Jawiya, w którym występował aż do 1995 (z przerwą w sezonie 1991/92 na grę w Al-Khutoot). W 1995 zakończył karierę piłkarską.
Kariera reprezentacyjna.
Po raz pierwszy w reprezentacji wystąpił w 1981. Uczestnik Igrzysk Olimpijskich 1984 i Igrzysk Olimpijskich 1988. W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej. Po raz ostatni w kadrze zagrał w 1992, dla której wystąpił w 90 spotkaniach.

</doc>
<doc id="1839499" url="https://pl.wikipedia.org/wiki?curid=1839499" title="Teatro Argentina">
Teatro Argentina

Teatro Argentina – teatr operowy w Rzymie otwarty w roku 1732. Nazwa pochodzi od lokalizacji - placu Largo di Torre Argentina. W XVIII wieku należał do najważniejszych scen operowych Włoch. Odbyło się w nim wiele premier tamtego stulecia włącznie z wystawioną na otwarcie teatru "Berenice" Domenico Sarriego.
Najbardziej znanymi operami mającymi tu swoje prapremiery światowe są jednak trzy opery z XIX wieku – jedną z nich jest "Cyrulik sewilski" Gioacchino Rossiniego, którego premiera 20 lutego 1816 roku była klapą, niewróżącą późniejszego światowego sukcesu, nie tylko z tego powodu, że na widowni teatru zasiedli zwolennicy Giovanniego Paisiella, ale przyczyniły się też tu drobne wpadki podczas samego przedstawienia. Dwie inne opery, to dzieła Giuseppe Verdiego – "Dwaj Foskariusze" (premiera 1844) i "Bitwa pod Legnano" (1849).
Widownia teatru została zbudowana na podstawie w kształcie przekroju jaja, sześciokondygnacyjna z 31 lożami na każdej z kondygnacji. Dziś Teatro Argentina jest wykorzystywany jako sala koncertowa, służy również pobliskiej Academia di Santa Cecilia.

</doc>
<doc id="1839500" url="https://pl.wikipedia.org/wiki?curid=1839500" title="Ahmad Jassim">
Ahmad Jassim

Ahmad Jassim Mohammed (ur. 4 maja 1960) – iracki piłkarz, reprezentant kraju.
W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej. Uczestnik Igrzysk Olimpijskich 1988.

</doc>
<doc id="1839501" url="https://pl.wikipedia.org/wiki?curid=1839501" title="Shaker Mahmoud">
Shaker Mahmoud

Shaker Mahmoud Hamza (ur. 5 maja 1960) – iracki piłkarz, reprezentant kraju.
W 1986 został powołany przez trenera Evaristo de Macedo na Mistrzostwa Świata, gdzie reprezentacja Iraku odpadła w fazie grupowej.

</doc>
<doc id="1839502" url="https://pl.wikipedia.org/wiki?curid=1839502" title="Eierberg">
Eierberg

Eierberg – wzgórze we Frankfurcie nad Odrą, w dzielnicy Hohenwalde, kilkaset metrów na południowy zachód od jej zwartej zabudowy, nieopodal drogi krajowej B87 (po jej zachodniej stronie).
Wysokość wzgórza wynosi 85,5 m.

</doc>
<doc id="1839504" url="https://pl.wikipedia.org/wiki?curid=1839504" title="Kopalnia Węgla Kamiennego Michał">
Kopalnia Węgla Kamiennego Michał

Kopalnia Węgla Kamiennego Michał – nieistniejąca kopalnia węgla kamiennego, która znajdowała się w Michałkowicach, od 1951 dzielnicy Siemianowic Śląskich. 
Historia.
Budowę kopalni rozpoczęto w 1881 r., ale jej eksploatację dopiero w 1883 r. Kopalnia początkowo należała do Rheinbabenów, a w 1892 r. została wykupiona przez księcia Hugona zu Hohenlohe-Oehringen. Od 1905 r. była własnością Zakładów Hohenlohego (Hohenlohe Werke).
W listopadzie 1937 r. otwarto nowy poziom wydobywczy 540 m, którego przygotowanie trwało 10 lat. Z tej okazji wydano pamiątkową Broszurę ze zdjęciami i opisem prac.
Kopalnia miała 6 szybów: "Zachodni" (wydobywczy), "Wschodni" (wydobywczy), "Północny I" - zlikwidowany jako pierwszy ok. 1990 r.(wentylacyjny wydechowy i zjazdowy), "Północny II (wentylacyjny wdechowy i zjazdowy), "Krystyn" (szyb materiałowy, wydobywczo-pomocniczy) oraz "Południowy" (wentylacyjny ze stacją wentylatorów, ale bez wieży szybowej). Była również upadowa "Ignacy" do poziomu 240 m. 
Po wybuchu II wojny światowej zakład przejął koncern Hermann Göring. Na terenie kopalni trwały walki między oddziałami Freikorpsu a wojskiem polskim i harcerzami. Polakom udało się odbić kopalnię, ale nie na długo. 8 września 1939 r. rozstrzelano 6 Polaków: Gerarda Drzymałę, Wilhelma Jendrusia, Franciszka Niedworka, Maksymiliana Rolnika, Jana Rudzińskiego i Teodora Szewczyka. 
Po II wojnie światowej kopalnia weszła w skład Chorzowskiego Zjednoczenia Przemysłu Węglowego, a od 1957 r. należała już do Katowickiego Zjednoczenia Przemysłu Węglowego. W 1975 r. kopalnię "Michał" włączono do kopalni "Siemianowice".
W latach 90. XX w. kopalnia została zlikwidowana ze względu na zły stan techniczny obiektów i urządzeń oraz kończące się zasoby węgla. 
W roku 2000 odbył się konkurs urbanistyczno-architektoniczny SARP na zagospodarowanie terenu dawnej kopalni Michał na funkcje mieszkaniowe i usługowe, który wygrał zespół pod kierunkiem dr. inż. arch. Krystiana Stangla. W roku 2007 uchwalono opracowany na podstawie wyników konkursu miejscowy plan zagospodarowania przestrzennego.
W roku 2012 na terenie dawnej KWK Michał otwarto Park Tradycji Górnictwa i Hutnictwa. W ramach realizacji parku m.in. wyremontowano wieżę "Krystyn" i odbudowano maszynownię wraz z umiejscowieniem tam parowej maszyny wyciągowej z rejonu "Ficinus" kopalni Siemianowice.

</doc>
<doc id="1839505" url="https://pl.wikipedia.org/wiki?curid=1839505" title="Estońska Partia Koalicyjna">
Estońska Partia Koalicyjna

Estońska Partia Koalicyjna (est. "Eesti Koonderakond", EK) – estońska centrowa, postkomunistyczna i liberalna partia polityczna, działająca w latach 90.
Historia.
Partię pod koniec 1991 założył Tiit Vähi. Do nowego ugrupowania przyłączyło się wielu działaczy dotychczasowej nomenklatury komunistycznej.
Na początku 1992 lider ugrupowania objął stanowisko p.o. premiera w rządzie przejściowym. Po wyborach parlamentarnych w tym samym roku ugrupowanie przeszło do opozycji. Trzy lata później Estońska Partia Koalicyjna stała się głównym uczestnikiem bloku Koalicja i Unia Ludowa, który wygrał wybory do Riigikogu. W ciągu kolejnych czterech lat współtworzyła trzy gabinety kierowane przez jej działaczy – dwa rządy Tiita Vähiego (1995, 1995–1997) i jeden Marta Siimanna (1997–1999). W 1998 została obserwatorem w Międzynarodówce Liberalnej.
W wyborach w 1999 Estońska Partia Koalicyjna uzyskała znacząco niższe poparcie, wprowadzając tylko 7 posłów do parlamentu. Wkrótce zaprzestała działalności, a w 2001 została oficjalnie rozwiązana.
Liderami byli Tiit Vähi (1994–1997), Mart Siimann (1997–1999), Andrus Öövel (1999–2000) i Märt Kubo (2000–2001).
Wyniki wyborcze.
Wybory do Zgromadzenia Państwowego:

</doc>
<doc id="1839507" url="https://pl.wikipedia.org/wiki?curid=1839507" title="Anad Abid">
Anad Abid

Anad Abid Twaresh (ur. 3 sierpnia 1955) – iracki piłkarz, reprezentant kraju.
W 1986 roku został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej.

</doc>
<doc id="1839509" url="https://pl.wikipedia.org/wiki?curid=1839509" title="Meilerberg">
Meilerberg

Meilerberg – wzgórze we Frankfurcie nad Odrą, w dzielnicy Hohenwalde, kilkaset metrów na wschód od jej zwartej zabudowy, tuż przy drodze krajowej B87 (po jej wschodniej stronie).
Wysokość wzgórza wynosi 75,3 m.

</doc>
<doc id="1839510" url="https://pl.wikipedia.org/wiki?curid=1839510" title="Rolando Ugolini">
Rolando Ugolini

Rolando Ugolini (ur. 4 czerwca 1924, Lukka, zm. 10 kwietnia 2014, Edynburg) – włoski piłkarz występujący na pozycji bramkarza. Całą swoją piłkarską karierę spędził w klubach Wielkiej Brytanii. Ugolini przeniósł się do Szkocji w wieku trzech lat. Jego pierwszym klubem był Celtic F.C., później zaś przez dziewięć lat reprezentował barwy Middlesbrough. Później grał jeszcze w Wrexham i Dundee United, zaś jego ostatnim klubem było Berwick Rangers.

</doc>
<doc id="1839511" url="https://pl.wikipedia.org/wiki?curid=1839511" title="Benoît Caranobe">
Benoît Caranobe

Benoît Caranobe (ur. 12 czerwca 1980 w Vitry-sur-Seine) – francuski gimnastyk, brązowy medalista olimpijski z Pekinu.
Specjalizuje się w wielobojach. Największym osiągnięciem zawodnika jest brązowy medal w wieloboju indywidualnym podczas igrzysk olimpijskich w Pekinie. Jest dwukrotnym medalistą Igrzysk śródziemnomorskich z Pescary.

</doc>
<doc id="1839512" url="https://pl.wikipedia.org/wiki?curid=1839512" title="KWK Michał">
KWK Michał



</doc>
<doc id="1839513" url="https://pl.wikipedia.org/wiki?curid=1839513" title="Basim Qasim">
Basim Qasim

Basim Qasim (ur. 22 marca 1959) – iracki piłkarz i trener, reprezentant kraju.
W 1986 roku został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej.
Jako trener pracował w Duhok SC, Zakho FC i Al-Shorta. Od 2012 trener Sulaymaniya FC.

</doc>
<doc id="1839514" url="https://pl.wikipedia.org/wiki?curid=1839514" title="Priesterberg">
Priesterberg

Priesterberg – wzgórze we Frankfurcie nad Odrą, w dzielnicy Hohenwalde, kilkaset metrów na północny zachód od jej zwartej zabudowy, nieopodal drogi krajowej B87 (po jej zachodniej stronie).
Wysokość wzgórza wynosi 82,2 m.

</doc>
<doc id="1839516" url="https://pl.wikipedia.org/wiki?curid=1839516" title="Abdul-Fatah Nasif">
Abdul-Fatah Nasif

Abdul-Fatah Nasif (ur. 5 września 1951 r.) – iracki piłkarz, reprezentant kraju.
Uczestnik Igrzysk Olimpijskich 1980 i 1984. W 1986 został powołany przez trenera Evaristo de Macedo na Mistrzostwa Świata 1986, gdzie reprezentacja Iraku odpadła w fazie grupowej.

</doc>
<doc id="1839517" url="https://pl.wikipedia.org/wiki?curid=1839517" title="Geografia Sierra Leone">
Geografia Sierra Leone

Sierra Leone jest niewielkim państwem leżącym w Afryce Zachodniej nad Oceanem Atlantyckim. Oryginalna nazwa kraju ("Góry Lwie"), została nadana przez Portugalczyków, którzy przybyli na ziemie dzisiejszego Sierra Leone w XV wieku. Sto lat później pojawili się Brytyjczycy, którzy wyparli osadników portugalskich. Założyli oni osadę Freetown, która jest dziś stolicą kraju. Do 1961 roku Sierra Leone było kolonią brytyjską, potem kraj uzyskał niepodległość.
Powierzchnia i granice.
Powierzchnia – 71 740 km²
Skrajne punkty – północny 10°01'N, południowy 6°55'N, zachodni 13°08'W, wschodni 10°01'W. Kraj o owalnym kształcie, w swej rozciągłości południkowej ma 340 km, a w równoleżnikowej ma 315 km.
Sierra Leone graniczy z następującymi państwami:
Linia brzegowa – 402 km
Budowa geologiczna i rzeźba.
Sierra Leone leży pomiędzy wybrzeżem Atlantyku a Wyżyną Gwinejską w głębi lądu oraz ujściami rzek Great Scarcies i Mano. Wybrzeże jest bardzo urozmaicone, licznie występują laguny, a także zatoki, estuaria i półwyspy. Największym półwyspem kraju jest górzysty Freetown, leżący w północnym odcinku wybrzeża. Blisko wybrzeży leży też kilka mniejszych i większych wysp, największą z nich jest Sherbro Island, którą od kontynentu oddziela wąska cieśnina.
Przeważającą część kraju zajmuje prekambryjska tarcza krystaliczna, zbudowana z granitów, gnejsów i łupków krystalicznych. Miejscami zalegają na niej utwory osadowe, także pochodzące z prekambru. Wzdłuż wybrzeża ciągną się warstwy skał osadowych pochodzących z czwartorzędu, w ich skład wchodzą żwiry, piaski i gliny. Wyjątek w budowie geologicznej stanowi półwysep Freetown, który jest zbudowany z prekambryjskiej intruzji gabrowo-norytowej.
Kraj jest stosunkowo nizinny. Wzdłuż wybrzeża ciągnie się szeroka nizina nadbrzeżna, która stopniowo przechodzi w rozległą równinę urozmaiconą zespołami wzgórz ostańcowych. Ponad połowa leży poniżej 150 m n.p.m. Obszary wyżynne zajmują wschodnią i północno-wschodnią część kraju, co stanowi powierzchnie około jednej trzeciej powierzchni Sierra Leone. Obszar wyżynny położony jest na wysokościach pomiędzy 300 a 600 m n.p.m. Powierzchnię wyżyny urozmaicają płaskie wzgórza oraz masywy górskie, zajmujące niewielką część kraju. Najwyższym szczytem Sierra Leone jest góra Bintumani o wysokości 1948 m n.p.m. Leży ona w masywie Loma.
Klimat.
Terytorium Sierra Leone leży w większości w strefie klimatu podrównikowego wilgotnego. Natomiast nizina nadbrzeżna posiada cechy typowe dla klimatu równikowego wilgotnego, mimo iż najdalej na południe wysunięte obszary leżą w okolicach 7°N.
Klimat jest wilgotny lub bardzo wilgotny. Średnia wysokość opadów dla całego kraju wynosi 2000 mm rocznie. Na wybrzeżu i w strefie nadbrzeżnej opady w ciągu roku przekraczają wysokość 3000 mm. Maksymalnie dochodzą do 4000 mm. Rekord zanotowano na półwyspie Freetown – aż 5080 mm. Opady maleją w kierunku północno-wschodnim i wynoszą około 2000 mm. rocznie. W strefie nadbrzeżnej nie ma pory suchej, deszcze padają praktycznie codzienne, z nasileniem w okresie zenitalnym, czyli okres kwietnia i października. W głębi lądu występuje pora sucha, lecz nie znaczy to, że okres ten jest pozbawiony opadów, tak jak np. na terenach leżących dalej na północy. W regionach północnych pora sucha trwa pół roku od grudnia do kwietnia.
Sierra Leone zaliczane jest do krajów gorących, czyli takich gdzie przez cały rok średnie wartości temperatur wynoszą 25 °C i więcej. W strefie wybrzeża średnia roczna wynosi 27-28 °C, a w głębi lądu na obszarach wyżynnych około 25 °C. Poza wyżynnymi obszarami wartości przyjmują od 25 do 29 °C. W porze suchej jest goręcej niż czasie deszczy. Na północy kraju amplitudy temperatur są wyższe niż na wybrzeżu, gdzie tam z kolei nie ma prawie żadnych różnic w temperaturze na przestrzeni całego roku.
Charakterystyczną cechą klimatu Sierra Leone są częste i intensywne deszcze oraz duża liczba dni z burzami, zwłaszcza na wybrzeżu. Średnio notuje się około 100 dni z burzami. Inną cechą klimatu Sierra Leone są dość stabilne równikowe temperatury. Nie ma dni z upałami powyżej 30 °C, aczkolwiek temperatury w słońcu są wysokie. Przez cały rok utrzymuje się duża wilgotność, dotyczy to zwłaszcza wybrzeża.
Wody.
Z uwagi na bardzo wysokie opady sieć rzeczna kraju jest bardzo gęsta. Ani jedna rzeka nie jest okresowa. Rzeki Sierra Leone należą do zlewiska Oceanu Atlantyckiego. Wiele rzek ma szerokie ujścia zwane estuariami. Rzeki w swym górnym biegu wypływając z gór, posiadają liczne progi i wodospady. Najbardziej malownicze wodospady znajdują się na rzece Rokel.
Kraj odwadnia dziewięć głównych rzek, przy czym największy obszar zasilania mają Sewa, Little Scarcies i Rokel. Wszystkie te rzeki są żeglowne jedynie w swym dolnym biegu, dalej w głębi lądu, licznie występują progi. Poza tymi rzekami występuje wiele dopływów, te jednak używane są w zasadzie tylko przez ludność tubylczą. Oprócz rzek, głównym elementem wód są rozlewiska bagienne, występujące w sąsiedztwie rzek i jezior. W kraju co roku dochodzi do powodzi wywołanych obfitymi opadami deszczu.
Gleby.
W Sierra Leone przeważają żółte i żółtoczerwone gleby ferralitowe, zwane ferrasolami. Gleby te są poddawane intensywnymi procesom wymywania, poza tym warstwa glebowa w Sierra Leone jest uboga w składniki mineralne z licznymi konkrecjami żelazistymi.
Flora.
Pierwotnie niemal cały kraj porośnięty był wiecznie zielonym lasem tropikalnym i jedynie na północy kraju występowały lasy w mozaice z wilgotnymi sawannami. Obecnie szata roślinna została znacznie przeobrażona przez działalność człowieka. Na południu zamiast pierwotnego lasu tropikalnego rośnie las wtórny z niskimi drzewami i krzewami. Lasy te urozmaicone są rozległymi terenami trawiastymi. W sumie lasy zajmują około 30% powierzchni kraju.
Połowę kraju zajmuje gęsta sawanna drzewiasta, gdzie miejscami rosną widne lasy tropikalne. Jednak i tam przyroda została przeobrażona. Po pierwsze las tropikalny sięgał dawniej niemal północnych granic kraju, po drugie wiele regionów zajmują uboższe sawanny i przede wszystkim użytki rolne jak pola i łąki o znacznej powierzchni. To właśnie rolnictwo jest w tym kraju główną przyczyną degradacji naturalnej szaty roślinnej.
Wzdłuż wybrzeża rosną lasy namorzynowe, choć nie wszędzie, oraz roślinność bagienna. Ta występuje zwłaszcza w rejonie rzek wraz z rosnącymi miejscami lasami galeriowymi.
Fauna.
Świat zwierząt nie jest tak wyniszczony jak szata roślinna. W kraju występuje ponad 100 gatunków ptaków i wiele gatunków gadów i płazów. Z ssaków najczęściej występującym gatunkiem są małpy w sumie 11 gatunków. W północnej części kraju żyją antylopy. Wiele gatunków jest zagrożonych wyginięciem. Do rzadkości należą takie gatunki jak karłowate hipopotamy, słonie i lamparty.
W kraju istnieją jedynie dwa obszary chronione, o niewielkiej powierzchni 800 km². Są to Park Narodowy Outamba-Kilimi leżący w północno-zachodniej części kraju, oraz rezerwat zwierzęcy – Tiwai Island na rzece Moa.

</doc>
<doc id="1839518" url="https://pl.wikipedia.org/wiki?curid=1839518" title="Zinaida Amosowa">
Zinaida Amosowa

Zinaida Stiepanowna Amosowa z d. Szyszkina (ros. Зинаида Степановна Амосова z d. Шишкина, ur. 12 stycznia 1950 r. we wsi Krupskoje) – kazachska biegaczka narciarska reprezentująca Związek Radziecki, złota medalistka olimpijska oraz trzykrotna medalistka mistrzostw świata.
Kariera.
Jej olimpijskim debiutem były igrzyska w Innsbrucku w 1976 r. Były to pierwsze i zarazem ostatnie igrzyska w jej karierze. Wraz z Niną Fiodorową, Raisą Smietaniną i Galiną Kułakową zdobyła złoty medal w sztafecie 4x5 km. Na tych samych igrzyskach zajęła także 6. miejsce w biegach na 5 oraz 10 km technika klasyczną.
W 1978 r. wystartowała na mistrzostwach świata w Lahti. Triumfowała tam na dystansach 10 i 20 km stylem klasycznym. Ponadto wspólnie z Niną Roczewą, Raisą Smietaniną i Galiną Kułakową wywalczyła brązowy medal w sztafecie. Wzięła także udział w mistrzostwach świata w Falun w 1980 r. Zostały one rozegrane ponieważ bieg na 20 km nie został włączony do programu igrzysk w Lake Placid. Rozegrano tam więc tylko ów bieg na 20 km, w którym Amosowa zajęła 6. miejsce.
Amosowa zajęła także trzecie miejsce w klasyfikacji generalnej nieoficjalnego Pucharu Świata w biegach narciarskich w sezonie 1978/1979. W 1976 r. była mistrzynią Związku Radzieckiego w biegu na 20 km, a w 1974 i 1979 zdobywała ten tytuł w sztafecie. Po zakończeniu kariery sportowej pracowała jak trener biegów narciarskich.

</doc>
<doc id="1839520" url="https://pl.wikipedia.org/wiki?curid=1839520" title="Wyspa Przymoście">
Wyspa Przymoście

Przymoście (do 1945 niem. "Ahrens Insel" t. "Genossenschaftinsel") – wyspa w Szczecinie na Międzyodrzu, położona w nurcie Odry Zachodniej.
Charakterystyka.
Niewielka podłużna wysepka zlokalizowana jest naprzeciwko szczecińskiego dworca głównego. Do 1945 roku na wyspie znajdowała się siedziba Zarządu Pomorsko-Szczecińskiego Związku Spółdzielni Rolniczych.
W czasie II wojny światowej zabudowa wyspy została zniszczona, po odgruzowaniu z czasem stała się siedzibą Ośrodka Sportów Wodnych KS "Czarni" należącego obecnie do AZS Szczecin. W miejscu dawnego Mostu Dworcowego połączona jest kładką z Kępą Parnicką.

</doc>
<doc id="1839525" url="https://pl.wikipedia.org/wiki?curid=1839525" title="Tawrija Nowotrojićke">
Tawrija Nowotrojićke

Tawrija Nowotrojićke (ukr. Футбольний клуб «Таврія» Новотроїцьке, "Futbolnyj Kłub "Tawrija" Nowotrojićke") - ukraiński klub piłkarski z siedzibą w Nowotrojićkim, w obwodzie chersońskim.
Historia.
Chronologia nazw:
Drużyna piłkarska Tawrija Nowotrojićke została założona w miejscowości Nowotrojićke i występowała w rozrywkach piłkarskich obwodu chersońskiego. W 1990 zdobyła pierwsze w swojej historii mistrzostwo obwodu.
Od początku rozrywek w niezależnej Ukrainie klub w sezonie 1992/93 występował w Mistrzostw Ukrainy spośród drużyn amatorskich, w których zajął 2 miejsce w 6 grupie. Również debiutował w rozgrywkach Pucharu Ukrainy. W następnym sezonie zajął 1 miejsce w 6 grupie i zdobył awans do Trzeciej Lihi. Klub zajął 17 miejsce, ale od następnego sezonu w wyniku reorganizacji systemu lig Trzecia liha została zlikwidowana i klub pozbawiono statusu profesjonalnego. Dalej zespół kontynuował występy w rozgrywkach mistrzostw i Pucharu obwodu.
W 2001 startował w rozgrywkach Pucharu Ukrainy spośród drużyn amatorskich.

</doc>
<doc id="1839528" url="https://pl.wikipedia.org/wiki?curid=1839528" title="Aleksander Kornak">
Aleksander Kornak

Aleksander Stefan Kornak (ur. 17 grudnia 1920 w Wilkowyji-Rzeszowie, zm. 2005) – polski ekonomista i wykładowca, specjalista od zagadnień turystyki. 
Życiorys.
Z wykształcenia był ekonomistą. Wykładał w Akademii Ekonomicznej im. Oskara Langego we Wrocławiu (w Katedrze Marketingu i Zarządzania Gospodarką Turystyczną), Wyższej Szkole Zarządzania i Bankowości w Poznaniu oraz Wyższej Szkole Hotelarstwa i Turystyki. W 1990 uzyskał tytuł profesora. Zajmował się naukowo zagadnieniami turystyki. 
Był wieloletnim działaczem Stronnictwa Demokratycznego. 

</doc>
<doc id="1839529" url="https://pl.wikipedia.org/wiki?curid=1839529" title="Theodore Unit">
Theodore Unit

Theodore Unit – pochodząca ze Staten Island (Nowy Jork) grupa hip-hopowa powiązana z Wu-Tang Clan. W obecny skład zespołu wchodzą Ghostface Killah (Wu-Tang Clan), Trife Da God, Shawn Wigz, Sun God (syn Ghostface Killah), Cappadonna (Wu-Family). Nazwa "Theodore" pochodzi od słów "The Open Door".

</doc>
<doc id="1839530" url="https://pl.wikipedia.org/wiki?curid=1839530" title="Benoit Caranobe">
Benoit Caranobe



</doc>
<doc id="1839534" url="https://pl.wikipedia.org/wiki?curid=1839534" title="Franco Navarro">
Franco Navarro

Franco Enrique Navarro Monteiro (ur. 10 listopada 1961 w Aguaytía) – piłkarz peruwiański grający na pozycji napastnika.
Kariera klubowa.
Karierę piłkarską Navarro rozpoczął w rodzinnej Limie, w tamtejszym klubie Municipal Lima. W 1980 roku zadebiutował w jego barwach w peruwiańskiej Primera División, a w 1981 roku wywalczył wicemistrzostwo kraju.
W 1985 roku Navarro został piłkarzem kolumbijskiego Independiente Medellín, a w 1986 roku zaczął grać w argentyńskiej Primera División w CA Independiente. W 1988 roku występował w meksykańskim Tecos UAG Guadalajara, a w 1989 roku w szwajcarskim FC Wettingen. Ostatnim zagranicznym klubem w karierze Peruwiańczyka był argentyński Unión Santa Fe.
W 1991 roku Navarro wrócił do Peru, do Sportingu Cristal Lima. W tym samym roku został z nim mistrzem kraju. W 1992 roku grał w Municipalu Lima, a w 1993 roku nie występował w żadnym zespole. W 1994 roku został piłkarzem drużyny Carlos A. Manucci Trujillo. Karierę kończył w 1995 roku jako zawodnik Alianzy Lima.
Kariera reprezentacyjna.
W reprezentacji Peru Navarro zadebiutował 18 lipca 1980 roku w zremisowanym 0:0 towarzyskim meczu z Urugwajem. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był rezerwowym zawodnikiem i nie rozegrał żadnego spotkania. W swojej karierze wystąpił także na Copa América 1983, 1987 i 1989. Od 1980 do 1989 roku rozegrał w kadrze narodowej 56 meczów i strzelił 16 goli.
Kariera trenerska.
Po zakończeniu kariery piłkarskiej Navarro został trenerem. Prowadził Club Sporting Cristal, Alianzę Lima i Cienciano Cuzco. W 2006 roku był selekcjonerem reprezentacji Peru.

</doc>
<doc id="1839535" url="https://pl.wikipedia.org/wiki?curid=1839535" title="Ichtyostega">
Ichtyostega



</doc>
<doc id="1839537" url="https://pl.wikipedia.org/wiki?curid=1839537" title="III Sonata fortepianowa (Chopin)">
III Sonata fortepianowa (Chopin)

Sonata fortepianowa h-moll op. 58 – sonata na fortepian solo, skomponowana przez Fryderyka Chopina w 1844. Dedykowana "a Countess Emilie de Perthuis".

</doc>
<doc id="1839538" url="https://pl.wikipedia.org/wiki?curid=1839538" title="Józef Jezierski">
Józef Jezierski

Józef Jezierski (ur. 20 sierpnia 1929 w Kuczowie koło Starachowic - zm. 21 czerwca 2011 w Warszawie) – polski uczony, prof. dr hab. inż., związany m.in. z Politechniką Warszawską oraz Politechniką Radomską
Kariera naukowa.
W 1949 roku ukończył Liceum Mechaniczne w Starachowicach, a 13 kwietnia 1956 r. uzyskał tytuł inżyniera magistra mechaniki na Politechnice Warszawskiej, dyplom Nr 346. Już w trakcie studiów w 1954 roku prowadził zajęcia dydaktyczne w Katedrze Wytwarzania Silników Lotniczych i było to główne miejsce pracy na Wydziale MEL Politechniki Warszawskiej. 
Podejmował również dodatkowe prace w niepełnym wymiarze w Politechnice Białostockiej 1979-1981 r. i w Radomskiej w latach 1995 – do śmierci.
Poza szkolnictwem wyższym pracował w Polskim Komitecie Normalizacyjnym w latach 1959 – 1961 w Zakładach Mechanicznych PZL-Wola 1964-1968 na pół etatu i jako konsultant od 1970 – 1994, a także w WSK-Okęcie 1975-1978 r.
Przebywał na długoterminowych stypendiach zagranicznych, a mianowicie: w Politechnice Leningradzkiej (1961-1962), Cornegie Hellou University w Pittsburgh, USA (1968-1969), roczne stypendium Fullbrighta, Technische Hochschule Darmstadt, Niemcy (1974 r.) stypendium DAAD.
Przebywał także w wielu uczelniach zagranicznych na stażach krótkoterminowych, a mianowicie:
- VEE Werkzeugmachinenkombinat Fritz Hecker, Karl-Marks-Stadt, NRD, 1961 r.,
- Instytut fűr Werkstoffkunde T echnische Hochschule Dormstadt, Niemcy, 1972 r.,
- Technical University of Berlin, Niemcy 1981 r.,
- Wyższy Mechaničeko-Energetičesko Institut, Gabrowo, Bułgaria, 1987 r.,
- STU –Bratislava, Mašinostroitelnyj Fakultet w Bratysławie, Słowacja, 1983 r. i 1989 r.
Profesor Józef Jezierski wszystkie tytuły naukowe uzyskał w Politechnice Warszawskiej i tak: mgr inż. 1956 r., dr n.t. 1963 r., dr hab. 1976 r., profesora tytularnego 1995 r.
Został pochowany na cmentarzu Powązkowskim w Warszawie (kwatera 110-3-31).

</doc>
<doc id="1839540" url="https://pl.wikipedia.org/wiki?curid=1839540" title="Głownie">
Głownie



</doc>
<doc id="1839541" url="https://pl.wikipedia.org/wiki?curid=1839541" title="Parafia Najświętszej Maryi Panny Wniebowziętej w Lesznie">
Parafia Najświętszej Maryi Panny Wniebowziętej w Lesznie

Parafia Najświętszej Maryi Panny Wniebowziętej w Lesznie – parafia rzymskokatolicka należąca do dekanatu leszczyńskiego archidiecezji poznańskiej. Została utworzona w 1974 roku. Mieści się przy ulicy Czarnoleskiej.
Proboszczowie.
Kościół został przejęty w 1946 przez duszpasterzy z parafii pw. św. Mikołaja w Lesznie., w Uroczystość Wniebowzięcia Najświętszej Maryi Panny .
1.02.1974 r. Arcybiskup Antoni Baraniak erygował obecną parafię, i mianował pierwszym proboszczem dotychczasowego duszpasterza - księdza Bolesława Potrawiaka

</doc>
<doc id="1839542" url="https://pl.wikipedia.org/wiki?curid=1839542" title="Teija Kuntola">
Teija Kuntola



</doc>
<doc id="1839543" url="https://pl.wikipedia.org/wiki?curid=1839543" title="John Dalli">
John Dalli

John Dalli (ur. 5 października 1948 w Qormi) – maltański polityk, parlamentarzysta, działacz Partii Narodowej, długoletni minister w różnych resortach (1990–1996, 1998–2004, 2008–2010), w latach 2009–2012 komisarz europejski ds. zdrowia i ochrony konsumentów w Komisji Europejskiej pod przewodnictwem José Barroso.
Życiorys.
W młodości pracował w przedsiębiorstwie Malta Drydocks, które sfinansowało mu studia w Malta College of Arts, Science and Technology. Po zakończeniu edukacji był zatrudniony w agencji reklamowej oraz fabryce tekstyliów (m.in. jako jej przedstawiciel w Brukseli).
Działalność polityczną rozpoczął w 1971, wstępując do młodzieżówki Partii Narodowej (był członkiem jej zarządu). W latach 1979 i 1981 prowadził kampanię narodowców, bezskutecznie kandydując do parlamentu. W 1987 uzyskał mandat poselski, następnie reelekcję w kolejnych wyborach (1992, 1996, 1998, 2003 i 2008). W latach 1987–1990 pełnił funkcję wiceministra przemysłu, następnie ministra gospodarki (1990–1992), finansów (1992–1996), gospodarki i finansów (1998–2004) oraz spraw zagranicznych (2004). Z tego ostatniego stanowiska odszedł po kilku miesiącach, gdy wysunięto wobec niego (ostatecznie niepotwierdzone) zarzuty korupcji przy zamówieniach publicznych. W latach 2008–2010 ponownie był członkiem rządu jako minister polityki społecznej. W międzyczasie, w 2004, bez powodzenia ubiegał się o stanowisko przewodniczącego Partii Narodowej (wybory wygrał Lawrence Gonzi).
W listopadzie 2009 został rekomendowany przez rząd maltański na funkcję komisarza europejskiego. Przydzielono mu obszar zdrowia i ochrony konsumentów. Działalność na tym stanowisku rozpoczął po zatwierdzeniu składu Komisji Europejskiej przez Parlament Europejski w lutym 2010. 16 października 2012 John Dalli podał się do dymisji ze skutkiem natychmiastowym. Doszło do tego po raporcie Europejskiego Urzędu ds. Zwalczania Nadużyć Finansowych, w którym stwierdzono, że polityk miał wiedzieć o próbie przekupywania jednego z koncernów tytoniowych. John Dalli konsekwentnie zaprzeczał swojemu udziałowi w procederze korupcyjnym. Prowadzone na Malcie śledztwo nie doprowadziło do przedstawienia mu jakichkolwiek zarzutów.
Żonaty z Josette Dalli, mają dwie córki.

</doc>
<doc id="1839544" url="https://pl.wikipedia.org/wiki?curid=1839544" title="Down tempo">
Down tempo



</doc>
<doc id="1839545" url="https://pl.wikipedia.org/wiki?curid=1839545" title="An Yong-kwon">
An Yong-kwon

An Yong-kwon (ur. 15 października 1982) – południowokoreański zawodnik startujący w podnoszeniu ciężarów w kategorii powyżej 105 kg, mistrz świata.
Jego największym dotychczasowym sukcesem jest złoty medal mistrzostw świata. Startując 29 listopada 2009 w Koyang w dwuboju uzyskał 445 kg.

</doc>
<doc id="1839547" url="https://pl.wikipedia.org/wiki?curid=1839547" title="Parafia św. Jana Chrzciciela w Lesznie (rzymskokatolicka)">
Parafia św. Jana Chrzciciela w Lesznie (rzymskokatolicka)

Parafia Świętego Jana Chrzciciela w Lesznie – parafia rzymskokatolicka należąca do dekanatu leszczyńskiego archidiecezji poznańskiej. Została utworzona w 1972 roku. Siedziba parafii oraz kościół parafialny mieszczą się prz ulicy Bolesława Chrobrego w Lesznie.
Obszar.
Leszno:

</doc>
<doc id="1839548" url="https://pl.wikipedia.org/wiki?curid=1839548" title="Frankfurter Stadtwald">
Frankfurter Stadtwald

Frankfurter Stadtwald ("Frankfurcki Las Miejski") – las w zachodniej części Frankfurtu nad Odrą, na zachód od zwartej zabudowy dzielnic Booßen i Rosengarten, na północny zachód od dzielnicy Pagram.
Stanowi wschodnią część kompleksu leśnego o nazwie Booßener Gehege.
Na terenie lasu znajduje się kilka wzgórz:

</doc>
<doc id="1839549" url="https://pl.wikipedia.org/wiki?curid=1839549" title="Prezydenci Opola">
Prezydenci Opola

Prezydent Opola – urząd przewodniczącego Zarządu Miasta Opola.
Historia.
Od czasów średniowiecza funkcję zwierzchnika władz miejskich w Opolu sprawował burmistrz. W XVIII wieku jego uprawnienia zostały znacznie ograniczone przez władze centralne. Po reformach Heinricha von Steina i Karla Augusta von Hardenberga na początku XIX w. i przywróceniu samorządności miast w Prusach w 1809 r. utworzono urząd nadburmistrza, który funkcjonował do zakończenia II wojny światowej.
Bezpośrednio po jej zakończeniu w 1945 r., aż do reformy organów władzy w Polsce w 1950 r., na urząd ten wyznaczały swoich przedstawicieli bezpośrednio władze centralne w Warszawie. Pierwszym prezydentem był Maksymilian Tkocz.
Po reformie z czerwca 1950 r. rolę prezydentów miast przejęli przewodniczący Miejskich Rad Narodowych, którzy pełnili te obowiązki do czerwca 1975 r., kiedy to ponownie przywrócono urząd prezydenta miasta.
Począwszy od 4 czerwca 1990 r. prezydenta Opola wybiera Rada Miasta bezwzględną większością głosów ustawowego swego składu, pochodzącego z bezpośrednich wyborów samorządowych. Pierwszym wybranym w ten sposób prezydentem Opola został Jacek Kucharzewski. Pierwszym wybranym w bezpośrednich wyborach samorządowych włodarzem miasta został w 2002 r. Ryszard Zembaczyński, który w 2006 i 2010 r. otrzymał reelekcję. Obecnie tę funkcję od 4 grudnia 2014 roku pełni Arkadiusz Wiśniewski.

</doc>
<doc id="1839552" url="https://pl.wikipedia.org/wiki?curid=1839552" title="Parafia św. Kazimierza w Lesznie">
Parafia św. Kazimierza w Lesznie

Parafia Świętego Kazimierza w Lesznie – parafia rzymskokatolicka należąca do dekanatu leszczyńskiego archidiecezji poznańskiej. Została utworzona w 1993 roku. Siedziba parafii oraz kościół parafialny mieszczą się przy alei Konstytucji 3 Maja w Lesznie.
Obszar.
Leszno:

</doc>
<doc id="1839553" url="https://pl.wikipedia.org/wiki?curid=1839553" title="Piotr Chodorski">
Piotr Chodorski

Piotr Chodorski (ur. 10 grudnia 1991) – polski tenisista stołowy. Występuje w klubie KS Spójnia Warszawa. Pierwszym klubem Chodorskiego był UKS 12 Wrocław.

</doc>
<doc id="1839555" url="https://pl.wikipedia.org/wiki?curid=1839555" title="Śalimar klaun">
Śalimar klaun

Śalimar Klaun (oryg. "Shalimar the Clown") to powieść autorstwa Salmana Rushdiego, autora dzieł "Szatańskie Wersety" i "Dzieci północy", wydana w 2005 roku.
"Śalimar Klaun" został opublikowany we wrześniu 2005 roku, a wydanie książki przykuło uwagę z powodu poprzednich dokonań Salmana Rushdiego, w szczególności powieści "Ostatnie westchnienie Maura" oraz "Dzieci północy". "Śalimar Klaun" zawdzięcza swój tytuł ogrodom Śalimar w Kaszmirze w sąsiedztwie Śrinagaru jednego z kilku Ogrodów Mogołów, które założone zostały w kilku częściach niepodzielonych Indii za czasów panowania Mogołów i istnienia ich Imperium na subkontynencie indyjskim. Śalimar jest pseudonimem jednego z bohaterów książki.
"Śalimar Klaun" został jednym z finalistów Whitbread Book Awards roku 2005.
Miejsce akcji.
Akcja powieści rozgrywa się częściowo w małej wiosce w Indiach w regionie Kaszmiru. Choć samo miasteczko jest wytworem wyobraźni pisarza, ulokowane jest w rzeczywistym regionie, niedaleko od Śrinagaru.
Tytuł ma związek z bohaterem historii, Kaszmirczykiem o imieniu Śalimar, linoskoczkiem.
Fabuła.
Główna bohaterka, India, jest nieślubnym dzieckiem ambasadora Stanów Zjednoczonych w Indiach, Maximiliana Ophulsa. Choć wiele wątków i wydarzeń w książce ma miejsce w okolicach Kaszmiru, powieść rozpoczyna się w Los Angeles w Stanach Zjednoczonych. Max Ophuls, amerykański dyplomata pracujący w dolinie Kaszmiru, zostaje zamordowany przez swojego byłego szofera, Śalimara.
W trakcie powieści czytelnik jest przenoszony w różne miejsca z przeszłości, dowiaduje się o życiu Śalimara, pełnego uczuć, miłości i radości. Mieszkał on w kaszmirskiej wiosce Paćingamie. Zajmował się balansowaniem na linie, czym zasłużył sobie na miano Śalimara Klauna. Jako młodzieniec zakochał się w pięknej hinduskiej dziewczynie, Bunji Kaul. Starszyzna wioski wyraziła zgodę na ich ślub. Wszystko układało się dobrze do momentu, w którym okolicę odwiedził Max Ophuls, amerykański ambasador. Bunji spodobała się mu i przy pomocy swojego asystenta wynajął jej mieszkanie w Delhi. Skandal wybuchł, kiedy okazało się, że Bunji zaszła w ciążę, a Max został zmuszony do powrotu. Ich dziecko, India, zostało zabrane do Anglii przez żonę Maximiliana.
Śalimar był głęboko zakochany w Bunji i nie mógł przeboleć jej zdrady. Resztę swojego życia postanowił poświęcić zemście na ludziach, którzy stali się przyczyną jego nieszczęścia. Aby osiągnąć cel przyłączył się do organizacji walczącej w imię Dżihadu i został asasynem. Po powrocie Bunji do domu została zamordowana przez Śalimara.
Maximilian, bohater Francuskiego Ruchu Oporu podczas II Wojny Światowej, (zajmował się m.in. uwodzeniem niemieckich kobiet, dzięki czemu pozyskiwał cenne dla Ruchu informacje). Po jego zdemaskowaniu produkująca samochody kompania Bugatti wielce przysłużyła się w jego brawurowej ucieczce. Po latach stał się amerykańskim ambasadorem występując otwarcie przeciwko terroryzmowi, eufemistycznie dla krycia amerykańskich interesów. Śalimarowi z kolei udało się przedostać do Ameryki i pracować jako szofer Maxa przez pewien czas. Zabił go za co trafił do więzienia, skąd udało mu się zbiec. Aby dokończyć zemsty pozostała mu jeszcze India. Okazała się jednak od niego przebieglejsza i poniósł śmierć z jej ręki. Tym razem to India pomściła swoich rodziców. Powieść urywa się w tym miejscu.
Historia ta portretuje raj jakim był Kaszmir i sytuację, jakiej winni są politycy zamieniając tą piękną krainę na subkontynencie indyjskim w odosobnione miejsce w samym środku pola bitwy.
Krytyczne interpretacje.
Wielu czytelników i krytyków ocenia, że tytuł oraz temat powieści nie dotyczy dokładnie Kaszmiru; mimo tego, Kaszmir zajmuje centralny punkt w powieści.

</doc>
<doc id="1839559" url="https://pl.wikipedia.org/wiki?curid=1839559" title="Booßener Gehege">
Booßener Gehege

Booßener Gehege – kompleks leśny na zachodnim skraju Frankfurtu nad Odrą, na zachód od drogi krajowej B112. Jego wschodnia część nosi nazwę Frankfurter Stadtwald ("Frankfurcki Las Miejski").
Opis.
Na terenie kompleksu znajduje się kilka wzgórz:

</doc>
<doc id="1839560" url="https://pl.wikipedia.org/wiki?curid=1839560" title="Parafia św. Józefa w Lesznie">
Parafia św. Józefa w Lesznie

Parafia Świętego Józefa w Lesznie – parafia rzymskokatolicka należąca do dekanatu leszczyńskiego archidiecezji poznańskiej. Została utworzona w 1986 roku.
Obszar.
Leszno:
Strzyżewice. 
Obszar parafii obejmuje dzielnicę Leszna zwaną Zatorze.

</doc>
<doc id="1839561" url="https://pl.wikipedia.org/wiki?curid=1839561" title="Albert Kuziłow">
Albert Kuziłow

Albert Kuziłow (gruz. ალბერტ კუზილოვი, "Albert Kuzilowi"; ur. 5 lutego 1985) – gruziński sztangista pochodzący z Osetii Południowej. Startuje w podnoszeniu ciężarów w kategorii do 105 kg, jest brązowym medalistą mistrzostw świata.
Jego największym dotychczasowym sukcesem jest brązowy medal mistrzostw świata. Startując 29 listopada 2009 w Koyang w dwuboju uzyskał 408 kg. Siódmy zawodnik igrzysk olimpijskich w Pekinie.

</doc>
<doc id="1839564" url="https://pl.wikipedia.org/wiki?curid=1839564" title="Parafia św. Mikołaja w Lesznie">
Parafia św. Mikołaja w Lesznie

Parafia Świętego Mikołaja w Lesznie – parafia rzymskokatolicka należąca do dekanatu leszczyńskiego archidiecezji poznańskiej. Została utworzona w XIV wieku.Siedziba parafii oraz kościół parafialny znajdują się przy ulicy Kościelnej w pobliżu rynku. W zarządzie parafii jest również tzw. cmentarz parafialny przy ul. Kąkolewskiej w Lesznie.
Zasięg parafii.
Do parafii należą wierni z Leszna mieszkający przy ulicach: Aptekarskiej, Berwińskich, Bocznej, Brackiej, Cichej, Daszyńskiego, Dolnej, ks. Frankiewicza, Grodzkiej, Karasia, Karwowskich, Korczaka, Korfantego, Kościelnej, Pl. Kościuszki, Kurpińskiego, Leszczyńskich, Łaziebnej, Magazynowej, Małej Kościańskiej, Małej Kościelnej, Marcinkowskiego (nr. 1-14), Narutowicza, Opalińskich, Paderewskiego, Podmiejskiej, Poniatowskiego, Pl. Powstańców, Raczyńskiego, Rataja, Rynek, Słowiańskiej (nr. parzyste 4-24, nr. nieparzyste 1-29), Szkolnej, Średniej, Śniadeckich, Świętojańskiej, Świętokrzyskiej (bez nr. 2a i 2d), Tylnej, Wałowej, Wiatracznej, Więziennej, Wilkońskiego, Wolności, Wróblewskiego, Zacisze, Zakątek i Zielonej.

</doc>
<doc id="1839566" url="https://pl.wikipedia.org/wiki?curid=1839566" title="Leki ziołowe">
Leki ziołowe



</doc>
<doc id="1839567" url="https://pl.wikipedia.org/wiki?curid=1839567" title="Lek roślinny">
Lek roślinny



</doc>
<doc id="1839568" url="https://pl.wikipedia.org/wiki?curid=1839568" title="Złoty Potok (jezioro)">
Złoty Potok (jezioro)



</doc>
<doc id="1839569" url="https://pl.wikipedia.org/wiki?curid=1839569" title="Mikołaj Marian Dembowski">
Mikołaj Marian Dembowski

Mikołaj Marian Dembowski (ur. ok. 1780 w Sławęcinie koło Chodcza, zm. 29 maja 1849) – polski duchowny katolicki, wieloletni proboszcz w Chodczu, zbieracz książek.
Pochodził ze zubożałej rodziny szlacheckiej, był synem Andrzeja i Konstancji z Zielińskich (zmarłej 4 stycznia 1823 w Chodczu); w rodzinnym Sławęcinie dział ziemi posiadał jego dziad Maciej Dembowski. W 1803 został wyświęcony na kapłana i rozpoczął posługę wikariusza w kościele farnym w Nieszawie; niewiele wcześniej (do 1800) proboszczem i prepozytem w Nieszawie był ks. Antoni Dembowski, ale obu duchownych nie łączyło pokrewieństwo.
W latach 1808–1822 był proboszczem w Bobrownikach, skąd pod koniec 1822 przeszedł na probostwo w Chodczu. Wkrótce po objęciu tej parafii pochował matkę, która jako wdowa towarzyszyła mu na placówkach duszpasterskich. Przejął również dzierżawę dawnych rodzinnych dóbr w Sławęcinie, administrację nad nimi przekazując młodszemu bratu Mateuszowi.
Zgromadził bogaty księgozbiór, z dziełami o tematyce prawniczej i historycznej, a także z teologii i homiletyki. Gromadził zbiory kartograficzne. Korespondował z wydawcami w Warszawie. Interesował się zagadnieniami gospodarskimi, prenumerował "Tygodnik Rolniczo-Technologiczny", wybudował w Sławęcinie spichlerz i wozownię oraz wyremontował zabudowania gospodarcze – stajnię, owczarnię, stodoły. Jako proboszcz rozpoczął budowę nowego kościoła na starym rynku w Chodczu, zmieniając lokalizację po pożarze starej świątyni; mimo problemów ściągał fundusze na budowę od miejscowych ziemian, sam również przeznaczył na ten cel znaczną sumę. Nie dożył końca budowy, prowadzonej według projektu powiatowego budowniczego Franciszka Tournelle'a. Zmarł 29 maja 1849, majątek swój zapisując bratu Mateuszowi (zm. 1857) i jego żonie Annie z Lehmannów, którzy procesy spadkowe w tej sprawie prowadzili do końca życia. 

</doc>
<doc id="1839570" url="https://pl.wikipedia.org/wiki?curid=1839570" title="Karamaj">
Karamaj



</doc>
<doc id="1839571" url="https://pl.wikipedia.org/wiki?curid=1839571" title="Parafia Świętego Krzyża w Lesznie">
Parafia Świętego Krzyża w Lesznie

Parafia Świętego Krzyża w Lesznie – parafia rzymskokatolicka należąca do dekanatu leszczyńskiego archidiecezji poznańskiej. Została utworzona 15 października 1983 roku dekretem ówczesnego Metropolity Poznańskiego ks.abp. Jerzego Stroby. Siedziba parafii mieści się przy placu Metziga w Lesznie. Od 2018 roku parafią zarządzają księża Salezjanie Inspektorii Wrocławskiej.
Historia.
Parafia powstała na skutek przekazania w zarząd Kościołowi katolickiemu w 1977 roku dawnej świątyni protestanckiej zbudowanej w 1635 roku. Obszar parafii wydzielono z parafii pw. św. Jana Chrzciciela, św. Mikołaja oraz św. Józefa w Lesznie.
Obszar.
Leszno:

</doc>
<doc id="1839572" url="https://pl.wikipedia.org/wiki?curid=1839572" title="Tadeja Brankovič">
Tadeja Brankovič



</doc>
<doc id="1839573" url="https://pl.wikipedia.org/wiki?curid=1839573" title="The Millennium Bell">
The Millennium Bell

The Millennium Bell - dwudziesty, studyjny album Mike’a Oldfielda z 1999 roku. Jest to wydawnictwo nagrane z okazji zbliżającego się wówczas roku 2000. W zamyśle autora miała być muzycznym przedstawieniem najważniejszych wydarzeń mijających dwóch tysięcy lat. Z najważniejszych poruszonych tematów można wymienić wyprawę Krzysztofa Kolumba do Ameryki, II wojnę światową czy Prohibicja w Stanach Zjednoczonych.
Utwory.
Album zawiera utwory:

</doc>
<doc id="1839574" url="https://pl.wikipedia.org/wiki?curid=1839574" title="Ulica Teatralna w Katowicach">
Ulica Teatralna w Katowicach

Ulica Teatralna w Katowicach − jedna z ulic w katowickim Śródmieściu. Swą nazwę wzięła od znajdującego się przy niej Teatru Śląskiego. Rozpoczyna swój bieg od ulicy Szkolnej. Następnie biegnie obok budynku ZUS-u i Teatru Śląskiego. Kończy bieg przy katowickim Rynku i al. Wojciecha Korfantego.
Historia.
W pierwszej połowie XX wieku przy ul. Teatralnej 12 mieściła się redakcja socjalistycznej „Gazety Robotniczej” (przeniesiona z Berlina w 1901). W dwudziestoleciu międzywojennym przy ul. Teatralnej swoją siedzibę miały: Spółka Akcyjna Burroughs Maszyny (pod numerem "7"), biuro wynajmu filmów „Universal” (pod numerem "4"), fabryka cylindrów H. Łapy (ul. Teatralna 7), Instytut Muzyczny (ul. Teatralna 7), Górnośląskie Towarzystwo Strażnicze i Zamykania Sp. z o.o. (pod numerem "9"), towarzystwo handlowe „Orient Thea Co” (pod numerem "7"), kawiarnia „Ezra” S. Buchbanda (ul. Teatralna 12).
W okresie Rzeszy Niemieckiej (do ok. 1905) ulica nosiła nazwę "Rathausstraße", następnie do 1922 i w latach niemieckiej okupacji Polski (1939−1945) "Theaterstraße".
W 2009 na ulicy Teatralnej miał miejsce występ grupy teatralnej ze spektaklem pt. "Dzieci z ulicy Teatralnej" na Dni Teatru Śląskiego. W marcu 2011 w rejonie ulicy zakończono wycinanie drzew przy Rawie.
Obiekty i instytucje.
Przy ulicy Teatralnej znajdują się następujące historyczne obiekty:
Przy ulicy Teatralnej zlokalizowane są także inne historyczne kamienice mieszkalne (pod numerami "4, 9, 14").
Przy ulicy Teatralnej swą siedzibę ma księgarnia językowa, Specjalistyczne Centrum Medyczne "SAD-MED", Państwowa Szkoła Muzyczna I i II stopnia im. Mieczysława Karłowicza oraz budynek Zakładu Ubezpieczeń Społecznych.

</doc>
<doc id="1839575" url="https://pl.wikipedia.org/wiki?curid=1839575" title="Kamerun Francuski">
Kamerun Francuski

Kamerun Francuski – francuska posiadłość centralnej Afryce, na terytorium obecnego Kamerunu, powstałe przez okupację Kamerunu Niemieckiego, w okresie dwudziestolecia międzywojennego terytorium mandatowe Ligi Narodów a po II wojnie światowej terytorium powiernicze ONZ. W styczniu 1960 terytorium uzyskało niepodległość, a październiku 1961 przyłączono do niego południową część Kamerunu Brytyjskiego.

</doc>
<doc id="1839578" url="https://pl.wikipedia.org/wiki?curid=1839578" title="Tęczanka filigranowa">
Tęczanka filigranowa

Tęczanka filigranowa, tęczanka Wernera ("Iriatherina werneri") – gatunek małej, słodkowodnej ryby z rodziny tęczankowatych (Melanotaeniidae), jedyny przedstawiciel rodzaju "Iriatherina". Jest to ryba hodowana w akwariach.
Odkrycie.
Gatunek został odkryty przez niemieckich akwarystów na terenie indonezyjskiej części Nowej Gwinei w 1973, a rok później opisał go naukowo na łamach niemieckiego czasopisma "Aquarium Aqua Terra" ichtiolog i akwarysta Hermann Meinken.
Występowanie.
Środkowo-wschodnia Nowa Gwinea oraz północna Australia. Przebywają najczęściej w czystych, wolno płynących wodach z bujną roślinnością.
Wygląd.
Niewielka ryba o srebrzystym, silnie bocznie ścieśnionym ciele. Dymorfizm płciowy jest wyraźnie zaznaczony: samce mają znacznie wydłużone promienie drugiej płetwy grzbietowej i płetwy odbytowej, osiągają do 5 cm, a samice do 4 cm długości.
Tryb życia.
Biologia i ekologia tego gatunku jest słabo poznana. Większość danych pochodzi z obserwacji przeprowadzonych w akwariach. W warunkach naturalnych tęczanki Wernera żyją w ławicach złożonych z samic i młodych osobników, wokół których pływają samce. Żywią się glonami, okrzemkami, drobnymi skorupiakami i drobnymi larwami muchówek.
Warunki hodowlane.
Tęczanka filigranowa jest rybą stadną, spokojną, skorą do pływania. W akwarium powinna być trzymana w grupie co najmniej 5 osobników, z innymi towarzyskimi i niedużymi rybami. Wymaga akwarium z dużą przestrzenią do pływania oraz roślinnością rosnącą po bokach zbiornika. Woda powinna być wolna od azotanów, regularnie odświeżana. W akwarium ryba ta przebywa w górnej i środkowej warstwie toni.

</doc>
<doc id="1839579" url="https://pl.wikipedia.org/wiki?curid=1839579" title="Iriatherina werneri">
Iriatherina werneri



</doc>
<doc id="1839581" url="https://pl.wikipedia.org/wiki?curid=1839581" title="Tęczanka Wernera">
Tęczanka Wernera



</doc>
<doc id="1839589" url="https://pl.wikipedia.org/wiki?curid=1839589" title="Parafia św. Bartłomieja w Koninie">
Parafia św. Bartłomieja w Koninie

Parafia Świętego Bartłomieja w Koninie – rzymskokatolicka parafia w Koninie, należąca do diecezji włocławskiej i dekanatu konińskiego I. Powołana w XII wieku. Obsługiwana przez księży diecezjalnych. Mieści się przy ulicy Kościelnej.
Historia parafii.
Samodzielna parafia św. Bartłomieja powstała w początkach XV wieku (kościół pw. św. Bartłomieja, istniejący pewnie już w XII wieku, był od połowy XII wieku kościołem filialnym parafii św. Piotra i Pawła w Starym Mieście). Prepozytura parafialna z kolegium mansjonarzy ufundowana została w 1424 r., a erygowana została w 1436 lub 1449 r. Do 1818 r. parafia należała do archidiecezji gnieźnieńskiej. Była to, do 1969 roku, jedyna parafia konińska po lewej stronie Warty. Tradycyjnie jest to parafia dziekańska. Pierwszy kościół powstał w 1100 r., a według tradycji jego fundatorem był Piotr Dunin, rycerz z czasów Bolesława Krzywoustego, legendarny fundator 77 kościołów. Świątynia ta podczas najazdu Krzyżaków w 1331 r. została spalona. Odbudowana i powiększona w ciągu XIV i XV stulecia, otrzymała tytuł św. Bartłomieja i zasadniczo przetrwała w niezmienionej formie do dzisiaj. Najstarszą jej częścią jest obecna zakrystia – dawniej kaplica Świętej Trójcy – wzniesiona prawdopodobnie w początkach XIII w. Pomimo kilkakrotnych remontów i przebudówek kościół nie stracił swojego pierwotnego gotyckiego stylu. Nie ucierpiał też w czasie ostatnich działań wojennych.
Akta wizytacyjne wspominają o istnieniu w pobliżu jeszcze dwóch świątyń. Dokument z lat 1608–1609 wymienia prepozyturę szpitalną Ducha Świętego z kościołem pod tym samym wezwaniem, położone za bramą miejską, oraz kaplicę (oratorium) pw. Świętego Krzyża. W 150 lat później wizytator odnotował, iż po kaplicy nie ma już śladu, a kościołowi Ducha Świętego stojącemu już na przedmieściu Konina przypisał czas powstania na 1433 r. Wizytator z 1775 r. potwierdził dalsze istnienie tej świątyni i dodał, że na miejscu kaplicy Świętego Krzyża znajduje się figura Ukrzyżowanego. Akta wizytacyjne z 1778 r. informują, że kościół Ducha Świętego znajduje się w pobliżu klasztoru reformackiego. Wizytacja z lat 1790–1791 stwierdza, że prepozytura powstała przed 1491 r., a kaplica Świętego Krzyża została zniszczona przez pożar.
Kościół św. Bartłomieja.
Obecny gotycki kościół św. Bartłomieja jest budynkiem murowanym z cegły (w najstarszych częściach murów bloki z piaskowca), oszkarpowanym, trzynawowym, z prezbiterium niższym od nawy głównej i trójbocznie zamkniętym. Dach nad nawami bocznymi pulpitowy, nad nawą główną, prezbiterium i kaplicą gotycką – dwuspadowy. Nad wschodnim szczytem nawy sygnaturka.
Od strony północnej świątyni przylega zakrystia (dawna kaplica Świętej Trójcy) i kruchta dobudowana podczas generalnego remontu w latach 1866–1872. Od strony południowej, przy prezbiterium, znajduje się gotycka kaplica Przemienienia Pańskiego i renesansowa kaplica zbudowana na planie zbliżonym do kwadratu, nakryta ośmioboczną kopułką z latarnią, dedykowana Najświętszej Maryi Pannie Niepokalanie Poczętej, ufundowana w 1607 r. przez obywatela konińskiego, doktora medycyny i filozofii, Jana Zemełkę (Zemeliusza). W zewnętrzną ścianę kaplicy wmurowana jest tablica fundacyjna z 1595 r. oraz niewielkie epitafium dwóch księży mansjonarzy z końca XVIII w., z herbem Konina. Fasada frontowa świątyni, zwieńczona szczytem o falistej linii barokowej ozdobionym wnękami, posiada ostrołukowy portal profilowany. W drzwiach kościoła zachowane dwie piętnastowieczne kołatki z brązu, w kształcie lwich głów. Z prawej strony świątyni niewysoka, półokrągła baszta z otworami strzelniczymi. W północnej skarpie kościoła tablica z krzyżem milowym. W kruchcie gotycka kropielnica kamienna w kształcie kielicha.
Prezbiterium – zamknięte trójbocznie – oświetlone oknami ostrołukowymi. W nim stalle renesansowe z 1604 r. – rzeźbione, intarsjowane, ozdobione motywami roślinnymi i zwierzęcymi. Nawy boczne są otwarte do nawy głównej filarowymi arkadiami ostrołukowymi. Sklepienie nawy głównej i prezbiterium – gwiaździste; w nawach bocznych – siatkowe; w kaplicy Przemienienia – krzyżowo-żebrowe, w kaplicy Zemełki – niewysoka kopułka. Polichromię wnętrza wykonał w latach 1904–1910 Eligiusz Niewiadomski. Odświeżona w latach 1964–1967. Ołtarz główny, neogotycki, z 1911 r. W nawach bocznych i kaplicy przemienienia ołtarze barokowe, z połowy XVIII w. W kaplicy Zemełki ołtarz rokokowy. Późnobarokowy prospekt organowy z ok. 1700 r. Ambona z 1885 r. W prezbiterium nagrobek Stanisława Przyjemskiego (†1595), starosty konińskiego. Wykonany z marmuru i piaskowca przedstawia postać leżącego rycerza w zbroi. U góry, na kartuszu, portret trumienny z XVII w. innego, nieznanego z imienia, Przyjemskiego. Pod chórem organowym niewielki nagrobek ks. Mikołaja Grochowskiego (†1570), z postacią klęczącą pod krzyżem, z tarczą ozdobioną herbami.
W kaplicy Przemienienia przyścienny marmurowy nagrobek barokowy Krzysztofa Przyjemskiego (†1611). W kaplicy Zemeliusza znajduje się gotycka (z początku XVI w.) figura Matki Boskiej z Dzieciątkiem, epitafium barokowe z płaskorzeźbą przedstawiającą popiersie fundatora. W nawie północnej, nad wejściem do kruchty, osiemnastowieczny krucyfiks rokokowy. Kielichy z 1536 i z 1694 r. Na cmentarzu przykościelnym, od 1818 r., stary romański słup kamienny, wzniesiony około połowy XII w. przez Piotra Dunina dla oznaczenia połowy drogi między Kaliszem a Kruszwicą. Krzyże i figury przydrożne: Krzyż o. Tarejwy na Wale, kapliczna Matki Bożej przy ul. Zagórowskiej.

</doc>
<doc id="1839591" url="https://pl.wikipedia.org/wiki?curid=1839591" title="Wodnyk Mikołajów">
Wodnyk Mikołajów

Wodnyk Mikołajów (ukr. Футбольний клуб «Водник» Миколаїв, "Futbolnyj Kłub "Wodnyk" Mykołajiw") – ukraiński klub piłkarski z siedzibą w Mikołajowie.
Historia.
Chronologia nazw:
Piłkarska drużyna Wodnyk została założona w mieście Mikołajów w 1946 i reprezentowała miejscowy port.
Zespół występował w rozgrywkach lokalnych mistrzostw i Pucharu obwodu mikołajowskiego. W 1974 zdobył pierwsze mistrzostwo obwodu, a w następnym roku debiutował w rozgrywkach Mistrzostw Ukraińskiej SRR spośród drużyn amatorskich. Potem niejednokrotnie występował w tym turnieju.
Od początku rozrywek w niezależnej Ukrainie klub w sezonie 1992/93 występował w Mistrzostwach Ukrainy spośród drużyn amatorskich, w których zajął ostatnie 14 miejsce w 6 grupie. W 1993 roku przez problemy finansowe klub został rozwiązany.
Dopiero w 2001 roku nastąpiło odrodzenie klubu. W pierwszym sezonie zespół zdobył mistrzostwo i Puchar miasta i obwodu. W 2002 startował w rozgrywkach Amatorskich Mistrzostw Ukrainy, w których w turnieju finałowym zajął 3 miejsce i zdobył awans do Drugiej Lihi. Ale zmieniło się kierownictwo portu, które już nie angażowało się w rozwój klubu piłkarskiego. W ostatniej chwili kierownictwo portu wpłaciło wstępny wniosek do Lihi, a potem z zatrzymaniem wypłacało pensje piłkarzom. Po rundzie jesiennej sezonu 2003/04 klub zrezygnował z dalszych występów w Drugiej Lidze i został rozwiązany.

</doc>
<doc id="1839592" url="https://pl.wikipedia.org/wiki?curid=1839592" title="Afgańska Federacja Piłkarska">
Afgańska Federacja Piłkarska

Afgańska Federacja Piłkarska - jest ogólnopaństwowym ciałem zarządzającym piłki nożnej w Afganistanie, nadzorującym reprezentację narodową oraz rozgrywki ligowe afgańskiej piłki nożnej jedenastoosobowej. Federacja została powołana do życia w 1922 roku, a członkiem FIFA została w 1948. Od 8 maja 1954 członek AFC.

</doc>
<doc id="1839593" url="https://pl.wikipedia.org/wiki?curid=1839593" title="Brytyjska Afryka Centralna">
Brytyjska Afryka Centralna

Brytyjska Afryka Centralna – brytyjska kolonia istniejąca w latach 1893–1907, położona w południowej Afryce, nad jeziorem Niasa, na terenie obecnego Malawi.

</doc>
<doc id="1839594" url="https://pl.wikipedia.org/wiki?curid=1839594" title="Parafia Miłosierdzia Bożego w Koninie">
Parafia Miłosierdzia Bożego w Koninie

Parafia Miłosierdzia Bożego w Koninie – rzymskokatolicka parafia w Koninie, należąca do diecezji włocławskiej i dekanatu konińskiego I. Powołana w 1993. Obsługiwana przez księży diecezjalnych. Kościół parafialny mieści się przy ulicy Szpitalnej 28, w dzielnicy Przydziałki.

</doc>
<doc id="1839595" url="https://pl.wikipedia.org/wiki?curid=1839595" title="Ściągacz (żeglarstwo)">
Ściągacz (żeglarstwo)



</doc>
<doc id="1839596" url="https://pl.wikipedia.org/wiki?curid=1839596" title="Myszoskoczka mongolska">
Myszoskoczka mongolska



</doc>
<doc id="1839597" url="https://pl.wikipedia.org/wiki?curid=1839597" title="Rynek we Frankfurcie nad Odrą">
Rynek we Frankfurcie nad Odrą

Rynek we Frankfurcie nad Odrą (niem. "Marktplatz Frankfurt (Oder)") - rynek, a zarazem główny plac miejski we Frankfurcie nad Odrą, w dzielnicy Stadtmitte, kilkaset metrów od dawnego przejścia granicznego z polskimi Słubicami.
Opis.
W okolicy rynku mieszczą się m.in.:

</doc>
<doc id="1839598" url="https://pl.wikipedia.org/wiki?curid=1839598" title="Tragulus meminna">
Tragulus meminna



</doc>
<doc id="1839599" url="https://pl.wikipedia.org/wiki?curid=1839599" title="Meriones chihfengensis">
Meriones chihfengensis



</doc>
<doc id="1839600" url="https://pl.wikipedia.org/wiki?curid=1839600" title="Meriones koslovi">
Meriones koslovi



</doc>
<doc id="1839601" url="https://pl.wikipedia.org/wiki?curid=1839601" title="Meriones kurauchii">
Meriones kurauchii



</doc>
<doc id="1839602" url="https://pl.wikipedia.org/wiki?curid=1839602" title="Parafia św. Marii Magdaleny w Koninie">
Parafia św. Marii Magdaleny w Koninie

Parafia św. Marii Magdaleny w Koninie – parafia rzymskokatolicka diecezji włocławskiej, należąca do dekanatu konińskiego I. Erygowana w 1969 roku i prowadzona przez ojców franciszkanów z Prowincji Matki Bożej Anielskiej Zakonu Braci Mniejszych.
Historia.
W 1629 roku, arcybiskup gnieźnieński Jan Wężyk swoim pismem z 28 września poparł lokacje klasztoru franciszkanów w Koninie. 15 marca 1631 roku wystawiono akt erekcyjny dla utworzonego konińskiego konwentu franciszkanów-reformatów przy kościele św. Marii Magdaleny. W akcie tym król Zygmunt III Waza uzasadniał swoją decyzję osadzenia w Koninie reformackiego klasztoru oraz ogólnie określał jego przywileje, powinności i zasady funkcjonowania klasztoru wśród wiernych. Głównym powodem tej nowej fundacji klasztornej, wyrosłej w pobliżu aktywnego ośrodka braci czeskich w podkonińskim Żychlinie, była realizacja królewskiego programu kontrreformacyjnego, aby osłabić wpływy innowierców w tym rejonie.
Klasztor należał wówczas do wielkopolskiej prowincji św. Antoniego z Padwy. w 1661 Drewniany kościół i klasztor spłonęły, a powstał nowy, murowany kościół klasztorny. 31 maja 1699 roku biskup Hieronim Wierzbowski, sufragan poznański konsekrował kościół. Prace wykończeniowe w obrębie świątyni trwały jeszcze w latach 1727–1733 przy wydatnym wsparciu księżnej Teofili z Leszczyńskich Wiśniowieckiej, kasztelanowej krakowskiej.
W 1864 roku, za czynny udział reformatów w walkach Powstania Styczniowego i popieranie narodowego zrywu, klasztor został zamknięty, a reformaci zostali internowani w Kaliszu. Kościół klasztorny przeszedł pod opiekę księży diecezjalnych, a budynki klasztorne zostały zajęte przez żołnierzy rosyjskich z 13. kargopolskiego pułku dragonów.
W roku 1919 franciszkanie powrócili do Konina. Biskup Stanisław Zdzitowiecki przekazał kościół pod zarząd oo. franciszkanów, a jego pierwszym przełożonym został o. Jan Milicki, prefekt miejscowego gimnazjum i profesor łaciny. W klasztorze, mieściła się wówczas najpierw szkoła powszechna, a później bursa dla gimnazjalistów. W 1940 roku franciszkanie zostali ponownie usunięci z klasztoru przez hitlerowskie władze. W zabudowaniach klasztornych urządzono internat dla młodzieży hitlerowskiej, a w kościele szkołę. W świątyni zniszczono wnętrze, wyburzono część pomieszczeń klasztornych oraz przylegającą od strony zachodniej kaplicę Matki Bożej, zmieniając dotychczasową bryłę klasztoru. Kaplicę tę odbudowano w 1999 r.
Po wyzwoleniu miasta w 1945 roku w zabudowaniach klasztornych rozpoczęły działalność dwie szkoły podstawowe oraz magazyny przedsiębiorstwa „Prasa–Książka–Ruch”. Powracający do Konina franciszkanie jako rekompensatę otrzymali położony w bliskim sąsiedztwie kościół protestancki i dawne mieszkanie pastora. Po przeniesieniu szkół do innych obiektów franciszkanie powrócili do zdewastowanego kościoła i części zabudowań klasztornych. Prace nad rekonstrukcją wnętrza kościoła trwały do 1956 roku, a nad odbudową zniszczonych ołtarzy do 1967 roku. Odtworzono je na podstawie zachowanych zdjęć. W maju 1967 roku, zrekonstruowany staraniem zakonników i wiernych ołtarz główny poświęcił biskup Antoni Pawłowski. Dwa lata później, w 1969 r. w kościele erygowano nową parafię pw. św. Marii Magdaleny, dokonując jednocześnie rozgraniczenia pomiędzy nią a najbliższą parafią św. Bartłomieja. Wszystkie zabudowania należące do zakonu ostatecznie zostały oddane do użytkowania zakonnikom w latach dziewięćdziesiątych ubiegłego wieku. Od tego czasu trwa gruntowny remont kościoła i klasztoru.

</doc>
<doc id="1839603" url="https://pl.wikipedia.org/wiki?curid=1839603" title="Pallasiomys unguiculatus selenginus">
Pallasiomys unguiculatus selenginus



</doc>
<doc id="1839606" url="https://pl.wikipedia.org/wiki?curid=1839606" title="Most na Wyspę Jaskółczą w Szczecinie">
Most na Wyspę Jaskółczą w Szczecinie

Most na Wyspę Jaskółczą – zabytkowy most w Szczecinie na Odrze Zachodniej, łączący ul. Kolumba z Wyspą Jaskółczą. Jedyny most w mieście, który przetrwał II wojnę światową.
Historia.
Został zbudowany w latach 1920–1921. Jego projektantem był Hermann Scholl. Stalową konstrukcję kratownicową o maksymalnej wysokości przęsła 5,1 m, połączono przy pomocy nitów. Pierwotna nawierzchnia konstrukcji była brukowa na piaskowej podsypce, obecnie jest to asfalt. W 1925 obok mostu, na Wyspie Jaskółczej (do 1945 r. niem. "Rahminsel"), powstała podstacja prostownikowa zasilająca część sieci szczecińskich tramwajów w rejonie Dworca Głównego. 
Mostu nie należy mylić z dużo starszą przeprawą, zlokalizowaną w południowej części wyspy, po której kiedyś jeździły pociągi do szczecińskiego dworca głównego. Powstała ona już w połowie XIX wieku w związku z powstaniem linii do Stargardu. Most funkcjonował kilkadziesiąt lat do czasu przebudowy układu torów w roku 1869.
W XXI w. powstał nowy most na wyspę o konstrukcji stalowej – Most Kablowy. Zlokalizowano go kilkanaście metrów dalej na północ.

</doc>
<doc id="1839609" url="https://pl.wikipedia.org/wiki?curid=1839609" title="Maciej Moszew">
Maciej Moszew

Maciej Moszew (ur. 10 stycznia 1940) – krakowski szopkarz, z wykształcenia architekt. W konkursie szopek krakowskich uczestniczy nieprzerwanie od 1961 roku, jest ponad 30-krotnym laureatem pierwszej nagrody. Specjalizuje się w szopkach małych.
Życiorys.
Syn chemika, profesora UJ Jana Moszewa i Ireny z Jabłońskich. W 1969 ukończył studia na Wydziale Architektury Politechniki Krakowskiej. Jednym z jego najważniejszych dokonań jest konstrukcja wielkiego widowiska szopki krakowskiej, które zostało zaprezentowane w specjalnym namiocie przed Hotel de Ville - siedzibą mera Paryża. Szopka ta ma wysokość 3 metrów i zajmuje powierzchnię 60 metrów kwadratowych, występuje w niej 140 lalek w kostiumach autorstwa Elżbiety Setkowicz. Lalki odgrywają 11-minutowy spektakl do tekstów Agnieszki Osieckiej z muzyką Zygmunta Koniecznego w wykonaniu Anny Szałapak.
Autor ponad 70 szopek, znajdujących się w zbiorach prywatnych i publicznych w kraju oraz za granicą (m.in. w Mediolanie). W 2012 r. w uznaniu zasług otrzymał od Muzeum Historycznego Miasta Krakowa medal św. Krzysztofa. W 2017 r. otrzymał Odznakę Honorową "Zasłużony dla Kultury Polskiej". W 2018 r. dołączył do grona laureatów wyróżnionych przez Stowarzyszenie Wychowanków PK wpisem do Złotej Księgi Wychowanków.

</doc>
<doc id="1839612" url="https://pl.wikipedia.org/wiki?curid=1839612" title="Lodowy Koń">
Lodowy Koń

Lodowy Koń, także Koń i Koń na Lodowym (słow. "Kôň", "Ľadový kôň", "Kamenný kôň", niem. "Steinernes Ross", węg. "Kőparipa") – prawie poziomy odcinek grani głównej Tatr o punkcie kulminacyjnym położonym na wysokości ok. 2585 m n.p.m. znajdujący się pomiędzy Lodowym Szczytem a Ramieniem Lodowego (oddzielającym go od Lodowego Zwornika) w słowackiej części Tatr Wysokich. Lodowy Koń ma długość ok. 22 m, jest bardzo wąski i składa się z wielkich kamiennych bloków (tzw. koń skalny). Opada on w kierunku Ramienia Lodowego, natomiast między nim a Lodowym Szczytem znajdują się jeszcze dwa obiekty – przełączka Koński Karbik i niewielka turniczka zwana Końskim Zębem. Przez Lodowego Konia prowadzi najłatwiejsza, nieznakowana ścieżka na Lodowy Szczyt biegnąca z Doliny Pięciu Stawów Spiskich.
Historia.
Pierwsze turystyczne przejścia Lodowego Konia:

</doc>
<doc id="1839613" url="https://pl.wikipedia.org/wiki?curid=1839613" title="Parafia Matki Bożej Nieustającej Pomocy w Brzeźnie koło Konina">
Parafia Matki Bożej Nieustającej Pomocy w Brzeźnie koło Konina

Parafia Matki Bożej Nieustającej Pomocy w Brzeźnie koło Konina – rzymskokatolicka parafia w Brzeźnie, należąca do diecezji włocławskiej i dekanatu konińskiego I. Powołana w 1989 roku. Obsługiwana przez księży diecezjalnych. Do parafii należy wschodnie osiedle Konina – Wilków.

</doc>
<doc id="1839614" url="https://pl.wikipedia.org/wiki?curid=1839614" title="Schönhausen">
Schönhausen

Polska.
Dawna nazwa miejscowości:

</doc>
<doc id="1839615" url="https://pl.wikipedia.org/wiki?curid=1839615" title="Koń na Lodowym">
Koń na Lodowym



</doc>
<doc id="1839616" url="https://pl.wikipedia.org/wiki?curid=1839616" title="Moschiola meminna">
Moschiola meminna



</doc>
<doc id="1839619" url="https://pl.wikipedia.org/wiki?curid=1839619" title="Kārlis Šadurskis">
Kārlis Šadurskis

Kārlis Šadurskis (ur. 11 października 1959 w Rydze) – łotewski matematyk, wykładowca akademicki i polityk, minister oświaty i nauki (2002–2004, 2016–2018), poseł do Parlamentu Europejskiego VII i VIII kadencji.
Życiorys.
W 1982 ukończył studia matematyczne w Ryskim Instytucie Politechnicznym, następnie pracował jako docent na Wydziale Nauk Komputerowych i Technologii Informatycznych macierzystej uczelni, stojąc na czele Katedry Statystyki i Teorii Prawdopodobieństwa. Uzyskał stopień doktora nauk matematycznych, jest autorem licznych publikacji naukowych oraz uczestnikiem międzynarodowych konferencji. Jest członkiem Łotewskiego Towarzystwa Matematycznego, Łotewskiego Związku Naukowców oraz Łotewskiego Stowarzyszenia Statystycznego.
Na przełomie lat 80. i 90. działał w Łotewskim Froncie Narodowym. Do polityki powrócił w 2002, gdy znalazł się wśród założycieli i członków zarządu Nowej Ery. W 2002 uzyskał mandat posła na Sejm VIII kadencji. W listopadzie tego samego roku objął funkcję ministra oświaty i nauki w rządzie Einarsa Repšego, którą sprawował do 9 marca 2004. Po opuszczeniu przez Nową Erę centroprawicowej koalicji rządowej stanął na czele Klubu Poselskiego JL (2004–2006). W 2006 uzyskał reelekcję do Sejmu IX kadencji, gdzie pełnił obowiązki wiceprzewodniczącego klubu poselskiego JL.
W 2008 odszedł z partii i związał się ze Związkiem Obywatelskim, z listy którego w wyborach w 2009 kandydował do Parlamentu Europejskiego; zajął pierwsze niemandatowe miejsce wśród kandydatów tego ugrupowania. W wyborach w 2010 został wybrany na posła z ramienia koalicji Jedność. W latach 2010–2011 pełnił funkcję sekretarza Sejmu X kadencji.
1 grudnia 2011 w związku z wejściem w życie traktatu lizbońskiego został posłem do Parlamentu Europejskiego. W 2014 nie uzyskał reelekcji do PE, w tym samym roku ponownie został jednak wybrany do parlamentu krajowego z listy Jedności. W 2016 był kandydatem tego ugrupowania na premiera, gdy do dymisji podała się Laimdota Straujuma. W rządzie Mārisa Kučinskisa w lutym tego samego roku został ministrem oświaty i nauki.
W listopadzie 2018 odszedł z gabinetu, obejmując wakujący mandat eurodeputowanego VIII kadencji. Wykonywał go do lipca 2019. W 2020 został wybrany na radnego Rygi. W październiku 2021, po śmierci Ojārsa Ēriksa Kalniņša, po raz kolejny objął mandat posła na Sejm.

</doc>
<doc id="1839623" url="https://pl.wikipedia.org/wiki?curid=1839623" title="Gminy w departamencie Charente">
Gminy w departamencie Charente

Lista 404 gmin w departamencie Charente we Francji.

</doc>
<doc id="1839624" url="https://pl.wikipedia.org/wiki?curid=1839624" title="Seč I">
Seč I

Seč I – zapora wodna i zbiornik, zbudowane w latach 1925 – 1934 na rzece Chrudimce w Czechach, na terenie Gór Żelaznych. Zapora skonstruowana jest z bloków granitowych pomiędzy turniami, na których stoją zamki Oheb i Vildštejn. Kamień był dostarczany koleją linową z kamieniołomu pod Libkovem. 
Przegroda zatopiła około jedenaście domów, cztery młyny i tartaki oraz roszarnię lnu. Na brzegach powstał największy teren rekreacyjny w kraju pardubickim. Na skalnym półwyspie i zboczach w okolicy utworzono w 1996 rezerwat przyrody, chroniący ruiny zamku Oheb.
Zbiornik pełni funkcję energetyczną (elektrownia), przeciwpowodziową i rekreacyjną. W pobliżu, także na Chrudimce, znajdują się zbiorniki Seč II oraz Křižanovice I i Křižanovice II.

</doc>
<doc id="1839627" url="https://pl.wikipedia.org/wiki?curid=1839627" title="Parafia św. Wojciecha w Koninie">
Parafia św. Wojciecha w Koninie

Parafia Świętego Wojciecha w Koninie – rzymskokatolicka parafia w Koninie, należąca do diecezji włocławskiej i dekanatu konińskiego II. Powołana w XIV wieku. Obsługiwana przez księży diecezjalnych. Znajduje się w dzielnicy Morzysław.

</doc>
<doc id="1839628" url="https://pl.wikipedia.org/wiki?curid=1839628" title="Gianni Romme">
Gianni Romme

Gianni Petrus Cornelis Romme (ur. 12 lutego 1973 w Lage Zwaluwe) – holenderski łyżwiarz szybki, trzykrotny medalista olimpijski, wielokrotny medalista mistrzostw świata i czterokrotny zdobywca Pucharu Świata.
Kariera.
Specjalizował się w długich dystansach. Pierwszy sukces w karierze osiągnął w 1996 roku, kiedy zdobył złoty medal w biegu na 10 000 m i brązowy na dwukrotnie krótszym dystansie podczas mistrzostw świata na dystansach w Hamar. Rok później, podczas mistrzostw świata w Warszawie ponownie wygrał na 10 000 m, a na 5000 m był drugi. Na obu dystansach zwyciężył podczas mistrzostw świata w Calgary w 1998 roku i mistrzostw świata w Nagano w 2000 roku, a na rozgrywanych w międzyczasie mistrzostwach w Heerenveen wygrał bieg na 5000 m, a na 10 000 m zdobył srebrny medal. Ponadto zajmował trzecie miejsce na dystansie 5000 m podczas mistrzostw świata w Salt Lake City w 2001 roku i rozgrywanych trzy lata później mistrzostw świata w Seulu. Zwyciężał także na wielobojowych mistrzostwach świata podczas MŚ w Milwaukee w 2000 roku oraz MŚ w Göteborgu i mistrzostwach Europy w Heerenveen w 2003 roku.
W 1998 roku brał udział igrzyskach olimpijskich w Nagano, zdobywając złote medale na dystansach 5000 i 10 000 m, ustanawiając jednocześnie rekordy świata. W krótszym biegu wyprzedził swego rodaka Rintje Ritsmę i reprezentującego Belgię Barta Veldkampa, a w dłuższym kolejno Boba de Jonga i Rintje Ritsmę. Podczas rozgrywanych cztery lata igrzysk olimpijskich w Salt Lake City Romme wystartował tylko w biegu na 10 000 m. Rywalizację ukończył na drugiej pozycji, ustanawiając nowy rekord olimpijski. W biegu tym zwyciężył jego rodak, Jochem Uytdehaage, a trzecie miejsce zajął Norweg Lasse Sætre.
Wielokrotnie stawał na podium zawodów Pucharu Świata, odnosząc przy tym 22. zwycięstwa. W sezonach 1997/1998, 1999/2000, 2000/2001 i 2001/2002 zwyciężał w klasyfikacji końcowej na 5000 m/10 000 m, w sezonach 1995/1996 i 1996/1997 był drugi, a sezon 2004/2005 ukończył na trzeciej pozycji.
Ustanowił dziewięć rekordów świata. Został uznany Holenderskim Sportowcem Roku w 1998 roku. W 2000 roku został uhonorowany Nagrodą Oscara Mathisena.

</doc>
<doc id="1839632" url="https://pl.wikipedia.org/wiki?curid=1839632" title="Parafia Najświętszej Maryi Panny Królowej Polski w Koninie">
Parafia Najświętszej Maryi Panny Królowej Polski w Koninie

Parafia Najświętszej Maryi Panny Królowej Polski w Koninie – rzymskokatolicka parafia w Koninie, należąca do diecezji włocławskiej i dekanatu konińskiego II. Powołana w 1988. Obsługiwana przez księży diecezjalnych. Mieści się przy ulicy Przemysłowej.
Parafia do 2017 była siedzibą dekanatu konińskiego II, ponieważ przeniesiono ją do parafii w Kramsku.

</doc>
<doc id="1839633" url="https://pl.wikipedia.org/wiki?curid=1839633" title="Jałowiecka Przełęcz">
Jałowiecka Przełęcz

Jałowiecka Przełęcz (słow. "Jalovecké sedlo") – położona na wysokości 1858 m przełęcz w Grani Rosochy w słowackich Tatrach Zachodnich. Znajduje się w tej grani pomiędzy Jałowiecką Kopą (1938 m) a Jałowieckim Przysłopem (2142 m). Pomiędzy Jałowiecką Przełęczą a Jałowieckim Przysłopem znajduje się jeszcze słabo wyróżniający się wierzchołek Pośredniego Przysłopu. Jałowiecka Przełęcz jest najniższym punktem w tej grani. Stoki spod trawiastej przełęczy opadają z jednej strony do Doliny Żarskiej, z drugiej do doliny Parzychwost, która jest boczną odnogą Doliny Jałowieckiej i od nazwy tej doliny pochodzi nazwa przełęczy. Żlebami spod Jałowieckiej Przełęczy na obydwu jej stokach spływają niewielkie potoczki, a zimą zsuwają się lawiny.

</doc>
<doc id="1839634" url="https://pl.wikipedia.org/wiki?curid=1839634" title="Dominium Nowej Fundlandii">
Dominium Nowej Fundlandii

Dominium Nowej Fundlandii () – brytyjskie dominium w Ameryce Północnej, istniejące w latach 1907–1949, a powstałe z kolonii Nowej Fundlandii. W 1934 roku państwo dobrowolnie zrzekło się całkowitej niezależności, wracając pod władzę brytyjską (zachowało część przywilejów, jak odrębną politykę zagraniczną), zaś w roku 1949 stała się częścią Kanady jako prowincja Nowa Fundlandia i Labrador. Dominium uczestniczyło w II wojnie światowej od 3 września 1939 roku.

</doc>
<doc id="1839636" url="https://pl.wikipedia.org/wiki?curid=1839636" title="Krew dla Draculi">
Krew dla Draculi

Krew dla Draculi (tytuł oryg. "Dracula cerca sangue di vergine... e morì di sete!!!" - dosłownie: "Drakula szuka krwi dziewicy... i umierał z pragnienia") – włosko-francuski film z 1974 roku.
Opis fabuły.
Hrabia Drakula poszukując nowych ofiar, z których mógłby wypić krew, udaje się do Włoch. Tam poznaje rodzinę Di Fiore, w której żyją cztery dziewczyny czekające na zamążpójście. Rodzice dziewcząt, nie zdając sobie sprawy z niebezpieczeństwa, usiłują skłonić czarującego arystokratę, za jakiego uważają hrabiego, by zechciał ożenić się z jedną z ich córek.

</doc>
<doc id="1839637" url="https://pl.wikipedia.org/wiki?curid=1839637" title="Artanija Oczaków">
Artanija Oczaków

Artanija Oczaków (ukr. Футбольний клуб «Артанія» Очаків, "Futbolnyj Kłub "Artanija" Oczakiw") – ukraiński klub piłkarski z siedzibą w Oczakowie, w obwodzie mikołajowskim.
Historia.
Chronologia nazw:
Piłkarska drużyna Majak została założona w mieście Oczaków.
Zespół występował w rozgrywkach lokalnych mistrzostw i Pucharu obwodu mikołajowskiego. W 1990 startował w rozgrywkach Pucharu ZSRR spośród drużyn amatorskich i zdobył go, co pozwoliło w następnym sezonie debiutować w Drugiej Niższej Lidze, 1 strefie Mistrzostw ZSRR.
Od początku rozrywek w niezależnej Ukrainie klub występował w Pierwszej Lidze. W sezonie 1993/94 klub zajął 19 miejsce i spadł do Drugiej Lihi. Po zakończeniu sezonu 1994/95 klub połączył się z klubem Olimpija FK AES Jużnoukraińsk, przekazując jemu miejsce w lidze.

</doc>
<doc id="1839639" url="https://pl.wikipedia.org/wiki?curid=1839639" title="Majak Oczaków">
Majak Oczaków



</doc>
<doc id="1839640" url="https://pl.wikipedia.org/wiki?curid=1839640" title="Grażyna Kulczyk">
Grażyna Kulczyk

Grażyna Kulczyk (ur. 5 listopada 1950 w Poznaniu) – polska prawnik, miliarderka, przedsiębiorca oraz kolekcjonerka dzieł sztuki.
Życiorys.
Absolwentka II Liceum Ogólnokształcącego im. Generałowej Zamoyskiej i Heleny Modrzejewskiej w Poznaniu. Ukończyła prawo na Wydziale Prawa i Administracji Uniwersytetu im. Adama Mickiewicza w Poznaniu. Po studiach odbyła aplikację sędziowską i rozpoczęła pracę w Instytucie Prawa Cywilnego na macierzystej uczelni.
Po kilku latach zrezygnowała jednak z pracy naukowej, by zaangażować się w budowanie własnego biznesu, w którym stara się łączyć biznes ze sztuką na podstawie jej filozofii życiowej: 50 50 (50% wszystkich przedsięwzięć biznesowych stanowi sztuka). Sztandarowym przykładem jej realizacji jest wielokrotnie nagradzany Stary Browar, otwarty w 2003 w wyniku rewitalizacji i rozbudowy zrujnowanych XIX-wiecznych zabudowań Browaru Huggerów. Obiekt jest jedną z atrakcji turystycznych Poznania. Od 2015 jego właścicielem jest niemiecki fundusz Deutsche Asset &amp; Wealth Management, który przekształcił się w Deutsche Asset Management.
Kolekcjonowanie sztuki i mecenat.
Jest kolekcjonerką i mecenasem sztuki współczesnej. Swoją kolekcję („GK Collection”) zaczęła budować w czasie studiów. Początkowo tworzyły ją prace polskich artystów, m.in. Andrzeja Wróblewskiego, Tadeusza Kantora, Władysława Strzemińskiego. Z czasem w kolekcji pojawiły się kolejne prace artystów, takich jak Alina Szapocznikow, Zofia Kulik, Paweł Althamer, Piotr Uklański. Kolekcja zawiera także prace artystów zagranicznych, takich jak: Donald Judd, Yayoi Kusama, Sam Francis, Jenny Holzer, Joan Mitchell, Anselm Kiefer, Rosemarie Trockel, Andy Warhol, Rafael Lozano – Hemmer czy Andreas Gursky. Część dzieł z kolekcji jest na stałe ulokowana w przestrzeniach poznańskiego Starego Browaru i hotelu Blow Up Hall 50 50.
W 2004 powołała Art Stations Foundation. Fundacja ma na celu zwiększenie dostępu społeczeństwa do kultury, sztuki i edukacji, rozwijanie świadomości obywatelskiej i kulturowej, wspomaganie osób szczególnie uzdolnionych. Poza fundacją własną angażuje się w działalność innych instytucji kultury. Organizuje także coroczny światowy festiwal mody i sztuki Art &amp; Fashion Festival. Była wraz z Honzą Zamojskim współzałożycielką wydawnictwa Mundin.
Jest twórcą Muzeum Susch w Szwajcarii, prezentującego jej kolekcję sztuki współczesnej. Muzeum pierwotnie miało zostać otwarte w Warszawie, jednak rozmowy z władzami miasta nie przyniosły w tej kwestii porozumienia.
Majątek.
Przez wiele lat pojawiała się na liście 100 Najbogatszych Polaków tygodnika Wprost. Początkowo, jako współwłaścicielka majątku męża, a w 2007 po raz pierwszy samodzielnie (podział majątku), na 12. miejscu z fortuną szacowaną na 320 mln zł. W 2012 awansowała na 8. miejsce z majątkiem wartym 1,85 mld złotych.
Ranking polski Forbes.
Pod koniec roku 2009  szwajcarski „Bilanz”  zaliczyła Grażynę Kulczyk do pięciu najbogatszych kobiet w Szwajcarii.
Bardzo rzadko informuje opinię publiczną o swojej działalności charytatywnej niezwiązanej z działalnością jej fundacji. Jednym z takich działań było przekazanie 1 miliona zł
Stowarzyszeniu Silne Kobiety Bogatyni zrzeszającemu kobiety – właścicielki małych i średnich firm, których biznesy ucierpiały w czasie powodzi w Bogatyni w 2011.
Grażyna Kulczyk jest właścicielką nieruchomości w Polsce, Szwajcarii, Wielkiej Brytanii i Stanach Zjednoczonych.
Odznaczenia.
W 2015 roku została odznaczona Krzyżem Kawalerskim Orderu Odrodzenia Polski.
Rodzina.
Do 2005 była żoną Jana Kulczyka, z którym ma dwoje dzieci: córkę Dominikę (ur. 1977) i syna Sebastiana (ur. 1980).

</doc>
<doc id="1839641" url="https://pl.wikipedia.org/wiki?curid=1839641" title="Zhangqing Huileng">
Zhangqing Huileng



</doc>
<doc id="1839644" url="https://pl.wikipedia.org/wiki?curid=1839644" title="Anna Seile">
Anna Seile

Anna Seile (ur. 27 września 1939 w Mežotnes pagasts, zm. 20 czerwca 2019) – łotewska polityk i geograf, długoletnia parlamentarzystka.
Życiorys.
W 1962 ukończyła studia z geografii w Uniwersytecie Łotewskim, w 1992 uzyskał doktorat z tej dziedziny na macierzystej uczelni. Pracowała jako nauczycielka i geolog, specjalizowała się w zagadnieniach związanych z ochroną środowiska, publikując prace naukowe na ten temat. Od 1979 pełniła funkcję zastępczyni dyrektora rezerwatu państwowego Slītere.
W 1990 została wybrana na deputowaną do Rady Najwyższej Łotewskiej SRR z ramienia Łotewskiego Frontu Ludowego. W wyborach w 1993 po raz pierwszy uzyskała mandat posłanki na Sejm z listy Łotewskiego Narodowego Ruchu Niepodległości (LNNK). W 1995 z powodzeniem ubiegała się o reelekcję z ramienia koalicji jej ugrupowania LNNK z Łotewską Partią Zielonych. W latach 1995–1996 pełniła funkcję przewodniczącej LNNK. Od 1997 działała w ugrupowaniu Dla Ojczyzny i Wolności/LNNK. Z jego listy była wybierana do łotewskiego parlamentu w wyborach 1998, 2002 i 2006. W 2008 odeszła z partii, po kilku miesiącach przystąpiła do Związku Obywatelskiego, zostając przewodniczącą jego klubu poselskiego. W wyborach w 2010 nie ubiegała się o ponowny wybór do Sejmu. Później związana z Jednością, w 2011 startowała z jej ramienia do parlamentu.

</doc>
<doc id="1839645" url="https://pl.wikipedia.org/wiki?curid=1839645" title="James Hansen">
James Hansen

 
James E. Hansen (ur. 29 marca 1941 w Denison, Iowa) – amerykański astrofizyk i klimatolog.
Życiorys.
Uzyskał magisterium z fizyki w 1965 i doktorat z fizyki w 1967. Pracował jako student fizyki i astronomii u Jamesa Allena. W latach 1981–2013 był dyrektorem NASA Goddard Institute for Space Studies w Nowym Jorku. Jest także profesorem na wydziale nauk o Ziemi i środowisku (ang. "Department of Earth and Environmental Sciences") na Uniwersytecie Columbia. Hansen pracował nad wymianą radiacyjną w atmosferze, z początku żeby zrozumieć zachowanie atmosfery planety Wenus. Następnie pracował nad równaniem transferu promieniowania w atmosferze ziemskiej (czułości klimatu, wymuszanie radiacyjne). Przyczynił się do zrozumienia klimatu Ziemi poprzez pracę nad parametryzacją procesów fizycznych w modelach ogólnej cyrkulacji (ang. "global climate model" lub "general circulation model" GCM), zob. EdGCM, modele klimatu).
Wyniki badań były opublikowane w formie licznych artykułów naukowych, dydaktycznych i popularnonaukowych. J. Hansen jest też autorem popularnej książki "Storms of my grandchildren".
W 1988 roku zeznawał przed komitetem kongresu USA, co wpłynęło na powszechniejsze zrozumienie problemu globalnego ocieplenia. 
Jest członkiem Amerykańskiej Unii Geofizycznej i National Academy of Sciences. Otrzymał m.in. Dan David Prize (2007) i Medal Rossbiego (2009) – najwyższą nagrodę Amerykańskiego Towarzystwa Meteorologicznego. 
Jest jednym z najbardziej wpływowych zwolenników tezy o antropogenicznych przyczynach globalnego ocieplenia.
Wspiera radykalne ruchy społeczne, np. protestujące przeciwko .

</doc>
<doc id="1839647" url="https://pl.wikipedia.org/wiki?curid=1839647" title="Termoskopia">
Termoskopia

Termoskopia - dział kryminalistyki zajmujący się badaniem śladów cieplnych (zmian cieplnych) pozostawionych w środowisku przez osoby. Poza tym zajmuje się odnajdywaniem zwłok, ustalaniem czasu zgonu oraz udowadnianiem obecności danej osoby w danym miejscu.

</doc>
<doc id="1839648" url="https://pl.wikipedia.org/wiki?curid=1839648" title="Nowa Fundlandia (kolonia)">
Nowa Fundlandia (kolonia)

Kolonia Nowej Fundlandii () – brytyjska kolonia w Ameryce Północnej, istniejąca w latach 1583–1907 i przekształcona w Dominium Nowej Fundlandii.

</doc>
<doc id="1839650" url="https://pl.wikipedia.org/wiki?curid=1839650" title="Narodowy rezerwat przyrody Čantoryje">
Narodowy rezerwat przyrody Čantoryje

Narodowy rezerwat przyrody Čantoryje (cz. "Národní přírodní rezervace Čantoryje") – narodowy rezerwat przyrody w północno-zachodniej części Beskidu Śląskiego, obejmujący południowo-zachodnie stoki w obszarze podszczytowym Wielkiej Czantorii. Administracyjnie leży na terenie Czech, w kraju morawsko-śląskim, w powiecie Frydek-Mistek, na terenie wsi Nydek.
Na terenie NPR Čantoryje ochronie podlegają zbiorowiska leśne o charakterze naturalnym: żyzna buczyna karpacka oraz kwaśna buczyna górska. W drzewostanie dominuje buk z domieszką jodły oraz świerka, rzadziej klonu. Wiek najstarszych drzew szacowany jest na 220 lat. W podszycie występuje cis pospolity. Do charakterystycznych gatunków runa należą paprocie: nerecznica samcza i szerokolistna, paprotnik Brauna i kolczysty, wietlica samicza, cienistka trójkątna. Do okrytonasiennych należą m.in. goryczka trojeściowa, lilia złotogłów oraz śnieżyczka przebiśnieg.
Z ptaków na terenie rezerwatu gniazduje kruk, orzechówka i (rzadko) pszczołojad. Z gryzoni została tu stwierdzona mysz smużka, która na Czantorii osiąga swą północno-zachodnią granicę występowania w Karpatach. Charakterystycznymi gatunkami bezkręgowców są ślimak pomrów błękitny, chrząszcz wynurt oraz motyl mieniak tęczowiec
Wzdłuż dolnego skraju rezerwatu biegną znaki czerwone czeskiego szlaku turystycznego z Trzyńca na Wielką Czantorię, zaś ponad skrajem górnym – znaki czarne polskiego szlaku z Goleszowa również na Wielką Czantorię.

</doc>
<doc id="1839651" url="https://pl.wikipedia.org/wiki?curid=1839651" title="Blood Ties">
Blood Ties



</doc>
<doc id="1839652" url="https://pl.wikipedia.org/wiki?curid=1839652" title="Kuźnia Bogucka">
Kuźnia Bogucka



</doc>
<doc id="1839653" url="https://pl.wikipedia.org/wiki?curid=1839653" title="Elvis Sings the Wonderful World of Christmas">
Elvis Sings the Wonderful World of Christmas

Elvis Sings the Wonderful World of Christmas – album studyjny Elvisa Presleya z 1971 roku, który to był jego drugim świątecznym albumem po Elvis’ Christmas Album z 1957 roku.

</doc>
<doc id="1839654" url="https://pl.wikipedia.org/wiki?curid=1839654" title="Aksai Czin">
Aksai Czin



</doc>
<doc id="1839655" url="https://pl.wikipedia.org/wiki?curid=1839655" title="Kevin Trenberth">
Kevin Trenberth

Kevin E. Trenberth (ur. 8 listopada 1944 w Christchurch, w Nowej Zelandii) – amerykański fizyk badający atmosferę.
Życiorys.
Trenberth jest szefem sekcji analizy klimatu w narodowym centrum badań atmosfery w USA. Był wiodącym autorem raportu IPCC w 2001 i w 2007 roku.
Jest członkiem honorowym Royal Society of New Zealand od 2000 i otrzymał nagrodę Jule G. Charney Award od Amerykańskiego Towarzystwa Meteorologicznego.

</doc>
<doc id="1839656" url="https://pl.wikipedia.org/wiki?curid=1839656" title="Andrzej Jaroszyński">
Andrzej Jaroszyński

Andrzej Jaroszyński (ur. 11 marca 1947 w Lublinie) – polski anglista, dyplomata.
Życiorys.
Ukończył filologię angielską na Uniwersytecie Marii Curie-Skłodowskiej w Lublinie. Był pracownikiem dydaktycznym na Katolickim Uniwersytecie Lubelskim (1970–1990). Był również dyrektorem Szkoły Letniej Kultury i Języka Polskiego. Przebywał na stypendiach, m.in. Fundacji Kościuszkowskiej, w Londynie oraz Stanach Zjednoczonych.
W 1990 wstąpił do polskiej służby dyplomatyczno-konsularnej, m.in. pełniąc funkcję konsula generalnego RP w Chicago (1991–1992), zastępcy ambasadora w Waszyngtonie w stopniu radcy-ministra (1994–1998), dyrektora Departamentów: Ameryki Północnej i Południowej oraz Europejskiej Polityki Bezpieczeństwa, i następnie Departamentu Polityki Bezpieczeństwa Ministerstwa Spraw Zagranicznych (1998–2000), ambasadora w Norwegii (2001–2005), dyrektora Departamentu Systemu Informacji MSZ, wicedyrektora/dyrektora Departamentu Ameryki MSZ, ambasadora w Australii (2008–2013).
Żonaty z Henryką, ojciec Ewy. Odznaczony Królewskim Norweskim Orderem Świętego Olafa (2007).

</doc>
<doc id="1839658" url="https://pl.wikipedia.org/wiki?curid=1839658" title="Voigtsdorf">
Voigtsdorf

Voigtsdorf – miejscowość i gmina w Niemczech, w kraju związkowym Meklemburgia-Pomorze Przednie, w powiecie Mecklenburgische Seenplatte, wchodzi w skład Związku Gmin Woldegk.

</doc>
<doc id="1839660" url="https://pl.wikipedia.org/wiki?curid=1839660" title="Schafhölle">
Schafhölle

Schafhölle – jezioro na zachodnim skraju Frankfurtu nad Odrą, w dzielnicy Hohenwalde, w rezerwacie przyrody Biegener Hellen.
Kilkaset metrów na południowy wschód od jeziora znajduje się wzgórze Priesterberg wysokie na 82,2 m.

</doc>
<doc id="1839662" url="https://pl.wikipedia.org/wiki?curid=1839662" title="Dorzecze Wieprzy">
Dorzecze Wieprzy

Dorzecze Wieprzy – jedno z bezpośrednich dorzeczy zlewiska Morza Bałtyckiego, na Pobrzeżu Koszalińskim i Pojezierzu Zachodniopomorskim, o powierzchni 2170 km². Dorzecze obejmuje dolinę rzeki Wieprzy i dorzecza wszystkich jej dopływów.
Według Instytutu Meteorologii i Gospodarki Wodnej, który dokonał podziału Polski na jednostki hydrograficzne najwyższego rzędu, zlewnia Wieprzy należy do dorzecza rzek przymorza Bałtyku. 
Gospodarzem wszystkich wód w zlewni Wieprzy jest Regionalny Zarząd Gospodarki Wodnej w Szczecinie, który administruje regionem wodnym Dolnej Odry i Przymorza Zachodniego.
Największym dopływem Wieprzy jest rzeka Grabowa.
 Lista wszystkich nazwanych cieków wodnych w dorzeczu Wieprzy:
 Wieprza
 ├───L───Grabowa
 │ ├»─P───Bagnica
 │ ├───P───Dąbrowa
 │ │ └───L───Czernica
 │ ├───L───Rów Wiekowski
 │ ├───P───Przystawski Potok
 │ ├───L───Świernica
 │ ├───L───Bielawa
 │ │ └───L───Świrnica
 │ ├───L───Białka
 │ ├»─P──────────────────────────────┐
 │ ├───P───Jasienica │
 │ ├───P───Grabówka │
 │ ├───P───Wielinka │
 │ ├───P───Błotnica │
 │ └───P───Pustynka │
 ├───L───Łąkawica │
 ├───L───Krupianka │
 ├───P───Stobnica │
 │ └───P───Rudzień │
 ├───L───Jarosławianka │
 ├───L───Leśna │
 ├───L───Jasienica │
 ├───P───Pijawica │
 ├───P───Moszczeniczka │
 │ ├───P───Niemęt │
 │ ├───P───Zielona Struga │
 │ └───L───Gacka Struga │
 ├───P───Pałowska Struga │
 ├───L───Tokara │
 ├───P───Wrześniczka │
 ├───P───Młynówka │
 ├───L───Moszczenica │
 │ ├───P───Kanał Miejski───────┐ │
 │ ├───P───Bobrowiczka │ │
 │ ├───L───Radosławka │ │
 │ ├───L───Leniwka │ │
 │ ├───P───Rzyszczewka │ │
 │ └───P───Kościelna Struga │ │
 ├───L───Cierniak │ │
 ├»─L──────────────────────────────────┘ │
 ├───L───Reknica │
 │ ├───L───Kosierzewka │
 ├───P───Ściegnica
 │ └───P───Bzianka
 ├───P───Bystrzenica
 │ └───P───Struga Miszewska
 ├───L───Modła
 ├───L───Studnica
 │ ├───L───Dzika
 │ ├───L───Białka
 │ ├───L───Świerzynka
 │ ├───L───Pierska Struga
 │ ├───P───Węgorzynka
 │ └───L───Pląsa
 ├───L───Broczynka
 │ ├───L───Miłacz
 │ └───P───Milanówka
 ├───P───Pokrzywna
 │ ├───L───Ślizień
 │ ├───P───Korzyca
 │ ├───L───Kunica
 │ └───P───Rybiec
 ├───L───Bożanka
 ├───L───Doszenica

</doc>
<doc id="1839663" url="https://pl.wikipedia.org/wiki?curid=1839663" title="Obszar Południowo-Wschodni AK">
Obszar Południowo-Wschodni AK



</doc>
<doc id="1839665" url="https://pl.wikipedia.org/wiki?curid=1839665" title="Oddział Partyzancki Lech">
Oddział Partyzancki Lech



</doc>
<doc id="1839667" url="https://pl.wikipedia.org/wiki?curid=1839667" title="Rodrigo de Jerez">
Rodrigo de Jerez

Rodrigo de Jerez - jeden z hiszpańskich marynarzy, którzy wzięli w 1492 roku udział w wyprawie Krzysztofa Kolumba do Ameryki na statku Santa María, zapamiętany został jako pierwszy europejski palacz tytoniu.
We wrześniu 1492 roku marynarz, jako pierwszy, zetknął się z tytoniem na wyspie San Salvador w archipelagu Bahamów. Tam właśnie Indianie zaprezentowali Europejczykom "pozornie bezwartościowe, wysuszone liście o specyficznej woni".
W listopadzie Jerez i Luis de Torres jako pierwsi zaobserwowali Indian palących. Tubylcy wytwarzali rurki ze zwiniętych liści palmowych lub kukurydzianych i umieszczali w nich tytoń, podpalając.
Jerez przejął od Indian zwyczaj palenia i gdy powrócił do Hiszpanii na statku Niña rozpowszechnił go w rodzinnym mieście, Ayamonte. Palenie spowodowało wśród sąsiadów zdziwienie, a o dziwnym zwyczaju doniesiono hiszpańskiej inkwizycji. Jerez został aresztowany z powodu podejrzenia, iż wydobywający się z jego ust dym może być oznaką zadawania się z diabłem. Został zwolniony z więzienia po siedmiu latach.

</doc>
<doc id="1839669" url="https://pl.wikipedia.org/wiki?curid=1839669" title="Kristina Šmigun">
Kristina Šmigun



</doc>
<doc id="1839670" url="https://pl.wikipedia.org/wiki?curid=1839670" title="Budynek Oddziału 1 PKO BP w Poznaniu">
Budynek Oddziału 1 PKO BP w Poznaniu

Budynek Oddziału 1 PKO BP w Poznaniu – modernistyczny budynek banku PKO BP w Poznaniu, wybudowany w 1937, według projektu Jadwigi Dobrzyńskiej i Zygmunta Łobody. Obiekt stanowi bardzo dobry przykład międzywojennej, modernistycznej architektury bankowej.
Historia.
Od 1 lutego 1921 siedzibą Pocztowej Kasy Oszczędności w Poznaniu były gmachy pocztowe: przy ulicy 23 Lutego i przy Dworcu Zachodnim. Pierwszym dyrektorem był Karol Bieńkowski (40 lat). W 1922 powstał budynek przy ul. Dąbrowskiego 6. 1 grudnia 1931 otwarto ekspozyturę przy Placu Wolności 2, która, z uwagi na duże zainteresowanie klientów, wymagała rozbudowy. Konieczne stało się postawienie budynku bankowego z prawdziwego zdarzenia, który mógł sprostać rozwijającemu się rynkowi bankowemu, po Wielkim kryzysie. Po wykupieniu i zburzeniu starej kamienicy czynszowej na sąsiedniej parceli (Plac Wolności 3) rozpisano ogólnopolski konkurs architektoniczny na nowy gmach. W konkursie tym zwyciężyli warszawscy architekci – Jadwiga Dobrzyńska i Zygmunt Łoboda, proponując awangardowy projekt w duchu modnego wówczas wczesnego modernizmu. Budynek miał być zwieńczony kilkunastopiętrowym wieżowcem. Idea ta nie znalazła jednak zwolenników w zarządzie miasta oraz została oprotestowana przez architekta miejskiego – Władysława Czarneckiego. Chodziło o ustaloną dla Placu Wolności linię zabudowy – 5 pięter i 17,5 metra wysokości. Ostatecznie siedzibę banku przeprojektowano i dostosowano do wymogów lokalnej zabudowy. Czarnecki zgodził się jedynie na dodatkową kondygnację, zamiast spadzistego dachu, sprzecznego z ideami modernistycznymi. Propozycję rozwiązania tego projektu poprzez budowę wieżowca przedstawili także laureaci drugiej nagrody w konkursie – Zbigniew Puget i Juliusz Żórawski.
Budowę siedziby banku rozpoczęto w 1935, a ukończono 9 maja 1937. Wykonawcą był Edmund Rychlicki. W uroczystości otwarcia udział wzięli m.in. wicepremier i minister skarbu Eugeniusz Kwiatkowski, arcybiskup Walenty Dymek prezes Pocztowej Kasy Oszczędności Henryk Gruber, generałowie Edmund Knoll-Kownacki i Franciszek Wład oraz profesor Edward Taylor. Mieszkańcy Poznania także masowo zjawili się na uroczystości. Był to najnowocześniejszy i największy podówczas budynek bankowy w Polsce – dwukrotnie obszerniejszy od budowanej równolegle siedziby w Wilnie. Koszt realizacji zamknął się kwotą 2,5 miliona ówczesnych złotych i o 30% przekroczył zaplanowany budżet.
Początkowo gmach nie był w pełni wykorzystywany – część podnajmowano m.in. na Konserwatorium Muzyczne. W czasie II wojny światowej okupanci urządzili w obiekcie główny urząd pocztowy i dyrekcję poczty. 17 lutego 1945 rozpoczął tu działalność drugi, po wyparciu Niemców z miasta, urząd pocztowy w Poznaniu. Z czasem, w miarę rozwoju banku, cały obiekt użytkowany był już na cele bankowe.
Architektura.
Budynek.
Gmach PKO BP przy Placu Wolności w Poznaniu był jednym z najbardziej imponujących obiektów bankowych w Polsce międzywojennej, a także w dniu dzisiejszym stanowi doskonały przykład wczesnomodernistycznej wizji dużego oddziału banku. Aleksandra Robakowska i Jarosław Trybuś uważają, że gmach PKO był "bodaj najbardziej nowoczesny z gmachów poznańskiego międzywojnia". W spokojnej kolorystyce dominuje biel i marmur, a oświetlenie generowane jest przede wszystkim przez ukryte punkty świetlne. Wysoka sala operacyjna nakryta jest świetlikiem i wsparta na dużych filarach. Detal ograniczono do minimum – przejawia się w geometrycznym opracowaniu posadzek, czy żłobkowaniu niektórych filarów. Architektura obiektu epatuje dostojnością i powagą, przy zastosowaniu skromnych rozwiązań formalnych. Również fasada jest spokojna, obłożona płytami piaskowca, z monumentalną strefą wejściową, akcentującą powagę miejsca.
Kamieniarka.
Jako że Prusacy nie używali w budynkach reprezentacyjnych kamienia z terenów etnicznie polskich, to autorzy projektu banku uważali za słuszne użyć do jego wystroju tylko i wyłącznie takiego, polskiego budulca. Cokół obiektu, do wysokości okien, oblicowany został wołyńskim (okolice Klesowa lub Osmalina) granitem biotytowym koloru brązowo-różowo-szarego. Z polerowanych elementów granitowych wykonane zostały ościeże wejścia głównego, ściany wiatrołapu i stopnie wejściowe. Elewację od parteru do szóstego piętra i niektóre inne płaszczyzny oblicowano drobnoziarnistym piaskowcem wczesnotriasowym barwy szarożółtej i kremowej (kamieniołom w Dołach Biskupich). Przedsionek i ścianę przy zejściu do piwnic oblicowano szarym, dewońskim wapieniem "Barwinek" (Góra Cmentarna w Kielcach). Hol wejściowy jest wyłożono szaro-różowym wapieniem "Zelejowa" (z okolic Chęcin). W obrębie sali operacyjnej użyto środkowodewońskich wapieni płytowych, prawie czarnych, użylonych białym kalcytem, z Zagórza (obecna dzielnica Kielc). Główna klatka schodowa ozdobiona została czterema rodzajami wapienia: "Bolechowice" (wapień dewoński - balustrady, podstopnice, obłożenie ścian), "Morawica" (wapień jurajski z Morawicy i Woli Morawickiej - podesty i stopnice), "Zelejowa" i "Dębnik" (czarny wapień z Dębnika koło Krzeszowic - poręcze, listwy oraz cokoliki przypodłogowe na sali operacyjnej). W 1996 zastąpiono zniszczoną "Zelejową" przy windach wapieniami bolechowickimi. W 1991 przeprowadzono niewielkie prace kamieniarskie w piwnicach z użyciem tureckiego marmuru "Seyitgazi" (200 km na zachód od Ankary). Od 1996 do 1998 prowadzone były dalsze prace według projektu prof. Henryka Regimowicza. Zastosowano wówczas szary granit strzeblowski i czarny gabronoryt z Gorbulewska (Ukraina, na północ od Żytomierza). W 1998 wykonano nową posadzkę we wschodniej sali kasowej oraz w głównym holu kasowym - wykorzystano wtedy biało-szare granity strzegomskie oraz gabra z Zimbabwe (Chitwzguinza).
Reasumując: wystrój kamieniarski budynku ma charakter pamiątki geologicznej. Kamieniołomy, z których pozyskiwano materiały są obecnie albo nieczynne (Barwinek, Morawica, Zelejowa, Zagórze, Doły Biskupie), albo ich eksploatacja jest bardzo ograniczona (Dębnik, Bolechowice, Wola Morawicka).
Zabytek.
Budynek wpisany jest do rejestru zabytków. Kolejne modernizacje nie spowodowały zatarcia cech stylowych – obiekt eksploatowany jest zgodnie z pierwotnym założeniem przez PKO BP. Oddział 1 w Poznaniu należy do czołówki krajowej, a przez wiele lat uchodził za największy oddział tego banku w Polsce.
Położenie.
Budynek 1 Oddziału PKO BP położony jest w samym centrum Poznania, przy Placu Wolności – dojazd tramwajami MPK Poznań do przystanku "Plac Wolności" (linie 2, 5, 9, 13, 16).

</doc>
<doc id="1839673" url="https://pl.wikipedia.org/wiki?curid=1839673" title="Leon Sternbach (chemik)">
Leon Sternbach (chemik)

Leon Henryk Sternbach (ur. 7 maja 1908 w Opatii, zm. 28 września 2005 w Chapel Hill) – polsko-amerykański chemik i farmaceuta żydowskiego pochodzenia.
Syn krakowskiego aptekarza Michała Abrahama Sternbacha, absolwenta wydziału farmaceutycznego Uniwersytetu Jagiellońskiego. Uczęszczał do gimnazjum w Villach i Grazu. W 1923 przybył do Bielska, gdzie w 1926 zdał maturę. W tym samym roku przeniósł się do Krakowa. Pomagał tam ojcu w aptece i podjął studia.
Studiował na wydziale farmacji Uniwersytetu Jagiellońskiego, uzyskując w 1929 roku tytuł zawodowy magistra farmacji. Następnie podjął studia chemiczne, uzyskując w 1931 roku stopień naukowy doktora na podstawie rozprawy pt. "O związkach pochodnych alfa i beta – acetonaftalenu". Następnie do 1936 roku pracował jako asystent w II Zakładzie Chemii Organicznej UJ u prof. Karola Dziewońskiego. Zajmował się głównie badaniami nad barwnikami. W 1936 został zwolniony w ramach redukcji etatów.
W roku 1937 otrzymał stypendium Fundacji Feliksa Wiślickiego i wyjechał do Wiednia, a następnie przeniósł się do Zurychu. Tam kontynuował swoje badania rozpoczęte jeszcze w Krakowie.
Wojna zastała go w Szwajcarii. Matka, z pochodzenia Żydówka z Węgier, przeżyła ukrywana przez Polaków. 1 czerwca 1940 roku Leon Sternbach zatrudnił się w koncernie farmaceutycznym Hoffmann-La Roche w Bazylei, w którym pracował aż do 95. roku życia (2003).
W połowie 1941 wraz z żoną przeniósł się do Stanów Zjednoczonych, do nowo tworzonego ośrodka koncernu Roche w Nutley. Na początku opracował syntezę witaminy H, czyli biotyny.
Zsyntetyzował pierwsze na świecie benzodiazepiny: chlorodiazepoksyd (1957), diazepam (Valium) (1959), flurazepam, flunitrazepam, nitrazepam, klonazepam, także wiele środków bakteriobójczych, przeciwbólowych i przeciwwymiotnych. Jest autorem ponad 240 patentów. Odkrycia Sternbacha znacząco przyczyniły się do sukcesów koncernu, dla którego poświęcił niemal całą swoją karierę zawodową.
W 2005 wprowadzony został do "National Hall of Fame of Inventors".
Swoje życie podsumował w słowach: 
W czerwcu 2006 r. powstał film biograficzny o życiu Leona Sternbacha pt. „Chemia życia Leona Sternbacha”.

</doc>
<doc id="1839674" url="https://pl.wikipedia.org/wiki?curid=1839674" title="SK Pierwomajsk">
SK Pierwomajsk

SK Pierwomajsk (ukr. Спортивний клуб «Первомайськ», "Sportywnyj Kłub "Perwomajśk"") – ukraiński klub piłkarski z siedzibą w Pierwomajsku, w obwodzie mikołajowskim.
Historia.
Chronologia nazw:
Piłkarska drużyna Budiwelnyk (ros. Строитель Первомайск, "Stroitiel Pierwomajsk") została założona w mieście Pierwomajsk.
Zespół występował w rozgrywkach lokalnych mistrzostw i Pucharu obwodu mikołajowskiego. W 1969 startował w Klasie B, 1 strefie ukraińskiej Mistrzostw ZSRR.
Od początku rozrywek w niezależnej Ukrainie w sezonie 1993/94 klub pod nazwą Merkurij Pierwomajsk debiutował w rozgrywkach Mistrzostw Ukrainy spośród drużyn amatorskich. Latem 1995 zmienił nazwę na SK Pierwomajsk, a potem zrezygnował z dalszych występów w tym turnieju. W sezonie 1997/98 ponownie startował w Mistrzostwach Ukrainy spośród drużyn amatorskich, w których występował do 2000. Potem kontynuował występy w rozgrywkach Mistrzostw i Pucharu obwodu mikołajowskiego.

</doc>
<doc id="1839675" url="https://pl.wikipedia.org/wiki?curid=1839675" title="Merkurij Pierwomajsk">
Merkurij Pierwomajsk



</doc>
<doc id="1839676" url="https://pl.wikipedia.org/wiki?curid=1839676" title="Budiwelnyk Pierwomajsk">
Budiwelnyk Pierwomajsk



</doc>
<doc id="1839678" url="https://pl.wikipedia.org/wiki?curid=1839678" title="Parafia św. Jana Ruskiego w Lyonie">
Parafia św. Jana Ruskiego w Lyonie

Parafia św. Jana Ruskiego – jedna z 11 pierwotnie etnicznych parafii rosyjskich we Francji, które znajdują się w jurysdykcji Rosyjskiego Kościoła Prawosławnego poza granicami Rosji. Jest to jedna z dwóch – obecnie zaś jedyna działająca – parafia w tej jurysdykcji z siedzibą w Lyonie. W latach 2002–2006 parafia pozostawała poza strukturami Rosyjskiego Kościoła Prawosławnego, protestując przeciw zjednoczeniu Kościoła Zagranicznego z Patriarchatem Moskiewskim, do których ostatecznie wróciła. Językami liturgicznymi parafii są cerkiewnosłowiański i francuski.

</doc>
<doc id="1839680" url="https://pl.wikipedia.org/wiki?curid=1839680" title="Nomen omen">
Nomen omen

Nomen omen (skrót od wyrażenia: "nomen atque omen" lub "nomen est omen") – łaciński zwrot, który można przetłumaczyć jako „imię jest wróżbą” lub „imię stanowi znak”, co według starożytnych Rzymian oznacza, że imię lub nazwisko kryje w sobie informację o człowieku czy też zdradza jego cechy charakteru lub przeznaczony mu los. Dotyczy to także przedmiotów lub nazw. Autorem zwrotu jest Plaut i został on użyty w komedii "Pers" ("Persa").
Nazwę "Nomen omen" ma polski kabaret oraz książka autorstwa Marty Kisiel

</doc>
<doc id="1839684" url="https://pl.wikipedia.org/wiki?curid=1839684" title="Parafia św. Mikołaja w Lyonie">
Parafia św. Mikołaja w Lyonie

Parafia św. Mikołaja – prawosławna, etnicznie rosyjska parafia w Lyonie. Do 2001 uznawała jurysdykcję eparchii genewskiej i zachodnioeuropejskiej Rosyjskiego Kościoła Prawosławnego poza granicami Rosji. W momencie podpisania przez zwierzchnika tego Kościoła, metropolitę Ławra aktu kanonicznego zjednoczenia z Rosyjskim Kościołem Prawosławnym parafia jednostronnie wypowiedziała mu posłuszeństwo. Do 2006 popierała protestującego przeciw tej decyzji biskupa Barnabę, podobnie jak parafia św. Michała Archanioła w Cannes. Po jego powrocie do kanonicznych struktur Kościoła parafia ogłosiła przejście do Rosyjskiego Kościoła Prawdziwie Prawosławnego i jego eparchii zachodnioeuropejskiej. Rosyjski Kościół Prawosławny poza granicami Rosji nie uznaje tej decyzji i nadal umieszcza parafię w swoich wykazach, z zastrzeżeniem, że jest to czasowo niedziałająca placówka.

</doc>
<doc id="1839685" url="https://pl.wikipedia.org/wiki?curid=1839685" title="TRS2004">
TRS2004



</doc>
<doc id="1839691" url="https://pl.wikipedia.org/wiki?curid=1839691" title="Córka Draculi">
Córka Draculi

Córka Draculi (ang. "Dracula's Daughter") – amerykański horror z 1936 roku. Film jest kontynuacją filmu "Dracula" z 1931 roku.
Treść.
Hrabia Drakula został zabity przez profesora Van Helsinga, a jego ciało umieszczone w miejskiej kostnicy. Jednak niebawem na ulicach Londynu znów znajdowane są zwłoki ludzi pozbawionych krwi...

</doc>
<doc id="1839694" url="https://pl.wikipedia.org/wiki?curid=1839694" title="Krokus (zespół muzyczny)">
Krokus (zespół muzyczny)

Krokus – hard rockowo-metalowa grupa muzyczna ze Szwajcarii założona w 1974. Grupa grała z takimi artystami jak AC/DC, Motörhead czy Judas Priest

</doc>
<doc id="1839699" url="https://pl.wikipedia.org/wiki?curid=1839699" title="Gwagnin">
Gwagnin

Gwagnin ("Guagnin") – polski herb szlachecki z indygenatu.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
Juliusz Karol Ostrowski zamieszcza nieco inny wizerunek herbu, w którym w polu górnym jest tylko orzeł dwugłowy, zaś orzeł srebrny jest w dolnym polu czerwonym. Brak jest dwóch hełmów, klejnoty umieszczone na jednej koronie, zwrócone od siebie. Józef Szymański natomiast podaje jeża złotego w skos, oraz klejnoty w odwrotnej kolejności.
Najwcześniejsze wzmianki.
Zatwierdzony indygenatem 17 lipca 1571 Aleksandrowi Gwagninowi, rotmistrzowi królewskiemu. Herb powstał przez dodanie do herbów: cesarskiego i rodowego herbu Polski z monogramem Zygmunta Augusta.
Herbowni.
Ponieważ był to herb własny, prawo do jego używania miała tylko jedna rodzina herbownych:
Guagnin (Gwagnin).

</doc>
<doc id="1839700" url="https://pl.wikipedia.org/wiki?curid=1839700" title="Strzelecka Kotlina">
Strzelecka Kotlina

Strzelecka Kotlina (słow. "Strelecká kotlina", "Kotol Streleckých plies") – kotlina położona na wysokości od 1850 do 2050 m n.p.m. we wschodniej części Doliny Staroleśnej w słowackich Tatrach Wysokich. Na dnie Strzeleckiej Kotliny leżą dwa Strzeleckie Stawy (Niżni i Wyżni Strzelecki Staw), które wchodzą w skład większej grupy 27 Staroleśnych Stawów. Przez Strzelecką Kotlinę nie prowadzą żadne znakowane szlaki turystyczne.
Strzelecka Kotlina sąsiaduje:

</doc>
<doc id="1839702" url="https://pl.wikipedia.org/wiki?curid=1839702" title="Syrin">
Syrin



</doc>
<doc id="1839705" url="https://pl.wikipedia.org/wiki?curid=1839705" title="Jochem Uytdehaage">
Jochem Uytdehaage

Jochem Simon Uytdehaage (ur. 9 lipca 1976 w Utrechcie) – holenderski łyżwiarz szybki, trzykrotny medalista olimpijski oraz dwukrotny mistrz świata.
Kariera.
Specjalizował się w długich dystansach. Największe sukcesy osiągnął w 2002 roku, kiedy zdobył pięć medali na międzynarodowych imprezach. W lutym wystartował na igrzyskach olimpijskich w Salt Lake City, gdzie zwyciężał na dystansach 5000 i 10 000 m, a w biegu na 1500 m był drugi. W najkrótszym biegu lepszy okazał się jedynie Amerykanin Derek Parra. We wszystkich tych startach Holender poprawiał rekordy świata. Niecały miesiąc później zdobył złoty medal podczas wielobojowych mistrzostw świata w Heerenveen, a następnie zwyciężył również na mistrzostwach Europy w Erfurcie. Za te osiągnięcia w 2002 został uhonorowany Nagrodą Oscara Mathisena. Na rozgrywanych rok później mistrzostwach świata na dystansach w Berlinie zwyciężył w biegu na 5000 m. Zdobył ponadto brązowy medal w wieloboju na mistrzostwach Europy w Heerenveen w 2004 roku oraz złoty w tej samej konkurencji na mistrzostwach Europy w Heerenveen w 2005 roku. Ośmiokrotnie stawał na podium zawodów Pucharu Świata, odnosząc przy tym dwa zwycięstwa. W sezonie 2002/2003 był trzeci w klasyfikacji końcowej na 5000 m/10 000 m. Wyprzedzili go jedynie jego rodacy: Carl Verheijen oraz Bob de Jong.
Ustanowił pięć rekordów świata. Jako pierwszy człowiek złamał barierę trzynastu minut na dystansie 10 000 metrów (12:58,92).

</doc>
<doc id="1839706" url="https://pl.wikipedia.org/wiki?curid=1839706" title="Amt Bützow Land">
Amt Bützow Land

Urząd Bützow Land (niem. "Amt Bützow Land") – niemiecki urząd leżący w kraju związkowym Meklemburgia-Pomorze Przednie, w powiecie Rostock. Siedziba urzędu znajduje się w mieście Bützow.
W skład urzędu wchodzi dwanaście gmin:

</doc>
<doc id="1839708" url="https://pl.wikipedia.org/wiki?curid=1839708" title="Bützow Land">
Bützow Land



</doc>
<doc id="1839709" url="https://pl.wikipedia.org/wiki?curid=1839709" title="Buetzow Land">
Buetzow Land



</doc>
<doc id="1839711" url="https://pl.wikipedia.org/wiki?curid=1839711" title="Parafia św. Teresy od Dzieciątka Jezus w Koninie">
Parafia św. Teresy od Dzieciątka Jezus w Koninie

Parafia Świętej Tersy od Dzieciątka Jezus w Koninie – rzymskokatolicka parafia w Koninie, należąca do diecezji włocławskiej i dekanatu konińskiego III. Powołana w 1970 roku. Obsługiwana przez księży diecezjalnych.

</doc>
<doc id="1839713" url="https://pl.wikipedia.org/wiki?curid=1839713" title="Küstersee">
Küstersee

Küstersee – jezioro w północno-wschodniej części Frankfurtu nad Odrą, w dzielnicy Lebuser Vorstadt, nieopodal nadodrzańskich terenów zalewowych. Jego powierzchnia wynosi 0,86 ha.
Przy zachodnim brzegu jeziora biegnie "Kliestower Straße", od północy - "Kuhweg", od wschodu - "Mittelweg", zaś od południa - "Am Schlachthof".

</doc>
<doc id="1839715" url="https://pl.wikipedia.org/wiki?curid=1839715" title="Siren Song of the Counter Culture">
Siren Song of the Counter Culture

Siren Song of the Counter Culture - trzeci album amerykańskiego zespołu melodic hardcore Rise Against, wydany 10 sierpnia 2004. Jest to pierwszy ich album nagrany dla wytwórni Geffen Records.
Album sprzedał się bardzo dobrze, głównie dzięki sukcesowi jego singla "Swing Life Away", który osiągnął # 12 na Billboard Modern Rock Tracks - bardzo pomogło to rozwojowi zespołu. Na wysokich miejscach są także single "Give It All" (# 37), "Life Less Frightening" (# 33) i "Paper Wings". Pomimo ogromnego sukcesu rynkowego, Siren Song of the Counter Culture nie jest najwyżej znajdującym się albumem Rise Against na Billboard 200, ma 136 pozycję; The Sufferer &amp; the Witness i Appeal to Reason są na 10 i 3 pozycji. Album zyskał status złotej płyty przez RIAA 10 marca 2009.
Nagrywanie i produkcja.
Siren Song of the Counter Culture został nagrany w 2004 r.w Plumper Mountain Sound w Gibsons, British Columbia i Warehouse Studio w Vancouver z producentem Garthem Richardsonem.
Sukces albumu.
Siren Song of the Counter Culture został wydany 10 sierpnia 2004 i jest pierwszym albumem Rise Against wydanym przez Geffen Records. Album zadebiutował na pozycji 136 na liście Billboard 200. i osiągnął 1 pozycję na Top Heatseekers.

</doc>
<doc id="1839718" url="https://pl.wikipedia.org/wiki?curid=1839718" title="Parafia bł. Jerzego Matulewicza w Koninie">
Parafia bł. Jerzego Matulewicza w Koninie

Parafia błogosławionego Jerzego Matulewicza w Koninie – rzymskokatolicka parafia w Koninie, w dzielnicy Laskówiec, należąca do diecezji włocławskiej i dekanatu konińskiego II. Powołana w 1996. Obsługiwana przez księży diecezjalnych. Mieści się przy ulicy Jana Pawła II.

</doc>
<doc id="1839722" url="https://pl.wikipedia.org/wiki?curid=1839722" title="Warnow">
Warnow

Niemcy:
Polska:

</doc>
<doc id="1839723" url="https://pl.wikipedia.org/wiki?curid=1839723" title="Parafia św. Pantelejmona w Leysin">
Parafia św. Pantelejmona w Leysin

Parafia św. Pantelejmona – parafia prawosławna, etnicznie rosyjska, działająca w Leysin w jurysdykcji Rosyjskiego Kościoła Prawosławnego poza granicami Rosji. Jedna z sześciu takich placówek duszpasterskich tego Kościoła na terytorium Szwajcarii. 

</doc>
<doc id="1839725" url="https://pl.wikipedia.org/wiki?curid=1839725" title="Kunersdorfer See">
Kunersdorfer See

Kunersdorfer See (dosł. "Jezioro Kunowickie") – jezioro na północnym skraju Frankfurtu nad Odrą, przy drodze krajowej B112 w kierunku Lebus.
Jego powierzchnia wynosi 2,93 ha.

</doc>
<doc id="1839726" url="https://pl.wikipedia.org/wiki?curid=1839726" title="Szafarz Nadzwyczajny Komunii Świętej">
Szafarz Nadzwyczajny Komunii Świętej



</doc>
<doc id="1839729" url="https://pl.wikipedia.org/wiki?curid=1839729" title="Tellurki">
Tellurki

Tellurki – klasa związków chemicznych zawierających tellur. W chemii organicznej określenie to stosuje się dla związków telluroorganicznych o ogólnym wzorze (), a więc tellurowych analogów eterów. W chemii nieorganicznej natomiast tellurkami nazywa się sole kwasu tellurowodorowego () i metali, choć nie wszystkie tellurki wykazują budowę jonową.
Tellurki metali alkalicznych można otrzymać poprzez bezpośrednią syntezę z pierwiastków w atmosferze beztlenowej bądź w roztworze amoniakalnym. Związki te cechują się często rozbudowaną strukturą anionów politellurkowych (np. , , itp.), które tworzą zarówno układy łańcuchowe, jak i cykliczne bądź bicykliczne. Wiele z nich jest nieodpornych na ogrzewanie i utleniają się na powietrzu. Podobnie otrzymuje się tellurki metali przejściowych – z pierwiastków poprzez ogrzewanie w temperaturze 400–1000 °C bez dostępu tlenu. Mają one postać niestechiometrycznych stopów lub związków międzymetalicznych. Wiele tellurków rozkłada się w różnym stopniu pod wpływem wody lub rozcieńczonych kwasów.
Niektóre tellurki mają pożądane właściwości, np. tellurek bizmutu(III) wykorzystywany jest jako półprzewodnik w termoparach. Tellurki występują naturalnie w postaci minerałów, m.in. hesytu (), sylwanitu () czy ałtaitu (), z których można otrzymać czysty tellur, jednak z uwagi na niewielką częstość występowania tego rodzaju minerałów, nie jest to podstawowa metoda otrzymywania tego pierwiastka. Tellurki – zarówno nieorganiczne, jak i organiczne – wykorzystywane są również w syntezie chemicznej, m.in. jako reduktory.

</doc>
<doc id="1839731" url="https://pl.wikipedia.org/wiki?curid=1839731" title="Parafia św. Maksymiliana w Koninie">
Parafia św. Maksymiliana w Koninie

Parafia Świętego Maksymiliana w Koninie – rzymskokatolicka parafia w Koninie, należąca do diecezji włocławskiej i dekanatu konińskiego III. Powołana w 1977 roku. Obsługiwana przez księży diecezjalnych.

</doc>
<doc id="1839733" url="https://pl.wikipedia.org/wiki?curid=1839733" title="Maserpfuhl">
Maserpfuhl

Maserpfuhl – jezioro w południowo-wschodniej części Frankfurtu nad Odrą, w dzielnicy Güldendorf. Jego powierzchnia wynosi 2,93 ha.

</doc>
<doc id="1839735" url="https://pl.wikipedia.org/wiki?curid=1839735" title="Parafia św. Andrzeja Apostoła w Koninie">
Parafia św. Andrzeja Apostoła w Koninie

Parafia Świętego Andrzeja Apostoła w Koninie – rzymskokatolicka parafia w Koninie, w dzielnicy Gosławice, należąca do diecezji włocławskiej i dekanatu konińskiego III. Powołana w 1444 roku. Obsługiwana przez księży diecezjalnych.
Proboszczem parafii w latach 1928-1940 był ks. Dominik Jędrzejewski. Od 1999 błogosławiony kościoła katolickiego. Zmarł z wycieńczenia w obozie Dachau. Odmówił zrzeczenia się kapłaństwa dla odzyskania wolności. Według relacji świadka biskupa Franciszka Korszyńskiego swoje życie ofiarował za parafian z Gosławic.

</doc>
<doc id="1839736" url="https://pl.wikipedia.org/wiki?curid=1839736" title="Alberto Chagas">
Alberto Chagas

Alberto Chagas - piłkarz urugwajski, obrońca.
Wziął udział w turnieju Copa América 1955, gdzie Urugwaj zajął czwarte miejsce. Zagrał w jednym spotkaniu z reprezentacją Peru.
W swojej karierze reprezentacyjnej zagrał w tym jednym spotkaniu.

</doc>
<doc id="1839739" url="https://pl.wikipedia.org/wiki?curid=1839739" title="Wrześniczka (struga)">
Wrześniczka (struga)

Wrześniczka – struga, prawobrzeżny dopływ Wieprzy o długości 7,2 km i powierzchni zlewni 17,65 km².
Źródła strugi znajdują się przy południowej części wsi Noskowo. Biegnie w kierunku zachodnim przez wieś Wrześnica, następnie przez przysiółek Wrześniczka. Uchodzi do Wieprzy przed wsią Sławsko.
Zlewnia Wrześniczki ma charakter rolniczy.

</doc>
<doc id="1839740" url="https://pl.wikipedia.org/wiki?curid=1839740" title="Parafia św. Faustyny w Koninie">
Parafia św. Faustyny w Koninie

Parafia Świętej Faustyny w Koninie – rzymskokatolicka parafia w Koninie, należąca do diecezji włocławskiej i dekanatu konińskiego III. Powołana w 1993 roku. Obsługiwana przez księży Salezjanów. 
Na terenie parafii księża salezjanie prowadzą Szkołę Podstawową Towarzystwa Salezjańskiego im. św. Dominika Savio w Koninie.

</doc>
<doc id="1839743" url="https://pl.wikipedia.org/wiki?curid=1839743" title="Wrześniczka">
Wrześniczka



</doc>
<doc id="1839744" url="https://pl.wikipedia.org/wiki?curid=1839744" title="Cena atrakcyjna">
Cena atrakcyjna

Cena atrakcyjna – cena mająca z założenia przyciągać uwagę konsumenta, ułatwiać rozliczenia i sprawiać wrażenie konkurencyjności towaru lub usługi. Charakterystyczne dla cen atrakcyjnych są przede wszystkim końcówki "9", ale także "0" i "5". Dążenie do uzyskania ceny atrakcyjnej jest częstym powodem zaokrąglania cen. Tego rodzaju praktyki stały się przyczyną m.in. występowania iluzji euro w państwach strefy euro.

</doc>
<doc id="1839747" url="https://pl.wikipedia.org/wiki?curid=1839747" title="Parafia św. Jerzego w Marsylii">
Parafia św. Jerzego w Marsylii

Parafia św. Jerzego – jedna z etnicznie rosyjskich parafii prawosławnych we Francji, w dekanacie Francji południowo-wschodniej Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego, w Marsylii.
Nabożeństwa są celebrowane w języku cerkiewnosłowiańskim, według kalendarza juliańskiego.
Obowiązki proboszcza pełni ks. Jean Gueit.

</doc>
<doc id="1839748" url="https://pl.wikipedia.org/wiki?curid=1839748" title="Leon Henryk Sternbach">
Leon Henryk Sternbach



</doc>
<doc id="1839750" url="https://pl.wikipedia.org/wiki?curid=1839750" title="Leon Sternbach">
Leon Sternbach



</doc>
<doc id="1839751" url="https://pl.wikipedia.org/wiki?curid=1839751" title="Heterochromidinae">
Heterochromidinae



</doc>
<doc id="1839753" url="https://pl.wikipedia.org/wiki?curid=1839753" title="Hubert Sylwestrzak">
Hubert Sylwestrzak

Hubert Sylwestrzak (ur. 26 lipca 1933 w Porębie, zm. 31 marca 2009 w Warszawie) – polski geolog, specjalista geochemii i mineralogii złóż surowców mineralnych.
Życiorys.
Ojciec, Edward Sylwestrzak, robotnik Fabryki Urządzeń Mechanicznych w Porębie który, utrzymywał żonę, Martę z Maciążków, a także czwórkę dzieci: Mariusza, Huberta, Brunona i Dorotę oraz matkę Marię.
Najtrudniejszym okresem były lata okupacji hitlerowskiej (1939–1945), kiedy Poręba należała do Rzeszy Niemieckiej. Mimo głodu, terroru oraz germanizacji Polaków rodzice troszczyli się o edukację swych dzieci i o ich kontakt z książką w języku polskim. Dzięki temu Hubert podjął w 1945 naukę w piątej klasie Szkoły Podstawowej w Porębie. Szkołę tę ukończył w 1948. W latach 1948–1951 uczył się w Liceum Ogólnokształcącym im. Stefana Żeromskiego w Zawierciu, gdzie otrzymał świadectwo dojrzałości. Po maturze powołany został do pracy w Powszechnej Organizacji Służba Polsce. Przez dwa miesiące pracował w niej przy odgruzowywaniu centrum Warszawy.
W 1951 został przyjęty na studia na Wydziale Biologii i Nauk o Ziemi Uniwersytetu Jagiellońskiego. W związku z reorganizacją w tym roku studiów geologicznych w Polsce, w wyniku której została zlikwidowana geologia jako kierunek na UJ, przyjęci na nią studenci zostali przeniesieni na Wydział Geologiczno-Poszukiwawczy Akademii Górniczo-Hutniczej w Krakowie. H. Sylwestrzak jako specjalizację wybrał mineralogię i petrografię.
Wśród jego wykładowców byli m.in. profesorowie Uniwersytetu Jagiellońskiego: Antoni Gaweł (krystalografia, mineralogia i petrografia), Marian Książkiewicz (geologia dynamiczna), Krzysztof Birkenmajer (geologia historyczna i regionalna) i Franciszek Bieda (paleontologia), oraz profesorowie Akademii Górniczo-Hutniczej: Leopold Jurkiewicz (fizyka) i Zdzisław Zembura (chemia fizyczna). Od pierwszego roku studiów Hubert Sylwestrzak należał do Zespołu Pieśni i Tańca AGH, grając na wiolonczeli pod dyrygenturą Wiesława Białowąsa. W 1956 obronił pracę magisterską "Mineralizacja pirytowa w Dolinie Starorobociańskiej (Tatry Zachodnie)", wykonaną pod kierunkiem prof. Antoniego Gawła.
Po ukończeniu studiów z nakazu pracy rozpoczął pracę w Pracowni Geologii Złóż Górnośląskiej Stacji Terenowej Instytutu Geologicznego w Czeladzi. W 1957 został przeniesiony do Zakładu Pierwiastków Promieniotwórczych IG w Warszawie. Także wtedy był członkiem Studenckiego Zespołu Pieśni i Tańca Politechniki Warszawskiej, z którym uczestniczył w koncertach zagranicznych, m.in. we Francji. Prace geologiczne, które wykonał w latach 1958–1962, dotyczyły mineralizacji kruszcowej oraz uranowej w Sudetach Zachodnich.
W 1962 jako stypendysta Międzynarodowej Agencji Energii Atomowej odbył 6-miesięczny staż naukowy w Komisariacie Energii Atomowej w Paryżu i Razès. W 1968 otrzymał stopień doktora nauk przyrodniczych za pracę "Geochemia uranu w młodopaleozoicznych wulkanitach Dolnego Śląska na tle ogólnego zróżnicowania geochemicznego tych skał", przygotowanej pod kierunkiem prof. Antoniego Polańskiego.
W latach 1970–1973 pracował jako geolog-prospektor w Sérvice des Mines et de la Géologie w Niamey, w Nigrze. Zajmował się tam poszukiwaniem mineralizacji miedziowo-molibdenowej w masywach granitowych, mineralizacji miedziowej w prekambryjskich skałach metamorficznych i rozsypiskowych złóż złota. Po powrocie do kraju badał geochemię i geochronologię masywów magmowych. Zajmował się głównie wiekiem bezwzględnym formacji krystalicznych Sudetów i mineralizacją uranową w Sudetach. W 1978 ponownie wyjechał do pracy w Afryce, tym razem do Maroka, gdzie do 1982 był zatrudniony w charakterze eksperta w Ministerstwie Energii i Górnictwa. Poszukiwał tam złóż rud cynku i ołowiu we wschodniej części kraju, w rejonie Udżdy (Wadżdy, fr. Oujda).
Wspólnie z Józefem Lisem opracował i wydał w 1986 "Minerały Dolnego Śląska", za które w 1990 otrzymał Nagrodę Zespołową I Stopnia Ministra Edukacji Narodowej. W 2002 wydał wraz z Włodzimierzem Mizerskim podręcznik akademicki "Słownik geologiczny".
Hubert Sylwestrzak był członkiem wielu towarzystw naukowych, m.in. Polskiego Towarzystwa Mineralogicznego, Polskiego Towarzystwa Geologicznego oraz Polskiego Towarzystwa Gemmologicznego. Przez dwie kadencje był członkiem Komitetu Nauk Mineralogicznych w Polskiej Akademii Nauk.
Odznaczony był Srebrnym Krzyżem Zasługi (1984), Złotą Odznaką Zasłużony dla polskiej geologii (1995), Złotą Odznaką Zasłużony dla Państwowego Instytutu Geologicznego (1998). Otrzymał również stopień Dyrektora Górniczego III-go stopnia (1987).
Żona Urszula jest geologiem, absolwentką Instytutu Górniczego w Leningradzie, syn Michał ukończył Politechnikę Warszawską, a oraz Justyna jest absolwentką Wydziału Geologii Uniwersytetu Warszawskiego.
Został pochowany na Cmentarzu Parafii Kościoła św. Jakuba w Toruniu.

</doc>
<doc id="1839755" url="https://pl.wikipedia.org/wiki?curid=1839755" title="Craig Cathcart">
Craig Cathcart

Craig Cathcart (ur. 6 lutego 1989 roku) – piłkarz pochodzący z Irlandii Północnej. Gra na pozycji stopera w Watford F.C.
Kariera.
19 marca 2007 roku Cathcart po raz pierwszy wszedł do pierwszego składu Manchesteru w meczu przeciwko Middlesbrough F.C.
Na początku sezonu 2007/2008 Cathcart został wypożyczony do belgijskiego klubu Royal Antwerp i zadebiutował w meczu z Royal Charleroi. W następnym meczu Cathcart strzelił gola w przegranym meczu 1:4 przeciwko KV Kortrijk.
Strzelił także gola w meczu przeciwko Tubize, w którym padł wynik 1:1, a Cathcart został wybrany piłkarzem meczu. Po dobrym sezonie w Belgii powrócił do Manchesteru United i wystąpił w nim ponownie 24 lipca 2008 roku, grając pełne 90 minut w meczu z południowo-afrykańskim Kaizer Chiefs. W sezonie 2008/2009 zagrał na turnieju Audi Cup 2009 w meczu z Boca Juniors - grał na środku defensywy z Wesem Brownem, a Manchester wygrał mecz 2:1.
14 września został wypożyczony do Watford F.C.
11 sierpnia 2010 podpisał dwuletni kontrakt z Blackpool
Reprezentacja.
Cathcart w reprezentacji Irlandii Północnej U-17 uczestniczył w kwalifikacjach do Mistrzostw Europy w piłce nożnej U-17.
W listopadzie, gdy Cathcart miał 17 lat, został powołany do kadry reprezentacji Irlandii Północnej U-21 i zagrał w spotkaniu towarzyskim z Niemcami. Jest regularnym graczem reprezentacji U-21.
3 września 2010 roku zadebiutował w dorosłej kadrze, w meczu przeciwko Słowenii.

</doc>
<doc id="1839757" url="https://pl.wikipedia.org/wiki?curid=1839757" title="Paratilapiinae">
Paratilapiinae



</doc>
<doc id="1839759" url="https://pl.wikipedia.org/wiki?curid=1839759" title="Electro (postać komiksowa)">
Electro (postać komiksowa)

Electro (Max Dillon) - postać fikcyjna z serii komiksów marvelowskich o Spider-Manie.
Historia.
Max Dillon pracował w elektrowni. Gdy pewnego dnia, podczas burzy, naprawiał kabel telefoniczny, w słup obok uderzyła błyskawica. Potężne wyładowanie przeszło po drucie i trafiło Dillona. Nie zginął jednak, za to jego ciało zostało naładowane energią elektryczną. Wkrótce okazało się, że Dillon może kontrolować ją. Zaczął więc życie jako superprzestępca. 
Podczas pierwszego ataku, Dillon został powstrzymany przez Spidey'ego. Poprzysiągł za to zemstę, i wielokrotnie powracał - sam, lub jako członek Sinister Six.
Moce i zdolności.
Electro może atakować wrogów potężnym ładunkiem elektrycznym. Może również emitować maleńkie iskierki, paraliżujące wrogów. Posiada też ograniczoną zdolność latania. Potrafi również, za pomocą mikroskopijnych wyładowań, zakłócać zdolność wspinania się Spider-Mana po ścianach, oraz powodować spięcia w przewodach elektrycznych.
Adaptacje.
Electro pojawił się w filmach "Niesamowity Spider-Man 2" i "", gdzie w rolę Maxa Dillona wcielił się Jamie Foxx

</doc>
<doc id="1839760" url="https://pl.wikipedia.org/wiki?curid=1839760" title="System Englera">
System Englera

System Englera – system taksonomii roślin opracowany na przełomie XIX i XX w. przez niemieckiego botanika Adolfa Englera. Publikowany był w kolejnych wydaniach pracy "Syllabus der Pflanzenfamilien". Zgodnie z ówczesnymi poglądami na podział świata żywego, do roślin włączano również organizmy obecnie należące do innych królestw, np. bakterie i grzyby. U podstaw systemu Englera leżały wcześniejsze systemy, np. system, stworzony przez Alexandra Brauna. Mniej więcej równolegle zaś swój system tworzył Richard Wettstein. W przeciwieństwie do Wettsteina, Engler uważał, że filogeneza jest jeszcze zbyt słabo poznana, by być podstawą taksonomii, która w związku z tym musi opierać się głównie na cechach morfologicznych. Ostatecznie oba te systemy, wraz z modyfikacjami, stały się na kilkadziesiąt lat podstawą systematyki przedstawianej w krajach niemieckojęzycznych, a po przetłumaczeniu również w Polsce, w podręczniku akademickim do botaniki redagowanym przez Eduarda Strasburgera. System Englera był kształtowany przez kilkadziesiąt lat, w ciągu których ulegał modyfikacjom. We wcześniejszych wydaniach wydzielone były 4 gromady: "Myxothallophyta" (śluzowce), "Euthallophyta" (plechowce), "Embryophyta zoidiogama" i "Embryophyta siphonogama". Niżej przedstawiona lista pochodzi z pracy z 1903 r., gdzie plechowce (bakterie, glony i grzyby) rozbite zostały na kilka gromad, z kolei w następnych wersjach rozdzielono, podnosząc rangę, okrzemki i sprzężnice, trawy i turzycowate itp.
Oryginalne nazwy przedstawione zostały zgodnie z konwencją nomenklatoryczną po łacinie, z ewentualnymi niemieckimi odpowiednikami. Ze względu na zmiany w systematyce, niejednokrotnie znaczne, polskie nazwy mogą określać taksony, których zakres obiega od oryginału przedstawionego przez Englera.

</doc>
<doc id="1839762" url="https://pl.wikipedia.org/wiki?curid=1839762" title="Guteter">
Guteter

Guteter ("Gutetter") – polski herb szlachecki z indygenatu.
Opis herbu.
Opis zgodnie z klasycznymi regułami blazonowania:
W polu czarnym, na trójwzgórzu złotym, mur czerwony o trzech blankach i bramie otwartej, srebrnej, za którym mąż w zbroi złotej, przepasany pasem czarnym z trzema guzami złotymi, trzymający halabardę błękitną, po którego lewej stronie gałąź palmowa srebrna.
Nad hełmem w koronie, klejnot - pół męża zbrojnego jak w godle.
Labry czarne, podbite złotem.
Najwcześniejsze wzmianki.
Zatwierdzony indygenatem 29 czerwca 1543 Fryderykowi, Janowi, Jerzemu i Stanisławowi Gutetterom, potwierdzony 27 stycznia 1580.
Herbowni.
Guteter - Gutetter, Olewiński.

</doc>
<doc id="1839768" url="https://pl.wikipedia.org/wiki?curid=1839768" title="Samana Cay">
Samana Cay

Samana Cay (hiszp. "Cayo Samaná") – mała, niezamieszkana wyspa w centralnej części archipelagu Bahamów, przez niektórych identyfikowana z Guanahani, pierwszą wyspą, na której wylądował Krzysztof Kolumb. Rdzennymi mieszkańcami wyspy byli Indianie z plemienia Guanahani.
Samana Cay została po raz pierwszy uznana za tożsamą z Guanahani przez Gustavusa Foxa w 1882 roku, jednak przez XX wiek przeważało poparcie dla wyspy San Salvador jako Guanahani. Dopiero w 1986 roku redaktor „National Geographic”, Joseph Judge, na podstawie nowych wyliczeń, uznał Samana Cay za miejsce lądowania Kolumba. Tym niemniej tożsamość wyspy Guanahani pozostaje sporna do dziś.
Obecnie wyspa jest niezamieszkana, stali mieszkańcy opuścili ją w połowie wieku XX, do dziś widoczne są ruiny zabudowań.

</doc>
<doc id="1839769" url="https://pl.wikipedia.org/wiki?curid=1839769" title="KWK &quot;Michał&quot;">
KWK &quot;Michał&quot;



</doc>
<doc id="1839770" url="https://pl.wikipedia.org/wiki?curid=1839770" title="Mobile Submarine Simulator">
Mobile Submarine Simulator

Mobile Submarine Simulator (MOSS) – amerykańska torpeda kalibru 21" (533 mm) niewyposażona w głowicę bojową, lecz zdolna do generacji dźwięku dokładnie odpowiadającego sygnaturze akustycznej wyposażonego w nią okrętu. Pierwsze torpedy MOSS weszły do służby w 1976 roku, po czym zostały rozmieszczone na pokładach wszystkich amerykańskich strategicznych atomowych okrętów podwodnych, wchodzących do służby po 1980 roku. W trakcie służby, MOSS była stale ulepszana, zaś jej wariant o przedłożonym zasięgu nosi nazwę LEMONSS ("Long-endurance Mobile Submarine Simulator")

</doc>
<doc id="1839773" url="https://pl.wikipedia.org/wiki?curid=1839773" title="Obłoki iryzujące">
Obłoki iryzujące

Obłoki iryzujące – cienkie chmury o kształcie soczewkowatym, wykazujące bardzo silną iryzację. Występują na wysokości ok. 20-30 km.
Obserwowane są bardzo rzadko (głównie zimą), niedługo po zachodzie słońca, w krajach skandynawskich oraz w Szkocji i na Alasce.

</doc>
<doc id="1839775" url="https://pl.wikipedia.org/wiki?curid=1839775" title="Ruch społeczny (socjologia)">
Ruch społeczny (socjologia)



</doc>
<doc id="1839777" url="https://pl.wikipedia.org/wiki?curid=1839777" title="Gyss">
Gyss

Gyss – polski herb szlachecki o niewiadomych barwach.
Opis herbu.
W polu mur nad którym trzy gwiazdy (jedna nad dwiema)
Najwcześniejsze wzmianki.
Pieczęć Jakuba Gyssa z 1571.
Herbowni.
Gyss.

</doc>
<doc id="1839781" url="https://pl.wikipedia.org/wiki?curid=1839781" title="Zdobyć Woodstock">
Zdobyć Woodstock

Zdobyć Woodstock – amerykańska komedia z 2009 roku.

</doc>
<doc id="1839782" url="https://pl.wikipedia.org/wiki?curid=1839782" title="Juan Carlos Oblitas">
Juan Carlos Oblitas

Juan Carlos Oblitas Saba (ur. 16 lutego 1951 w Mollendo) – piłkarz peruwiański grający na pozycji napastnika.
Kariera klubowa.
Karierę piłkarską Oblitas rozpoczął w klubie Universitario Lima. W 1968 roku zadebiutował w jego barwach w peruwiańskiej Primera División, a w 1971 roku osiągnął swój pierwszy sukces, gdy wywalczył mistrzostwo kraju. W 1974 roku ponownie sięgnął z Universitario po tytuł mistrza Peru.
W 1975 roku Oblitas wyjechał za granicę. Jego pierwszym klubem zagranicznym było hiszpańskie Elche CF, w którym rozegrał jedno spotkanie. W 1976 roku Peruwiańczyk został piłkarzem meksykańskiego CD Veracruz, a w 1978 roku wrócił do Peru i został zawodnikiem Sportingu Cristal Lima. W 1979 roku został ze Sportingiem mistrzem kraju, a w 1980 roku ponownie wywalczył tytuł mistrzowski. W 1981 roku przeszedł do belgijskiego RFC Seraing, gdzie grał wraz z rodakiem Percym Rojasem. W 1984 roku ponownie grał w ojczyźnie, tym razem w swoim pierwotnym klubie, Universitario Lima. W 1985 roku został mistrzem Peru i po tym sukcesie zakończył karierę piłkarską.
Kariera reprezentacyjna.
W reprezentacji Peru Oblitas zadebiutował 4 marca 1973 roku w wygranym 5:1 towarzyskim meczu z Gwatemalą. W 1978 roku był podstawowym zawodnikiem Peru na Mistrzostwach Świata w Argentynie. Wystąpił na nich w 6 spotkaniach: ze Szkocją (3:1), z Holandią (0:0), z Iranem (4:1), z Brazylią (0:3), z Polską (0:1) i z Argentyną (0:6). W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam także był członkiem wyjściowej jedenastki i zagrał w 3 meczach: z Kamerunem (0:0), z Włochami (1:1) i z Polską (1:5). W swojej karierze zagrał także na Copa América 1975 (mistrzostwo kontynentu). Od 1973 do 1985 roku rozegrał w kadrze narodowej 63 mecze i strzelił 11 goli.
Kariera trenerska.
Po zakończeniu kariery piłkarskiej Oblitas został trenerem. W 1987 roku objął funkcję trenera Universitario Lima i już w pierwszym sezonie wywalczył mistrzostwo Peru. W 1990 roku został szkoleniowcem Sportingu Cristal Lima, z którym trzykrotnie w latach 1991, 1994 i 1995 zostawał mistrzem kraju. Następnie w 1996 roku został selekcjonerem reprezentacji Peru. W 1999 roku przestał prowadzić rodzimą kadrę, a następnie był trenerem takich klubów jak: Club Sporting Cristal, kostarykańskie LD Alajuelense, Universidad San Martín Lima i ekwadorskie LDU Quito (mistrzostwo kraju w 2005 roku). Od 2007 roku po raz trzeci prowadzi Club Sporting Cristal.

</doc>
<doc id="1839783" url="https://pl.wikipedia.org/wiki?curid=1839783" title="Parafia Trójcy Świętej i św. Mikołaja w Nilvange">
Parafia Trójcy Świętej i św. Mikołaja w Nilvange

Parafia Trójcy Świętej i św. Mikołaja – parafia prawosławna w Nilvange, do 2018 r. w jurysdykcji Zachodnioeuropejskiego Egzarchatu Parafii Rosyjskich, następnie (po likwidacji egzarchatu) w Greckiej Metropolii Francji Patriarchatu Konstantynopolitańskiego. Co najmniej do 2008 była to placówka duszpasterska Rosyjskiego Kościoła Prawosławnego poza granicami Rosji.
Historia.
Parafię w Nilvange utworzyła grupa ok. 50 byłych rosyjskich żołnierzy Korpusu Ekspedycyjnego, którzy po I wojnie światowej pozostali we Francji i uzyskali zatrudnienie w zakładach metalurgicznych w Knutange. Pierwsza kaplica prawosławna działająca na ich potrzeby powstała przy ul. de Vosges w Nilvange. W 1946 zakłady metalurgiczne przekazały parafii teren pięciu dawnych garaży, gdzie urządzono nową cerkiew. Dekorację malarską jej fasady wykonał miejscowy artysta Greg Gawra. Budowla posiada kompletne tradycyjne wyposażenie świątyni prawosławnej. W 1990 była remontowana.
Pierwotnie etnicznie rosyjska, parafia grupuje obecnie wiernych różnego pochodzenia.

</doc>
<doc id="1839788" url="https://pl.wikipedia.org/wiki?curid=1839788" title="Luis de Torres">
Luis de Torres

Luis de Torres (zm. 1493, prawdopodobnie urodzony jako "יוסף בן הלוי העברי", "Yosef Ben Ha Levy Haivri") – jeden z członków pierwszej wyprawy Krzysztofa Kolumba i pierwszy Żyd, który dotarł do Nowego Świata.
Dzięki swojej znajomości hebrajskiego, aramejskiego i portugalskiego, Luis de Torres służył jako tłumacz gubernatorowi Murcji. Z powodu edyktu zabraniającego wyznawania religii innych niż katolicyzm, Torres, na krótko przed wyruszeniem do Ameryki, dokonał konwersji na chrześcijaństwo. Kolumb zabrał ze sobą Torresa, ponieważ sądził, że umiejętności tłumacza mogą być potrzebne do nawiązania kontaktów z mieszkańcami Azji; Torres miał się z nimi komunikować za pośrednictwem miejscowych społeczności żydowskich.
Po przybyciu na Kubę, którą Kolumb uznał za wybrzeże azjatyckie, Torres oraz marynarz Rodrigo de Jerez wysłani zostali 2 listopada 1492 roku na samodzielną ekspedycję po wyspie z zadaniem zbadania kraju. W czasie trwającej kilka dni wyprawy dwaj podróżnicy, jako pierwsi Europejczycy, zetknęli się z indiańskim zwyczajem palenia tytoniu zawiniętego w liście palmowe oraz stali się jego propagatorami.
Podczas powrotu do Hiszpanii, 25 grudnia 1492, Santa María, będąca okrętem flagowym wyprawy, osiadła na mieliźnie u wybrzeży Haiti. Kolumb postanowił zostawić w tym miejscu niewielki garnizon; wybudowaną osadę nazwano La Navidad, zaś całą wyspę - La Española (Hispaniola, mała Hiszpania, późniejsze Haiti). 4 stycznia 1493 roku Kolumb odpłynął do Hiszpanii, zaś Luis de Torres znalazł się w grupie 39 pozostawionych osadników. 
Kiedy w tym samym roku Kolumb ponownie przypłynął na wyspę z kolejną wyprawą, zastał jedynie zgliszcza fortu - wszyscy osadnicy zostali wymordowani. Niektórzy badacze przypuszczają, że do wybuchu konfliktu i zniszczenia fortu doszło na skutek złego traktowania miejscowych Indian Taino przez Europejczyków.

</doc>
<doc id="1839793" url="https://pl.wikipedia.org/wiki?curid=1839793" title="MHK Wozniesieńsk">
MHK Wozniesieńsk

MHK Wozniesieńsk (ukr. Футбольний клуб «МГК» Вознесенськ, "Futbolnyj Kłub "MHK" Woznesenśk") – ukraiński klub piłkarski z siedzibą w Wozniesieńsku, w obwodzie mikołajowskim.
Historia.
Chronologia nazw:
Piłkarska drużyna Łokomotyw została założona w mieście Wozniesieńsk w latach 30. XX wieku. Zespół występował w rozgrywkach lokalnych. W 1938 startował w Pucharze ZSRR. Potem kontynuował występy w rozgrywkach Mistrzostw i Pucharu obwodu mikołajowskiego. 

</doc>
<doc id="1839794" url="https://pl.wikipedia.org/wiki?curid=1839794" title="Parafia św. Jana Maksymowicza w Paryżu">
Parafia św. Jana Maksymowicza w Paryżu

Parafia św. Jana Maksymowicza – jedna z jedenastu etnicznie rosyjskich parafii w jurysdykcji Rosyjskiego Kościoła Prawosławnego poza granicami Rosji na terytorium Francji. Jedna z dwóch parafii tego Kościoła w Paryżu.
Po utworzeniu eparchii brytyjskiej i zachodnioeuropejskiej w miejsce eparchii genewskiej i zachodnioeuropejskiej oraz brytyjskiej i irlandzkiej, parafia nie została uwzględniona w spisie placówek nowej eparchii.

</doc>
<doc id="1839795" url="https://pl.wikipedia.org/wiki?curid=1839795" title="Łokomotyw Wozniesieńsk">
Łokomotyw Wozniesieńsk



</doc>
<doc id="1839796" url="https://pl.wikipedia.org/wiki?curid=1839796" title="Gnoien">
Gnoien

Gnoien, Warbelstadt "(pol. Miasto rzeki Warbel)" – miasto w Niemczech, w kraju związkowym Meklemburgia-Pomorze Przednie, w powiecie Rostock, siedziba Związku Gmin Gnoien.
Toponimia.
Nazwa pochodzenia słowiańskiego, z połabskiego "*gnoj" „brud, gnój”. W języku polskim rekonstruowana jako "Gnojno".
Współpraca.
Miejscowość partnerska:

</doc>
<doc id="1839799" url="https://pl.wikipedia.org/wiki?curid=1839799" title="Kane i Abel">
Kane i Abel

Kane i Abel (ang. "Kane and Abel") – powieść, której autorem jest angielski pisarz Jeffrey Archer.
Opowiada ona losy dwóch mężczyzn urodzonych tego samego dnia w dwóch różnych miejscach na świecie. William Lowell Kane jest synem bostońskiego milionera, a Abel Rosnovski (prawdziwe imię i nazwisko: Władek Koskiewicz) – ubogim emigrantem z Polski. Przeznaczenie kilkukrotnie krzyżuje ich ścieżki w najtrudniejszych momentach życia.

</doc>
<doc id="1839800" url="https://pl.wikipedia.org/wiki?curid=1839800" title="Lasy Beskidu Śląskiego">
Lasy Beskidu Śląskiego

Lasy Beskidu Śląskiego – nazwa jednego z siedmiu pierwszych Leśnych Kompleksów Promocyjnych w Polsce, powołanego do życia Zarządzeniem nr 30 Dyrektora Generalnego Lasów Państwowych z dnia 19 grudnia 1994 r. w granicach nadleśnictw: Bielsko, Węgierska Górka, Ustroń i Wisła (Regionalna Dyrekcja Lasów Państwowych w Katowicach). Obejmuje on głównie tereny Beskidu Śląskiego. Ponadto w skład Kompleksu wchodzi fragment Beskidu Żywieckiego z masywem Romanki oraz niewielki fragment zachodniej części Beskidu Małego. Północny skraj Kompleksu sięga na Pogórze Cieszyńskie i Podgórze Wilamowickie.
Kompleks ma powierzchnię 39 793 ha, z czego na powierzchnię leśną przypada 39 218 ha. Do głównych typów siedliskowych lasu należą: las mieszany górski (40,1% powierzchni Kompleksu), las górski (32,6%), las świeży (10,7%), bór mieszany górski (7, 9%). Rosnące w tych warunkach drzewostany zbudowane są przede wszystkim z następujących gatunków: świerk (74,4%), buk (10,4%), sosna (3,7%), dąb (3,1%). Łącznie na terenie LKP Lasy Beskidu Śląskiego występuje 19 gatunków drzew. Na uwagę zasługuje lokalny ekotyp świerka pospolitego, znany jako świerk istebniański. Wszystkie lasy na terenie Kompleksu mają status lasów ochronnych, wśród których największy udział mają lasy uszkodzone przez przemysł (64, 5%) oraz lasy wodochronne (29,7%).
Głównymi celami działalności Kompleksu jest wszechstronne rozpoznanie stanu lokalnych biocenoz leśnych oraz trwałe zachowanie (lub odtworzenie) ich walorów metodami proekologicznej gospodarki leśnej w powiązaniu z aktywną ochroną przyrody i promowaniem zrównoważonego rozwoju. W tym nurcie mieści się też edukacja ekologiczna społeczeństwa. W tym celu na omawianym terenie utworzone zostały Ośrodki Edukacji Ekologicznej, a także 11 ścieżek edukacyjno-przyrodniczych.
Ośrodki Edukacji Ekologicznej:
Funkcje edukacyjne pełnią również:
Trasy ścieżek edukacyjno-przyrodniczych zaopatrzone są w specjalne tablice informacyjne. Wycieczki ścieżkami można odbywać w towarzystwie leśników z wyżej wymienionych Ośrodków albo indywidualnie, ze specjalnie wydanymi drukiem folderami, dostępnymi w tych Ośrodkach lub w miejscowych leśnictwach.

</doc>
<doc id="1839801" url="https://pl.wikipedia.org/wiki?curid=1839801" title="Pamięć lokalna wątku">
Pamięć lokalna wątku

Pamięć lokalna wątku (ang. Thread-local storage, TLS) – rozwiązanie używane w programowaniu komputerowym przypisującym pamięć statyczną lub globalną lokalnie do wątku.
Takie rozwiązanie bywa niezbędne, ponieważ wszystkie wątki w procesie współdzielą tą samą przestrzeń adresową. Innymi słowy, odnosząc się do zmiennej statycznej lub globalnej, różne wątki tego samego procesu odwołują się do tego samego miejsca w pamięci.
Zmienne na stosie są natomiast lokalne dla wątku, ponieważ każdy wątek posiada własny stos, rezydujący w innym miejscu pamięci.
Czasami jest jednak pożądane, aby dwa wątki odnosząc się do tej samej zmiennej statycznej lub globalnej odwoływały się do różnych obszarów pamięci. To wymaga uczynienia zmiennej lokalną dla wątku. Klasycznym przykładem jest w języku C przechowująca kod błędu zmienna codice_1.
Jeżeli znany jest co najmniej rozmiar wskaźników, jest zasadniczo możliwe stworzenie bloków pamięci lokalnej wątku o dowolnie określonym rozmiarze. Alokuje się wówczas odpowiednie bloki pamięci, a wskaźniki do nich przechowuje w przestrzeni lokalnej wątku.
Implementacja Windows.
Funkcja API TlsAlloc może być użyta do uzyskania nieużywanego "indeksu slotu TLS" ("TLS slot index"). "Indeks slotu TLS" zostanie wówczas oznaczony jako ‘używany’.
Funkcje TlsGetValue i TlsSetValue mogą być użyte do odczytu i zapisu adresu pamięci do zmiennej lokalnej wątku identyfikowanej przez "indeks slotu TLS". TlsSetValue może wpływać jedynie na zmienne aktualnego wątku.
Wywołanie funkcji TlsFree zwalnia "indeks slotu TLS". Indeks zostanie wówczas oznaczony jako ‘nieużywany’ i kolejne wywołanie TlsAlloc może zwrócić go ponownie.
Implementacja Pthreads.
Obsługa TLS w Pthreads (w nomenklaturze Pthreads "Thread-Specific Data" – dane specyficzne dla wątku) jest zbliżona do TlsAlloc i oferuje podobną funkcjonalność co Windows. pthread_key_create tworzy "klucz", wraz z opcjonalnym "destruktorem", który może być później powiązany z danymi specyficznymi dla wątku przez pthread_setspecific. Dane mogą być uzyskane przez wywołanie pthread_getspecific. Jeżeli wartość specyficzna dla wątku nie jest pusta ("NULL"), przy zamykaniu wątku zostanie wywołany "destruktor". Dodatkowo, "klucz" musi zostać zniszczony przez pthread_key_delete.
Implementacja specyficzna dla języka.
Zamiast wymagać od programistów korzystania z odpowiednich funkcji API, jest również możliwe rozszerzenie języka programowania aby obsługiwał TLS.
Object Pascal.
W językach Delphi oraz Free Pascal istnieje możliwość użycia słowa kluczowego 'threadvar' zamiast 'var', w celu zadeklarowania zmiennych przechowywanych w pamięci lokalnej wątku.
var
 mydata_process: integer;
threadvar
 mydata_threadlocal: integer;
Java.
W języku Java zmienne lokalne wątku są implementowane przez klasę ThreadLocal. Obiekt codice_2 utrzymuje oddzielne instancje zmiennych dla każdego wątku, który wywoła na nim metodę codice_3 lub codice_4. Poniższy przykład (dla J2SE 5.0 lub nowszych) ilustruje użycie obiektu codice_2 przechowującego obiekt codice_6:
ThreadLocal&lt;Integer&gt; local = new ThreadLocal&lt;Integer&gt;(){
 @Override protected Integer initialValue(){
 return 1;
};
Powyższy kod deklaruje i tworzy obiekt codice_7 klasy codice_2 który zwraca początkową wartość 1 jeżeli żadna inna wartość nie została zapisana przez wywołujący ją wątek. Poniższy kod zwiększa wartość przechowywanej wartości lokalnie dla wywołującego wątku.
 local.set( local.get()+1 );
Metoda codice_9 zwraca aktualną wartość typu codice_6 związaną z aktualnym wątkiem, lub 1 jeżeli żaden obiekt nie został powiązany z wątkiem. Kod wywołuje metodę codice_11 aby ustawić nową wartość powiązaną z wątkiem. (Proszę zauważyć, że powyższy przykład używa generics oraz autoboxing—elementów dodanych do Javy w wersji J2SE 5.0.)
Sun Studio C/C++, IBM XL C/C++, GNU C oraz Intel C/C++ (systemy Linux).
Słowo kluczowe __thread jest używane jak poniżej:
 __thread int liczba;
Visual C++, Intel C/C++ (systemy Windows).
W Visual C++ słowo kluczowe declspec(thread) jest używane jak poniżej::
 __declspec(thread) int liczba;
Digital Mars C++.
W kompilatorze Digital Mars C++ słowo kluczowe declspec(thread) jest używane jak poniżej:
 __declspec(thread) int liczba;
D.
W języku programowania D w wersji 2, wszystkie statyczne i globalne zmienne są domyślnie lokalne dla wątku i deklarowane podobnie jak "zwykłe" globalne i statyczne zmienne w innych językach. Stworzenie zmiennej globalnej dla wszystkich wątków musi być jawnie zadeklarowane przez użycie słowa kluczowego shared lub __gshared:
int threadLocal; // To jest zmienna globalna lokalna dla wątku. Jej typ to int.
shared int globalTyped; // To jest zmienna globalna dla wszystkich wątków. Jej typ to shared(int).
__gshared int global; // To jest zmienna globalna dla wszystkich wątków. Jej typ to int.
Słowo kluczowe __gshared jest poprzedzone dwoma podkreślnikami w celu ograniczenia jego użycia. Standardową metodą jest użycie słowa shared, które modyfikuje typ zmiennej. __gshared zostało wprowadzone w celu uniknięcia zmiany typu zmiennej i odpowiada ono deklaracji zmiennej globalnej w języku C/C++.
Borland C++ Builder.
W Borland C++ Builder słowo kluczowe __declspec(thread) jest używane jak poniżej:
 __declspec(thread) int liczba;
To samo w bardziej elegancki sposób:
 int __thread liczba;
GCC.
GCC C/C++ implementuje __thread jak podano wyżej.
Wartość inicjująca zmienną musi być stałą czasu kompilacji, nawet w C++. Na przykład.
 __thread int liczba = 1;
ale nie
 void f(int liczba)
 static __thread int liczba_kopia = liczba;
lub (C++)
 __thread int liczba = oblicz_liczbę();
C# i inne języki .NET.
Statyczne pola mogą być oznaczane przez 
atrybut ThreadStatic:
 class FooBar
 [ThreadStatic] static int foo;
Jest też dostępne API
dla dynamicznego alokowania zmiennych lokalnych dla wątku.
Python.
W języku Python w wersjach 2.4 i późniejszych, klasa local w module threading służy do tworzenia zmiennych lokalnych dla wątku.
import threading
mydata = threading.local()
mydata.x = 1
Ruby.
W języku Ruby zmienne lokalne dla wątku są tworzone i dostępne przy użyciu metod []=/[].
Thread.current[:user_id] = 1
Perl.
W języku Perl wątki zostały dodane w trakcie ewolucji języka, gdy duża ilość istniejącego kodu była już obecna w Comprehensive Perl Archive Network. W wyniku tego, wątki w Perlu mają domyślne swój własny obszar pamięci lokalnej dla wszystkich zmiennych, w celu zminimalizowania skutków zetknięcia się wątków z istniejącym, nie zabezpieczonym wątkowo kodem. W Perlu, zmienne współdzielone między wątkami mogą zostać utworzone poprzez atrybut:
use threads;
use threads::shared;
my $localvar;
my $sharedvar :shared;

</doc>
<doc id="1839802" url="https://pl.wikipedia.org/wiki?curid=1839802" title="Laage">
Laage

Laage – miasto w Niemczech, w kraju związkowym Meklemburgia-Pomorze Przednie, w powiecie Rostock, siedziba Związku Gmin Laage. 26 maja 2019 do miasta przyłączono gminę Diekhof, która stała się jego dzielnicą. 
Toponimia.
Nazwa, zapisana w dokumentach średniowiecznych jako "Lauena" (1216), "Lawe" (1257 i 1291/92), "Laue" (1306), pochodzi od połabskiego "lava", oznaczającego most na rzece. W języku polskim rekonstruowana w formie "Ławno".

</doc>
<doc id="1839806" url="https://pl.wikipedia.org/wiki?curid=1839806" title="Madagascar">
Madagascar

Madagascar – utwór amerykańskiej grupy hardrockowej Guns N’ Roses z albumu "Chinese Democracy", wydanego w 2008 roku. Piosenka trwa 5 minut i 37 sekund. Została skomponowana przez Axla Rosa i Chrisa Pitamana. Utwór opowiada o tym, jak Rose jest zmęczony oskarżeniami, że nie może się obyć bez poprzednich członków zespołu.
Utwór zawiera partie orkiestry skomponowaną przez Pawła Buckmastera, oraz liczne próbki dźwięków, w tym dwa przemówienia Martina Luthera Kinga i fragmenty z filmów takich jak "Missisipi w ogniu", "Nieugięty Luke", "Ofiary wojny", "Braveheart. Waleczne serce" i "Siedem".
Historia.
Madagaskar wraz z Welcome to the Jungle i Paradise City zostały wykonane na żywo na MTV Video Music Awards w 2002 roku.
Dwie wersje demo piosenki wyciekły do internetu przed wydaniem Chinese Democracy, pierwsza w marcu 2007, a druga w czerwcu 2008 r.

</doc>
<doc id="1839807" url="https://pl.wikipedia.org/wiki?curid=1839807" title="Język arabski rejonu Zatoki Perskiej">
Język arabski rejonu Zatoki Perskiej

Język arabski rejonu Zatoki Perskiej ( "lahdża chalidżija"; ) – wschodnia odmiana języka arabskiego używana w krajach arabskich położonych nad Zatoką Perską, zwłaszcza w Arabii Saudyjskiej, Bahrajnie, Zjednoczonych Emiratach Arabskich, w Omanie, Katarze, Kuwejcie, a także przez nomadów w Jemenie, Jordanii oraz na południu Iraku. Ethnologue traktuje tę odmianę jako osobny język w obrębie tzw. makrojęzyka arabskiego.
Charakterystyka.
Odmiana używana w tym regionie jest bardzo bliska standardowemu językowi arabskiemu, lecz o nieco uproszczonej gramatyce. Wyróżnia się za to zapożyczeniami z języka perskiego oraz wpływami wymowy beduińskiej:

</doc>
<doc id="1839808" url="https://pl.wikipedia.org/wiki?curid=1839808" title="Soltanije">
Soltanije

Soltanije (pers. سلطانيه) – miasto w Iranie, w ostanie Zandżan.
Miasto zostało założone przez Ilchanidów na przełomie XIII i XIV wieku. Wybrali je oni na swoją letnią siedzibę ponieważ Mongołom bardzo odpowiadała obfitość okolicznych pastwisk i panujący w tym rejonie względny chłód podczas lata. Budowę rozpoczął ilchan Argun (1284 - 1291), przy czym mur nowego miasta miał mieć 12 tys. kroków obwodu. Jego syn, Oldżajtu (1304 - 1316), powiększył go do 30 tys. kroków, i to właśnie on przeniósł tam swoją letnią stolicę. Jej budowa została ukończona w 1313 roku, jednak wydaje się, że już za następcy Oldżajtu, Abu Sa’ida (1317 - 1335), czołową rolę wśród miast Ilchanidów ponownie zaczął odgrywać Tebriz. Niemniej nadal w Soltanije można było spotkać zagranicznych dyplomatów i kupców, a w roku 1318 papież Jan XXII ustanowił w nim archidiecezję, której arcybiskupi byli nominowani do roku 1425. Po upadku Ilchanidów Soltanije było przedmiotem walk pomiędzy Czobanidami, Dżalajirydami i Mozaffarydami. W roku 1384 zdobył je Timur (1370 - 1405). Według ambasadora króla Kastylii, Ruy Gonzáles de Clavijo, który odwiedził miasto w 1404 roku, nadal miało ono wielu mieszkańców i było ważnym ośrodkiem handlu. Stopniowo jednak zaczął on powracać do Tebrizu, a ruiny miasta dopełniło przeniesienie przez szacha Abbasa I (1587 - 1629) stolicy do Isfahanu. Krótkotrwały renesans Soltanije przeżyło kiedy swoją letnią rezydencję o nazwie Soltanabad w jego pobliżu założył Fath Ali Szah (1797 - 1834). Jednocześnie oznaczało to jednak zagładę większości czternastowiecznych struktur, z których materiał posłużył do budowy pałacu myśliwskiego szacha. Soltanabad został opuszczony po wojnie rosyjsko-perskiej w roku 1828. Odtąd jedyne pozostałe czternastowieczne monumenty, olbrzymie mauzoleum Oldżajtu na planie ośmiokąta o średnicy 38 m, wieża grobowca Baraka Baby i grób teologa Molly Hasana Sziraziego znajdowały się w mało znaczącej wiosce. W roku 1991 Soltanije liczyło 5114 mieszkańców. W roku 2005 zostało ono wpisane na listę światowego dziedzictwa UNESCO.

</doc>
<doc id="1839809" url="https://pl.wikipedia.org/wiki?curid=1839809" title="Parafia Wszystkich Świętych Ruskich w Paryżu">
Parafia Wszystkich Świętych Ruskich w Paryżu

Parafia Wszystkich Świętych Ruskich – etnicznie rosyjska parafia prawosławna w Paryżu. Obecnie czasowo nie prowadzi działalności duszpasterskiej. Jedna z dwóch w Paryżu (a 11 we Francji) parafii Rosyjskiego Kościoła Prawosławnego poza granicami Rosji.
Po utworzeniu eparchii brytyjskiej i zachodnioeuropejskiej w miejsce eparchii genewskiej i zachodnioeuropejskiej oraz brytyjskiej i irlandzkiej, parafia nie została uwzględniona w spisie placówek nowej eparchii.

</doc>
<doc id="1839811" url="https://pl.wikipedia.org/wiki?curid=1839811" title="Puchar Świata w biathlonie 2009/2010 – Östersund 2009">
Puchar Świata w biathlonie 2009/2010 – Östersund 2009

Zawody pucharu świata w biathlonie w Östersund inaugurowały sezon 2009/2010 w tej dyscyplinie sportu. Konkurencje zostały rozegrane w dniach 2 – 6 grudnia. Rywalizowano w biegu indywidualnym, sprincie oraz biegu sztafetowym. 
Pierwszą konkurencję, bieg indywidualny kobiet, wygrała reprezentantka Szwecji Helena Jonsson. Zwyciężczyni klasyfikacji generalnej pucharu świata 2008/2009 okazała się lepsza od swojej rodaczki Anna Carin Zidek oraz Białorusinki Darii Domraczewej. Wśród panów najlepszy okazał się Norweg Emil Hegle Svendsen, który na mecie wyprzedził Amerykanina Tima Burke oraz Austriaka Christopha Sumanna .
Biegi sprinterskie zarówno u kobiet jak i u panów zakończyły się triumfem Norwegów. Najpierw Tora Berger, zwyciężyła bieg na 7,5 km, pokonując Rosjankę Olgę Miedwiedcewą oraz Finkę Kaisę Mäkäräinen, zaś trzy godziny później najlepszy okazał się Ole Einar Bjørndalen, który „pozostawił w tyle” Svendsena oraz Burke’a. Reprezentant „kraju fiordów” odniósł 90 zwycięstwo w karierze (89 w biathlonie oraz jedno w biegach narciarskich) .
Ostatniego dnia rozegrane zostały biegi sztafetowe. Niespodzianką sprawili Francuzi, którzy pokonali faworyzowanych Norwegów oraz Austriaków. Wśród pań glorię zwycięstwa odebrały Niemki. Drugie miejsce na podium zajęły Rosjanki, zaś trzecie Francuzki .
Biegi indywidualne - 2.12.2008, 3.12.2008.
Mężczyźni.
Do zawodów zgłoszonych zostało 136 zawodników. Na starcie wycofali się Lowell Bailey i Michaił Siamionau, a trasy nie ukończyli Nemanja Košarac i Priit Viks. Zdyskwalifikowany został Markus Windisch. Wszystkie strzały trafione uzyskali Ołeksandr Biłanenko (18. miejsce) i Kevin Patzoldt (69. miejsce).
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zgłoszonych zostało 116 zawodniczek. Na starcie wycofały się Éva Tófalvi, Kari Henneseid Eie i Žanna Juškāne, a trasy nie ukończyła Pauline Macabies. Wszystkie strzały trafione uzyskały Oksana Chwostenko (5. miejsce), Michela Ponza (8. miejsce), Dijana Grudiček-Ravnikar (16. miejsce) i Fuyuko Suzuki (19. miejsce)
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Sprinty - 5.12.2008.
Mężczyźni.
Do zawodów zgłoszono 136 zawodników. Na starcie wycofali się Zhang Chengye, Friedrich Pinter i Ołeh Bereżny, a trasy nie ukończył Ołeksandr Biłanenko. Zdyskwalifikowany został Andrejs Rastorgujevs.
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zostało zgłoszonych 118 zawodniczek. Na starcie wycofały się Anna Lebiediewa, Megan Tandy, Olga Nazarowa i Sandra Keith, a trasy nie ukończyły Chu Kyoung-mi, Mari Laukkanen i Yu Shumei.
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Sztafety - 6.12.2008.
Mężczyźni.
Do zawodów zgłoszono 26 sztafet. Nikt nie wycofał się z wyścigu.
Wyniki:
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zgłoszono 20 sztafet. Nikt nie wycofał się z wyścigu.
Wyniki:
Klasyfikacja po zawodach.
"Uwzględniona została tylko pierwsza dziesiątka"

</doc>
<doc id="1839813" url="https://pl.wikipedia.org/wiki?curid=1839813" title="Amt Gnoien">
Amt Gnoien

Amt Gnoien – związek gmin w Niemczech, w kraju związkowym Meklemburgia-Pomorze Przednie, w powiecie Rostock. Siedziba związku znajduje się w mieście Gnoien.
W skład urzędu wchodzi pięć gmin, w tym jedna gmina miejska "(Stadt)" oraz cztery gminy wiejskie "(Gemeinde)":

</doc>
<doc id="1839817" url="https://pl.wikipedia.org/wiki?curid=1839817" title="Gnoien (urząd)">
Gnoien (urząd)



</doc>
<doc id="1839818" url="https://pl.wikipedia.org/wiki?curid=1839818" title="Córka marnotrawna">
Córka marnotrawna

Córka marnotrawna (ang. "The Prodigal Daughter") – powieść, której autorem jest angielski pisarz Jeffrey Archer.
Jest to kontynuacja i częściowe uzupełnienie powieści "Kane i Abel" opowiadająca losy jedynej córki Abla Rosnovskiego – Florentyny, która wbrew woli ojca poślubia syna wielkiego rywala i wroga swego ojca – Richarda Kane'a.

</doc>
<doc id="1839821" url="https://pl.wikipedia.org/wiki?curid=1839821" title="Charczowyk Kercz">
Charczowyk Kercz

Charczowyk Kercz (, "Futbolnyj Kłub "Charczowyk" Kercz") – ukraiński klub piłkarski z siedzibą w Kerczu, w Republice Autonomicznej Krymu.
Historia.
Chronologia nazw:
Drużyna piłkarska Charczowyk Kercz (ros. Пищевик Керчь, "Piszczewik Kiercz") została założona w mieście Kercz w latach 30. XX wieku. Zespół występował w rozgrywkach lokalnych. W 1938 startował w Pucharze ZSRR. Potem kontynuował występy w rozgrywkach Mistrzostw i Pucharu obwodu krymskiego, dopóki nie został rozwiązany.

</doc>
<doc id="1839822" url="https://pl.wikipedia.org/wiki?curid=1839822" title="Piotr Kurpios">
Piotr Kurpios

Piotr Kurpios (ur. 4 kwietnia 1963 w Częstochowie) – polski lekarz, polityk i działacz samorządowy związany z Częstochową, od 2009 do 2010 roku pełniący obowiązki prezydenta Częstochowy.
Życiorys.
Jest absolwentem szkoły podstawowej nr 22 na Zawodziu, Liceum Ogólnokształcącego im. Romualda Traugutta w Częstochowie oraz Wydziału Lekarskiego Śląskiej Akademii Medycznej w Zabrzu i podyplomowych studiów zarządzania służbą zdrowia w Akademii Polonijnej w Częstochowie. Jako lekarz, od czasu podjęcia pracy zawodowej, związany był z częstochowskim szpitalem im. Ludwika Rydygiera, gdzie pracował na oddziale chirurgii urazowej i ortopedii.
Działalność samorządową rozpoczął w radzie dzielnicy Wyczerpy-Mirów-Zawodzie, w 1992 został przewodniczącym tej rady. W latach 1994–1998 oraz 2002–2009 był radnym Rady Miasta Częstochowy, a w kadencji lat 1998–2002 zasiadał w radzie dzielnicy Zawodzie. W okresie 2006–2009 pełnił funkcję przewodniczącego Rady Miasta.
W 2001 wstąpił do Platformy Obywatelskiej, został wiceprzewodniczącym zarządu powiatowego tej partii i członkiem rady Regionu Śląskiego. W 2005 bez powodzenia startował w wyborach do Senatu.
Po odwołaniu Tadeusza Wrony w referendum lokalnym (z 15 listopada 2009) został głównym kandydatem na tzw. komisarza. Nominację podpisaną przez premiera Donalda Tuska otrzymał 27 listopada tego samego roku, cztery dni wcześniej zrezygnował z zasiadania w Radzie Miasta. Rada Miasta uchwaliła, że nie zostaną przeprowadzone przedterminowe wybory, a powołany komisarz będzie pełnić obowiązki do końca kadencji samorządu. W wyborach samorządowych przeprowadzonych 21 listopada 2010 Piotr Kurpios nie ubiegał się o wybór na urząd prezydenta miasta, ale o miejsce w sejmiku województwa śląskiego, które zdobył liczbą 11 524 głosów. Powrócił także do pracy zawodowej w Miejskim Szpitalu Zespolonym w Częstochowie.
W 2011 kandydował w wyborach parlamentarnych z 14. miejsca na liście komitetu wyborczego Platformy Obywatelskiej w okręgu wyborczym nr 28 w Częstochowie, jednak nie uzyskał mandatu poselskiego. Oddano na niego 4758 głosów (2,12% głosów oddanych w okręgu). 17 listopada 2011 został wybrany na wiceprzewodniczącego sejmiku śląskiego, zastępując Andrzeja Gościniaka, powołanego na przewodniczącego sejmiku. W 2014 nie ubiegał się o reelekcję.

</doc>
<doc id="1839823" url="https://pl.wikipedia.org/wiki?curid=1839823" title="Charczowyk Symferopol">
Charczowyk Symferopol

Charczowyk Symferopol (ukr. Футбольний клуб «Харчовик» Сімферополь, "Futbolnyj Kłub "Charczowyk" Simferopol") – ukraiński klub piłkarski z siedzibą w Symferopolu.
Historia.
Chronologia nazw:
Drużyna piłkarska Charczowyk Symferopol (ros. Пищевик Симферополь, "Piszczewik Simfieropol") została założona w mieście Symferopol w latach 30. XX wieku. Zespół występował w rozgrywkach lokalnych. W 1938 startował w Pucharze ZSRR. Potem kontynuował występy w rozgrywkach Mistrzostw i Pucharu obwodu krymskiego, dopóki nie został rozwiązany.

</doc>
<doc id="1839824" url="https://pl.wikipedia.org/wiki?curid=1839824" title="Syn Draculi">
Syn Draculi

Syn Draculi (ang. "Son of Dracula") – amerykański horror z 1943 roku. Film jest trzecią częścią trylogii filmowej, na którą składają się filmy "Dracula" z 1931 roku oraz "Córka Draculi" z 1936 roku.
Fabuła.
Akcja toczy się w Stanach Zjednoczonych, gdzie przybywa karpacki książę Alucard na zaproszenie miejscowej dziedziczki. Wkrótce znajomi kobiety zaczynają podejrzewać, że tajemniczy arystokrata jest tak naprawdę wampirem.

</doc>
<doc id="1839825" url="https://pl.wikipedia.org/wiki?curid=1839825" title="Rydygier">
Rydygier



</doc>
<doc id="1839826" url="https://pl.wikipedia.org/wiki?curid=1839826" title="Amt Güstrow-Land">
Amt Güstrow-Land

Urząd Güstrow-Land (niem. "Amt Güstrow-Land") – niemiecki urząd leżący w kraju związkowym Meklemburgia-Pomorze Przednie, w powiecie Rostock. Siedziba urzędu znajduje się w mieście Güstrow. 
W skład urzędu wchodzi 14 gmin:

</doc>
<doc id="1839828" url="https://pl.wikipedia.org/wiki?curid=1839828" title="Güstrow-Land">
Güstrow-Land



</doc>
<doc id="1839829" url="https://pl.wikipedia.org/wiki?curid=1839829" title="Guestrow-Land">
Guestrow-Land



</doc>
<doc id="1839830" url="https://pl.wikipedia.org/wiki?curid=1839830" title="Lidia Miś">
Lidia Miś

Lidia Miś właściwie Lidia Miś-Nowak (ur. 27 marca 1977 w Ropczycach) – pisarka, właścicielka wydawnictwa Dreams.
Absolwentka Technikum Ogrodniczego w Ropczycach. W 2002 roku ukończyła studia Ekonomiczne w Wyższej Szkole Informatyki i Zarządzania oraz na Wydziale Zarządzania i Marketingu Politechniki Rzeszowskiej. W 2007 roku ukończyła tamże Podyplomowe Studia Pedagogiczne. W 2011 ukończyła Krakowską Szkołę Filmu i Komunikacji Audiowizualnej w zakresie Scenariusz Filmu Fabularnego. Mieszka w Woliczce k. Rzeszowa. Od 2010 roku jest właścicielką i redaktor naczelną wydawnictwa Dreams z siedzibą w Rzeszowie.
Debiutowała w 2004 roku baśnią dla dzieci pt". Odwiedzając czarownice", w 2005 roku uhonorowana nagrodą ZLP za Najlepszy Debiut Prozatorski Podkarpacia. Drugie wydanie baśni oraz dwie kolejne pozycje opublikowane zostały przez rzeszowsko-warszawskie wydawnictwo Ad Oculos. Po licznych spotkaniach autorskich w domach kultury, bibliotekach, szkołach, domach dziecka, placówkach opiekuńczo-wychowawczych oraz w szpitalach na oddziałach pediatrycznych w 2007, 2010, 2011, 2012 roku kilkakrotnie otrzymała dyplom uznania za życzliwość i wsparcie dla kampanii społecznej „Cała Polska czyta dzieciom”. Uczestniczka centralnej inauguracji VIII Ogólnopolskiego Tygodnia Czytania Dzieciom Fundacji ABCXXI.
W grudniu 2010 roku za książkę "Opowieści Biblijne dziadzia Józefa" otrzymała nominację oraz główną nagrodę w konkursie portalu granice.pl w kategoriach: "Najlepsza książka na gwiazdkę" i "Najlepsza książka na zimę 2010" – wyróżnienie jury. W marcu 2011 roku książka ta zdobyła I miejsce w rankingu "Książek Roku 2010", w kategorii Książek Dla Najmłodszych. W 2018 roku za książkę "Opowieści biblijne dziadzia Józefa cz. 4" otrzymała "Wyróżnienie Stowarzyszenia Wydawców Katolickich Feniks 2018". Jurorka Rzeszowskich Dni Kultury Szkolnej w latach 2011-2017 r. Od 2018 roku współredaktorka ogólnopolskiego dwumiesięcznika "Posłaniec Matki Bożej Saletyńskiej".

</doc>
<doc id="1839831" url="https://pl.wikipedia.org/wiki?curid=1839831" title="Guestrow">
Guestrow



</doc>
<doc id="1839834" url="https://pl.wikipedia.org/wiki?curid=1839834" title="Triumf św. Tomasza z Akwinu">
Triumf św. Tomasza z Akwinu

Triumf św. Tomasza z Akwinu – fresk renesansowego włoskiego malarza Filippina Lippiego.
Fresk został namalowany w bazylice Najświętszej Maryi Panny powyżej Minerwy w Rzymie na zlecenie dominikanów. Kościół ten został wzniesiony w miejscu dawnej rzymskiej świątyni bogini mądrości Minerwy. Fresk jest alegorią zwycięstwa wiedzy chrześcijańskiej i teologii nad pogaństwem i herezją.W centralnym punkcie fresku na tronie, w białym habicie i czarnym płaszczu, siedzi św. Tomasz z Akwinu. Jego górująca pozycja świadczy o dominacji nad wszystkimi zebranymi. Prawą nogą depcze postać, która trzyma w dłoniach zwój z cytatami z Księgi Mądrości: "Mądrość pokonuje zło". Napis sugeruje, iż deptana postać reprezentuje zło. Tomasz trzyma w rękach księgę otwartą na słowach "Wytracę mądrość mędrców", będących cytatem z listu do Koryntian św. Pawła, co nawiązuje do dysput Tomasza z heretykami. Wokół niego siedzą cztery kobiety uosabiające cztery dziedziny wiedzy:Filozofię, Teologię, Dialektykę i Gramatykę, potrzebne do zrozumienia nauk teologicznych.
Tomasz z Akwinu w swoich naukach kładł nacisk na zrozumienie natury Trójcy Świętej, czyli dogmatu istnienia jednego Boga w trzech osobach: Ojca, Syna i Ducha Świętego. Jego nauka zaprzeczała poglądom części wczesnochrześcijańskich teologów.
Uzupełnieniem alegorii są figury przedstawione poniżej tronu. Postacie stojące wokół rozrzuconych ksiąg przedstawiają sześciu heretyków, których idee zostały obalone przez Tomasza. Brodata postać po lewej stronie to Ariusz, przed nim leży otwarta księga ze spisaną w niej jego doktryną, potępioną na soborze w Nicei w 325 r. n.e. Naprzeciwko niego, w czerwonej szacie, stoi Sabeliusz, przedstawiony jako rzymski republikanin. Również przed nim leży księga objaśniająca jego herezję: głosił on, iż Ojciec, Syn i Duch Święty nie są oddzielnymi bytami, co nie zgadzało się z ortodoksyjną doktryną, mówiącą o jednym Bogu w trzech osobach.
Po lewej stronie, w oddali, Lippi umieścił posąg konny Marka Aureliusza, uważany wówczas mylnie za pomnik cesarza Konstantyna Wielkiego. Cesarz miał nakazać na Soborze Nicejskim rozprawienie się z herezją arian. Jego pomnik znajduje się zaraz nad głową Ariusza, a jego prawa ręka wisi nad głową teologa.

</doc>
<doc id="1839836" url="https://pl.wikipedia.org/wiki?curid=1839836" title="Simejiz">
Simejiz

Simejiz (ukr. Сімеїз, ros. Симеиз, "Simieiz", krymskotat. "Simeiz") – osiedle typu miejskiego, należące do Autonomicznej Republiki Krymu, podlegające pod jałtańską radę miejską.
Miejscowość status osiedla typu miejskiego posiada od 1929 roku, liczy 3,5 tys. mieszkańców.

</doc>
<doc id="1839838" url="https://pl.wikipedia.org/wiki?curid=1839838" title="Walther Riese">
Walther Riese

Walther Riese (ur. 30 czerwca 1890 w Berlinie, zm. 9 września 1976 w Richmond) – niemiecko-amerykański lekarz neurolog, historyk medycyny. Studiował medycynę na Uniwersytecie w Królewcu. Od 1917 do 1933 we Frankfurcie, był uczniem Ludwiga Edingera. Od 1933 do 1941 w Lyonie i Paryżu. Po 1941 w Richmond.

</doc>
<doc id="1839839" url="https://pl.wikipedia.org/wiki?curid=1839839" title="Krzysztof Chrabota">
Krzysztof Chrabota

Krzysztof Chrabota (ur. 4 lipca 1974 w Krakowie) – polski piłkarz ręczny występujący na pozycji rozgrywającego. Reprezentant Polski.
Życiorys.
Występował w Hutniku Kraków. W 1997 roku przeniósł się do Iskry Kielce, z którą dwukrotnie sięgnął po Mistrzostwo Polski. W 2000 roku opuścił kielecki klub i trafił do występującego w Handball Club de Villefranche-Beaujolais. Kolejne jego kluby to Girondins Bordeaux i ASPTT Nancy-Vandeuvre HB. W 2007 wrócił do kraju i do 2011 roku występował w BKS Stalprodukt Bochnia.

</doc>
<doc id="1839841" url="https://pl.wikipedia.org/wiki?curid=1839841" title="Robert Wiedersheim">
Robert Wiedersheim

Robert Ernst Wiedersheim (ur. 21 kwietnia 1848 w Nürtingen, zm. 12 lipca 1923 w Schachen am Bodensee) – niemiecki anatom. W 1893 opublikował szeroko cytowaną listę 86 narządów szczątkowych u człowieka.

</doc>
<doc id="1839842" url="https://pl.wikipedia.org/wiki?curid=1839842" title="John Hick">
John Hick

John Harwood Hick (ur. 20 stycznia 1922 w Scarborough, zm. 9 lutego 2012) – brytyjski filozof religii i teolog. Przedstawiciel pluralistycznej teologii religii.
Życiorys.
W 1948 ukończył studia filozoficzne na uniwersytecie w Edynburgu, a w 1950 obronił pracę doktorską na uniwersytecie w Oksfordzie. Pracował jako duchowny prezbiteriański w Northumberlandzie (1953–1956), następnie był wykładowcą filozofii religii w Stanach Zjednoczonych i Wielkiej Brytanii, najdłużej na uniwersytecie w Birminghamie (1967–1982).
Zajmował się m.in. epistemologią religii, problemem zła, a przede wszystkim pluralistyczną teologią religii, w ramach której odrzucił tzw. inkluzywistyczne podejście w dialogu religijnym, zakładające, że także w innych religiach zbawienie jest w istocie związane z ofiarą Chrystusa. Twierdził bowiem, że chrześcijaństwo jest jednym z wielu nurtów życia religijnego, w ramach którego ludzie mogą wejść w zbawczą relację z Bogiem. W konsekwencji zakwestionował bóstwo historycznego Jezusa z Nazaretu.
Był żonaty, miał troje dzieci.

</doc>
<doc id="1839843" url="https://pl.wikipedia.org/wiki?curid=1839843" title="Lohmen">
Lohmen



</doc>
<doc id="1839847" url="https://pl.wikipedia.org/wiki?curid=1839847" title="Suroż Sudak">
Suroż Sudak

Suroż Sudak (ukr. Футбольний клуб «Сурож» Судак, "Futbolnyj Kłub "Suroż" Sudak") - ukraiński klub piłkarski z siedzibą w Sudaku, w Republice Autonomicznej Krymu.
Historia.
Chronologia nazw:
Drużyna piłkarska Suroż Sudak została założona w mieście Sudak w XX wieku. Zespół występował w rozgrywkach lokalnych. Od początku rozgrywek w niezależnej Ukrainie klub w sezonie 1992/93 występował w Mistrzostwach Ukrainy spośród drużyn amatorskich, w których zajął 1 miejsce w 6 grupie i zdobył awans do Przejściowej Lihi. Nie udało mu się jednak utrzymać na szczeblu profesjonalnym, klub zajął w lidze spadkowe, 16 miejsce i został pozbawiony statusu profesjonalnego. W sezonie 1994/95 zespół ponownie startował w Mistrzostwach Ukrainy spośród drużyn amatorskich. Potem kontynuował występy w rozgrywkach Mistrzostw i Pucharu Republiki Autonomicznej Krymu.

</doc>
<doc id="1839848" url="https://pl.wikipedia.org/wiki?curid=1839848" title="Ścieżki chwały (powieść Jeffreya Archera)">
Ścieżki chwały (powieść Jeffreya Archera)

Ścieżki chwały (ang. "Paths of Glory") – powieść, której autorem jest brytyjski pisarz Jeffrey Archer.
Jest to historia George’a Mallory’ego, skromnego nauczyciela historii w Charterhouse, który być może zdobył Mount Everest przed Edmundem Hillarym. Jego marzeniem od czasów dzieciństwa było wejście na najwyższą górę świata. Jako jedyny wziął udział we wszystkich trzech brytyjskich wyprawach na Mount Everest w latach 1921–1924.

</doc>
<doc id="1839857" url="https://pl.wikipedia.org/wiki?curid=1839857" title="Königsee (dzielnica)">
Königsee (dzielnica)

Königsee – dzielnica miasta Königsee w Niemczech, w kraju związkowym Turyngia, w powiecie Saalfeld-Rudolstadt. Do 30 grudnia 2012 samodzielne miasto.
Historia.
W 1198 miejscowość po raz pierwszy pojawia się w źródłach pisanych jako "Kunegesse". Prawa miejskie otrzymało w 1257, jednakże zatwierdzono je dopiero w 1365 za sprawą Gunthera XXXII von Schwarzburg, który nadał osiedlu także prawo bicia monet. Podczas wojny braci Schwarzburgów w 1447 miasto zostaje zburzone, zostały mury obronne oraz baszty. Następuje odbudowa miasta. W XV oraz XVI wieku Königsee zaczęło czerpać korzyści z górnictwa, wydobywając żelazo, srebro, miedź oraz ołów. Podczas wojny trzydziestoletniej miasto zostało splądrowane i doszczętnie spalone, jednakże, zdołano je odbudować. Pod koniec XVII wieku znane było jako centrum handlu olejem i produkcji obuwia. 
Rozwój księstwa Schwarzburg-Rudolstadt oraz prohibicja nałożona na handel olejem przyczyniła się do podupadania miasta i masowej emigracji do Ameryki, na początku XIX wieku.
Współpraca.
Miejscowości partnerskie:

</doc>
<doc id="1839860" url="https://pl.wikipedia.org/wiki?curid=1839860" title="Bart Veldkamp">
Bart Veldkamp

Bart Veldkamp (ur. 22 listopada 1967 w Hadze) – holenderski łyżwiarz szybki, startujący także w barwach Belgii. Trzykrotny medalista olimpijski, wielokrotny medalista mistrzostw świata oraz trzykrotny zdobywca Pucharu Świata.
Kariera.
Specjalizował się w długich dystansach. Pierwszy sukces osiągnął w 1990 roku, kiedy zdobył brązowy medal podczas wielobojowych mistrzostw świata w Innsbrucku. W zawodach tych wyprzedzili go jedynie Norweg Johann Olav Koss i kolejny Holender Ben van der Burg. Na rozgrywanych dwa lata później igrzyskach olimpijskich w Albertville zdobył złoty medal na dystansie 10 000 m. Na tych samych igrzyskach był też piąty w biegach na 1500 i 5000 m. W 1994 roku wystąpił na igrzyskach w Lillehammer, zajmując piąte miejsce w biegu na 5000 m i trzecie na 10 000 m. Uległ tam tylko dwóm Norwegom: Johannowi Olavowi Kossowi i Kjellowi Storelidowi. Był to ostatni medal zdobyty przez niego jako reprezentanta Holandii.
Po problemach z zakwalifikowaniem się na międzynarodową imprezę w barwach Holandii Veldkamp uzyskał belgijski paszport i od 1996 roku reprezentował Belgię. Pierwszy medal dla nowej ojczyzny zdobył w 1996 roku, zajmując drugie miejsce w biegu na 10 000 m podczas mistrzostw świata na dystansach w Hamar. Na rozgrywanych dwa lata później mistrzostwach świata w Calgary był trzeci na dystansie 5000 m, za Giannim Romme i Rintje Ritsmą. W 1998 roku brał też udział w igrzyskach w Nagano, zdobywając brązowy medal w biegu na 5000 m. Podobnie jak na MŚ w Calgary lepsi byli tylko Romme i Ritsma. Na tych samych igrzyskach był też między innymi czwarty na dystansie 10 000 m, w walce o medal lepszy był Rintje Ritsma. W 1999 roku zdobył srebrny medal w biegu na 5000 m podczas mistrzostw świata na dystansach w Heerenveen. Ostatnie medale wywalczył w 2001 roku, zajmując trzecie miejsce na wielobojowych mistrzostwach świata w Budapeszcie i drugie na mistrzostwach Europy w Baselga di Pinè. Startował także na igrzyskach w Salt Lake City w 2002 roku i rozgrywanych cztery lata później igrzyskach w Turynie, ale nie stawał na podium.
Wielokrotnie stawał na podium zawodów Pucharu Świata, przy czym odniósł 13 zwycięstw. W sezonach 1989/1990, 1992/1993 i 1998/1999 zwyciężał w klasyfikacji końcowej na 1500 m, w sezonach 1990/1991 i 1994/1995 zajmował trzecie miejsce.
W 1998 roku ustanowił rekord świata na dystansie 3000 m.
Po zakończeniu kariery pracował jako komentator dal telewizji. Jest też trenerem, szkolił między innymi Barta Swingsa.

</doc>
<doc id="1839861" url="https://pl.wikipedia.org/wiki?curid=1839861" title="Webb Haymaker">
Webb Haymaker

Webb Haymaker (ur. 5 czerwca 1902 w Waszyngtonie, zm. 5 sierpnia 1984 w Berkeley) – amerykański lekarz, neuropatolog.
Uczył się w Clemson College i College of Charleston, a następnie studiował medycynę w Medical College of South Carolina. W 1928 otrzymał tytuł doktora medycyny.
Był przewodniczącym American Association of Neuropathologists (1955/56), wiceprzewodniczącym III Międzynarodowego Kongresu Neuropatologów w Brukseli w czerwcu 1957 i przewodniczącym IV Kongresu w Monachium (1961).

</doc>
<doc id="1839862" url="https://pl.wikipedia.org/wiki?curid=1839862" title="Gustavus Fox">
Gustavus Fox

Gustavus Vasa Fox (ur. 13 czerwca 1821 – zm. 29 października 1883) – amerykański oficer marynarki wojennej, uczestnik wojny przeciw Meksykowi.
Urodził się w Saugus w stanie Massachusetts, był studentem Phillips Academy, którą ukończył w 1835 roku. 12 stycznia 1838 został midszypmenem, tj. najniższej rangi oficerem marynarki. W czasie wojny meksykańskiej służył na okręcie USS Washington, w szwadronie komodora Matthew Perry'ego biorąc udział w bitwie pod Villahermosa 14-16 stycznia 1847 roku. Po rezygnacji ze służby, 30 lipca 1856 zatrudnił się w fabryce.
Po wybuchu wojny secesyjnej jako ochotnik zgłosił się do armii. 1 sierpnia 1861 prezydent Abraham Lincoln mianował go asystentem sekretarza marynarki wojennej, które to stanowisko pełnił do końca wojny. W 1866 udał się z misją do Rosji, gdzie przekazywał carowi Aleksandrowi II życzenia pomyślności od prezydenta w związku z uratowaniem cara z próby zamachu.
W 1882 opublikował pracę, w której dowodził, że wyspa Samana Cay na Bahamach jest tożsama z wyspą Guanahani, która była pierwszą wyspą, na której wylądował Krzysztof Kolumb. Teoria nie wzbudziła zainteresowania do 1986 roku, gdy poparła ją publikacja w National Geographic.
Zmarł w Lowell w stanie Massachusetts, w wieku 62 lat.
Trzy okręty nosiły nadaną na jego cześć nazwę USS Fox.

</doc>
<doc id="1839865" url="https://pl.wikipedia.org/wiki?curid=1839865" title="Ermezynda I Luksemburska">
Ermezynda I Luksemburska

Ermezynda (ur. 1186, zm. 12 lutego 1247) – hrabia Luksemburga od 1196 r. (od 1226 r. samodzielnie).
Życiorys.
Była córką hrabiego Luksemburga i Namur Henryka IV Ślepego oraz Agnieszki, córki hrabiego Geldrii. Urodziła się, gdy jej ojciec miał ok. 70 lat i wobec braku dzieci wyznaczył już innego dziedzica, swego siostrzeńca Baldwina V z Hainaut. Gdy urodziła się Ermezynda, ojciec chcąc zapewnić objęcie przez nią sukcesji zaręczył ją jeszcze jako niemowlę z hrabią Szampanii Henrykiem II. Ponieważ jednak małżeństwo z powinowatym króla francuskiego spotkało się ze sprzeciwem cesarza, Henryk ponownie zaręczył córkę z dziedzicem hrabstwa Baru, Tybaldem – ich ślub nastąpił w 1189 r. W tym samym roku Baldwin z Hainaut objął hrabstwo Namur.
Po śmierci Henryka IV Ślepego w 1196 r. rządy w Luksemburgu objął w imieniu Ermezyndy jej mąż. Zmarł w 1214, a Ermezynda w ciągu kilku miesięcy poślubiła kolejnego lokalnego feudała, tym razem księcia Limburga Walrama III. Ten z kolei zmarł w 1226 r. i wówczas Ermezynda rozpoczęła samodzielne rządy w hrabstwie Luksemburga (do którego przyłączyła Arlon, należący uprzednio do jej drugiego męża).
Okres panowania Ermezyndy zaznaczył się pokojem i dobrobytem, dzięki czemu jej osoba wspominana jest w historiografii Luksemburga z uznaniem. Ermezynda pozostawiła po sobie szereg fundacji klasztornych. Wykorzystała też okazję do zwiększenia samodzielności w sprawowaniu rządów nad księstwem, jaką dawało zaangażowanie cesarza Fryderyka II w walkę z papiestwem.
Jej następcą został syn z drugiego małżeństwa, Henryk V Blondel, założyciel dynastii luksemburskiej.

</doc>
<doc id="1839870" url="https://pl.wikipedia.org/wiki?curid=1839870" title="Lutwian Mołłowa">
Lutwian Mołłowa

Lutwian Mołłowa "Лютвиян Моллова" (ur. 18 grudnia 1947 w Kazanłyku, zm. 19 sierpnia 2020 w Stambule) – bułgarska lekkoatletka, która specjalizowała się w rzucie oszczepem.
W 1972 roku zajęła 4. miejsce podczas igrzysk olimpijskich w Monachium. Brązowa medalistka uniwersjady w Moskwie (1973). Czwarta zawodniczka mistrzostw Europy z 1974 roku. W latach 1971 - 1974 dziewięciokrotnie poprawiała rekord Bułgarii (od 55,68 do 62,60). W 1973 zajęła drugie miejsce, a dwa lata później trzecie w finale A pucharu Europy. Wielokrotna medalistka mistrzostw Bułgarii. Rekord życiowy: 62,60 (4 sierpnia 1974, Sofia).

</doc>
<doc id="1839872" url="https://pl.wikipedia.org/wiki?curid=1839872" title="Kościół św. Wojciecha w Krzeczowie">
Kościół św. Wojciecha w Krzeczowie

Kościół św. Wojciecha w Krzeczowie – drewniany kościół z przełomu XVI i XVII wieku, zlokalizowany w Krzeczowie, w województwie małopolskim, w powiecie myślenickim, w gminie Lubień. Zbudowany pierwotnie w Łętowni, w roku 1760 przeniesiony na nowe miejsce, montaż kościoła ukończono w 1765. 
Historia.
Kościół pierwotnie znajdował się w Łętowni, jego fundatorem była rodzina Melsztyńskich. Po wybudowaniu nowego kościoła w Łętowni pozostawał nieużytkowany. W roku 1760 został zakupiony przez dwie mieszkanki Krzeczowa, których imiona - Jadwiga i Małgorzata - zostały przechowane w podaniu, według którego obie miały być szwaczkami. Według tej historii, zapisanej w kronice parafialnej, kościół przeniesiony został z odległej o 4 kilometry Łętowni w ciągu półtora dnia, pracowali przy przenoszeniu chłopi z całej okolicy Myślenic, za co w nagrodę objęci zostali przez krakowskiego biskupa Kajetana Sołtyka odpustem zupełnym.
W latach 1958-1959 kościół został przebudowany, przebudowano wówczas ścianę ołtarzową i rozszerzono prezbiterium. W roku 1958 zakupiono dla kościoła nowe organy. W 1969 r. kościół wpisany został do rejestru zabytków. Jest elementem małopolskiego szlaku architektury drewnianej.
Architektura.
Kościół św. Wojciecha jest budowlą jednonawową, wzniesioną z drewna w konstrukcji zrębowej. Elewacja kościoła jest oszalowana, dach kryty gontem. Wieża posiada konstrukcję słupowo-ramową, dach kryjący nawę i prezbiterium dwuspadowy z sygnaturką. Wnętrze pokrywają polichromie z XVIII wieku, w ołtarzu z XVII w. znajduje się szesnastowieczny obraz Matki Boskiej zwanej Krzeczowską, ponad tym obrazem znajduje się obraz z końca XVII wieku przedstawiający Trójcę Świętą. Dodatkowym wyposażeniem kościoła są dwa skrzydła gotyckiego tryptyku z XVI w., przemalowanego w XX w., barokowa ambona i kamienna chrzcielnica z XVIII w. Przy kościele znajdują się dwie współczesne kapliczki. W jednej z nich, autorstwa Józefa Wrony z Tokarni, znajduje się rzeźba Chrystusa Frasobliwego, w drugiej, wykonanej przez Jana Ziębę z Krzczonowa - postać górala.
Galeria.
Krzeczów - Kościół św. Wojciecha 

</doc>
<doc id="1839873" url="https://pl.wikipedia.org/wiki?curid=1839873" title="Lyutvian Mollova">
Lyutvian Mollova



</doc>
<doc id="1839875" url="https://pl.wikipedia.org/wiki?curid=1839875" title="Ilija Trojanow">
Ilija Trojanow

Ilija Trojanow (; ur. 23 sierpnia 1965 w Sofii) – niemiecki pisarz narodowości bułgarskiej.
Życiorys.
Urodził się w Bułgarii, ale w 1971 jego rodzina wyemigrowała do Republiki Federalnej Niemiec, gdzie uzyskali status uchodźców politycznych. Ojciec Trojanowa w latach 1972–1984 pracował na kontrakcie w Nairobi jako inżynier. Ilija po krótkim pobycie w Paryżu powrócił do Monachium i na tamtejszym uniwersytecie studiował prawo i etnologię. W tym czasie powstały jego pierwsze książki, poświęcone tematyce afrykańskiej. Oprócz publikacji o charakterze podróżniczo-etnograficznym wydawał antologie literatury afrykańskiej, tłumacząc autorów afrykańskich na język niemiecki. W 1996 wydał swoją pierwszą powieść: „Świat jest wielki, a zbawienie czai się za rogiem” (niem. "Die Welt ist groß and Rettung lauert überall"). Na motywach powieści powstał w 2007 film w reżyserii Stefana Komandarewa.
Jest laureatem licznych nagród literackich, w tym Nagrody Thomasa Valentina (1997), Nagrody Ludolfa Adelberta von Chamisso (2000), Nagrody Vilenica (2018). Za powieść "Kolekcjoner światów" (Der Weltensammler) otrzymał nagrodę Targów Książki w Lipsku. Książka ukazała się w 2014 w języku polskim, nakładem Noir Sur Blanc (tł. Ryszard Turczyn).
W roku 2013 odmówiono mu wjazdu do Stanów Zjednoczonych. Wcześniej podpisał list otwarty sprzeciwiający się amerykańskiemu szpiegostwu.

</doc>
<doc id="1839876" url="https://pl.wikipedia.org/wiki?curid=1839876" title="Kościół w Krzeczowie">
Kościół w Krzeczowie



</doc>
<doc id="1839878" url="https://pl.wikipedia.org/wiki?curid=1839878" title="Albert I z Namur">
Albert I z Namur

Albert I (ur. ok. 950, zm. 1011) - pierwszy hrabia Namur w latach 998-1011.
Był synem Roberta I, hrabiego Lomme, pierwszego hrabiego Namur. 
Ożenił się z Ermengarda, córka Karola, księcia Dolnej Lotaryngii. Miał z nią co najmniej czworo dzieci: synów Roberta II i Alberta II oraz córki Ludgardę i Jadwigę.

</doc>
<doc id="1839882" url="https://pl.wikipedia.org/wiki?curid=1839882" title="Mestaruussarja 1930">
Mestaruussarja 1930



</doc>
<doc id="1839883" url="https://pl.wikipedia.org/wiki?curid=1839883" title="Mestaruussarja 1931">
Mestaruussarja 1931



</doc>
<doc id="1839885" url="https://pl.wikipedia.org/wiki?curid=1839885" title="Martha Reeves">
Martha Reeves

Martha Rose Reeves znana również jako Martha Reeves (ur. 18 lipca 1941 w Eufaula, Alabama) – amerykańska piosenkarka R&amp;B i Soul, były polityk i wokalistka formacji Martha and the Vandellas.
Razem z zespołem stworzyła takie hity jak: "Dancing in the Street", "Nowhere to Run" i "Jimmy Mack". Od 2005 do 2006 roku Reeves była radną w mieście Detroit w stanie Michigan.

</doc>
<doc id="1839886" url="https://pl.wikipedia.org/wiki?curid=1839886" title="Mestaruussarja 1932">
Mestaruussarja 1932



</doc>
<doc id="1839887" url="https://pl.wikipedia.org/wiki?curid=1839887" title="Mestaruussarja 1933">
Mestaruussarja 1933



</doc>
<doc id="1839888" url="https://pl.wikipedia.org/wiki?curid=1839888" title="Mestaruussarja 1934">
Mestaruussarja 1934



</doc>
<doc id="1839889" url="https://pl.wikipedia.org/wiki?curid=1839889" title="Katrin Saks">
Katrin Saks

Katrin Saks (ur. 29 listopada 1956 w Tallinnie) – estońska polityk, dziennikarka, była minister w rządzie Marta Laara i eurodeputowana VI (2004–2009) oraz VII (2014) kadencji, wiceprzewodnicząca Partii Socjaldemokratycznej.
Życiorys.
Ukończyła w 1981 studia dziennikarskie na Uniwersytecie w Tartu. Kształciła się następnie w zakresie stosunków międzynarodowych i dyplomacji.
Od 1977 do 1997 była dziennikarką publicznej telewizji Eesti Televisioon, od 1993 zajmowała stanowisko dyrektora programowego. Po odejściu z mediów została menedżerem Fundacji "Otwarta Estonia" ("Avatud Eesti"). W 1998 wstąpiła do Partii Umiarkowanych (przemianowanej w 2003 na Partię Socjaldemokratyczną). Od 1999 do 2002 zasiadała w gabinecie Marta Laara jako minister bez teki.
W 2003 z ramienia socjaldemokratów została wybrana w skład Zgromadzenia Państwowego X kadencji.
W 2006 objęła mandat deputowanej do Parlamentu Europejskiego, z którego zrezygnował Toomas Hendrik Ilves. Zasiadała w grupie Partii Europejskich Socjalistów oraz w Komisji Spraw Zagranicznych. W 2009 bez powodzenia ubiegała się o reelekcję, mandat objęła jednak w 2014 (w miejsce Ivariego Padara) na kilka miesięcy przed końcem kadencji, zasiadając we frakcji Postępowego Sojuszu Socjalistów i Demokratów.

</doc>
<doc id="1839890" url="https://pl.wikipedia.org/wiki?curid=1839890" title="Mestaruussarja 1935">
Mestaruussarja 1935



</doc>
<doc id="1839891" url="https://pl.wikipedia.org/wiki?curid=1839891" title="Mestaruussarja 1936">
Mestaruussarja 1936



</doc>
<doc id="1839892" url="https://pl.wikipedia.org/wiki?curid=1839892" title="Mestaruussarja 1937">
Mestaruussarja 1937



</doc>
<doc id="1839893" url="https://pl.wikipedia.org/wiki?curid=1839893" title="Bob de Jong">
Bob de Jong

Bob Johannes Carolus de Jong (ur. 13 listopada 1976 w Leimuiden) – holenderski łyżwiarz szybki, czterokrotny medalista olimpijski, wielokrotny medalista mistrzostw świata i trzykrotny zdobywca Pucharu Świata.
Kariera.
Mistrzostwa świata.
Specjalizuje się w długich dystansach. Pierwszy sukces w karierze osiągnął w 1995 roku, kiedy zwyciężył w wieloboju podczas mistrzostw świata juniorów w Seinäjoki. Wynik ten powtórzył na rozgrywanych rok później mistrzostwach świata juniorów w Calgary, a w 1997 roku zdobył swój pierwszy medal wśród seniorów. Zajął wtedy trzecie miejsce na dystansie 10 000 m podczas mistrzostw świata na dystansach w Warszawie, przegrywając tylko z dwoma rodakami: Giannim Romme i Rintje Ritsmą. Na tym samym dystansie zdobywał także złote medale na MŚ w Heerenveen (1999), MŚ w Berlinie (2003), MŚ w Inzell (2005), MŚ w Inzell (2011) i MŚ w Heerenveen (2012), srebrne podczas MŚ w Calgary (1998), MŚ w Nagano (2000), MŚ w Salt Lake City (2001) i MŚ w Seulu (2004) oraz brązowe na MŚ w Nagano (2008), MŚ w Vancouver (2009) i MŚ w Soczi (2013). Zdobywał także medale na dwukrotnie krótszym dystansie: złote na MŚ w 2001 i MŚ w 2011 roku, srebrne podczas MŚ w 2000, MŚ w 2003, MŚ w 2005 i MŚ w 2012 roku oraz brązowy na MŚ w 1999 roku. Nigdy nie zdobył medalu w wieloboju, jego najlepszym wynikiem było siódme miejsce wywalczone podczas MŚ w Moskwie w 2005 roku.
Igrzyska olimpijskie.
W 1998 roku wystartował na igrzyskach olimpijskich w Nagano, zdobywając srebrny medal w biegu na 10 000 m, ulegając jedynie Gianniemu Romme. Na tych samych igrzyskach był też czwarty w biegu na 5000m, gdzie w walce o medal lepszy był reprezentujący Belgię Bart Veldkamp. Z igrzysk w Salt Lake City w 2002 roku nie przywiózł medalu, jednak podczas rozgrywanych cztery lata później igrzysk w Turynie zwyciężył na swym koronnym dystansie. Kolejny medal zdobył na igrzyskach olimpijskich w Vancouver, zajmując trzecie miejsce za Lee Seung-hoonem z Korei Południowej i Rosjaninem Iwanem Skobriewem w biegu na 10 000 m. Trzecie miejsce w tej samej konkurencji wywalczył również na rozgrywanych w 2014 roku igrzyskach w Soczi. Tym razem wyprzedzili go tylko dwaj rodacy: Jorrit Bergsma i Sven Kramer.
Puchar świata.
Wielokrotnie stawał na podium zawodów Pucharu Świata, odnosząc przy tym osiemnaście zwycięstw. W sezonach 2003/2004, 2010/2011 i 2011/2012 zwyciężał w klasyfikacji końcowej na 5000 m/10 000 m, w sezonach 1998/1999, 1999/2000, 2001/2002, 2002/2003, 2004/2005 i 2012/2013 był drugi, a sezony 1996/1997, 1997/1998, 2000/2001, 2008/2009 i 2009/2010 ukończył na trzeciej pozycji.
W 1996 roku ustanowił rekord świata na dystansie 3000 m. W 2011 roku został laureatem Nagrody Oscara Mathisena.

</doc>
<doc id="1839896" url="https://pl.wikipedia.org/wiki?curid=1839896" title="Symbole matematyczne">
Symbole matematyczne



</doc>
<doc id="1839900" url="https://pl.wikipedia.org/wiki?curid=1839900" title="Arsenał-Kafa Teodozja">
Arsenał-Kafa Teodozja

Arsenał-Kafa Teodozja (ukr. ФК «Арсенал-Кафа» Феодосія) – ukraiński klub piłkarski, mający siedzibę w mieście Teodozja, w Republice Autonomicznej Krymu, na południu kraju, grający w sezonie 1992 w rozgrywkach ukraińskiej Drugiej ligi.
Historia.
Chronologia nazw:
Klub piłkarski More został założony w Teodozji w 1989 roku. Zespół występował w rozgrywkach lokalnych o mistrzostwo i Puchar obwodu krymskiego. Od początku rozgrywek w niezależnej Ukrainie w 1992 roku klub debiutował w Przejściowej Lidze. W następnym sezonie 1992/93 zajął w lidze spadkowe, 17 miejsce i został pozbawiony statusu profesjonalnego. Potem kontynuował występy w rozgrywkach Mistrzostw i Pucharu Republiki Autonomicznej Krymu. Kiedy w maju 2008 po śmierci burmistrza miasta Wołodymyra Szajderowa klub Kafa był w stanie rozpadu, inny klub Arsenał połączył się z nim i z nazwą Arsenał-Kafa kontynuował występy. W 2010 roku klub zmienił nazwę na Kafa-Goleador. W 2011 roku z nazwą Arsenał-Kafa startował w Pucharze Krymu, ale potem został rozwiązany.

</doc>
<doc id="1839901" url="https://pl.wikipedia.org/wiki?curid=1839901" title="Kafa Teodozja">
Kafa Teodozja



</doc>
<doc id="1839902" url="https://pl.wikipedia.org/wiki?curid=1839902" title="More Teodozja">
More Teodozja



</doc>
<doc id="1839903" url="https://pl.wikipedia.org/wiki?curid=1839903" title="Awanhard Teodozja">
Awanhard Teodozja



</doc>
<doc id="1839906" url="https://pl.wikipedia.org/wiki?curid=1839906" title="Honda ST 1100">
Honda ST 1100

Honda ST1100 Pan European – japoński motocykl turystyczny produkowany przez firmę Honda między 1990 a 2002 rokiem do czasu zastąpienia go przez Hondę ST1300. Dostępny również w wersji z ABS i TCS. Od rocznika 1996 także z systemem DUAL CONTROL. Ze względu na konstrukcję i dobre właściwości jezdne uważany za jeden z najlepszych motocykli turystycznych swoich czasów. Producenci Hondy zmuszeni zostali przez odmienność rynku i potrzeb Europejczyków do zaprojektowania od podstaw turystycznego motocykla na Europę. Modele serii GL (Gold Wing) były za duże i mało uniwersalne.
Dane techniczne.
Opony: 
Silnik:
4-suwowy
chłodzony cieczą
pojemność 1084 cc 
16-zaworowy
DOHC 90° 
4 cylindry w układzie V

</doc>
<doc id="1839907" url="https://pl.wikipedia.org/wiki?curid=1839907" title="Leśnica (dopływ Olzy)">
Leśnica (dopływ Olzy)



</doc>
<doc id="1839909" url="https://pl.wikipedia.org/wiki?curid=1839909" title="Kazimierz Jackowski (porucznik)">
Kazimierz Jackowski (porucznik)

Kazimierz Jackowski, „Torpeda” (ur. 2 marca 1922 w Czechowicach, zm. 18 stycznia 1945 tamże), porucznik żołnierz Armii Krajowej, pluton „Torpedy” w batalionie „Miotła”, harcerz i przyboczny 156 Mazowieckiej Drużyny Harcerzy.
Życiorys.
Był mieszkańcem Czechowic, dzisiejszego Ursusa. Wychowanek szkoły powszechnej w Czechowicach i harcerz 156 Mazowieckiej Drużyny Harcerzy. Był jej pierwszym przybocznym. Już pierwszej okupacyjnej zimy, zebrał kilku kolegów do działalności w ramach małego sabotażu. Przyjął pseudonim „Hawelan”. W 1942 grupka rozrosła się do czterech „piątek”, kierowanych przez Bogdana Bogusławskiego ps. „Dal Saperski”, Stanisława Domina ps. „Stefan Boruta”, Zenona Jackowskiego ps. „Adam Horski” i Jana Romańczyka ps. „Łukasz Łata”.
„Torpeda” ze swoją grupą, jeszcze w 1940 przystąpił do oddziału Seweryna Skowrońskiego ps. „Anatol” w ramach Związku Odwetu. Od sierpnia 1942 zostali oddziałem dyspozycyjnym Kedywu Komendy Głównej AK. Wykonywali akcje sabotażowe i wykonywali wyroki sądów podziemnych na agentach okupanta, Gestapo i zdrajcach narodu polskiego. Znana była akcja wykonania wyroku na żonie Kazimierza Junoszy-Stępowskiego, Jadwidze – agentce Gestapo. W nocy z 6 na 7 kwietnia 1944 roku, dziesięciu żołnierzy Kazimierza Jackowskiego „Hawelana” w składzie grupy saperskiej Seweryna Skowrońskiego „Anatola” wysadziło pod Jaktorowem pociąg wojskowy jadący na front wschodni.
2 sierpnia 1944, Kazimierz Jackowski zmienił pseudonim na „Torpeda”. Wraz z dwoma innymi oddziałami z Czechowic: Mirosława Palczewskiego „Mirka” i Tadeusza Mrówczyńskiego „Marsa”, jako batalion „Miotła”, weszli w skład Zgrupowania „Radosław” ppłk „Radosława” i wzięli udział w powstaniu warszawskim. Był dwukrotnie ranny.
Po upadku powstania nie poszli do niewoli i jesienią 1944 w Częstochowie, stanowili ochronę Komendy Głównej AK. W końcu grudnia 1944 roku „Torpeda” wraca do Czechowic, by w styczniu 1945 roku przeprowadzić brawurową akcję rozminowania fabryki PZInż w Czechowicach, przygotowanej do wysadzenia przez Niemców. Gdy w marcu 1945 aresztowano podstępnie w Pruszkowie przywódców Polski Podziemnej, postanowiono w odwecie zastrzelić gen. Wiktora Grosza stacjonującego w podwarszawskich Włochach. Akcję, którą miał wykonać Jan Romańczyk od „Torpedy”, w ostatniej chwili odwołano.
Dnia 18 stycznia 1945 roku w pobliżu miejsca zamieszkania, przy ul. Jagiełły „Torpeda” został zastrzelony przez nieznanych sprawców. Pierwotnie pochowany w Czechowicach (cmentarz w Gołąbkach), a następnie przeniesiony na Cmentarz Wojskowy na Powązkach, do kwatery powstańczej batalionu „Miotła” – A24-2-14. Dziś jedna z ulic w Ursusie nosi nazwę jego plutonu. Według sporządzonej przez niego listy, przewinęło się przez pluton 81 osób, w tym 11 kobiet.
31 lipca 2013 roku w Muzeum Powstania Warszawskiego w Warszawie, w przeddzień 69. rocznicy Powstania, prezydent Bronisław Komorowski przekazał Krzyż Srebrny Orderu Wojennego Virtuti Militari rodzinie Kazimierza Jackowskiego.

</doc>
<doc id="1839910" url="https://pl.wikipedia.org/wiki?curid=1839910" title="Mestaruussarja 1939">
Mestaruussarja 1939



</doc>
<doc id="1839911" url="https://pl.wikipedia.org/wiki?curid=1839911" title="Mestaruussarja 1940">
Mestaruussarja 1940



</doc>
<doc id="1839913" url="https://pl.wikipedia.org/wiki?curid=1839913" title="Mestaruussarja 1941">
Mestaruussarja 1941



</doc>
<doc id="1839914" url="https://pl.wikipedia.org/wiki?curid=1839914" title="Mestaruussarja 1942">
Mestaruussarja 1942



</doc>
<doc id="1839915" url="https://pl.wikipedia.org/wiki?curid=1839915" title="Mestaruussarja 1944">
Mestaruussarja 1944



</doc>
<doc id="1839916" url="https://pl.wikipedia.org/wiki?curid=1839916" title="Mestaruussarja 1945">
Mestaruussarja 1945



</doc>
<doc id="1839917" url="https://pl.wikipedia.org/wiki?curid=1839917" title="Mestaruussarja 1947">
Mestaruussarja 1947



</doc>
<doc id="1839918" url="https://pl.wikipedia.org/wiki?curid=1839918" title="Mestaruussarja 1948">
Mestaruussarja 1948



</doc>
<doc id="1839919" url="https://pl.wikipedia.org/wiki?curid=1839919" title="Mestaruussarja 1949">
Mestaruussarja 1949



</doc>
<doc id="1839920" url="https://pl.wikipedia.org/wiki?curid=1839920" title="Mestaruussarja 1950">
Mestaruussarja 1950



</doc>
<doc id="1839923" url="https://pl.wikipedia.org/wiki?curid=1839923" title="Mirjana Marković">
Mirjana Marković

Mirjana „Mira” Marković, cyr. Мирјана „Мира” Марковић (ur. 10 lipca 1942 we wsi Brežane k. Požarevaca, zm. 14 kwietnia 2019 w Soczi) – serbska polityk i socjolog, wdowa po Slobodanie Miloševiciu.
Życiorys.
Była córką partyzantów komunistycznych: Momy Markovicia i Very z d. Miletić. Aby uczcić pamięć matki, która zginęła w czasie wojny Mirjana posługiwała się nazwiskiem łącznym Marković-Miletić. Z czasów wojny pozostała jej blizna na czole.
Ukończyła studia z zakresu socjologii na Uniwersytecie Belgradzkim, tam też obroniła pracę doktorską i otrzymała tytuł profesorski. Była członkiem honorowym Rosyjskiej Akademii Nauk.
Poznała Slobodana Miloševicia, kiedy oboje uczęszczali do szkoły średniej. Pobrali się w 1965 i stanowili bardzo udane małżeństwo. Owocem ich związku było dwoje dzieci: syn Marko i córka Marija. Mirjana uchodziła za osobę, której Milošević bezgranicznie ufał i konsultował z nią najważniejsze decyzje polityczne. W 1994 stanęła na czele partii o nazwie Jugosłowiańska Lewica (Југословенска Левица), która formalnie była opozycyjna wobec kierowanej przez jej męża Socjalistycznej Partii Serbii.
W latach 80. jej teksty ukazywały się na łamach pisma „Politika”, od lat 90. publikowała regularnie na łamach tygodnika „Duga”, komentując bieżącą sytuację polityczną. Jej książki przetłumaczono na cztery języki, w tym na chiński i hindi.
Po aresztowaniu męża w kwietniu 2001, wyjechała z kraju i osiedliła się w Rosji. Władze Serbii wysłały za nią list gończy, oskarżając ją o nadużycia finansowe, a także zlecenie mordu na dziennikarzu Slavku Ćuruviji, ale władze Rosji odmówiły jej ekstradycji, gdyż wcześniej uzyskała ona azyl polityczny w tym kraju. 12 lutego 2008 Miljko Radisavljević (prokurator ds. przestępczości zorganizowanej w Serbii) zapowiedział, że Mirjana Marković będzie sądzona "in absentia".
Zmarła w Rosji, urna z jej prochami została pochowana 21 kwietnia 2019 na cmentarzu w Požarevacu.

</doc>
<doc id="1839924" url="https://pl.wikipedia.org/wiki?curid=1839924" title="Mestaruussarja 1951">
Mestaruussarja 1951



</doc>
<doc id="1839925" url="https://pl.wikipedia.org/wiki?curid=1839925" title="Mestaruussarja 1952">
Mestaruussarja 1952



</doc>
<doc id="1839926" url="https://pl.wikipedia.org/wiki?curid=1839926" title="Mestaruussarja 1953">
Mestaruussarja 1953



</doc>
<doc id="1839927" url="https://pl.wikipedia.org/wiki?curid=1839927" title="Mestaruussarja 1954">
Mestaruussarja 1954



</doc>
<doc id="1839928" url="https://pl.wikipedia.org/wiki?curid=1839928" title="Mestaruussarja 1955">
Mestaruussarja 1955



</doc>
<doc id="1839929" url="https://pl.wikipedia.org/wiki?curid=1839929" title="Mestaruussarja 1956">
Mestaruussarja 1956



</doc>
<doc id="1839930" url="https://pl.wikipedia.org/wiki?curid=1839930" title="Mestaruussarja 1957">
Mestaruussarja 1957



</doc>
<doc id="1839931" url="https://pl.wikipedia.org/wiki?curid=1839931" title="Mestaruussarja 1958">
Mestaruussarja 1958



</doc>
<doc id="1839932" url="https://pl.wikipedia.org/wiki?curid=1839932" title="Mestaruussarja 1959">
Mestaruussarja 1959



</doc>
<doc id="1839933" url="https://pl.wikipedia.org/wiki?curid=1839933" title="Mestaruussarja 1960">
Mestaruussarja 1960



</doc>
<doc id="1839934" url="https://pl.wikipedia.org/wiki?curid=1839934" title="Mestaruussarja 1962">
Mestaruussarja 1962



</doc>
<doc id="1839935" url="https://pl.wikipedia.org/wiki?curid=1839935" title="Mestaruussarja 1963">
Mestaruussarja 1963



</doc>
<doc id="1839936" url="https://pl.wikipedia.org/wiki?curid=1839936" title="Mestaruussarja 1964">
Mestaruussarja 1964



</doc>
<doc id="1839937" url="https://pl.wikipedia.org/wiki?curid=1839937" title="Mestaruussarja 1965">
Mestaruussarja 1965



</doc>
<doc id="1839938" url="https://pl.wikipedia.org/wiki?curid=1839938" title="Mestaruussarja 1966">
Mestaruussarja 1966



</doc>
<doc id="1839939" url="https://pl.wikipedia.org/wiki?curid=1839939" title="Mestaruussarja 1967">
Mestaruussarja 1967



</doc>
<doc id="1839940" url="https://pl.wikipedia.org/wiki?curid=1839940" title="Mestaruussarja 1968">
Mestaruussarja 1968



</doc>
<doc id="1839941" url="https://pl.wikipedia.org/wiki?curid=1839941" title="Mestaruussarja 1969">
Mestaruussarja 1969



</doc>
<doc id="1839942" url="https://pl.wikipedia.org/wiki?curid=1839942" title="Mestaruussarja 1970">
Mestaruussarja 1970



</doc>
<doc id="1839943" url="https://pl.wikipedia.org/wiki?curid=1839943" title="Mestaruussarja 1961">
Mestaruussarja 1961



</doc>
<doc id="1839944" url="https://pl.wikipedia.org/wiki?curid=1839944" title="Wrześniczka (województwo zachodniopomorskie)">
Wrześniczka (województwo zachodniopomorskie)

Wrześniczka – przysiółek wsi Sławsko, położony w województwie zachodniopomorskim, w powiecie sławieńskim, w gminie Sławno.
Przez przysiółek przepływa struga Wrześniczka.
W latach 1975–1998 miejscowość administracyjnie należała do województwa słupskiego.

</doc>
<doc id="1839946" url="https://pl.wikipedia.org/wiki?curid=1839946" title="Yle Fem">
Yle Fem

Yle Fem (do marca 2012 roku YLE FST5) – szwedzkojęzyczny kanał telewizyjny fińskiej stacji Yle. W 2017 roku został przekształcony w Yle Teema &amp; Fem.

</doc>
<doc id="1839947" url="https://pl.wikipedia.org/wiki?curid=1839947" title="S. C. Johnson &amp; Son">
S. C. Johnson &amp; Son

S.C. Johnson &amp; Son, Inc. – amerykańskie przedsiębiorstwo produkujące domowe środki czystości i chemię gospodarczą. Siedziba przedsiębiorstwa znajduje się w Racine w stanie Wisconsin.
Przedsiębiorstwo obecnie działa w 72 krajach, a marka rozpoznawana i sprzedawana jest w ponad 110.
W 2006 roku S. C. Johnson &amp; Son zatrudniał około 12 000 pracowników, a sprzedaż wyniosła 7,5 miliarda dolarów. W 2010 r. przychód ze sprzedaży wyniósł 8,75 mld dolarów.

</doc>
<doc id="1839950" url="https://pl.wikipedia.org/wiki?curid=1839950" title="Hector Almandoz">
Hector Almandoz



</doc>
<doc id="1839951" url="https://pl.wikipedia.org/wiki?curid=1839951" title="Héctor Alfredo Almandoz">
Héctor Alfredo Almandoz



</doc>
<doc id="1839952" url="https://pl.wikipedia.org/wiki?curid=1839952" title="Ulica św. Marka w Krakowie">
Ulica św. Marka w Krakowie

Ulica św. Marka – ulica na Starym Mieście w Krakowie. Biegnie równolegle do ul. św. Tomasza; od ul. Pijarskiej łącząc ulice: Sławkowską, św. Jana, Floriańską, Szpitalną i św. Krzyża. 
Początkowo wschodnią część ulicy nazywano Szrotarską, mieszkał przy niej szrotmistrz miejski (na rogu z ul. Szpitalną). Przewoził beczki piwa i wina od producentów do szynków wraz z wynoszeniem z piwnic i wnoszeniem do nich oraz załadunkiem. Opłaty pobierane przez szrotmistrza związane z monopolem miasta na ten przewóz były w średniowieczu jednym z ważnych źródeł dochodów Krakowa. System tego miejskiego monopolu funkcjonował od końca XIV w. do co najmniej XVI w. Zachodnia część ulicy od strony Reformatów nosiła nazwę Rogackiej – od charakterystycznego rogatego kształtu kapeluszy zakonników klasztoru św. Marka. Wschodni odcinek ulicy był też nazywany ul. św. Scholastyki. Ulica otrzymała nazwę św. Marka w końcu XIX w.

</doc>
<doc id="1839954" url="https://pl.wikipedia.org/wiki?curid=1839954" title="Nicholas Breakspear">
Nicholas Breakspear



</doc>
<doc id="1839962" url="https://pl.wikipedia.org/wiki?curid=1839962" title="St Albans City">
St Albans City



</doc>
<doc id="1839963" url="https://pl.wikipedia.org/wiki?curid=1839963" title="Paolo Portas">
Paolo Portas



</doc>
<doc id="1839964" url="https://pl.wikipedia.org/wiki?curid=1839964" title="Izabela Kurczewska">
Izabela Kurczewska

Izabela Derda, de domo Kurczewska (ur. 1 września 1985 w Brzezinach) – producentka programów telewizyjnych, specjalista komunikacji marketingowej. Absolwentka Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi, Wydziału Produkcji Filmowej i Telewizyjnej, a także UCLA w Los Angeles. 
Przez wiele lat startowała w długodystansowych rajdach konnych.

</doc>
<doc id="1839965" url="https://pl.wikipedia.org/wiki?curid=1839965" title="Ur So Gay">
Ur So Gay

„Ur So Gay” – singel promocyjny amerykańskiej piosenkarki Katy Perry z jej drugiego albumu studyjnego, zatytułowanego "One of the Boys". Singel swoją premierę miał 20 listopada 2007 roku. Twórcami tekstu utworu są Katy Perry i Greg Wells, natomiast jego produkcją zajął się sam Wells. Wytwórnia Capitol Records udostępniła utwór do pobrania za darmo na swojej stronie internetowej. Piosence nie udało się wejść na "Billboard" Hot 100.
Utwór „Ur So Gay” jest narzędziem zemsty przeciwko byłemu chłopakowi piosenkarki, w którym satyra i sarkazm skierowane są w kierunku metroseksualizmu.

</doc>
<doc id="1839967" url="https://pl.wikipedia.org/wiki?curid=1839967" title="Rock Your Body">
Rock Your Body

„Rock Your Body” − trzeci singel promujący debiutancki album Justina Timberlake’a pt. "Justified". Utwór powstał przy współpracy Vanessy Marquez.

</doc>
<doc id="1839970" url="https://pl.wikipedia.org/wiki?curid=1839970" title="Lejce">
Lejce



</doc>
<doc id="1839971" url="https://pl.wikipedia.org/wiki?curid=1839971" title="Lejc">
Lejc



</doc>
<doc id="1839973" url="https://pl.wikipedia.org/wiki?curid=1839973" title="Sztuki wizualne">
Sztuki wizualne

Sztuki wizualne – pojęcie obejmujące różne dziedziny twórczości artystycznej, które odbierane są przez widza poprzez wzrok (stąd ich nazwa – "wizualny" oznacza "wzrokowy, dostrzegalny", z łac. "videre" – widzieć). Kategoria stosowana jest zatem wobec tradycyjnych dziedzin (takich jak malarstwo czy rzeźba), ale także wobec nowych zjawisk (np. performance, instalacja), których nie obejmowały tradycyjne terminy sztuki piękne czy sztuki plastyczne. 

</doc>
<doc id="1839974" url="https://pl.wikipedia.org/wiki?curid=1839974" title="Rock the Boat">
Rock the Boat

"Rock the Boat" − rhytm and bluesowa kompozycja autorstwa Static Majora, Erica Seatsa i Rapture Stewarta zrealizowana na trzeci studyjny album amerykańskiej wokalistki Aaliyah zatytułowany − po prostu − "Aaliyah". Utwór został wyprodukowany przez Keybeats oraz wydany jako drugi singel promujący album w Ameryce Północnej (w 2001), a trzeci w pozostałych rejonach świata (w 2002). W 2002 piosenka była nominowana do nagrody Grammy w kategorii "Best Female R&amp;B Vocal Performance".
Teledysk.
Wideoklip do utworu wyreżyserował Hype Williams, znany ze współpracy z artystami muzyki R&amp;B i soul. Teledysk nie posiada fabuły; ukazuje sceny, w których Aaliyah tańczy na plaży i jachcie oraz w morzu. Choreografię stworzyła bliska przyjaciółka wokalistki, Fatima Robinson.
Zdjęcia do teledysku powstawały na Bahamach począwszy od 22 sierpnia 2001. Trzy dni później, gdy materiał był już gotowy, Aaliyah i ośmiu pasażerów samolotu, którym ekipa realizacyjna wracała do Stanów Zjednoczonych, zginęła w katastrofie lotniczej. Odpowiedzialny za tragedię Luis Morales III nie był wówczas w pełni licencjonowanym pilotem, a w jego krwi wykryto kokainę i alkohol.
Premiera klipu do piosenki "Rock the Boat" odbyła się w październiku 2001 w jednym z odcinków programu telewizji BET "Access Granted", który do dziś pozostaje najchętniej oglądanym epizodem tej serii.

</doc>
<doc id="1839975" url="https://pl.wikipedia.org/wiki?curid=1839975" title="Pawik">
Pawik



</doc>
<doc id="1839976" url="https://pl.wikipedia.org/wiki?curid=1839976" title="Buldering">
Buldering



</doc>
<doc id="1839977" url="https://pl.wikipedia.org/wiki?curid=1839977" title="We Need a Resolution">
We Need a Resolution

We Need a Resolution – rhytm and bluesowa kompozycja autorstwa Static Majora i Timbalanda zrealizowana na trzeci studyjny album amerykańskiej wokalistki Aaliyah zatytułowany – po prostu – "Aaliyah". Jest to inauguracyjny, główny utwór promujący ową płytę, a także pierwszy singel wydany przez Aaliyah w nowym tysiącleciu.
Piosenka spotkała się z umiarkowanym sukcesem. Zajęła 20. pozycję w notowaniu UK Singles Chart oraz 30. na liście Canadian Hot 100.
Teledysk.
Wideoklip do utworu „We Need a Resolution” został wyreżyserowany przez Paula Huntera. Jego premiera odbyła się na antenie muzycznych stacji telewizyjnych BET i MTV 26 kwietnia 2001.
Klip rozpoczyna się sceną, w której Aaliyah siedzi w ciemnym pomieszczeniu w czarnej sukni. Wokalistka pojawia się później na ekranie telewizora, gdzie wykonuje pierwszą zwrotkę piosenki, a śpiewając refren, leży na szklanym łożu i jednocześnie słucha muzyki na słuchawkach. Następne kadry ukazują Aaliyah z wężem owiniętym wokół szyi. W teledysku pojawia się również Timbaland, a gdy ten rapuje swoją partię tekstu, Aaliyah wykonuje układy taneczne ze swoimi tancerzami.
MTV uwzględniło wideoklip w zestawieniu najlepszych teledysków 2001 roku.

</doc>
<doc id="1839979" url="https://pl.wikipedia.org/wiki?curid=1839979" title="Woźnica (zawód)">
Woźnica (zawód)



</doc>
<doc id="1839980" url="https://pl.wikipedia.org/wiki?curid=1839980" title="More Than a Woman">
More Than a Woman

"More than a Woman" − utwór amerykańskiej wokalistki rhytm and bluesowej Aaliyah pochodzący z jej trzeciego albumu studyjnego zatytułowanego "Aaliyah". Wydany został jako trzeci singel promujący ową płytę w Ameryce Północnej (w 2001 r.), a drugi w pozostałych regionach świata (w 2002). Podczas 45. ceremonii wręczenia nagród Grammy piosenka była nominowana do tego lauru w kategorii "Best Female R&amp;B Vocal Performance".
Listy utworów i formaty singla.
CD Single
US 7" Double A-Side
Promocja.
Aaliyah wykonała utwór "More than a Woman" podczas trwania programów telewizyjnych "Live with Regis and Kelly" i "The Tonight Show with Jay Leno" w lipcu 2001 roku.
Teledysk.
Wideoklip do utworu wyreżyserował Dave Meyers. Powstał on w Los Angeles latem 2001 roku.
Ogół teledysku opiera się na atrakcyjnej choreografii i nietypowej scenografii; nietypowej z racji, że akcja klipu rozgrywa się w tłumiku motocyklowym. W teledysku, prócz samej Aaliyah, występują dziesiątki tancerzy obojga płci, wszyscy w dość "zmechanizowanych", skórzanych strojach. W roli cameo pojawia się angielski producent muzyczny Mark Ronson. Klip wieńczy napis "In Loving Memory of Aaliyah" (z ang. "ku pamięci Aaliyah"), wokalistka zmarła bowiem niedługo przed oficjalną premierą singla "More than a Woman".
Premiera miała miejsce na antenie muzycznej stacji telewizyjnej BET dnia 7 stycznia 2002 roku. Pod koniec 2002 BET uwzględniło teledysk w zestawieniu stu najlepszych klipów roku.
Pozycje na listach przebojów.
W styczniu 2001 roku kompozycja uplasowała się na pozycji #1 notowania UK Singles Chart. Był to pierwszy utwór Aaliyah, który trafił nań na tak wysoką lokację, a także pierwszy od czasu "My Sweet Lord" z repertuaru George’a Harrisona przypadek, w którym piosenka osiągnęła szczyt tego zestawienia po śmierci wykonawcy.

</doc>
<doc id="1839984" url="https://pl.wikipedia.org/wiki?curid=1839984" title="I Care 4 U (singel)">
I Care 4 U (singel)

"I Care 4 U" − czwarty i finałowy singel promujący trzeci studyjny album amerykańskiej piosenkarki Aaliyah zatytułowany, po prostu, "Aaliyah". Autorami kompozycji są Missy Elliott i Timbaland, a sam utwór wydano rok po śmierci Aaliyah, która nastąpiła w sierpniu 2001 roku.
"I Care 4 U" jako singel trafił na półki jedynie amerykańskich sklepów muzycznych. W Europie stał się przebojem rhytm and bluesowych stacji radiowych.

</doc>
<doc id="1839985" url="https://pl.wikipedia.org/wiki?curid=1839985" title="The Thing I Like">
The Thing I Like

The Thing I Like – finałowy singel promujący debiutancki album amerykańskiej piosenkarki Aaliyah pt. "Age Ain’t Nothing but a Number". Jest to kompozycja autorstwa R. Kelly’ego.
Utwór został użyty na ścieżce dźwiękowej do komediowego filmu "Szalony detektyw" ("A Low Down Dirty Shame", 1994).

</doc>
<doc id="1839986" url="https://pl.wikipedia.org/wiki?curid=1839986" title="Ściegnica (struga)">
Ściegnica (struga)

Ściegnica (potocznie "Ścięgnica") – struga, prawobrzeżny dopływ Wieprzy, o długości 15,9 km i powierzchni zlewni 93,7 km².
Źródła strugi znajdują się na obszarze między wsiami Runowo Sławieńskie a Dobrzęcino. Początkowo biegnie na południe. Przed wsią Ścięgnica odbiera wody strugi Bzianki i dalej zaczyna płynąć w kierunku zachodnim. Uchodzi do Wieprzy od jej prawego brzegu na zachód od osady Tychowo.
Ściegnica płynie w rozległej zatorfionej dolinie.
W wyniku oceny stanu wód Ściegnicy z 2010 wykonanej w punkcie ujścia do Wieprzy określono II klasę elementów biologicznych, II klasę elementów fizykochemicznych oraz dobry potencjał ekologiczny.
Nazwę "Ściegnica" wprowadzono urzędowo w 1948 roku, zastępując poprzednie niemieckie nazwy cieków: "Egsower Bach" oraz "Ziegnitz Mühlen Bach".

</doc>
<doc id="1839989" url="https://pl.wikipedia.org/wiki?curid=1839989" title="MPTech">
MPTech

mPTech Sp. z o.o. (dawniej myPhone Sp. z o.o.) – działający od 2007 roku polski producent urządzeń mobilnych i małej elektroniki użytkowej lepiej znany ze smartfonów i telefonów komórkowych pod markami własnymi myPhone i HAMMER. Zajmuje się sprzedażą i dystrybucją produktów do kilkunastu krajów Europy. Jest członkiem Grupy Kapitałowej TelForceOne.
W 2008 spółka jeszcze pod nazwą myPhone Sp. z o.o. wprowadziła na rynek polski, czeski i słowacki pierwsze modele telefonów komórkowych pod marką myPhone. W swoich produktach udostępniała technologie mobilne tj. obsługę dwóch kart SIM bez konieczności przełączania (Dual SIM), odbiornik telewizji naziemnej w telefonie np. myPhone 8830 TV, Touch Screen. W 2009 wprowadziła do sprzedaży telefony z serii myPhone Simple Life – urządzenia przyjazne dla użytkownika, z intuicyjnym menu, o prostej funkcjonalności. W 2010 firma wprowadziła na rynek pierwsze smartfony pod polską marką działające pod kontrolą systemu Android. W 2012 do oferty trafiły tablety pod marką myTab, a w 2013 – kolejne smartfony myPhone. W 2014 roku producent wprowadził pierwszy telefon o wzmocnionej konstrukcji – myPhone HAMMER, który dał początek nowej linii urządzeń odpornych pod nazwą HAMMER.
Spółka w 2017 roku zmieniła nazwę z myPhone na mPTech, przy czym marka myPhone działa do dzisiaj. Firma w 2018 roku wprowadziła Flix TV Box – multimedialne urządzenie – przystawkę do telewizora. Produkt zadebiutował na rynku i dał początek nowej marce urządzeń o nazwie techbite. Dziś ofertę marki tworzą też laptopy, tablet i inne rozwiązania. mPTech na przełomie 2020 i 2021 roku wprowadził do sprzedaży swój pierwszy smartwatch, tj. wzmocniony HAMMER Watch z GPS.
Wybrane produkty firmy dostępne są w Programie Android Enterprise Recommended, który ułatwia ich wybór innym firmom oraz wdrożenie i zarządzanie nimi. Współpracuje też z producentami chipsetów – MediaTek i Unisoc, a także z jednostkami certyfikującymi: DEKRA oraz TUV.
Firma posiada własny serwis, dział IT i nowoczesne centrum dystrybucji we Wrocławiu. Posiada serwery OTA, które umożliwiają niezależną implementację aktualizacji i łatek bezpieczeństwa dla modeli własnych.
Firma systematycznie bierze udział w największych branżowych targach międzynarodowych (m.in. IFA Berlin oraz MWC w Barcelonie). Siedziba spółki mieści się we Wrocławiu. W latach 2008–2013 sprzedaż telefonów komórkowych pod marką myPhone wyniosła ponad 1 mln sztuk. Według badań zleconych przez firmę we wrześniu 2014, liczba użytkowników telefonów myPhone w Polsce była podobna do liczby użytkowników telefonów takich marek jak Apple Inc., BlackBerry czy Motorola.
Produkty.
myPhone posiada w ofercie następujące produkty:

</doc>
<doc id="1839991" url="https://pl.wikipedia.org/wiki?curid=1839991" title="Dual sim">
Dual sim



</doc>
<doc id="1839993" url="https://pl.wikipedia.org/wiki?curid=1839993" title="Sergej Ignatow">
Sergej Ignatow

Sergej Simeonow Ignatow, bułg. Сергей Симеонов Игнатов (ur. 6 sierpnia 1960 w Widinie) − bułgarski egiptolog, nauczyciel akademicki i polityk, w 2009 wiceminister, następnie do 2013 minister edukacji i nauki w rządzie Bojka Borisowa.
Życiorys.
Ukończył egiptologię na Leningradzkim Uniwersytecie Państwowym (1985). W 1994 na tej samej uczelni uzyskał stopień naukowy doktora. Od 1985 zatrudniony na Uniwersytecie Sofijskim im. św. Klemensa z Ochrydy, od 1997 na stanowisku profesora. W 1994 został wykładowcą Nowego Uniwersytetu Bułgarskiego, w latach 2002–2009 pełnił funkcję rektora tej uczelni. Od 2000 kierował również bułgarską misją naukową w Egipcie.
Zaangażował się w działalność polityczną w ramach partii GERB. Po jej zwycięstwie w wyborach parlamentarnych w 2009 wszedł do gabinetu Bojka Borisowa na stanowisko wiceministra edukacji. Kiedy trzy miesiące później jego przełożona Jordanka Fandykowa wygrała przedterminowe wybory na burmistrza Sofii, Sergej Ignatow objął urząd ministra, który sprawował do 2013. Powrócił następnie do pracy naukowej.

</doc>
<doc id="1839994" url="https://pl.wikipedia.org/wiki?curid=1839994" title="Czerwona">
Czerwona

3 cieki wodne w Polsce:
Góra:

</doc>
<doc id="1839995" url="https://pl.wikipedia.org/wiki?curid=1839995" title="Amt Krakow am See">
Amt Krakow am See

Urząd Krakow am See (niem. "Amt Krakow am See") – niemiecki urząd leżący w kraju związkowym Meklemburgia-Pomorze Przednie, w powiecie Rostock. Siedziba urzędu znajduje się w mieście Krakow am See. 
W skład urzędu wchodzi pięć gmin:
Zmiany administracyjne.
25 maja 2014 do gminy Lalendorf przyłączono gminę Langhagen.

</doc>
<doc id="1839996" url="https://pl.wikipedia.org/wiki?curid=1839996" title="Krakow am See (urząd)">
Krakow am See (urząd)



</doc>
<doc id="1839998" url="https://pl.wikipedia.org/wiki?curid=1839998" title="Amt Laage">
Amt Laage

Amt Laage – związek gmin w Niemczech, w kraju związkowym Meklemburgia-Pomorze Przednie, w powiecie Rostock. Siedziba związku znajduje się w mieście Laage.. Powstał 1 sierpnia 2004.
W skład związku wchodzą cztery gminy, w tym jedna gmina miejska "(Stadt)" oraz trzy gminy wiejskie "(Gemeinde)":

</doc>
<doc id="1839999" url="https://pl.wikipedia.org/wiki?curid=1839999" title="Laage (urząd)">
Laage (urząd)



</doc>
<doc id="1840000" url="https://pl.wikipedia.org/wiki?curid=1840000" title="Isartor">
Isartor

Isartor – wschodnia brama miejska w Monachium. Jedna z trzech bram (obok Sendlinger Tor i Karlstor) średniowiecznych fortyfikacji zachowanych do dzisiaj. Jej nazwa pochodzi od nieopodal płynącej rzeki Izary (niem. "Isar").
Obecnie w Isartor mieści się Valentin-Karlstadt-Musäum.
Położenie.
Brama wznosi się na wschodnim krańcu ulicy Tal w tzw. dzielnicy Graggenauer, znajdującej się dawniej na Szlaku Solnym i tworzącej główną oś wschód-zachód historycznego starego miasta. Brama oddziela historyczne stare miasto od przedmieść Isarvorstadt i Au. Przed bramą znajduje się Isartorplatz, obecnie część obwodnicy wokół starego miasta.
Historia.
Na początku XIV w. stale rosnąca liczba mieszkańców Monachium spowodowała konieczność rozbudowy miasta. W związku z tym król Ludwik IV Bawarski zlecił rozbudowę miasta i wzniesienie drugiego muru miejskiego. Wówczas też, w ramach drugiej fortyfikacji (1285–1347), wzniesiono Isartor (1337).
W 1827 Peter von Cornelius zaapelował do króla Ludwika I Wittelsbacha o uratowanie Isartor, która na przestrzeni wieków popadła w ruinę. Aby podkreślić historyczne znaczenie bramy, von Cornelius przywołał legendę o tryumfalnym wjeździe przez Isartor do miasta cesarza Ludwika IV Bawarskiego po zwycięstwie nad Fryderykiem III Pięknym w bitwie pod Ampfing (1322) i zaproponował, by uwiecznić to wydarzenie na fresku na bramie. Wjazd ten jednak nie mógł się odbyć w Monachium, ponieważ Isartor zbudowano dopiero piętnaście lat po bitwie. W 1833 Ludwik I Wittelsbach zlecił Friedrichowi von Gärtnerowi restaurację bramy. W ramach prac restauracyjnych wykonano malowidła herbów na wieżach bocznych oraz freski po zewnętrznej stronie korpusu środkowego nad przejściami, ukazujące zwycięstwo cesarza Ludwika IV Bawarskiego w bitwie pod Ampfing w 1322. W 1860 wieża środkowa otrzymała zegar, który pierwotnie był przeznaczony dla bramy zachodniej – Karlstor, która uległa zniszczeniu w eksplozji prochu czarnego. 
Podczas II wojny światowej brama została poważnie uszkodzona. W latach 1946–1957 budowlę zabezpieczono, by uchronić ją przed zawaleniem. Zamontowano wówczas na wieży środkowej zegar. W latach 1971–72 przeprowadzono restaurację bramy, uwzględniając jej średniowieczny charakter i korygując pewne zmiany przeprowadzone w ramach prac w XIX w. Zdemontowano wówczas zegar z dwoma szklanymi cyferblatami.
Podczas prac ziemnych w związku z budową centrum zarządzania dla banku Stadtsparkasse München przy Thomas-Wimmer-Ring odkryto w połowie lat 80. XX w. fundamenty muru miejskiego oraz wieży strażniczej. Natomiast przy ulicy Lueg ins Land pozostałości muru miejskiego i wież przebudowano na domy, które w 1944 przetrzymały naloty bombowe.
Od 1959 w pomieszczeniach obydwu wież znajduje się Valentin-Karlstadt-Musäum.
Architektura.
Isartor składa się z dwóch wież oraz korpusu środkowego z trzema przejściami i wieżą środkową, górującą nad budowlą. Korpus zdobi malowidło Bernharda von Nehera z 1835 przedstawiające "Tryumfalny przejazd Ludwika IV Bawarskiego po zwycięskiej bitwie z Habsburgiem Fryderykiem Pięknym pod Mühldorf w roku 1322" (niem. "Triumphzug Ludwigs des Bayern nach seiner siegreichen Schlacht gegen den Habsburger Friedrich den Schönen bei Mühldorf im Jahre 1322").
Zegar.
4 listopada 2005 na wieży środkowej zamontowano ponownie duży zegar. Od zachodu cyferblat jest lustrzanym odbiciem cyferblatu po przeciwnej stronie – dlatego wskazówki zegara po stronie zachodniej biegną w stronę przeciwną niż przyjęte. Zabieg ten nawiązuje do zdania, jakie miał wypowiedzieć Willy Brandt: 

</doc>
<doc id="1840001" url="https://pl.wikipedia.org/wiki?curid=1840001" title="Polskie odznaczenia kościelne">
Polskie odznaczenia kościelne

Odznaczenia kościelne - wyróżnienia ustanawiane przez kościoły - najczęściej przez biskupów ordynariuszy lub zakony.

</doc>
<doc id="1840003" url="https://pl.wikipedia.org/wiki?curid=1840003" title="Polskie odznaczenia resortowe">
Polskie odznaczenia resortowe

Polskie odznaczenia resortowe (ministerialne) – nadawane na mocy decyzji ministra lub urzędnika kierującego instytucją odznaczającą. W Polsce nie mają rangi odznaczeń państwowych, które są nadawane na mocy decyzji Prezydenta RP. Zwykle mają formę medali lub odznak. Medale są noszone na lewej piersi, po polskich odznaczeniach państwowych, zwyczajowo w kolejności ich nadania. Odznaki są noszone na prawej lub lewej piersi.
Obecne odznaczenia resortowe (lista niepełna).
Wg daty ustanowienia/zmiany:
Dawne odznaczenia resortowe.
Odznaczenia PRL i III RP (ust. w PRL).
30 maja 1990
30 listopada 1990:
24 sierpnia 1991:
11 października 1991
16 października 1992
25 sierpnia 1993
28 listopada 1995
10 kwietnia 1996:
6 lipca 1996
30 listopada 1999
21 stycznia 2000:
4 czerwca 2000
22 grudnia 2000:
17 czerwca 2005:
25 kwietnia 2022:
Data zniesienia nieznana:

</doc>
<doc id="1840004" url="https://pl.wikipedia.org/wiki?curid=1840004" title="Amt Mecklenburgische Schweiz">
Amt Mecklenburgische Schweiz

Amt Mecklenburgische Schweiz – niemiecki związek gmin leżący w kraju związkowym Meklemburgia-Pomorze Przednie, w powiecie Rostock. Siedziba związku znajduje się w mieście Teterow. 
W skład związku wchodzi 15 gmin wiejskich "(Gemeinde)":

</doc>
<doc id="1840005" url="https://pl.wikipedia.org/wiki?curid=1840005" title="Jałowiecka Kopa">
Jałowiecka Kopa

Jałowiecka Kopa (słow. "Jalovská kopa") – szczyt o wysokości 1938 m n.p.m. w słowackich Tatrach Zachodnich. Znajduje się w bocznej grani Rosochy, która odbiega na południe od Banówki i poprzez Jałowiecką Przełęcz dochodzi do Rosochy. Jałowiecka Kopa znajduje się w tej grani pomiędzy Rosochą (1947 m), oddzielona od niej płytką Pasterską Przełęczą (ok. 1885 m), a Pośrednim Przysłopem (ok. 1940 m), który oddzielony jest głębszą Jałowiecką Przełęczą (1858 m). Południowo-wschodnie, górą trawiaste stoki Jałowieckiej Kopy opadają do Doliny Żarskiej, natomiast północno-zachodnie, górą skaliste – do doliny Parzychwost, stanowiącej odnogę Doliny Jałowieckiej. W zachodnich stokach znajduje się grzęda zwana Kozimi Grzbietami. Sam wierzchołek i grań Jałowieckiej Kopy są trawiaste, od południowo-zachodniej strony nieco kamieniste.
Wierzchołek Jałowieckiej Kopy jest niedostępny turystycznie, natomiast górną częścią jej stoków od strony Doliny Żarskiej prowadzi szlak turystyczny.

</doc>
<doc id="1840007" url="https://pl.wikipedia.org/wiki?curid=1840007" title="Polskie odznaczenia niepaństwowe">
Polskie odznaczenia niepaństwowe

Polskie odznaczenia niepaństwowe – odznaczenia nadawane przez stowarzyszenia, fundacje, organizacje społeczne, osoby prywatne. Pełnią podobną funkcję do odznaczeń państwowych lub resortowych, są natomiast społecznymi wyrazami uznania dla danej osoby czy instytucji. Nie są objęte zasadami kolejności starszeństwa polskich odznaczeń, a ich noszenie nie jest w Polsce regulowane ustawowo. Należą do nich m.in.:

</doc>
<doc id="1840009" url="https://pl.wikipedia.org/wiki?curid=1840009" title="Dyskografia Justyny Steczkowskiej">
Dyskografia Justyny Steczkowskiej

Dyskografia Justyny Steczkowskiej.

</doc>
<doc id="1840016" url="https://pl.wikipedia.org/wiki?curid=1840016" title="Zatoka Gondoli we Wrocławiu">
Zatoka Gondoli we Wrocławiu

Zatoka Gondoli (niem. "Gondelhafen") położona jest we Wrocławiu, przy Ulicy Jana Ewangelisty Purkyniego. Stanowi pozostałość po ujściu dawnej Fosy Miejskiej do Odry, a później rzeki Oława. W zatoce Stowarzyszenie "Drzwi do Europy" i miasto, utworzyły przystań rekreacyjno–sportową, w której można między innymi wypożyczać niewielki sprzęt wodny, jak kajaki, łódki czy niewielkie łodzie motorowe, do rejsów po Śródmiejskim Węźle Wodnym (Mieszczańska Droga Wodna). Otwarcie przystani nastąpiło 14 lipca 2007 r..
Powstanie zatoki wiąże się z inwestycjami hydrotechnicznymi prowadzonymi we Wrocławiu. Pierwszą taką inwestycją związaną z tym miejscem, było zasypanie Oławy Miejskiej i przeniesienie ujścia w miejsce dzisiejszej "Zatoki Gondoli". Następnie skrócono bieg "Oławy" i przeniesiono ujście powyżej Mostu Grunwaldzkiego; z dawnego koryta ujściowego pozostał tylko niewielki fragment nazwany "Zatoka Gondoli". Roboty te przeprowadzono w latach 80. XIX wieku. Następnie zatokę przystosowano na potrzeby portu łodzi spacerowych. W tym celu umocniono nabrzeża i wybudowano przystań.
Nad kanałem wejściowym do basenu przystani przerzucona jest kładka pieszo-rowerowa położona w ciągu Bulwaru Xawerego Dunikowskiego – Kładka Muzealna.
Przystań, mimo że położona w ścisłym centrum miasta, otoczona jest zielenią i rzeką: na północ od przystani znajduje się koryto rzeki "Odra", a za nim Ostrów Tumski, za zachodzie zieleniec – bulwar nadrzeczny oraz Bastion Ceglarski, na południe od przystani, za ulicą Purkyniego, Park Juliusza Słowackiego, na wschodzie budynek Muzeum Narodowego. W pobliżu znajdują się także: Panorama Racławicka i budynki Akademii Sztuk Pięknych.

</doc>
<doc id="1840018" url="https://pl.wikipedia.org/wiki?curid=1840018" title="Cuitlacoche">
Cuitlacoche



</doc>
<doc id="1840019" url="https://pl.wikipedia.org/wiki?curid=1840019" title="Leszek Zarzycki">
Leszek Zarzycki

Leszek Zarzycki (ur. 1954) – krakowski szopkarz, z zawodu mechanik precyzyjny. W konkursie szopek krakowskich uczestniczy (z przerwami) od 1982 roku. Jest 14-krotnym laureatem pierwszej nagrody. W roku 2012 otrzymał specjalną nagrodę od Ministra Kultury i Dziedzictwa Narodowego. Specjalizuje się w szopkach dużych i średnich. Jego prace znajdują się w kolekcji Muzeum Historycznego Miasta Krakowa i Muzeum Etnograficznego w Krakowie.

</doc>
<doc id="1840022" url="https://pl.wikipedia.org/wiki?curid=1840022" title="Order Świętego Stanisława Biskupa Męczennika">
Order Świętego Stanisława Biskupa Męczennika



</doc>
<doc id="1840023" url="https://pl.wikipedia.org/wiki?curid=1840023" title="Sołacz (Poznań)">
Sołacz (Poznań)



</doc>
<doc id="1840025" url="https://pl.wikipedia.org/wiki?curid=1840025" title="Campus (wspinaczka)">
Campus (wspinaczka)

Campus (kampus) – przyrząd treningowy używany przez zaawansowanych wspinaczy do wzmocnienia siły palców.
Budowa.
Campus składa się z szeregu poziomych listewek przymocowanych do płaskiej tablicy umieszczonej w płaszczyźnie pionowej lub (częściej) przewieszonej, z nachyleniem do pionu pod stałym kątem lub o regulowanym pochyleniu w przedziale od 0 do 20 stopni. Listwy powinny mieć zaokrąglone krawędzie. Wykonuje się je z twardego drewna lub żywicy epoksydowej z dodatkiem piasku (techniką podobną do używanej przy produkcji chwytów wspinaczkowych przeznaczonych na sztuczne ścianki). Grubość listewek w zależności od poziomu zaawansowania wynosi od jednego do kilku centymetrów.
Trening.
Trening polega na przytrzymywaniu się listewek palcami i zawisaniu na nich całym ciężarem ciała lub jego częścią (częściowo opierając się na nogach). Spośród możliwych sposobów chwytania listewek (chwyt zamknięty – łuczek, chwyt otwarty, chwyt wyciągnięty) stosuje się najczęściej chwyt wyciągnięty. Stosowanie chwytu zamkniętego, mimo iż najłatwiejsze dla osób bez odpowiedniego doświadczenia, nie ma uzasadnienia treningowego i może doprowadzić do kontuzji, w tym m.in. do zerwania troczków lub więzadeł obrączkowych paliczków. Głównym celem treningu na kampusie jest zatem wzmocnienie chwytu wyciągniętego, który jest mniej kontuzjogenny, a jednocześnie trudniejszy.
Najprostszym ćwiczeniem wykonywanym na kampusie jest zwis statyczny. Trudniejsze i bardziej niebezpieczne są ćwiczenia dynamiczne (tzw. strzały), polegające na wykonywaniu przechwytów – wymaga to wybicia się z jednej listewki i złapania innej (wyższej lub niższej).
Historia.
Campus i związane z nim metody treningu zostały wynalezione w 1988 przez Wolfganga Güllicha. Pracował on wówczas nad pierwszym przejściem najtrudniejszej wówczas drogi na świecie, którą poprowadził w 1991 nadając jej nazwę Action Directe. Droga ta wymagała niezwykle dużej siły palców, trudnej do wytrenowania bez użycia campusa lub chwytotablicy. Nazwa przyrządu pochodzi od nazwy miejsca, w którym Güllich postawił pierwszy campus – było to centrum sportowe Campus Center na terenie kampusu uniwersyteckiego w Norymberdze.
Innymi pionierami regularnego treningu na kampusie byli już na początku lat dziewięćdziesiątych brytyjscy wspinacze Ben Moon i Jerry Moffatt.
Obecnie campus należy do standardowego wyposażenia sztucznych ścian wspinaczkowych i bulderowni.

</doc>
<doc id="1840027" url="https://pl.wikipedia.org/wiki?curid=1840027" title="Somerset Rebels">
Somerset Rebels

Somerset Rebels – angielski klub żużlowy z siedzibą w Highbridge w hrabstwie Somerset. Założony w r. 2000, występuje w "Speedway Premier League", drugiej klasie rozrywkowej w Anglii. Macierzystym torem klubu jest Oak Tree Arena w Highbridge.

</doc>
<doc id="1840028" url="https://pl.wikipedia.org/wiki?curid=1840028" title="Hugo Gastulo">
Hugo Gastulo

Alejandro Hugo Gastulo Ramírez (ur. 9 stycznia 1958 w Limie) - piłkarz peruwiański grający na pozycji obrońcy.
Kariera klubowa.
Przez całą swoją karierę piłkarską Gastulo związany był z dwoma klubami z Limy, Universitario Lima i Alianzą Lima. W barwach tego pierwszego zadebiutował w peruwiańskiej Primera División.
Kariera reprezentacyjna.
W reprezentacji Peru Gastulo zadebiutował 18 lipca 1979 roku w przegranym 0:1 towarzyskim meczu z Kolumbią. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był rezerwowym i nie rozegrał żadnego spotkania. Od 1979 do 1985 roku rozegrał w kadrze narodowej 21 meczów.

</doc>
<doc id="1840029" url="https://pl.wikipedia.org/wiki?curid=1840029" title="Kampus (wspinaczka)">
Kampus (wspinaczka)



</doc>
<doc id="1840030" url="https://pl.wikipedia.org/wiki?curid=1840030" title="Campus">
Campus

Campus – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="1840031" url="https://pl.wikipedia.org/wiki?curid=1840031" title="Salvador Salguero">
Salvador Salguero

Rafael Salvador Salguero (ur. 10 sierpnia 1951) – peruwiański piłkarz grający na pozycji obrońcy.
Kariera klubowa.
Przez całą swoją karierę piłkarską Salguero związany był z klubem z Limy, Alianzą Lima.
Kariera reprezentacyjna.
W reprezentacji Peru Salguero zadebiutował 12 października 1976 roku w zremisowanym 0:0 towarzyskim meczu z Urugwajem. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był członkiem wyjściowej jedenastki i zagrał w 3 meczach: z Kamerunem (0:0), z Włochami (1:1) i z Polską (1:5). Od 1976 do 1982 roku rozegrał w kadrze narodowej 13 meczów.

</doc>
<doc id="1840034" url="https://pl.wikipedia.org/wiki?curid=1840034" title="Baumgarten">
Baumgarten

Geografia.
Polska.
Dawne nazwy miejscowości:

</doc>
<doc id="1840037" url="https://pl.wikipedia.org/wiki?curid=1840037" title="Baumgarten (Meklemburgia-Pomorze Przednie)">
Baumgarten (Meklemburgia-Pomorze Przednie)

Baumgarten – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.

</doc>
<doc id="1840039" url="https://pl.wikipedia.org/wiki?curid=1840039" title="Dreetz">
Dreetz

Niemcy:

</doc>
<doc id="1840040" url="https://pl.wikipedia.org/wiki?curid=1840040" title="Eduardo Malásquez">
Eduardo Malásquez

Eduardo Hugo Malásquez (ur. 13 października 1957) – piłkarz peruwiański grający na pozycji pomocnika.
Kariera klubowa.
Karierę piłkarską Malásquez rozpoczął w klubie Municipal Lima. W 1976 roku zadebiutował w jego barwach w peruwiańskiej Primera División. W Municipalu grał do 1982 roku i wtedy też wyjechał do Kolumbii, by grać w Independiente Medellín. W 1985 roku wrócił do Municipalu, a w 1986 roku znów grał w Independiente. Z kolei w 1987 roku został piłkarzem Universitario Lima. Karierę piłkarską kończył w 1989 roku jako zawodnik meksykańskiego Atlasu Guadalajara.
Kariera reprezentacyjna.
W reprezentacji Peru Malásquez zadebiutował 30 sierpnia 1979 roku w wygranym 2:0 towarzyskim meczu z Urugwajem. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był rezerwowym i nie rozegrał żadnego spotkania. W swojej karierze wystąpił na Copa América 1983 i Copa América 1987. Od 1979 do 1987 roku rozegrał w kadrze narodowej 34 meczów i strzelił 3 gole.

</doc>
<doc id="1840042" url="https://pl.wikipedia.org/wiki?curid=1840042" title="Eduardo Malasquez">
Eduardo Malasquez



</doc>
<doc id="1840043" url="https://pl.wikipedia.org/wiki?curid=1840043" title="Oscar Arizaga">
Oscar Arizaga

Oscar Gilberto Arizaga (ur. 20 sierpnia 1957) – peruwiański piłkarz grający na pozycji obrońcy.
Kariera klubowa.
W swojej karierze piłkarskiej Arizaga był zawodnikiem zespołu Atlético Chalaco Callao.
Kariera reprezentacyjna.
W 1982 roku Arizaga został powołany przez selekcjonera Tima do kadry na Mistrzostwa Świata w Hiszpanii. Tam był rezerwowym i nie rozegrał żadnego spotkania.

</doc>
<doc id="1840044" url="https://pl.wikipedia.org/wiki?curid=1840044" title="Młynek Crookesa">
Młynek Crookesa



</doc>
<doc id="1840045" url="https://pl.wikipedia.org/wiki?curid=1840045" title="José González Ganoza">
José González Ganoza

José Manuel González Ganoza (ur. 10 lipca 1954 - zm. 8 grudnia 1987) – piłkarz peruwiański grający na pozycji bramkarza. Wzrost 190 cm, waga 85 kg.
Kariera klubowa.
W swojej karierze piłkarskiej González Ganoza był zawodnikiem zespołu Alianza Lima.
Kariera reprezentacyjna.
Jako gracz klubu Alianza Lima był w składzie reprezentacji podczas turnieju Copa América 1975, gdzie Peru zdobyło tytuł mistrza Ameryki Południowej. González Ganoza nie zagrał w żadnym meczu.
Będąc piłkarzem klubu Alianza Lima wziął udział w turnieju Copa América 1987, gdzie Peru odpadło w fazie grupowej. González Ganoza zagrał w obu meczach - z Argentyną (stracił bramkę) i Ekwadorem (stracił bramkę).
W 1982 roku González został powołany przez selekcjonera Tima do kadry na Mistrzostwa Świata w Hiszpanii. Tam był rezerwowym bramkarzem dla Ramóna Quirogi i nie rozegrał żadnego spotkania.
W reprezentacji narodowej González Ganoza od 10 lipca 1975 roku do 4 lipca 1987 roku rozegrał 27 meczów i stracił 32 bramki

</doc>
<doc id="1840047" url="https://pl.wikipedia.org/wiki?curid=1840047" title="Miguel Gutiérrez (peruwiański piłkarz)">
Miguel Gutiérrez (peruwiański piłkarz)

Miguel Angel Gutiérrez la Rosa (ur. 19 listopada 1956) – peruwiański piłkarz grający na pozycji obrońcy.
Kariera klubowa.
W swojej karierze piłkarskiej Gutiérrez był zawodnikiem zespołu Club Sporting Cristal.
Kariera reprezentacyjna.
W reprezentacji Peru Gutiérrez zadebiutował 12 listopada 1980 roku w zremisowanym 1:1 towarzyskim spotkaniu z Urugwajem. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był rezerwowym i nie rozegrał żadnego spotkania. Od 1980 do 1982 roku rozegrał w kadrze narodowej 6 spotkań.

</doc>
<doc id="1840048" url="https://pl.wikipedia.org/wiki?curid=1840048" title="Miguel Gutierrez">
Miguel Gutierrez



</doc>
<doc id="1840049" url="https://pl.wikipedia.org/wiki?curid=1840049" title="Blackdown Hills">
Blackdown Hills

Blackdown Hills – pasmo łagodnych wzgórz w południowo-zachodniej Anglii o powierzchni 370 km². Najwyższym szczytem wzgórz jest Staple Hill (315 m n.p.m.). Obszar jest uznany za "Area of Outstanding Natural Beauty". Obszar ma charakter rolniczy i wiejski. Wzgórza są częściowo zalesione.
Położenie.
Blackdown Hills położone są w południowo-zachodniej Anglii, na granicy hrabstw Somerset i Devon, na wschód od autostrady M5. Na terenie wzgórz znajdują się m.in. miasta Wellington i Honiton. Przez wzgórza przepływa rzeka Culm, dopływ Exe.

</doc>
<doc id="1840050" url="https://pl.wikipedia.org/wiki?curid=1840050" title="Kładka Muzealna">
Kładka Muzealna

Kładka Muzealna to kładka pieszo-rowerowa położona w ciągu bulwaru Xawerego Dunikowskiego, przerzucona nad kanałem wejściowym do basenu przystani Zatoka Gondoli we Wrocławiu.
W 1886 roku wybudowano w tym miejscu kładkę drewnianą. Natomiast w 1928 przerzucono nową kładkę już o konstrukcji w postaci dwuprzegubowego łuku wykonanego w technologii żelbetowej. Długość całkowita kładki wynosi 30,3 m, a jej całkowita szerokość 4 m. Pomost ma nawierzchnię bitumiczną. Konstrukcję nośną stanowi łuk żelbetowy o rozpiętości 20,50 m i strzałce 2,30 m. Grubość pasa żelbetowego łuku wynosi odpowiednio: w wezgłowiach 0,42 m, w kluczu 0,30 m. Płyta nośna pomostu żelbetowego opiera się na łuku za pośrednictwem również wykonanych w technologii żelbetowej ścianek o grubości 0,20 m. Skraje ścianki opierają się już na umocnionych skarpach (przyczółkach) prawego i lewego brzegu przeszkody. Na pomoście zamocowano balustrady stalowe z płaskowników.
Na północ od kładki znajduje się koryto rzeki "Odra", a za nim Ostrów Tumski, na zachodzie zieleniec – bulwar nadrzeczny (Promenada Staromiejska) oraz Bastion Ceglarski, na południe – przystań, na wschodzie budynek Muzeum Narodowego.

</doc>
<doc id="1840053" url="https://pl.wikipedia.org/wiki?curid=1840053" title="Lizard Point">
Lizard Point

Lizard Point (korn. "an Lysardh") – przylądek na południowym końcu kornwalijskiego półwyspu Lizard w Anglii. Jest najbardziej na południe wysuniętym punktem wyspy Wielka Brytania. Stanowi wschodnią granicę zatoki Mount’s Bay. Miejsce jest niebezpieczne dla statków, w pobliżu Lizard Point doszło kilkakrotnie do ich zatonięć. Na przylądku usytuowana jest latarnia morska Lizard.
W pobliżu Lizard Point marynarka angielska stoczyła w 1588 roku bitwę z hiszpańską Armadą.
Podczas wojny o sukcesję hiszpańską, w październiku 1707 w okolicy przylądka francuska eskadra rozbiła wielki konwój brytyjski, likwidując jego eskortę i zdobywając kilkanaście statków handlowych. 

</doc>
<doc id="1840059" url="https://pl.wikipedia.org/wiki?curid=1840059" title="Zapomnieć o strachu">
Zapomnieć o strachu

Zapomnieć o strachu – amerykańska komedia kryminalna z 1986 roku.
Opis fabuły.
Ray Hughes i Danny Costanzo są chicagowskimi policjantami. Podczas prowadzenia jednej ze spraw omal nie zostają zabici, więc kapitan Logan wysyła ich na przymusowe wakacje. Ale oni postanawiają odejść z pracy i założyć własny bar w Key West. Nagle obaj dowiadują się, że Julio - narkotykowy diler, który kazał ich zabić - ma sfinansować bardzo poważną transakcję. Ray i Danny decydują się przed odejściem załatwić tę sprawę.
Nagrody i nominacje.
Złote Globy 1986

</doc>
<doc id="1840061" url="https://pl.wikipedia.org/wiki?curid=1840061" title="Buzz Astral z Gwiezdnej Bazy">
Buzz Astral z Gwiezdnej Bazy

Buzz Astral z Gwiezdnej Bazy (, 2000–2001) – amerykański serial animowany opowiadający o przygodach astronauty Buzza Astrala, bohatera filmów z serii "Toy Story". Został wyprodukowany przez Pixar Animation Studios dla telewizji ABC.
Opis fabuły.
Akcja serialu rozgrywa się w przyszłości, gdzie Buzz Astral wraz ze swoją załogą – Księżniczką Mira Novą, Sinclairem Munchapperem i XR stawiają opór do walki ze złym imperatorem Zurgiem z Gwiezdnej Bazy.
Nawiązania.
Serial ma różne nawiązania do filmów takich jak "Star Trek", "Gwiezdne Wojny" czy "Dzień Tryfidów" oraz 
Wersja polska.
Wersja polska: na zlecenie DISNEY CHARACTER VOICES INTERNATIONAL – Master Film
Dialogi: Dariusz Dunowski

</doc>
<doc id="1840063" url="https://pl.wikipedia.org/wiki?curid=1840063" title="129 Samodzielny Pułk Artylerii OPK">
129 Samodzielny Pułk Artylerii OPK

129 samodzielny pułk artylerii Obrony Przeciwlotniczej Kraju – oddział przeciwlotniczy ludowego Wojska Polskiego.
Jednostka sformowana została w 1952 jako 129 samodzielny pułk artylerii OPL średniego kalibru. Głównym zadaniem pułku była ochrona zespołu portowego Szczecin–Świnoujście.
Formowanie pułku i zmiany organizacyjne.
Pułk sformowany został na podstawie rozkazu MON nr 0044/Org. z 17 maja 1951 z terminem realizacji od 1 maja do 20 listopada 1952. Miejscem formowania stał się kompleks koszarowy przy ulicy Ku Słońcu 35 w Szczecinie. Pierwsi żołnierze przybyli do pułku wiosną 1952, a dowództwo nad nimi objął przewidywany na zastępcę dowódcy pułku ds. liniowych por. Jerzy Maszewski. W lipcu do pułku zaczął napływać sprzęt samochodowy z Elbląga, a 21 października 1952 przybył jego pierwszy dowódca ppłk Bolesław Koszelski. 18 listopada do jednostki wcielono 388 poborowych, którzy, po zakończeniu szkolenia podstawowego, 18 stycznia 1953 złożyli przysięgę wojskową.
Trzon bojowy pułku stanowiły trzy dywizjony artylerii przeciwlotniczej, każdy po dwie baterie czterodziałowe, przy czym 3. dywizjon był pododdziałem szkolnym. Zasadnicze uzbrojenie stanowiły 85 mm armaty przeciwlotnicze wz. 1939 (24 sztuki), ponadto na wyposażeniu znajdowały się przeliczniki PUAZO -3, służące do kierowania ogniem i dalmierze optyczne DJa-1 o bazie 4 m. Teoretycznie zapewniało to możliwość zwalczania celów powietrznych na wysokości do 10 500 m, w praktyce jednak skuteczny ogień można było prowadzić do celów poruszających się z prędkością do 220 m/s na wysokości do 8000 m. W warunkach użycia lotnictwa odrzutowego środki pozostające na uzbrojeniu pułku nie były w stanie zapewnić skutecznej osłony ochranianym obiektom.
W latach 1957–1958 w Wojsku Polskim przeprowadzano redukcję sił zbrojnych. W tym okresie w pułku wprowadzono nowy etat 8/66, który przewidywał zmniejszenie liczby dywizjonów artylerii przeciwlotniczej z trzech do dwóch. W kolejnych latach miały miejsce kolejne redukcje. Rozkazem organizacyjnym Dowództwa Wojsk Lotniczych i OPL OK nr 09/Org. z 19 lipca 1960 w pułku wprowadzono nowy etat 8/81 wprowadzający strukturę mieszaną. Utworzono cztery baterie artylerii średniego kalibru, każda po 12 dział i dywizjon artylerii małego kalibru – dwie baterie 12-działowe.
Na uzbrojenie baterii artylerii średniego kalibru wprowadzono 100 mm armaty przeciwlotnicze KS-19M2, a baterie dywizjonu artylerii małego kalibru otrzymały 57 mm armaty przeciwlotnicze S-60. Ponadto każda bateria ogniowa otrzymała przyrząd do kierowania ogniem odpowiednio PUAZO -6-19 lub PUAZO -6-60 oraz radiolokacyjną stację artyleryjską SON -9A. Na wyposażeniu baterii dowodzenia weszła radiolokacyjna stacja wstępnego poszukiwania P-10 „Wołga”. Na dzień 8 września 1962 w pułku było 48 sztuk 100 mm KS-19M2, 24 sztuki 57 mm S-60 i 6 stacji SON -9A.
Rozkazem Ministra Obrony Narodowej nr 0039/Org. z 14 kwietnia 1962 utworzono Wojska Obrony Powietrznej Kraju. Jednocześnie istniejące do tej pory korpusy OPL przekształcono w korpusy OPK. Od tej pory pułk stał się 129 samodzielnym pułkiem artylerii OPK. W 1967 żołnierze pułku otrzymali mundury koloru stalowego.
Dynamiczny rozwój lotnictwa odrzutowego spowodował, że klasyczna artyleria lufowa nie była już w stanie skutecznie zwalczać samolotów potencjalnego przeciwnika. W tej sytuacji na uzbrojenie jednostek WLiOPL OK wchodzić zaczęły zestawy rakiet przeciwlotniczych. Jednostki rakietowe były formowane na bazie istniejących jednostek artylerii przeciwlotniczej OK .
Celem zapewnienia osłony wybrzeża Bałtyku zaplanowano, by do końca 1969 sformować brygadę artylerii OPK w Szczecinie i pułku artylerii OPK w Słupsku - łącznie 11 dywizjonów ogniowych i 2 dywizjony techniczne. 
Zarządzeniem szefa Sztabu Generalnego nr 0146/Org. z 13 października 1967 nakazano rozformowanie 129 samodzielnego pułku artylerii OPK, a na jego bazie utworzenie 26 Brygady Artylerii OPK, której zadaniem miała być obrona zespołu portów Szczecin-Świnoujście. 16 listopada 1967 dowódca Wojsk OPK swoim rozkazem nr 0135/Org. polecił Dowódcy 2 Korpusu OPK i dowódcy 129 spa OPK w terminie do 1 września 1968 sformować: dowództwo i sztab 26 BA OPK oraz cztery dywizjony ogniowe, a jako czasowe miejsce stacjonowania sztabu i dywizjonu dowodzenia wskazano Szczecin, ul. Ku Słońcu 35.
Szkolenie w pułku.
Z początkiem 1953 pułk rozpoczął szkolenie bojowe. Miejscem prowadzenia zajęć był przykoszarowy plac ćwiczeń i poligon artylerii przeciwlotniczej w Mrzeżynie. Tam też 1 dywizjon odbył pierwsze w historii pułku strzelania bojowe. Uzyskano wyniki bardzo dobre, a dywizjon zajął pierwsze miejsce wśród jednostek artylerii OPL. Najlepsze wyniki osiągnęła 3 bateria chor. Henryka Kaczmarka i 2. bateria por. Edwarda Zduna. W lutym zimową szkołę ognia zaliczył 2 dywizjon. Już w maju wszystkie baterie udały się na poligon letni. Po zimowej i letniej szkole ognia oraz jesiennej inspekcji pułk został sklasyfikowany na pierwszym miejscu we współzawodnictwie wśród jednostek artylerii OPL.
Głównym weryfikatorem umiejętności bojowych pułku były wyniki strzelań
poligonowych. W 1955 podczas zimowej szkoły ognia w czasie strzelań do makiet czołgów , aż pięć działonów uzyskało ocenę niedostateczną co dało wynik w 79% wykonania. Strzelanie to stało się obiektem pogłębionych analiz prowadzonych przez dowództwo pułku. Wyniki strzelań na letnim poligonie w 1959 potwierdziły że: wprowadzony niedawno nowy i skomplikowany sprzęt został już w pełni opanowany”. Intensywny było szkolenie poligonowe podczas letniej koncentracji
w 1962. Biorące w niej udział baterie odbyły łącznie 25 strzelań programowych, uzyskując średnią ocenę 4,8 oraz osiem strzelań inspekcyjnych na średnią ocenę 5,0.
Formą sprawdzenia wyszkolenia taktycznego sztabu pułku i podległych mu pododdziałów były ćwiczenia taktyczne.
We wrześniu 1960 pododdziały pułku realizowały trzydniowe ćwiczenie na poligonie w Mrzeżynie na temat „Organizacja planowania i prowadzenia działań bojowych w początkowym okresie wojny z wyprowadzeniem pododdziałów spod uderzenia”, a na przełomie września i października pułk wziął udział w ćwiczeniu Wojsk OPL OK pod kryptonimem „Ikar”. W kwietniu 1961 zrealizował ćwiczenie na temat „Samodzielny pułk artylerii przeciwlotniczej mieszanego kalibru w obronie obiektu”, Kolejne ćwiczenia taktyczne z udziałem oddziałów wojsk lądowych realizowano w czerwcu a kolejne w lipcu z udziałem rezerwistów. Rok następny rozpoczął się udziałem pułku w ćwiczeniu lotno-taktycznym na szczeblu Węzła Naprowadzania, w którym wyróżniły się 3 bateria kpt. Witolda Tatarkiewicza. i 6 bateria kpt. Mieczysława Sekuły. Latem pułk uczestniczył w ćwiczeniu inspekcyjnym 2 Korpusu na temat „Organizacja i prowadzenie działań bojowych korpusu OPL w początkowym okresie wojny”.
Nieodłączną częścią procesu szkolenia był ruch przodownictwa i współzawodnictwa. Żołnierze zespołowo rywalizowali o miano przodującej baterii, a później także plutonów i „Drużyn Służby Socjalistycznej”, indywidualnie natomiast o tytuł „Wzorowego Artylerzysty”, „Wzorowego Łącznościowca”, „Wzorowego Sanitariusza” itp., a od 1958 „Wzorowego Żołnierza” i „Wzorowego Kierowcy”. Na czele komisji zajmującej się przyznawaniem wyróżnień stał zastępca dowódcy ds. liniowych. 
&lt;br&gt;Ważnym zagadnieniem dla oddziałów przeciwlotniczych, obok szkolenia ogniowego i udziału w ćwiczeniach taktycznych, były kwestie utrzymywania odpowiedniego stanu gotowości bojowej.
W przypadku pułku oznaczało to szybkie opuszczenie terenu koszar, zajęcie stanowisk ogniowych w wyznaczonym rejonie i pozostawanie w gotowości do odparcia ataku powietrznego.
&lt;br&gt; W 1959 w pułku uruchomiono wieczorową szkołę dla pracujących którzy nie ukończyli 6 i 7 klasy szkoły podstawowej. Zajęcia w niej prowadzili nauczyciele szczecińskich szkół. Przez kilka lat istnienia szkoły świadectwa jej ukończenia uzyskało kilkuset żołnierzy. Inną formą nabycia nowych kwalifikacji były organizowane od 1960 kursy samochodowe dla żołnierzy - członków Koła Młodzieży Wojskowej.

</doc>
<doc id="1840064" url="https://pl.wikipedia.org/wiki?curid=1840064" title="Mag (film)">
Mag (film)

Mag – brytyjski film fantasy z 1968 roku na podstawie powieści Johna Fowlesa.
Fabuła.
Nicholas Urfe trafia na grecką wyspę Pheaxos. Tam przyjmuje posadę jako nauczyciel w szkole im. Lorda Byrona, gdzie jego poprzednik popełnił samobójstwo. Jest to dla niego szansa na oderwanie się ze swojego dotychczasowego życia i zerwania związku z niestabilną emocjonalnie Anne. W trakcie pobytu na wyspie poznaje tajemniczego Maurice'a Conchisa – bardzo miłego dżentelmena z towarzyszką Lily. Ten zaprasza Nicholasa do siebie. Jest świadkiem wielu tajemniczych sytuacji, a próby rozgryzienia kim jest Conchis trafiają w ślepą uliczkę...
Nagrody i nominacje.
Nagrody BAFTA 1969

</doc>
<doc id="1840065" url="https://pl.wikipedia.org/wiki?curid=1840065" title="Pośredni Przysłop">
Pośredni Przysłop

Pośredni Przysłop – słabo wyodrębniony czubek grani w słowackich Tatrach Zachodnich, znajdujący się w bocznej grani Rosochy, która odbiega na południe od Banówki. Pośredni Przysłop znajduje się w tej grani pomiędzy Jałowiecką Kopą (1938 m), oddzielony od niej Jałowiecką Przełęczą (1858 m), a Jałowieckim Przysłopem (2142 m). Wschodnie stoki Pośredniego Przysłopu opadają do bocznej odnogi Szarafiowego Żlebu w Dolinie Żarskiej, zachodnie do doliny Parzychwost stanowiącej odnogę Doliny Jałowieckiej.
Pośredni Przysłop wznosi się na ok. 2026 m i jest skalisto-trawiasty. Łagodna i kopulasta grań pomiędzy Jałowiecką Przełęczą i Pośrednim Przysłopem staje się w kierunku Jałowieckiego Przysłopu mało stroma, za to wąska i przeważnie skalista. Pośredni Przysłop jest mało wybitny, ale według Józefa Nyki "widoki na obie strony są urzekające". Prowadzi nim szlak turystyczny.

</doc>
<doc id="1840069" url="https://pl.wikipedia.org/wiki?curid=1840069" title="Kościół św. Jana Chrzciciela w Białej">
Kościół św. Jana Chrzciciela w Białej

Kościół św. Jana Chrzciciela w Białej, parafia św. Jana Chrzciciela w Białej.
Historia.
Kościół został wzniesiony we wsi Wola Czyżewska (obecnie Wola Grzymalina), parafia Łękińska w 1584 roku o czym świadczy data wyryta na nadprożu zachodniego portalu z fundacji ówczesnego dziedzica wsi Jana Grzymały Wolskiego. Konsekrowany w 1594 r. przez biskupa Kraszkowskiego, sufragana gnieźnieńskiego pod wezwaniem św. Jan Chrzciciela. Kościół posiadał również boczną kaplicę od północnej strony – ślady nowego drzewa – wybudowaną w 1729 r. przez Krystynę z Małachowskich Siemińską, wdowę po sędzim sieradzkim, pod którą była murowana krypta do chowania zmarłych. Obecnie kaplica ta nie istnieje i brak jakichkolwiek przekazów na temat jej wyglądu i kiedy została rozebrana.
Architektura.
Kościół jest zbudowany z drewna modrzewiowego w stylu wieluńskim.
Konstrukcja ścian korpusu i prezbiterium zrębowa na przyciesiu podmurowana, dawniej wsparta na kamieniach. Belki zrębu łączone są w węgłach na nakładkę przy użyciu dębowych kołków. Do ścian kościoła przylegają od północnej strony zakrystia a od zachodniej i południowej kruchty z desek sosnowych na planie kwadratu. Kościół ma strzeliste gotyckie dwuspadowe dachy z wieżyczką, kryte podwójnym gontem, zakończone na belkach zewnętrznych ozdobami tzn. markizami i ozdobnymi podpórkami.
Stropy kościoła płaskie, okna ościeżnicowe z podziałem szczeblinowym oraz witraże ze szczebliną ołowianą i dwie rozety, drzwi niskie rzeźbione z pięknymi portalami. Nawa kościoła zbudowana jest na rzucie trapezu i oddzielona łukiem tęczowym trapezowym, którego podstawę stanowi belka tęczowa z krucyfiksem z XVI wieku. Na ścianie zachodniej znajduje się chór w formie niewielkiego balkonu o lekko wygiętej czołowej części balustrady, wsparty na dwóch toczonych słupach nawiązujących do uproszczonych kolumienek. Na chór prowadzą jednobiegowe schody.
Wnętrze i wyposażenie.
W prezbiterium znajduje się ołtarz główny o formach późnorenesansowych, drewniany, polichromowany z obrazami – M.B. Szkaplerznej w srebrnej sukience XVIII w. – Św. Stanisław XVII w. – św. Jan Chrzciciel XVI w. i rzeźbionymi postaciami świętych w północno i południowo-wschodniej części nawy. Dwa boczne ołtarze późnobarokowe, drewniane, polichromowane z obrazami: Św. Rocha, Św. Sebastiana, Św. Antoniego, Św. Franciszka, XVI w. oraz rzeźbionymi i malowanymi postaciami świętych. Przy północnej ścianie prezbiterium znajduje się drewniana, rzeźbiona i polichromowana ambona z XVIII w. w typie przyściennym oraz chrzcielnica również drewniana, rzeźbiona i polichromowana z XVI w. Na wszystkich ścianach kościoła widnieją polichromie z XVI w. z bogatą ornamentyką roślinną postaciami i napisami.

</doc>
<doc id="1840070" url="https://pl.wikipedia.org/wiki?curid=1840070" title="Kotarz">
Kotarz



</doc>
<doc id="1840072" url="https://pl.wikipedia.org/wiki?curid=1840072" title="Uniwersytet Friedricha Schillera w Jenie">
Uniwersytet Friedricha Schillera w Jenie

Uniwersytet Friedricha Schillera w Jenie () – uczelnia publiczna założona przez Nikolausa von Amsdorfa w 1558 roku w Jenie. W 1934 uczelnia otrzymała patrona. Na uniwersytecie studiuje ok. 22 tys. studentów.
Wśród najbardziej znanych profesorów uniwersytetu byli m.in.: Johann Gottlieb Fichte, George Wilhelm Friedrich Hegel, Friedrich von Schelling, August von Schlegel, Friedrich Schiller. W Jenie studiowali m.in.: Karl Marx, Artur Schopenhauer, Rudolf Carnap, Gottlob Frege, Ernst Abbe, Johann Gottlieb Fichte.
Wydziały.
Na uniwersytecie znajduje się 10 wydziałów:

</doc>
<doc id="1840073" url="https://pl.wikipedia.org/wiki?curid=1840073" title="Agricola (gra)">
Agricola (gra)



</doc>
<doc id="1840074" url="https://pl.wikipedia.org/wiki?curid=1840074" title="Zielone lata">
Zielone lata

Zielone lata – polski film wojenny z 1979 roku na podstawie powieści "Troje znad Czarnej Rzeki" Jerzego Przeździeckiego.
Fabuła.
Zagłębie Dąbrowskie - Sosnowiec, rok 1939. Wojtek, syn robotnika zaprzyjaźnia się z rówieśnikami Abramkiem i Erną. Razem bawią się na "WEZUWIUSZU" zielonym "wzgórzu" hałdy huty"KATARZYNA". Ojciec Wojtka dostaje powołanie do wojska. W domu Wojtka zostaje matka z siostrzyczką. 1 września wybucha wojna. Do Sosnowca 4 września wkraczają pierwsze pododdziały rozpoznawcze SS Standarte "GERMANIA". W wielu oknach pojawiają się flagi ze swastyką, u rodziców Erny też. Rodzina Abramka zostaje wysiedlona. Ojciec zostaje zabity, ranny Abramek ukrywa się. Odnaleziony przez Ernę i Wojtka chłopiec trafia do znajomego lekarza. W domu Wojtka żandarmi odnajdują radio i kilku konspiratorów. Mężczyźni zostają rozstrzelani, matka aresztowana, a dom spalony...

</doc>
<doc id="1840077" url="https://pl.wikipedia.org/wiki?curid=1840077" title="Boeing RC-135">
Boeing RC-135

Boeing RC-135 – amerykański samolot zwiadowczy, przeznaczony do rozpoznania fotograficznego i elektronicznego. Maszyna została wybudowana na bazie samolotu transportowego Boeing C-135 Stratolifter. Opracowano całą rodzinę maszyn RC-135 przeznaczonych do wypełniania różnorakich zadań rozpoznawczych.
Historia.
Historia wielu samolotów związana jest z jednym, głośnym wydarzeniem. Brytyjskie Gladiatory swoją sławę zyskały podczas obrony Malty w 1940 roku, Lockheed U-2 nierozerwalnie związany jest z zestrzeleniem pilotującego go Gary'ego Powersa 1 maja 1960. O RC-135 cały świat usłyszał we wrześniu 1983 roku, kiedy to radziecki Su-15 zestrzelił południowokoreańskiego Boeinga 747. Historia samolotu rozpoczęła się jednak dużo wcześniej bo już w latach 50. ubiegłego wieku. 15 lipca 1954 roku po raz pierwszy wzbił się w powietrze samolot, który zrewolucjonizował przewozy pasażerskie był to Boeing 707. Jego prędkość, zasięg, liczba zabieranych na pokład pasażerów przyczyniła się do osiągnięcia przez Boeinga na wiele lat pozycji lidera na rynku producentów samolotów. Zalety maszyny bardzo szybko zostały dostrzeżone i wykorzystane przez US Air Force.
Prolog.
W 1955 na bazie Boeinga 707 roku powstała pierwsza specjalistyczna maszyna wojskowa, pełniący rolę latającej cysterny, wykorzystywany do dnia dzisiejszego Boeing KC-135 Stratotanker. Rok później powstała wersja transportowa, Boeing C-135 Stratolifter a na początku 1961 roku, trzy KC-135A zostały zmodernizowane w celu pełnienia zadań rozpoznawczych, tak narodził się RC-135. Do czasu pojawienia się Boeinga, w czasach kiedy nie słyszano jeszcze o rozpoznaniu satelitarnym, Strategic Air Command (Strategiczne Siły Powietrzne) w swoich misjach zwiadowczych wykorzystywało głównie samoloty będące przystosowanymi do lotów rozpoznawczych bombowcami Boeing RB-29 i jego wersję rozwojową RB-50 a następnie odrzutowe Boeing RB-47. Samoloty wykonywały w ramach swoich zadań niebezpieczne misje zwiadowcze nad terytorium Związku Radzieckiego. Były one o tyle niebezpieczne, że nawet przebywanie w międzynarodowej przestrzeni powietrznej nie chroniło samolotu przed atakiem sowieckich myśliwców o ile zdarzenie miało miejsce w pobliżu radzieckich granic. W celu zmieszczenia urządzeń zwiadu radioelektronicznego na pokładzie samolotu, monitorujących transmisje radiowe i sygnały elektromagnetyczne stacji radiolokacyjnych, przerabiano komory bombowe. Operatorzy tych urządzeń zwani byli potocznie "Crows" lub "Ravens" (wronami lub krukami). Przydomek wziął się stąd, iż obydwa ptaki są czarne, tak jak zadania, które wykonywali lotnicy, „black ops”, czyli czarne operacje, tajne. Warunki panujące na stanowiskach „wron” czyli małe pomieszczenia, w których przebywało dwóch lub trzech operatorów, kilkugodzinny lot i zagrożenie ze strony radzieckich myśliwców sprawiały, że były to szczególnie uciążliwe dla załogi misje.
RC-135.
Wraz z pojawieniem się wojskowych wersji Boeinga 707, szybko dostrzeżono jego zalety, które można było wykorzystać w lotach zwiadowczych. Duża prędkość nie ustępująca stosowanemu do tej pory B-47, która w przypadku tego ostatniego nieraz pozwoliła mu uciec przed radzieckimi myśliwcami. Bardzo duży zasięg pozwalający na wielogodzinne loty oraz, co również niebagatelne, przestronne wnętrze, które można zaadaptować pod kątem pełnionych zadań z miejscem dla załogi, jej pracy i wypoczynku. Pierwszą maszyną zwiadowczą był zmodyfikowany KC-135A o numerze 55-3121, wszedł on w skład 55th Strategic Reconnaissance Wing stacjonującego w Forbes Air Force Base. Tak zmodyfikowany samolot otrzymał oznaczenie KC-135R (nie mylić z tak samo oznaczoną wersją latającej cysterny), otrzymał on również własny przydomek „Porcupine”, czyli jeżozwierz, z powodu pięciu anten wystających z grzbietu kadłuba samolotu. Do tego samego standardu na początku 1961 roku zmodyfikowano jeszcze dwa powietrzne tankowce o numerach 59-1465 i 59-1514. Maszyny brały udział w misjach rozpoznawczych, między innymi w dwóch akcjach prowadzonych przez Centralną Agencję Wywiadowczą ("Central Intelligence Agency") o kryptonimach Iron Lung oraz Briar Patch (brały w nich udział tylko dwa pierwsze KC-135R). Samoloty posłużyły również do sprawdzenia w warunkach bojowych przydatności samolotu do pełnienia tego typu roli. W sumie wprowadzono do akcji pięć KC-135R, które służyły w 55 Rozpoznawczym Skrzydle Strategicznym do 1976 roku. Pierwszą maszyną o oznaczeniu RC był RC-135A, samolot służący do wykonywania zdjęć lotniczych. Były to cztery samoloty C-135, w kadłubach których zamontowano aparaty fotograficzne. Tak przygotowane maszyny trafiły do 1370 Skrzydła Fotogrametrycznego (1370th Photo Mapping Wing) stacjonującego w Turner Air Force Base. Ich zadania szybko zostały przejęte przez satelity wykonujące zdjęcia powierzchni ziemi i w 1972 roku samoloty wróciły do 55 Skrzydła gdzie pełniły zadania transportowe do 1978 roku, kiedy to zmodyfikowano je do pełnienia roli latających tankowców pod oznaczeniem KC-135D. W 2005 roku wszystkie RC-135 poddano gruntownej modyfikacji. Wymieniono dotychczasowe silniki Pratt &amp; Whitney TF-33 na CFM International CFM-56 (wojskowe oznaczenie F-108) oraz zamontowano cyfrowe systemy pokładowe.
Służba.
Samoloty działają globalnie, można wyróżnić jednak pięć głównych obszarów operacji prowadzonych przy użyciu RC-135. W czasach istnienia Układu Warszawskiego maszyny monitorowały zachodnie granice Związku Radzieckiego i pozostałe europejskie państwa wschodniego bloku. Główną bazą, w której stacjonowały RC-135 w owym okresie była baza Royal Air Force w Mildenhall w hrabstwie Suffolk, z której operował 95th Reconnaissance Squadron i jego RC-135. Stąd również startowały samoloty do wykonywania zadań prowadzonych nad Morzem Śródziemnym. Hellenikon Air Base w Grecji była siedzibą samolotów odpowiedzialnych za monitorowanie południowo-wschodnich granic Związku Radzieckiego i północnej Afryki ze szczególnym uwzględnieniem Libii, z którą od czasu objęcia rządów przez Muammara al-Kaddafiego Stany Zjednoczone miały napięte stosunki. Obszar dalekiego wschodu zabezpieczały samoloty ze 82d Reconnaissance Squadron stacjonujące w Kadena Air Base na Okinawie. W Patrick Air Force Base położonej na Florydzie stacjonowały maszyny z 38th Strategic Reconnaissance Squadron, które prowadziły operacje nad Ameryką Środkową ze szczególnym uwzględnieniem Kuby i Nikaragui. Wschodnie obszary Związku Radzieckiego monitorowały samoloty stacjonujące na Alasce. Operując nad północnym Pacyfikiem ze szczególną uwagą przyglądały się Morzu Ochockiemu do którego wpadały wystrzelone z poligonów rakietowych na Uralu, radzieckie pociski balistyczne. Do 1992 roku wszystkie RC-135 podlegały dowództwu Strategic Air Command, od 92 r. przeszły pod dowództwo Air Combat Command. Maszyny na stałe stacjonują w Offutt Air Force Base, wchodząc w skład 55th Wing, jak zostało w 1991 roku przemianowane 55 Strategic Reconnaissance Wing. RC-135 brały udział praktycznie we wszystkich konfliktach, w których uczestniczyły siły zbrojne Stanów Zjednoczonych. Ich misje i zadania, które wykonywały, w większości pozostają tajne. Biorąc jednak pod uwagę fakt ich nieprzerwanej, półwiecznej służby, można być pewnym, że samoloty wywiązują się z powierzanych im zadań.
Amerykańskie RC-135V River Joint oraz brytyjskie RC-135W Rivet Joint były intensywnie wykorzystywane do monitorowania aktywności rosyjskich sił zbrojnych w przededniu rosyjskiej inwazji na Ukrainę w lutym 2022 roku. Samoloty operując z baz położonych na terenie Wielkiej Brytanii, RAF Waddington w przypadku samolotów RAF i RAF Mildenhall dla maszyn US Air Force, wykonywały loty nad terytorium Ukrainy. Amerykańskie samoloty korzystały również z położonej na Krecie bazy Naval Support Activity, Souda Bay. Rozpoczęcie działań wojennych zmusiło Amerykanów i Brytyjczyków do wycofania swoich samolotów z terytorium Ukrainy. Maszyny nadal były intensywnie wykorzystywane ale operowały w przestrzeni powietrznej Polski i Rumunii. Dane wywiadowcze zbierane przez RC-135V/W przekazywane były stronie ukraińskiej. Co najmniej kilka lotów nad obszarem Morza Czarnego, wykonał samolot RC-135U Combat Sent. Jego obecność w Europie została zauważona w połowie lutego 2022 roku. 
Royal Air Force.
20 grudnia 2010 roku (22 grudnia) brytyjskie ministerstwo obrony poinformowało o rozpoczęciu prac związanych z przebudową trzech samolotów KC-135R na samoloty RC-135W w zakładach L3 Communications w Greenville. Wielka Brytania będzie drugimi po Stanach Zjednoczonych i jedynym jak do tej pory zagranicznym użytkownikiem tego typu samolotów. Maszyny mają stacjonować w bazie RAF Waddington a ich dostawy mają się zakończyć do 2016 roku. Samoloty mają zastąpić używane przez RAF maszyny Nimrod R1 oraz Sentinel R.1. Pierwszy z zamówionych Boeingów przybył do Wielkiej Brytanii 12 listopada 2013 roku, kiedy to samolot o znakach rejestracyjnych ZZ 664 i stosowanym podczas lotu kodzie wywoławczym Vulcan 51 wylądował w bazie RAF Waddington. Pierwszy brytyjski RC-135W to były samolot RC-135R US Air Force o numerze 64-14833. Maszyna wejdzie w skład No. 51 Squadron RAF (51 Dywizjonu RAF). Drugi z samolotów, oznaczony jako ZZ665, były 64-14838, w grudniu 2013 roku przybył do zakładów L-3 Communications w Teksasie celem dokonania konwersji a we wrześniu 2015 roku, ukończony, został przekazany RAF. Trzecia z maszyn, początkowo spodziewana w listopadzie 2016 roku (ZZ666 były 64-14830), ostatecznie przybyła do Wielkiej Brytanii 6 czerwca 2017 roku. Pełne uzyskanie zdolności operacyjnej przez brytyjskie maszyny spodziewane jest na przełomie 2017 i 2018 roku. W ramach przygotowań do przejęcia nowych samolotów, brytyjskie załogi przeszły szkolenie w bazie w Offutt Air Force Base spędzając w powietrzu 32 000 godzin w ramach 1800 wykonanych misji.
8 sierpnia 2013 roku amerykańskie siły powietrzne rozpoczęły ataki na pozycje Państwa Islamskiego w Iraku. 12 sierpnia tego samego roku loty rozpoznawcze nad Irakiem rozpoczęły samoloty RAF, wśród nich znalazł się również RC-135W. Maszyna prawdopodobnie operowała z bazy Al Udeid mieszczącej się w Katarze.
Konstrukcja.
RC-135 jest wolnonośnym dolnopłatem napędzanym czterema silnikami turbowentylatorowymi CFM International F-108-CF-201. Usterzenie klasyczne, wolnonośne. Skrzydło dwudźwigarowe, skośne (35°) o 7° wzniosie. Podwozie chowane z przednim podparciem, przednie dwukołowe do wnęki w kadłubie, główne, dwa zespoły po cztery koła do wnęk w skrzydłach.

</doc>
<doc id="1840079" url="https://pl.wikipedia.org/wiki?curid=1840079" title="A Snowflake Fell (And It Felt Like a Kiss)">
A Snowflake Fell (And It Felt Like a Kiss)

A Snowflake Fell (And It Felt Like a Kiss) – świąteczny mini-album szkockiego zespołu rockowego Glasvegas, wydany 1 grudnia 2008 roku przez Columbia Records.
Lista utworów.
Wszystkie utwory zostały skomponowane przez Jamesa Allana (oprócz "Silent Night" napisanej przez Josefa Mohra i Franza Grubera).

</doc>
<doc id="1840081" url="https://pl.wikipedia.org/wiki?curid=1840081" title="Macmillan Publishers">
Macmillan Publishers

Macmillan Publishers – międzynarodowa oficyna wydawnicza, zajmująca się wydawaniem pozycji edukacyjnych, metodycznych, naukowych i popularnonaukowych oraz beletrystyki.
Historia.
Oficyna została założona w roku 1843 w Szkocji przez braci Daniela i Alexandra Macmillanów. Publikowali w niej m.in. Charles Kingsley (1855), Thomas Hughes (1859), Francis Turner Palgrave (1861), Christina Rossetti (1862), Matthew Arnold (1865), Lewis Carroll (1865), Alfred Tennyson (1884), Thomas Hardy (1886) i Rudyard Kipling (1890). W roku 1964 prezesem firmy był były premier Wielkiej Brytanii Harold Macmillan. W roku 1995 wydawnictwo zostało sprzedane niemieckiej grupie "Georg von Holtzbrinck Publishing Group".

</doc>
<doc id="1840084" url="https://pl.wikipedia.org/wiki?curid=1840084" title="Decydujący głos">
Decydujący głos

Decydujący głos – amerykański film polityczny z 2008 roku będący rekonstrukcją przebiegu wyborów prezydenckich w 2000 roku na Florydzie, gdzie doszło do ręcznego liczenia głosów.
Nagrody i nominacje (wybrane).
60. ceremonia wręczenia nagród Emmy
Złote Globy 2008
Nagroda Satelita 2008

</doc>
<doc id="1840085" url="https://pl.wikipedia.org/wiki?curid=1840085" title="Pflaum">
Pflaum



</doc>
<doc id="1840088" url="https://pl.wikipedia.org/wiki?curid=1840088" title="Tatarak (film 1965)">
Tatarak (film 1965)

Tatarak – polski film telewizyjny z 1965 roku na podstawie opowiadania Jarosława Iwaszkiewicza.
Fabuła.
Starsza kobieta żyje z mężem lekarzem w małym miasteczku, pogrążona w smutku po śmierci dziecka. Spotkanie z pewnym młodym człowiekiem i jego tragiczna śmierć w jeziorze zmusza ją do pewnych przemyśleń.

</doc>
<doc id="1840089" url="https://pl.wikipedia.org/wiki?curid=1840089" title="Hagenau (herb szlachecki)">
Hagenau (herb szlachecki)

Hagenau ("Hagenaw") – polski herb szlachecki z indygenatu.
Opis herbu.
Na tarczy dzielonej w pas, w polu górnym, złotym pół wilka skaczącego, czarnego; w polu dolnym, błękitnym, gwiazda srebrna.
Nad hełmem w koronie, klejnot - pół wilka jak w godle.
Labry z prawej czarne, podbite złotem, z lewej błękitne, podbite srebrem.
Najwcześniejsze wzmianki.
Zatwierdzony indygenatem 24 sierpnia 1579 dla Jana Hagenau a Marannen, burmistrza braniewskiego i jego dzieci - Szymona, Jana, Urbana, Krzysztofa i Mikołaja.
Herbowni.
Hagenau - Hagenaw.

</doc>
<doc id="1840090" url="https://pl.wikipedia.org/wiki?curid=1840090" title="Henryk Piątkowski">
Henryk Piątkowski



</doc>
<doc id="1840092" url="https://pl.wikipedia.org/wiki?curid=1840092" title="Szkolenie zawodowe w ramach współpracy międzypaństwowej">
Szkolenie zawodowe w ramach współpracy międzypaństwowej

Szkolenie w ramach międzypaństwowej wymiany zawodowej ("GVA") jest nazwą długoterminowych szkoleń zagranicznych dla uczniów i absolwentów szkół zawodowych.
Praktykanci, którzy mają podpisaną umowę dotyczącą szkolenia w Niemczech, mogą uczestniczyć w szkoleniach za granicą w ilości nieprzekraczającej jednej czwartej ich okresu szkoleń. Stwarza to możliwość nabycia umiejętności interkulturalnych. Z uwagi na postępujący proces internacjonalizacji ekonomii, umiejętności takie stają się coraz istotniejsze dla rozwoju kariery. Podczas pobytu za granicą, praktykanci uczą się swojego zawodu z innej perspektywy. Poznają inne procesy i inne środowiska. Poza nabywaniem wiedzy zawodowej, osoby odbywające taką praktykę mogą też doskonalić swoje umiejętności językowe, stawać się bardziej niezależne i pewne siebie. Z perspektywy firm, praktykanci rozszerzają swoje umiejętności i stają się coraz bardziej elastyczni.
W Niemczech podstawą prawną kształcenia międzypaństwowego jest Ustawa o Szkoleniach Zawodowych, która w roku 2005 została znowelizowana. W paragrafie 2, ustęp 3, ustawa mówi: „Część szkolenia może odbyć się za granicą, jeżeli służy to celom edukacyjnym. Całkowita długość takich praktyk nie może przekraczać jednej czwartej całości szkolenia, zgodnie z regulacjami dotyczącymi szkoleń”. W miarę internacjonalizacji poszczególnych gospodarek, rośnie też liczba osób odbywających praktyki za granicą. Obowiązują ich stosowne przepisy prawa poszczególnych państw.
Szkolenie w ramach międzypaństwowej wymiany zawodowej odnosi się do pobytów zagranicznych, które trwają przynajmniej cztery miesiące podczas okresu szkoleniowego. Krajowa spółka („wysyłająca”) organizuje, wspólnie z jedną lub większą liczbą firm, szkolenia zagraniczne dla praktykanta/praktykantów. W ten sposób, część szkolenia przerzucana jest za granicę.
Przedsiębiorstwo i praktykant podpisują umowę, która reguluje wszystkie stosowne aspekty, takie jak finansowanie, okres trwania, ubezpieczenie itp. Kluczowym elementem umowy jest także plan szkoleniowy, który jest opracowywany wspólnie przez spółkę wysyłającą i spółkę gospodarza. Określa on rodzaj przekazywanych treści edukacyjnych oraz okres szkolenia zagranicznego. Plan szkoleniowy jest częścią oficjalnej umowy szkoleniowej i musi być zatwierdzony przez kompetentny urząd, jak np. Izbę, zawsze, kiedy pobyt zagraniczny trwa dłużej niż cztery tygodnie.
Projekt UE LAWA – Baza dla międzypaństwowej wymiany szkoleń w europejskich systemach edukacji zawodowej (VET).
Szkolenia w ramach międzypaństwowej wymiany zawodowej odgrywają ważną rolę w europejskiej polityce szkolenia zawodowego. Niemniej jednak, jak dotychczas, niewielu praktykantów w obszarze edukacji zawodowej i szkoleń skorzystało z tej możliwości. Z pewnością jednym z powodów jest niewielka skala doświadczenia i wsparcia we wdrażaniu takich długoterminowych pobytów zagranicznych. Dlatego też, razem z partnerami z sześciu krajów europejskich (z Polski – Związek Centralny Dzieła Kolpinga), Izba Rzemieślnicza w Münster (Niemcy) wypracowała ramy struktur projektu finansowanego ze środków UE, mającego na celu ułatwienie i przybliżenie szkoleń w ramach międzypaństwowej wymiany zawodowej wszystkim zaangażowanym stronom.
„Nauka i praca za granicą” (LAWA) (ang. "Learn and Work Abroad") – będzie od teraz nazwą szkoleń w ramach międzypaństwowej zaawansowanej wymiany zawodowej w obszarze rzemiosł, otwierających nowe możliwości zawodowe dla młodych ludzi oraz możliwości międzynarodowej współpracy dla przedsiębiorstw.
Celem projektu jest stworzenie warunków zapewniających, iż szkolenie w ramach międzypaństwowej wymiany zawodowej może być wykorzystane jako dodatkowe, przystępne i przynoszące dochód źródło uzyskiwania kwalifikacji na początkowym etapie szkolenia. Dla optymalizacji struktur, należy wyjaśnić podstawy prawne i finansowe. Wyjaśnieniu i odpowiedniemu opracowaniu musi też być poddana ocena dodatkowych umiejętności nabytych za granicą (słowo kluczowe: ECVET). Należy zapewnić, iż instrukcje dotyczące nauki będą kontynuowane podczas fazy międzynarodowej. Pomoże to młodym ludziom uniknąć porażek podczas nauki oraz wyeliminuje niepokój związany z uzyskaniem dobrego wyniku na teście, związany z dłuższą nieobecnością. Opracowywane są stosowne metody i treści nauczania. Przynoszącym wiele korzyści narzędziem będzie internetowa platforma edukacyjna.
Projekt ten stanowi podstawę do tego, aby szkolenie w ramach międzypaństwowej wymiany zawodowej stały się w przyszłości standardową ofertą w europejskich systemach edukacyjnych.
Ogólny zarys informacji dla uczestników szkoleń przeprowadzanych w ramach międzypaństwowej wymiany zawodowej przedstawiono na liście kontrolnej [1], podzielonej na okresy przed, podczas i po pobycie za granicą. Ponadto, w kolejnych punktach podano stosowne informacje dla poszczególnych podmiotów.
E-learning w międzypaństwowej wymianie edukacyjnej.
Przygotowanie do ustalenia wskaźników międzypaństwowej wymiany w ramach szkolenia zawodowego, obejmuje ustalenie porozumienia dotyczącego kształcenia pomiędzy uczniami a nauczycielami szkół zawodowych. Praktyczne wdrożenie porozumienia o kształceniu reguluje wymianę materiałów edukacyjnych (teksty, książki/podręczniki, zeszyty ćwiczeń, plany zajęć, zdjęcia, internetowe materiały edukacyjne i inne treści on-line) pomiędzy nauczycielem a uczniem. Wykorzystanie odpowiednich internetowych materiałów edukacyjnych, wykorzystanie przez nauczycieli zasobów treści międzypaństwowej wymiany w ramach szkolenia zawodowego oraz materiały przygotowane samodzielnie. Komunikacja pomiędzy nauczycielem a uczniem może odbywać się poprzez różne środki: e-mail, telefon, Skype i ICQ, systemy zarządzania edukacją, dziennik międzypaństwowej wymiany w ramach szkolenia zawodowego oraz aplikacje Web 2.0. Porozumienie o kształceniu określa również częstotliwość tej komunikacji. Czynności te opisane są w kontekście międzypaństwowej wymiany w ramach szkolenia zawodowego jako e-learning. Aby wdrożyć porozumienie o kształceniu, nauczyciele wybierają scenariusz edukacyjny. Wybór różnych scenariuszy został opisany w połączeniu z placówkami kształcenia zawodowego w ramach projektu GVA i jest on udokumentowany. Doświadczenie pokazuje, iż większość wszystkich modeli „tekstów i zeszytów ćwiczeń” oraz „planów zajęć” wykorzystywanych jest do towarzyszenia uczniom podczas ich długiego pobytu za granicą.
Najlepsza praktyka: Nowa Koncepcja MobiL (międzykulturowa edukacja wspomagana przez pakiet Moodle) placówki kształcenia zawodowego Warendorf: W celu towarzyszenia podczas długotrwałych pobytów za granicą, koncepcję MobiL opracowano dla wszystkich zajęć. Dwoma kluczowymi elementami tego podejścia są „Dziennik stażu”, który ma być wypełniany codziennie przez uczniów przebywających za granicą oraz forum komunikacyjne uczestników tych samych zajęć i wymiana informacji i materiałów edukacyjnych (np. planów lekcji/zajęć, pomocy graficznych, zeszytów ćwiczeń i tekstów). Ważną zasadą forum jest: osoba włączająca się ma obowiązek odpowiadania na pytania. Podczas swojego pobytu za granicą, uczniowie komunikują się ze swoimi nauczycielami poprzez pocztę elektroniczną. Ponadto, młodzi ludzie i tak korzystają już wcześniej, w innych kontekstach, ze komunikatorów internetowych (np. Skype i ICQ).
Organizacje kształcenia zawodowego.
Niektórzy praktykanci mogli już wcześniej odbyć część swojej edukacji za granicą w ramach projektu GVA. Byli to głównie młodzi ludzie, którzy kończą naukę zawodu jako stolarze lub pracownicy przemysłu metalowego (specjaliści inżynierii budowlanej). Wymiana zawodowa organizowana była pomiędzy firmami niemieckimi i francuskimi. Wszystkie strony zaangażowane w projekt, łącznie z firmami, podkreślają interdyscyplinarną wartość dodaną takich międzynarodowych działań (np. wzrost umiejętności na polu umiejętności międzykulturowych) oraz zawodową wartość dodaną. Zbadano techniczne wartości dodane w przykładowym porównaniu wizerunku zawodowego. Dlatego też, niemieccy pracownicy przemysłu metalowego (specjalizujący się w projektowaniu) i stolarze zostali połączeni ze swoimi francuskimi odpowiednikami, a w rezultacie, ze specjalną siatką porównawczą wykorzystującą różnice techniczne. Przedstawiono, iż dla obu stron istnieje wartość dodana ściśle związana z opisem zawodów wykonywanych w Europie. Innymi słowy, takie wymiany mogą być korzystne dla niemieckich i francuskich uczniów już z czysto technicznego punktu widzenia. Metodologia porównawcza i wyniki porównań prezentowane są w dokumencie „porównanie opisów zawodów”.
Związek z systemem ECVET.
System punktów edukacyjnych w ramach kształcenia zawodowego ECVET ("European Credit Transfer System for Vocational Education and Training") ułatwia rozpoznawanie wiedzy, umiejętności i kompetencji uzyskiwanych przez praktykantów w kontekście wymiany międzynarodowej. Dlatego też, ECVET proponuje, m.in., aby jedynie uwzględnić rezultaty kształcenia się podczas uzyskiwania kwalifikacji i/lub pobytu za granicą. Perspektywa ta oznacza, iż ‘czynniki wejściowe’, tj. typy kształcenia, lokalizacja, czas trwania itp. należy pominąć podczas oceny treści, jakie mają być wprowadzane, natomiast ocenie podlegać powinny wyłącznie wyniki uczenia się. Innymi słowy: w świetle ogromnej różnorodności formalnych systemów (podsystemów) edukacyjnych, programów i edukacyjnych rachunków kredytowych w Europie, aby móc czerpać korzyści z kredytów wzajemnych, akcent kładziony jest tylko na powodzenie programów szkoleniowych, tj. na rezultaty uczenia się.
Wyniki uczenia się można opisać jako najważniejszą cechę systemu ECVET, jest on też obecny w innych europejskich instrumentach przejrzystości, jak Europejskie Ramy Kwalifikacji (ang. "European Qualifications Framework – EQF"). Do tego oraz do kursu idealnego wskaźnika mobilności ECVET odniesiono się w projekcie LAWA i wykorzystano do opracowania narzędzi i procedur. Celem opracowanych narzędzi i procedur było towarzyszenie rzemieślnikom i praktykantom objętych projektem w organizację i wdrażanie długoterminowych pobytów za granicą.
W projekcie GVA opracowano następujące narzędzia i procedury:

</doc>
<doc id="1840093" url="https://pl.wikipedia.org/wiki?curid=1840093" title="Töölönlahti">
Töölönlahti

Töölönlahti (szw. "Tölöviken") – zatoka Morza Bałtyckiego w Helsinkach w centrum miasta. Część zatoki oddzielona jest od reszty linią kolejową. 
Położenie.
Zatoka wrzyna się w ląd w centrum Helsinek. Wzdłuż północnej części biegnie ulica Helsinginkatu. nad zatoką położony jest park rozrywki i budynek filharmonii Finlandia Talo.

</doc>
<doc id="1840094" url="https://pl.wikipedia.org/wiki?curid=1840094" title="S.O.S. (film)">
S.O.S. (film)

S.O.S. – francuski dramat z 1941 roku na podstawie powieści Rogera Vercela.
Fabuła.
Andre Laurent jest kapitanem łodzi ratunkowej, która ratuje z opresji "Mirwę" - statek handlowy zagrożony przez wzburzone morze. Ale kapitan statku nie tylko nie wyraża wdzięczności wobec wybawcy, to jeszcze planuje ucieczkę bez uregulowania zapłaty i zostawić swoją żonę Catherine. W drodze do portu Laurent opiekuje się Catherine i zakochuje się w nim. Problem tylko w tym, że Andre ma żonę od 10 lat, która cierpi na chorobę serca. Ona nie mówi nic o tym mężowi, a marzy o tym, że on porzuci swoją pracę...

</doc>
<doc id="1840098" url="https://pl.wikipedia.org/wiki?curid=1840098" title="Czapla rdzawoszyja">
Czapla rdzawoszyja

Czapla rdzawoszyja ("Egretta rufescens") – gatunek dużego ptaka z rodziny czaplowatych (Ardeidae).
Występowanie.
Występuje i gniazduje w Ameryce Środkowej, na Bahamach, Karaibach i Antylach, na wybrzeżu Zatoki Meksykańskiej (terytorium Stanów Zjednoczonych i Meksyku), Kalifornii Dolnej (Meksyk), w północnej Kolumbii i Wenezueli. Po okresie gniazdowania ptaki rozpraszają się na południe po Karaibach i wzdłuż wybrzeży Pacyfiku.
Podgatunki.
Wyróżnia się dwa podgatunki "Egretta rufescens":
Charakterystyka.
Długie nogi i szyja, długi, różowawy dziób z czarną plamą na czubku. Nogi i stopy są niebieskawo-czarne. Brak wyraźnie zaznaczonego dymorfizmu płciowego, za to stwierdza się polimorfizm – występują dwa typy upierzenia ciemny i jasny. Dorosły ptak typu ciemnego ma niebieskawe pióra na skrzydłach i tułowiu oraz rude na głowie i szyi. Dorosły ptak typu jasnego ma kompletnie białe upierzenie. W okresie godowym na głowie, szyi i plecach wyrastają dłuższe pióra.
Wymiary średnie: 
długość ciała ok. 68–82 cm
rozpiętość skrzydeł ok. 116–124 cm
masa ciała ok. 450–500 g
Odżywianie.
Czapla z tego gatunku jest uważana za jedną z najbardziej aktywnych, łatwo zaobserwować ją w ruchu. Często uważnie obserwuje zdobycz w płytkiej wodzie, działa energicznie, biega. Wykorzystuje cień własnych skrzydeł w celu zmniejszenia odblasku na wodzie, kiedy zamierza chwycić zdobycz. Żer tej czapli przypomina wdzięczny taniec. Zjada ryby, żaby, skorupiaki i owady. Krzyk jest zwykle niski, przypomina gardłowe rechotanie.
Rozmnażanie.
Ulubionym miejscem gniazdowania są tropikalne bagna. Gniazduje na drzewach i krzewach, w koloniach, często w towarzystwie innych czapli. Kolonie najczęściej zakłada na przybrzeżnych wyspach. Zaloty są bardzo hałaśliwe, towarzyszą im: potrząsanie głowy podczas powitania, pościgi i loty po okręgu, a także stroszenie piór na szyi, plecach i głowie, oraz klekotanie podobne do czapli trójbarwnej.
Status.
Międzynarodowa Unia Ochrony Przyrody (IUCN) uznaje czaplę rdzawoszyją za gatunek bliski zagrożenia (NT – "Near Threatened") od 2009 roku; wcześniej miała ona status gatunku najmniejszej troski (LC – "Least Concern"). Liczebność populacji szacuje się na 5000–9999 dorosłych osobników, a jej trend uznawany jest za umiarkowanie spadkowy, choć na obszarach chronionych liczebność wzrasta. W przeszłości ptak ten padał ofiarą polowań w celu pozyskania mięsa i piór, które wykorzystywano jako dekorację kobiecych kapeluszy i ubrań.
Według Texas Parks and Wildlife Department (TPWD) pozostało jedynie 1500 do 2000 gniazdujących par na terenie Stanów Zjednoczonych, większość z nich w Teksasie. Ten gatunek jest uznany za zagrożony i jest objęty ochroną.

</doc>
<doc id="1840099" url="https://pl.wikipedia.org/wiki?curid=1840099" title="Egretta rufescens">
Egretta rufescens



</doc>
<doc id="1840100" url="https://pl.wikipedia.org/wiki?curid=1840100" title="Kohistan">
Kohistan

Kohistan (pers. کوہستان) – perskie słowo oznaczające "górzysty region" lub "górski" ("Koh" = góra; "-istan" = przyrostek "- ziemia").
Kohistan może odnosić się do:
w Afganistanie
w Pakistanie
w Tadżykistanie
Zobacz też.
Kohistańczycy – dardyjska grupa etniczno-językowa w północnym Afganistanie.

</doc>
<doc id="1840101" url="https://pl.wikipedia.org/wiki?curid=1840101" title="Kalkuta nocą">
Kalkuta nocą

Kalkuta nocą – utwór muzyczny polskiego zespołu 2 plus 1 z 1982 roku.
Informacje ogólne.
Piosenka została wydana na singlu razem z utworem „Obłędu chcę” na stronie B. Obie piosenki były pierwszym zwrotem zespołu 2 plus 1 ku stylistyce nowofalowej. Muzykę do obu utworów napisał Janusz Kruk, a słowa – Andrzej Mogielnicki. Wokal wiodący w obu piosenkach obejmuje Elżbieta Dmoch.
„Kalkuta nocą” była pierwszym odnotowanym numerem jeden na nowo powstałej wówczas "Radiowej Liście Przebojów Programu I" i spędziła w zestawieniu 7 tygodni. Istnieje także inna wersja tego utworu, zatytułowana „Jak to smakuje?”. Posiada zmieniony tekst, a główny wokal obejmuje w niej Janusz Kruk.

</doc>
<doc id="1840105" url="https://pl.wikipedia.org/wiki?curid=1840105" title="Pasterska Przełęcz">
Pasterska Przełęcz

Pasterska Przełęcz (ok. 1885 m n.p.m.) – płytka przełęcz w grani Rosochy w słowackich Tatrach Zachodnich. Znajduje się w tej grani pomiędzy Jałowiecką Kopą (1938 m) a Rosochą (1947 m). Stoki spod trawiastej Pasterskiej Przełęczy opadają z jednej strony Baniskowym Żlebem do Doliny Żarskiej, z drugiej Kamiennym Żlebem do doliny Parzychwost, która jest boczną odnogą Doliny Jałowieckiej. Żlebami tymi spływają niewielkie potoczki. Dawniej stoki te były wypasane, w wyniku kilkusetletniego pasterstwa zostały ogołocone z lasu i kosodrzewiny, co spowodowało zsuwanie się z nich ogromnych lawin, zwłaszcza do Doliny Żarskiej. Od czasu zniesienia pasterstwa las i kosodrzewina na stokach znacznie już odnowiły się, nadal jednak żlebami zsuwają się lawiny niszczące las.
Przez Pasterską Przełęcz nie prowadzi żaden szlak turystyczny.

</doc>
<doc id="1840107" url="https://pl.wikipedia.org/wiki?curid=1840107" title="Wang Yu (szachistka)">
Wang Yu (szachistka)

Wang Yu, chiń. 王瑜 (ur. 19 listopada 1982 w Tiencinie) – chińska szachistka, arcymistrzyni od 2003, posiadaczka męskiego tytułu mistrza międzynarodowego od 2007 roku.
Kariera szachowa.
Wielokrotnie reprezentowała Chiny na mistrzostwach świata juniorek w różnych kategoriach wiekowych, zdobywając cztery medale: dwa złote (Cala Galdana 1996 – do 14 lat, Oropesa del Mar 1998 – do 16 lat), srebrny (Oropesa del Mar 2000 – do 18 lat) oraz brązowy (Erywań 2000 – do 20 lat). W roku 2000 zdobyła tytuł mistrzyni Azji juniorek w kategorii do 20 lat.
Była również reprezentantką kraju na drużynowych mistrzostwach Azji (1999, 2003 – łącznie zdobywając trzy medale: drużynowo złoty i srebrny oraz brązowy indywidualnie), drużynowych mistrzostwach świata mężczyzn (2005 – w kobiecym zespole Chin) oraz kobiet (2009 – w II zespole Chin), jak również na olimpiadzie szachowej (2006, zdobywając wspólnie z drużyną brązowy medal).
W 2000 roku awansowała do ćwierćfinału (w którym uległa Xu Yuhua) rozegranego w Shenyang pierwszego Pucharu Świata FIDE, wygrywając swoją grupę przed Nino Churcidze, Pią Cramling, Maią Cziburdanidze i Aleksandrą Kostieniuk. W latach 2001, 2004 i 2006 trzykrotnie uczestniczyła w pucharowych turniejach o mistrzostwo świata, za każdym razem przegrywając swoje pojedynki w I rundach (odpowiednio z Nataliją Kyselową, Natašą Bojković i Nino Churcidze). W 2004 zdobyła w Bejrucie tytuł indywidualnej mistrzyni Azji, a w 2005 zajęła I m. w indywidualnych mistrzostwach Chin. W 2010 zdobyła w Subic Bay brązowy medal mistrzostw Azji.
Najwyższy wynik rankingowy w karierze osiągnęła 1 października 2000; mając 2438 punktów, zajmowała wówczas 24. miejsce na światowej liście FIDE, jednocześnie zajmując 8. miejsce wśród chińskich szachistek.

</doc>
<doc id="1840108" url="https://pl.wikipedia.org/wiki?curid=1840108" title="Wysszaja liga ZSRR w piłce nożnej (1980)">
Wysszaja liga ZSRR w piłce nożnej (1980)



</doc>
<doc id="1840109" url="https://pl.wikipedia.org/wiki?curid=1840109" title="Luis Reyna">
Luis Reyna

Luis Alberto Reyna Navarro (ur. 16 maja 1959) - piłkarz peruwiański grający na pozycji pomocnika.
Kariera klubowa.
W swojej karierze piłkarskiej Reyna był zawodnikiem zespołu Club Sporting Cristal.
Kariera reprezentacyjna.
W reprezentacji Peru Reyna zadebiutował 12 listopada 1980 roku w zremisowanym 1:1 towarzyskim spotkaniu z Urugwajem. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był rezerwowym i nie rozegrał żadnego spotkania. Brał także udział w Copa América 1983. Od 1980 do 1989 roku rozegrał w kadrze narodowej 39 spotkań i strzelił 1 gola.

</doc>
<doc id="1840110" url="https://pl.wikipedia.org/wiki?curid=1840110" title="Wysszaja liga ZSRR w piłce nożnej">
Wysszaja liga ZSRR w piłce nożnej



</doc>
<doc id="1840111" url="https://pl.wikipedia.org/wiki?curid=1840111" title="Wysszaja liga ZSRR w piłce nożnej (1978)">
Wysszaja liga ZSRR w piłce nożnej (1978)



</doc>
<doc id="1840112" url="https://pl.wikipedia.org/wiki?curid=1840112" title="Wysszaja liga ZSRR w piłce nożnej (1979)">
Wysszaja liga ZSRR w piłce nożnej (1979)



</doc>
<doc id="1840113" url="https://pl.wikipedia.org/wiki?curid=1840113" title="Wysszaja liga ZSRR w piłce nożnej (1981)">
Wysszaja liga ZSRR w piłce nożnej (1981)



</doc>
<doc id="1840114" url="https://pl.wikipedia.org/wiki?curid=1840114" title="Wysszaja liga ZSRR w piłce nożnej (1982)">
Wysszaja liga ZSRR w piłce nożnej (1982)



</doc>
<doc id="1840115" url="https://pl.wikipedia.org/wiki?curid=1840115" title="Wysszaja liga ZSRR w piłce nożnej (1983)">
Wysszaja liga ZSRR w piłce nożnej (1983)



</doc>
<doc id="1840116" url="https://pl.wikipedia.org/wiki?curid=1840116" title="Wysszaja liga ZSRR w piłce nożnej (1984)">
Wysszaja liga ZSRR w piłce nożnej (1984)



</doc>
<doc id="1840117" url="https://pl.wikipedia.org/wiki?curid=1840117" title="Wysszaja liga ZSRR w piłce nożnej (1985)">
Wysszaja liga ZSRR w piłce nożnej (1985)



</doc>
<doc id="1840118" url="https://pl.wikipedia.org/wiki?curid=1840118" title="Wysszaja liga ZSRR w piłce nożnej (1986)">
Wysszaja liga ZSRR w piłce nożnej (1986)



</doc>
<doc id="1840119" url="https://pl.wikipedia.org/wiki?curid=1840119" title="Shlomo Sand">
Shlomo Sand

Shlomo Sand (hebr. שלמה זנד, ur. 10 października 1946, Linz, Austria) – profesor historii Uniwersytetu w Tel-Awiwie. Autor głośnej i kontrowersyjnej książki "The Invention of the Jewish People" ("Kiedy i jak wynaleziono naród żydowski"). Podaje w niej w wątpliwość tezę o wypędzeniu Żydów z Palestyny przez Rzymian.

</doc>
<doc id="1840120" url="https://pl.wikipedia.org/wiki?curid=1840120" title="Wysszaja liga ZSRR w piłce nożnej (1987)">
Wysszaja liga ZSRR w piłce nożnej (1987)



</doc>
<doc id="1840121" url="https://pl.wikipedia.org/wiki?curid=1840121" title="Wysszaja liga ZSRR w piłce nożnej (1988)">
Wysszaja liga ZSRR w piłce nożnej (1988)



</doc>
<doc id="1840122" url="https://pl.wikipedia.org/wiki?curid=1840122" title="Wysszaja liga ZSRR w piłce nożnej (1989)">
Wysszaja liga ZSRR w piłce nożnej (1989)



</doc>
<doc id="1840123" url="https://pl.wikipedia.org/wiki?curid=1840123" title="Wysszaja liga ZSRR w piłce nożnej (1990)">
Wysszaja liga ZSRR w piłce nożnej (1990)



</doc>
<doc id="1840124" url="https://pl.wikipedia.org/wiki?curid=1840124" title="Wysszaja liga ZSRR w piłce nożnej (1991)">
Wysszaja liga ZSRR w piłce nożnej (1991)



</doc>
<doc id="1840126" url="https://pl.wikipedia.org/wiki?curid=1840126" title="XXI wiek (dla wszystkich nas)">
XXI wiek (dla wszystkich nas)

XXI wiek (dla wszystkich nas) – utwór muzyczny polskiego zespołu 2 plus 1 z 1983 roku.
Informacje ogólne.
Piosenkę napisali Jerzy Suchocki (muzyka) i Andrzej Mogielnicki (słowa), a wyprodukował Sławomir Wesołowski we współpracy z Mariuszem Zabrodzkim. Jest ona utrzymana w synth popowej stylistyce, a jej tekst dotyczy oczekiwań i obaw związanych z nadejściem XXI wieku. Główny wokal w nagraniu obejmuje Elżbieta Dmoch. Utwór został wydany na stronie B singla „Krach” promującego ósmy album zespołu, "Bez limitu". Piosenka „XXI wiek” spotkała się z sukcesem, zdobywając szczyt zarówno "Radiowej Listy Przebojów Programu I", jak i "Telewizyjnej Listy Przebojów" wiosną i latem 1983.
W 2005 roku cover utworu nagrali w duecie Kasia Klich i Yaro. Ukazał się on na maxisinglu "2 plus 1: Interpretacje 2005".
W 2014 roku utwór ukazał się na mixtape grupy hip-hopowej PRO8L3M pt. „Art Brut” w postaci loopu w utworze "„W tej podróży”".

</doc>
<doc id="1840127" url="https://pl.wikipedia.org/wiki?curid=1840127" title="Jorge Olaechea">
Jorge Olaechea

Jorge Andrés Olaechea Quijandría (ur. 27 sierpnia 1956 w m. Ica) – piłkarz peruwiański grający na pozycji pomocnika.
Kariera klubowa.
W swojej karierze piłkarskiej Olaechea był zawodnikiem takich zespołów jak: Alianza Lima, kolumbijskie Independiente Medellín i Deportivo Cali oraz rodzimy Club Sporting Cristal, boliwijski Club Bolívar i Municipal Lima.
Kariera reprezentacyjna.
W reprezentacji Peru Olaechea zadebiutował 11 lipca 1979 roku w wygranym 2:1 towarzyskim spotkaniu z Ekwadorem. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był członkiem wyjściowej jedenastki i zagrał w 3 meczach: z Kamerunem (0:0), z Włochami (1:1) i z Polską (1:5). W swojej karierze zagrał także na Copa América 1979, 1983, 1987 i 1989. Od 1980 do 1989 roku rozegrał w kadrze narodowej 39 spotkań i strzelił 1 gola.

</doc>
<doc id="1840128" url="https://pl.wikipedia.org/wiki?curid=1840128" title="Heyking (herb szlachecki)">
Heyking (herb szlachecki)



</doc>
<doc id="1840130" url="https://pl.wikipedia.org/wiki?curid=1840130" title="Na luzie (singel)">
Na luzie (singel)

Na luzie – utwór muzyczny polskiego zespołu 2 plus 1 wydany w 1974 roku.
Informacje ogólne.
Piosenka została napisana przez Janusza Kruka (muzyka) i Wojciecha Młynarskiego (słowa). W 1974 roku ukazała się na singlu, z piosenką „Lato na urodziny” na stronie B. W tym samym roku zespół 2 plus 1 wykonał ją w programie telewizyjnym "Piosenki z autografem". Utwór ukazał się w 1975 roku na drugim albumie grupy, "Wyspa dzieci", a także na pocztówce dźwiękowej.
Zespół nagrał także niemieckojęzyczną wersję utworu, zatytułowaną „Sei so frei”, do której tekst napisał Ingeburg Branoner. Została ona wydana w 1975 roku w Niemczech, jako strona B singla „Schlafe ein und fang die Träume” (niemiecka wersja „Kołysanki matki”).

</doc>
<doc id="1840131" url="https://pl.wikipedia.org/wiki?curid=1840131" title="Shakespear's Sister">
Shakespear's Sister



</doc>
<doc id="1840133" url="https://pl.wikipedia.org/wiki?curid=1840133" title="Siobhán Fahey">
Siobhán Fahey



</doc>
<doc id="1840134" url="https://pl.wikipedia.org/wiki?curid=1840134" title="Hejdenstein">
Hejdenstein

Heidenstein (Heidensztein, Heydensztejn) – niemiecki i pomorski herb szlachecki. Jedna z jego wersji została zatwierdzona w Rzeczypospolitej indygenatem.
Opis herbu.
Herb znany przynajmniej w trzech wersjach. Opisy zgodnie z klasycznymi regułami blazonowania:
Heidenstein (wersja pierwotna): "Na tarczy dzielonej w słup pole prawe dwudzielne w skos lewy czarno-srebrne, pole lewe dwudzielne w skos srebrno-czarne. Klejnot: na hełmie w zawoju czarno-srebrnym dwa skrzydła złożone w lot, podzielone w słup i skosami, jak tarcza. Labry: czarne, podbite srebrem."
Heidenstein (Heidensztein, Heydensztejn): "Na tarczy dzielonej w słup, w polu prawym, czarnym, dwa promienie srebrne w pas; w polu lewym, czarnym, skrzydło orle, srebrne Klejnot: nad hełmem w koronie trzy pióra strusie, z których środkowe – czarne. Labry: czarne, podbite srebrem." Józef Szymański blazonuje tę wersję herbu inaczej – strony herbu są zamienione, zaś w miejsce dwóch promieni są „trzy piramidy, czarna między srebrnymi”. Juliusz Karol Ostrowski opisuje w tej wersji herbu środkowe pióro w klejnocie jako czerwone.
Heidenstein odmienny: "Na tarczy dzielonej w słup, w polu prawym, czerwonym, dwa promienie srebrne w pas; w polu lewym, złotym, skrzydło orle czarne. Klejnot: nad hełmem w koronie cztery pióra strusie, kolejno srebrne, czerwone, czarne, złote. Labry: z prawej czerwone, podbite srebrem, z lewej czarne podbite złotem."
Najwcześniejsze wzmianki.
Wersją pierwotną herbu tej pochodzącej z Frankonii rodziny była wersja opisywana jako pierwsza. Wzmiankuje ją herbarz Siebmachera z 1612 roku.
Herb w wersji ze skrzydłem orlim został zatwierdzony indygenatem w 1585 roku dla Reinholda i Konrada Heidensteinów. Według Józefa Szymańskiego miała miejsce nobilitacja.
Wersja określona jako Heidenstein odmienny znana jest z barwnego epitafium Reinholda Heidensteina i jego żony Ertmundy Konarskiej, datowanego na 1616-21 rok, w katedrze oliwskiej.
Herbowni.
Heidenstein (Heidensztein, Heydensztejn), także z drugim członem Sulęcki (Sulecki) lub Solecki (Solleski).
Rodzina Heidenstein.
Rodzina przybyła z Frankonii i osiadła w XV wieku w Prusach Książęcych. Pierwsi wzmiankowani w źródłach jej przedstawiciele to protestanci Bernhard i Otton Heidenstein zapisani w 1548 roku na uniwersytecie w Królewcu. Bernard miał pięcioro dzieci: Konrada, Krzysztofa, Jana, Reinholda i Urszulę. Spośród nich Reinhold i Konrad otrzymali w 1585 roku polski indygenat wraz z odmianą herbu. Reinhold Heidenstein przeszedł w 1591 roku na katolicyzm. Posiadał między innymi Sulęczyno, od którego jego potomkowie przybierali nazwisko Sulęcki (Sulecki) lub Solecki (Solleski), zachowując rodowe nazwisko jako pierwszy człon nazwiska dwuczłonowego. Syn Reinholda, Jan Reinhold, pełnił funkcję podkomorzego malborskiego (1658-66) i kasztelana gdańskiego (od 1666).

</doc>
<doc id="1840135" url="https://pl.wikipedia.org/wiki?curid=1840135" title="Szlufka">
Szlufka

Szlufka – element odzieży, służący do przytrzymywania końcówki pasa oraz do utrzymywania go w przewidzianym dla niego miejscu. Szlufki, będące częścią pasa są najczęściej wąskimi cienkimi opaskami z takiego samego materiału i tego samego koloru co pas, czasem stosowane są też szlufki metalowe. Szlufki u spodni (lub czasem też u spódnic) bywają przyszytymi do nich wąskimi paskami materiału, przez które przewlekany jest pas; w ten sposób stabilizuje się położenie pasa względem pozostałych części odzieży.
Również paski do zegarków na rękę (zwłaszcza te wykonane ze skóry) wyposażone mogą być w szlufki, których rolą jest niedopuszczanie do zaczepiania końcówką paska o ubranie, co mogłoby doprowadzić do nieoczekiwanego rozpięcia paska.
Niekiedy szlufki (przy spodniach, spódnicach, płaszczach, kurtkach) wykonane są w postaci pasków materiału zszytych jednostronnie z podłożem, a z drugiej strony przypinanych (podobnie jak naramienniki w mundurach), co ułatwia umieszczenie w szlufce pasa (eliminuje konieczność przewlekania go przez nią).

</doc>
<doc id="1840139" url="https://pl.wikipedia.org/wiki?curid=1840139" title="Ocalę cię">
Ocalę cię

Ocalę cię – utwór muzyczny polskiego zespołu 2 plus 1 z 1989 roku.
Utwór napisali: lider grupy, Janusz Kruk (muzyka) oraz Andrzej Kuryło (słowa). Został on wydany na dziesiątej, ostatniej płycie 2 plus 1, "Antidotum" z 1989 roku. Jest to jedna z nielicznych piosenek na płycie, w których wiodący wokal obejmuje Elżbieta Dmoch. W 1990 roku utwór wszedł na listę "Radiowa Piosenka Tygodnia" na antenie Programu I Polskiego Radia, gdzie cieszył się umiarkowaną popularnością.
W roku 2005 dyskotekową wersję piosenki nagrała Reni Jusis. Została ona później zamieszczona na jej albumie "Magnes" z 2006 roku.

</doc>
<doc id="1840140" url="https://pl.wikipedia.org/wiki?curid=1840140" title="Herkules (serial animowany 1998)">
Herkules (serial animowany 1998)

Herkules (ang. "Hercules: The Animated Series", 1998-1999) – amerykański serial animowany opowiadający o przygodach młodego bohatera – Herkulesa. Serial został wyprodukowany przez The Walt Disney Company dla telewizji ABC.
Wersja polska.
Opracowanie i udźwiękowienie wersji polskiej: Studio Sonica
Reżyseria: Miriam Aleksandrowicz
Dialogi: Dariusz Dunowski
Teksty piosenek: Marek Krejzler
Kierownictwo muzyczne: Agnieszka Tomicka
Wykonanie piosenek:
muzy: Beata Bednarz, Patrycja Gola, Małgorzata Orczyk, Małgorzata Stępień, Agnieszka Piotrowska, Katarzyna Pysiak;
Magdalena Różczka, Paweł Szczesny, Adam Krylik, Krzysztof Pietrzak i inni

</doc>
<doc id="1840143" url="https://pl.wikipedia.org/wiki?curid=1840143" title="Czerwona Struga">
Czerwona Struga

3 cieki wodne w Polsce:

</doc>
<doc id="1840145" url="https://pl.wikipedia.org/wiki?curid=1840145" title="Julio César Uribe">
Julio César Uribe

Julio César Uribe Flores (ur. 9 maja 1958 w Limie) - piłkarz peruwiański grający na pozycji ofensywnego pomocnika.
Kariera klubowa.
Karierę piłkarską Uribe rozpoczął w klubie Club Sporting Cristal. W 1975 roku zadebiutował w jego barwach w peruwiańskiej Primera División. W 1979 roku osiągnął ze Sportingiem Cristal swój pierwszy sukces w karierze, gdy wywalczył mistrzostwo Peru. W 1980 roku obronił z klubem z Limy mistrzowski tytuł.
W 1982 roku Uribe został piłkarzem Cagliari Calcio. W zespole tym występował przez 3 lata, a w 1985 roku wrócił do Sportingu Cristal. Następnie grał w lidze kolumbijskiej w Atlético Junior i Américe Cali. W 1987 roku został zawodnikiem Amériki Meksyk i wywalczył z nią w 1988 roku mistrzostwo Meksyku. Po tym sukcesie ponownie grał w Sportingu Cristal, z którym także został mistrzem kraju. Następnie grał w Américe Cali, Tecos UAG Guadalajara, ponownie Sportingu Cristal (mistrzostwo w 1991), kolumbijskich Independiente Medellín i Envigado Fútbol Club, a karierę piłkarską kończył w 1993 roku jako zawodnik Carlos A. Manucci Trujillo.
Kariera reprezentacyjna.
W reprezentacji Peru Uribe zadebiutował 10 października 1979 roku w przegranym 2:3 towarzyskim spotkaniu z Paragwajem. W 1982 roku został powołany przez selekcjonera Tima do kadry na Mistrzostwa Świata w Hiszpanii. Tam był członkiem wyjściowej jedenastki i zagrał w 3 meczach: z Kamerunem (0:0), z Włochami (1:1) i z Polską (1:5). W swojej karierze zagrał także na Copa América 1987 i 1989. Od 1980 do 1989 roku rozegrał w kadrze narodowej 39 spotkań i strzelił 9 goli.
Kariera trenerska.
Po zakończeniu kariery piłkarskiej Uribe został trenerem. Prowadził takie zespoły jak: Carlos A. Manucci Trujillo, Tecos UAG Guadalajara, Atlético Junior, dwukrotnie reprezentację Peru w latach 2000-2001 i 2007 oraz Cienciano Cuzco.

</doc>
<doc id="1840146" url="https://pl.wikipedia.org/wiki?curid=1840146" title="Julio Cesar Uribe">
Julio Cesar Uribe



</doc>
<doc id="1840150" url="https://pl.wikipedia.org/wiki?curid=1840150" title="Elin Dølor">
Elin Dølor

Elin Dølor (ur. 16 października 1965) – norweska lekkoatletka specjalizująca się w skoku o tyczce.

</doc>
<doc id="1840152" url="https://pl.wikipedia.org/wiki?curid=1840152" title="Harpenden">
Harpenden

Harpenden – miasto w południowej części hrabstwa Hertfordshire w Anglii (Wielka Brytania), ok. 40 km na północny zachód od Londynu i ok. 8 km od St Albans. Jest jednym z dwóch miast (obok St Albans) tworzących dystrykt niemetropolitalny St Albans.
Harpenden jest największą parafią (ang. "parish") w dystrykcie St Albans i liczy 30 000 mieszkańców.
Kultura i rozrywka.
Harpenden nie posiada kina. Filmy wyświetlane są natomiast w pobliskich miejscowościach (St Albans - St Albans Arena, Welwyn Garden City, Berkhamsted, Garston i Hatfield).
Przedstawienia teatralne można oglądać w pobliskim St Albans i innych miejscowościach (Maltings Art Theatre, Trestle Arts Base, Alban Arena, Abbey Theatre, Sandpit Theatre, Watford Palace Theatre, Radlett Centre).
Transport.
Kolej.
W Harpenden znajduje się stacja kolejowa – połączenie (przez Londyn St Pancras International / King’s Cross): 
Stacja obsługiwana jest przez First Capital Connect. Stacja w Harpenden zapewnia połączenia z lotniskami w Luton (kierunek Bedford) i Gatwick (kierunek Brighton).
Komunikacja autobusowa.
Komunikację autobusową (lokalnie i międzymiastowo) zapewnia kilka prywatnych przedsiębiorstw transportowych. 

</doc>
<doc id="1840154" url="https://pl.wikipedia.org/wiki?curid=1840154" title="Bernitt">
Bernitt

Bernitt – miejscowość i gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.
Dzielnice:
Współpraca.
Dzielnica Göllin współpracuje z gminą Bünsdorf w Szlezwiku-Holsztynie.

</doc>
<doc id="1840157" url="https://pl.wikipedia.org/wiki?curid=1840157" title="Dreetz (Meklemburgia-Pomorze Przednie)">
Dreetz (Meklemburgia-Pomorze Przednie)

Dreetz – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.
Toponimia.
Nazwa pochodzenia słowiańskiego, pierwotna połabska forma "*Drevica" lub "*Drevec" od "*drevo" „drzewo, drewno”.

</doc>
<doc id="1840159" url="https://pl.wikipedia.org/wiki?curid=1840159" title="Iść w stronę słońca">
Iść w stronę słońca

Iść w stronę słońca – utwór muzyczny polskiego zespołu 2 plus 1 z 1981 roku.
Informacje ogólne.
Utwór napisali Janusz Kruk (muzyka) i Andrzej Mogielnicki (słowa). Większą część partii wokalnych wykonuje w nim Janusz. Utwór został nagrany i wydany w 1981 roku na pocztówce dźwiękowej Tonpressu i tzw. „czwórce” "VIII konkurs na piosenkę dla młodzieży", również wydanej przez Tonpress. W maju 1981 piosenka zwyciężyła w plebiscycie "Studia Gama" na najlepszy utwór dla młodzieży. W 1986 roku utwór w wersji koncertowej trafił na album "Greatest Hits – Live", a w 1991 na składankę "18 Greatest Hits".
„Iść w stronę słońca” to jeden z największych przebojów zespołu. Obecnie piosenkę zalicza się do grupy tzw. „evergreenów” – utworów, które nie odchodzą w zapomnienie mimo upływu lat.
Teledysk.
Teledysk do piosenki został nagrany w scenerii plenerowej w Warszawie, nad brzegiem Wisły, a zrealizował go Paweł Karpiński.

</doc>
<doc id="1840160" url="https://pl.wikipedia.org/wiki?curid=1840160" title="Kanał wodny Upust Klary we Wrocławiu">
Kanał wodny Upust Klary we Wrocławiu

Upust Klary – kanał wodny we Wrocławiu, stanowiący jeden z elementów Śródmiejskiego Węzła Wodnego. Swój początek i koniec bierze na lewym brzegu "Odry Północnej" w "Śródmiejskim Węźle Wodnym", która to odnoga rzeki tworzy w tym miejscu wypięty ku północy łuk. Kanał "Upust Klary" stanowi cięciwę tego łuku, skracając drogę wodną w tym miejscu. Nad kanałem przerzucony jest Most Klary. "Upust Klary" rozdziela Wyspę Bielarską od Wyspy Słodowej. Brzegi kanału są skarpowe, z wyjątkiem murowanych ścian rynien roboczych "młynów Klary", wchodzących w skład Piaskowego Stopnia Wodnego. Kanał na odcinku rynny roboczej młynów jest zamknięty dla żeglugi. Droga wodna w kierunku wschodnim, w górę rzeki, przeprowadzona jest przez Upust powodziowy Klary, a w kierunku zachodnim, w dół rzeki, pod Mostem Piaskowym.

</doc>
<doc id="1840166" url="https://pl.wikipedia.org/wiki?curid=1840166" title="Monica Grimsrud">
Monica Grimsrud

Monica Grimsrud (ur. 29 marca 1983) – norweska lekkoatletka specjalizująca się w skoku o tyczce.

</doc>
<doc id="1840173" url="https://pl.wikipedia.org/wiki?curid=1840173" title="Daihatsu Copen">
Daihatsu Copen

Daihatsu Copen – kei car produkowany przez japońską firmę Daihatsu w latach 2002-2010. Dostępny jako 2-drzwiowy kabriolet. Do napędu użyto turbodoładowanego silnika R4 o pojemności 0,7 litra bądź wolnossącego o pojemności 1,3 litra. Moc przenoszona była na oś przednią poprzez 5-biegową manualną skrzynię biegów.
w czerwcu 2014 roku Japończycy zaprezentowali II generację Daihatsu Copen. Auto mierzy 3395 mm długości, 1475 mm szerokości i 1280 mm. By zapewnić nabywcom możliwość personalizacji panele nadwozia (z wyjątkiem drzwi i dachu) wymieniać można we własnym zakresie. Nadwozie zbudowano w oparciu o ramę pomocniczą, dzięki czemu jest aż trzy razy sztywniejsze niż w poprzedniku.
Auto napędzane jest benzynowym silnikiem o trzech cylindrach (z dwunastozaworową głowicą) i mocy 64 KM - napęd przenoszony jest na przednią oś.

</doc>
<doc id="1840174" url="https://pl.wikipedia.org/wiki?curid=1840174" title="Harpenden (stacja kolejowa)">
Harpenden (stacja kolejowa)

Stacja kolejowa Harpenden (ang. "Harpenden railway station") – stacja kolejowa w Harpenden (Hertfordshire, Anglia). Kod stacji: HPD.
Stacja obsługiwana jest przez First Capital Connect.
Połączenia.
Stacja obsługuje połączenia (przez Londyn St Pancras International / King’s Cross oraz St Albans): 
Stacja ma bezpośrednie połączenia z portami lotniczymi w Luton i Gatwick.
Obsługa osób niepełnosprawnych.
Stacja w Harpenden zapewnia pełną pomoc osobom niepełnosprawnym, wymagane jest jednak wcześniejsze zgłoszenie telefoniczne.
Bilety.
Stacja w Harpenden otwarta jest 24 godziny na dobę przez 7 dni w tygodniu. Na stacji, oprócz biletomatów (kupno i odbiór biletów kupionych on-line), otwarte są także kasy w godzinach urzędowania (z wyjątkiem niedziel i świąt państwowych).

</doc>
<doc id="1840175" url="https://pl.wikipedia.org/wiki?curid=1840175" title="Le Malin (1933)">
Le Malin (1933)

Le Malin – francuski duży niszczyciel z okresu II wojny światowej.
Historia budowy.
„Le Malin” został zbudowany jako jeden z sześciu nowych dużych niszczycieli (w nomenklaturze francuskiej "contre-torpilleurs") typu "Le Fantasque" dla Marine Nationale. Jednostki te były rozwinięciem wcześniejszych konstrukcji, określanych wspólną nazwą typu 2400-tonowego i były przeznaczone głównie do zwalczania lekkich sił nawodnych przeciwnika. Charakteryzowały się wielką szybkością (na próbach osiągały do 45 węzłów) przy przeciętnym zasięgu oraz silnym uzbrojeniem artyleryjskim i torpedowym.
Stępkę pod budowę „Le Malin” położono w stoczni Forges et Chantiers de la Méditerranée w La Seyne-sur-Mer 16 listopada 1931 roku. Wodowanie niszczyciela miało miejsce 17 sierpnia 1933 roku, zaś wejście do służby 1 lipca 1936 roku.
Przebieg służby.
Na początku swojej służby w Marine Nationale „Le Malin”, wraz z bliźniaczymi „Le Triomphant” i „L'Indomptable” weszły w skład 8. Dywizjonu Lekkiego (franc.: "Division Légère"), bazującego w Breście. Razem z 10. Dywizjonem Lekkim, w którym służyły pozostałe trzy okręty typu "Le Fantasque", tworzyły 2. Eskadrę Lekką, bazującą w Breście. Przed wybuchem II wojny światowej oba dywizjony przemianowano na dywizjony niszczycieli, zachowując dotychczasową numerację. W tym czasie „Le Malin” nosił numer burtowy „8” a następnie „X 82”.
W pierwszych miesiącach wojny „Le Malin” wraz z pozostałymi niszczycielami 2. Eskadry Lekkiej oraz pancernikami „Dunkerque” i „Strasbourg” prowadziły poszukiwania niemieckich rajderów na Oceanie Atlantyckim. Po agresji Niemiec na Norwegię w 1940 roku jednostki 8. Dywizjonu Niszczycieli zostały przebazowane do Rosyth i działały na obszarze Morza Północnego i przyległych cieśnin. W nocy z 23 na 24 kwietnia 1940 roku „Le Malin” brał udział w wypadzie przeciwko lekkim okrętom Kriegsmarine, w którym uszkodzenia odniósł „Le Triomphant”. Pozostałe dwa okręty dywizjony zostały wkrótce, w związku z groźbą ataku ze strony Włoch, przesunięte na wody Morza Śródziemnego.
Po zawieszeniu broni „Le Malin” pozostawał w porcie w Tulonie, wchodząc w skład sił podległych rządowi w Vichy. Po reorganizacji sił lekkich marynarki francuskiej znalazł się w 10. Dywizjonie Niszczycieli, z którym został wysłany do Dakaru. Podczas próby zajęcia tej bazy przez Brytyjczyków i siły Wolnych Francuzów w dniach 23-25 września 1940 roku „Le Malin” działał na redzie portu jako osłona francuskich krążowników. Pomimo ostrzału brytyjskich okrętów nie odniósł uszkodzeń (bliźniaczy „L'Audacieux” został poważnie uszkodzony i spłonął, tracąc 83 członków załogi).
Podczas lądowania wojsk amerykańskich w Maroku „Le Malin” stacjonował w Casablance, w pobliżu pancernika „Jean Bart”. Podczas ostrzału tego ostatniego przez pancernik US Navy USS „Massachusetts” niszczyciel został trafiony w maszynownię pociskiem kalibru 406 mm, co spowodowało jego zatonięcie przy nabrzeżu portowym. w 1943 roku został podniesiony z dna i prowizorycznie naprawiony, dzięki czemu możliwe stało się jego przeholowanie na remont i modernizację do Stanów Zjednoczonych.
Połączony z modernizacją remont niszczyciela trwał do grudnia 1943 roku. W trakcie jego trwania wzmocniono na jednostce uzbrojenie przeciwlotnicze, kosztem zdjęcia jednej potrójnej wyrzutni torpedowej oraz zainstalowano nowoczesne wyposażenie radiowe i radary produkcji amerykańskiej. Po ukończeniu modernizacji okręt został oficjalnie przeklasyfikowany na krążownik lekki i wraz z podobnie zmodernizowanymi „Le Fantasque” i „Le Terrible” działał na Morzu Śródziemnym. W tym czasie okręt otrzymał nowy numer burtowy „X 102”.
29 lutego 1944 roku, działając wspólnie z „Le Terrible”, okręty zatopiły niemiecki statek handlowy „Kapitän Diedrichsen” i eskortujący go okręt „UJ-201” (dawna włoska korweta „Egeria” typu "Gabbiano"). Następnie wspierał lądowanie Aliantów w południowej Francji w sierpniu 1944 roku. 5 września tegoż roku wspólnie z niszczycielem „USS Ludlow” zatopił trzy niemieckie żywe torpedy typu "Marder".
25 grudnia 1944 roku w okolicach Neapolu „Le Malin” zderzył się przy dużej prędkości z bliźniaczym "Le Terrible", poważnie uszkadzając dziób aż do wysokości drugiej wieży artyleryjskiej. W wypadku tym zginęło 61 marynarzy na „Le Malin” (w tym członkowie załogi „Le Fanatsque” płynący na urlop) oraz 8 osób z załogi „Le Terrible”. Okręt został odstawiony do Tulonu na remont, który przeprowadzono przy użyciu części dziobowej niszczyciela „L'Indomptable” (zatopionego przez własną załogę 27 listopada 1942 roku). Po tym remoncie okręt wszedł ponownie do służby dopiero po zakończeniu działań wojennych.
W latach 1951-1952 „Le Malin” działał na wodach francuskich Indochin jako szybki eskortowiec towarzyszący lotniskowcowi „Arromanches”. Następnie został przeniesiony do rezerwy. Ostatecznie został skreślony z listy floty 3 lutego 1964 roku.

</doc>
<doc id="1840178" url="https://pl.wikipedia.org/wiki?curid=1840178" title="Puchar Świata w szachach 2000">
Puchar Świata w szachach 2000

Puchar Świata w Szachach 2000 – turniej szachowy rozegrany w chińskim mieście Shenyang w dniach 1–13 września 2000 roku. Na starcie stanęło 24 zawodników i 24 zawodniczki, którzy rozegrali eliminacje systemem kołowym w czterech 6-osobowych grupach, z których najlepsza dwójka kwalifikowała się do dalszego etapu rozegranego systemem pucharowym.
Przebieg turnieju.
Wśród uczestników znaleźli się czołowi szachiści i czołowe szachistki świata, wśród mężczyzn byli to Viswanathan Anand (notowany na 3. miejscu na świecie na liście rankingowej FIDE w dniu 1 lipca 2000 r. z wynikiem 2762 punktów), Aleksandr Moroziewicz (2756, 4. miejsce) i Wasyl Iwanczuk (2719, 8. miejsce), a wśród kobiet 7 zawodniczek z pierwszej dziesiątki na świecie (2. Xie Jun – 2568, 3. Maia Cziburdanidze – 2545, 4. Zhu Chen – 2539, 6. Antoaneta Stefanowa – 2514, 7. Xu Yuhua – 2505, 8. Wang Pin – 2502 i 9. Qin Kanying – 2501).
Eliminacje rozegrane w dniach 1–5 września przyniosły kilka niespodziewanych rozstrzygnięć, do których należały grupowe zwycięstwa Gilberto Milosa, Ye Jiangchuana oraz Wang Yu, a przede wszystkim wynik jednego z faworytów, Aleksandra Moroziewicza, który w swojej grupie zajął zdecydowanie ostatnie miejsce, notując dwa remisy oraz trzy porażki. Do ćwierćfinałów nie awansowały również Antoaneta Stefanowa, Maja Cziburdanidze i Xie Jun.
Decydujące rundy Pucharu Świata odbyły się 7–8 września (ćwierćfinały), 9–10 września (półfinały) oraz 12–13 września (finały). Uczestnicy rozgrywali po dwie partie tempem klasycznym, następnie – w przypadku remisu – dwie kolejne tempem przyspieszonym oraz – jeśli wynik wciąż pozostawał remisowy – ostatnią decydującą partię „do nagłej śmierci” (ang. "sudden death"). Zwycięzcami w swoich kategoriach zostali ostatecznie Viswanathan Anand (który pokonał Jewgienieja Bariejewa) oraz Xu Yuhua (która zwyciężyła Natalię Żukową). Oba finałowe pojedynki zakończyły się wynikami 1½ – ½.
Mężczyźni.
Grupa A.
 1. Gilberto Milos Brazylia 2633 * = = = 1 1 3.5
 2. Zurab Azmaiparaszwili Gruzja 2673 = * = = = 1 3.0
 3. Boris Gulko USA 2643 = = * = = = 2.5
 4. Aleksiej Driejew Rosja 2676 = = = * = = 2.5
 5. Aleksiej Aleksandrow Białoruś 2591 0 = = = * 1 2.5
 6. Aleksandr Moroziewicz Rosja 2756 0 0 = = 0 * 1.0
Grupa B.
 1. Ye Jiangchuan Chiny 2670 * = 1 = 1 = 3.5
 2. Wasyl Iwanczuk Ukraina 2719 = * = = = 1 3.0
 3. Nigel Short Anglia 2677 0 = * 1 1 = 3.0
 4. Michaił Gurewicz Belgia 2667 = = 0 * 0 1 2.0
 5. Xu Jun Chiny 2668 0 = 0 1 * = 2.0
 6. Rusłan Ponomariow Ukraina 2630 = 0 = 0 = * 1.5
 dogrywka: Iwanczuk-Short 2:0
Grupa C.
 1. Jewgienij Bariejew Rosja 2702 * = = = 1 1 3.5
 2. Siergiej Mowsesjan Czechy 2666 = * = = = 1 3.0
 3. Piotr Swidler Rosja 2689 = = * 0 1 1 3.0
 4. Zhang Zhong Chiny 2636 = = 1 * 0 = 2.5
 5. Aleksiej Fiodorow Białoruś 2646 0 = 0 1 * = 2.0
 6. Aimen Rizouk Algieria 2350 0 0 0 = = * 1.0
 dogrywka: Mowsesjan-Swidler 2:1
Grupa D.
 1. Viswanathan Anand Indie 2762 * = = = 1 1 3.5
 2. Boris Gelfand Izrael 2681 = * = = 1 = 3.0
 3. Władisław Tkaczow Francja 2657 = = * = = 1 3.0
 4. Paweł Tregubow Rosja 2620 = = = * = = 2.5
 5. Aleksandr Chalifman Rosja 2667 0 0 = = * 1 2.0
 6. Mohamed Tissir Maroko 2342 0 = 0 = 0 * 1.0
 dogrywka: Gelfand-Tkaczow 2:1
Kobiety.
Grupa A.
 1. Zhu Chen Chiny 2539 * = 1 1 1 1 4.5
 2. Xu Yuhua Chiny 2505 = * = 1 = 1 3.5 
 3. Regina Pokorná Słowacja 2363 0 = * 0 1 1 2.5 
 4. Jekatierina Kowalewska Rosja 2475 0 0 1 * = 1 2.5
 5. Alisa Marić Jugosławia 2443 0 = 0 = * 1 2.0
 6. Amelie Payet Seszele 2010 0 0 0 0 0 * 0.0
Grupa B.
 1. Wang Pin Chiny 2502 * = = 1 = 1 3.5
 2. Qin Kanying Chiny 2501 = * = = 1 1 3.5
 3. Almira Skripczenko Mołdawia 2450 = = * = 1 1 3.5
 4. Antoaneta Stefanowa Bułgaria 2514 0 = = * = 1 2.5
 5. Claudia Amura Argentyna 2351 = 0 0 = * 1 2.0
 6. Kinarik Mouradian Liban ---- 0 0 0 0 0 * 0.0
 dogrywki: Qin-Wang 1:1, Qin-Skripczenko 1½:½, Wang-Skripczenko 2:0
Grupa C.
 1. Wang Yu Chiny 2401 * 1 = = 1 1 4.0
 2. Nino Churcidze Gruzja 2418 0 * 1 = 1 1 3.5
 3. Pia Cramling Szwecja 2484 = 0 * 1 1 1 3.5
 4. Maia Cziburdanidze Gruzja 2545 = = 0 * = 1 2.5
 5. Aleksandra Kostieniuk Rosja 2398 0 0 0 = * 1 1.5
 6. Anxel Laubshner RPA ---- 0 0 0 0 0 * 0.0
 dogrywka: Cramling-Churcidze 1½:½
Grupa D.
 1. Hoàng Thanh Trang Wietnam 2489 * = 1 = = 1 3.5
 2. Natalija Żukowa Ukraina 2450 = * = 1 1 = 3.5
 3. Xie Jun Chiny 2568 0 = * = 1 1 3.0
 4. Irina Krush USA 2354 = 0 = * = 1 2.5
 5. Wang Lei Chiny 2498 = 0 0 = * = 1.5
 6. Yadira Hernandez Meksyk 2207 0 = 0 0 = * 1.0
 dogrywka: Hoàng-Żukowa 1½:½

</doc>
<doc id="1840180" url="https://pl.wikipedia.org/wiki?curid=1840180" title="Christine Guldbrandsen (lekkoatletka)">
Christine Guldbrandsen (lekkoatletka)

Christine Guldbrandsen (ur. 4 maja 1977) – norweska lekkoatletka specjalizująca się w skoku o tyczce i trójskoku.

</doc>
<doc id="1840182" url="https://pl.wikipedia.org/wiki?curid=1840182" title="Christine Gulbrandsen">
Christine Gulbrandsen



</doc>
<doc id="1840183" url="https://pl.wikipedia.org/wiki?curid=1840183" title="Christine Guldbrandsen">
Christine Guldbrandsen



</doc>
<doc id="1840185" url="https://pl.wikipedia.org/wiki?curid=1840185" title="Luciano Capdevila">
Luciano Capdevila

Luciano Capdevila - piłkarz paragwajski, napastnik, pomocnik.
Jako piłkarz klubu Cerro Porteño wziął udział w turnieju Copa América 1922, gdzie Paragwaj został wicemistrzem Ameryki Południowej. Capdevila zagrał we wszystkich pięciu meczach - z Brazylią, Chile, Urugwajem, Argentyną i w decydującym o mistrzostwie barażu z Brazylią.
Rok później wziął udział w turnieju Copa América 1923, gdzie Paragwaj zajął trzecie miejsce. Capdevila zagrał we wszystkich trzech meczach - z Argentyną, Urugwajem i Brazylią.
Następnie wziął udział w turnieju Copa América 1924, gdzie Paragwaj ponownie zajął trzecie miejsce. Capdevila zagrał we wszystkich trzech meczach - z Argentyną, Urugwajem i Chile.

</doc>
<doc id="1840186" url="https://pl.wikipedia.org/wiki?curid=1840186" title="Footscray">
Footscray

Foorscray – miasto Australii, na przedmieściach Melbourne. W 2006 liczyło 11 401 mieszkańców. W mieście znajduje się siedziba wydawnictwa Lonely Planet.

</doc>
<doc id="1840187" url="https://pl.wikipedia.org/wiki?curid=1840187" title="Uniwersytet w Wollongong">
Uniwersytet w Wollongong

Uniwersytet w Wollongong (ang. University of Wollongong) – australijska uczelnia państwowa z siedzibą w mieście Wollongong, w stanie Nowa Południowa Walia.
Powstał w 1975, na bazie istniejącego od 1951 ośrodka zamiejscowego Uniwersytetu Technicznego Nowej Południowej Walii. Zatrudnia 1500 pracowników naukowych i kształci 22 000 studentów, z czego 2/3 to słuchacze studiów licencjackich, zaś pozostałą część stanowią magistranci i doktoranci. Posiada dwa kampusy, w Wollongong i Nowrze, oraz sześć mniejszych ośrodków. 
Struktura.
Uczelnia składa się z dziewięciu wydziałów:

</doc>
<doc id="1840189" url="https://pl.wikipedia.org/wiki?curid=1840189" title="Flaga Hertfordshire">
Flaga Hertfordshire

Flaga Hertfordshire – flaga hrabstwa Hertfordshire została przyjęta uchwałą rady hrabstwa ("county council") 19 listopada 2008.
Flaga przedstawia herb Hertford Borough (siedzący jeleń w złotym polu) na tle biało-błękitnych fal, reprezentujących liczne rzeki i strumienie hrabstwa.

</doc>
<doc id="1840192" url="https://pl.wikipedia.org/wiki?curid=1840192" title="Ulica św. Tomasza w Krakowie">
Ulica św. Tomasza w Krakowie

Ulica św. Tomasza – jedna z ulic na Starym Mieście w Krakowie, wytyczona na podstawie planu lokacyjnego z 1257, ma skomplikowaną historię swojej nazwy. Poszczególne odcinki ulicy na przestrzeni wieków wielokrotnie zmieniały swoje nazwy od: "Hinder sente Stephane" oraz "In platea retro sanctum Stephanum" (na początku XIV w.), poprzez Szpiglarska (Spyglarska), Żydowska, Kącik (zaułek koło św. Jana) zwany też ul. Wąską, Wolbromska, Świnia, Świńska, Świdnicka aż do Różana (w XVIII i XIX wieku). W 1881 Rada Miejska zniosła nazwy poszczególnych odcinków ulicy i nadała całości nazwę ul. św. Tomasza. W latach 1955-1990 ulica nosiła nazwę Ludwika Solskiego.
Łączy ulice: Sławkowską, św. Jana, Floriańską, Szpitalną i św. Krzyża.

</doc>
<doc id="1840193" url="https://pl.wikipedia.org/wiki?curid=1840193" title="Jürgenshagen">
Jürgenshagen

Jürgenshagen – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.

</doc>
<doc id="1840194" url="https://pl.wikipedia.org/wiki?curid=1840194" title="Juergenshagen">
Juergenshagen



</doc>
<doc id="1840196" url="https://pl.wikipedia.org/wiki?curid=1840196" title="Lossower Freiheide">
Lossower Freiheide

Lossower Freiheide - las na południowym skraju Frankfurtu nad Odrą, w dzielnicy Lossow, na południe od jeziora Helenesee. Południowa część lasu leży w gminie Brieskow-Finkenheerd.

</doc>
<doc id="1840197" url="https://pl.wikipedia.org/wiki?curid=1840197" title="Ziegeunerkute">
Ziegeunerkute



</doc>
<doc id="1840198" url="https://pl.wikipedia.org/wiki?curid=1840198" title="Klein Belitz">
Klein Belitz

Klein Belitz (nazwa pochodzenia słowiańskiego, pol. "Bielice") – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.

</doc>
<doc id="1840202" url="https://pl.wikipedia.org/wiki?curid=1840202" title="Krokus (album)">
Krokus (album)

Krokus to wydany w 1976 roku debiutancki album zespołu heavy metalowego o tej samej nazwie.

</doc>
<doc id="1840204" url="https://pl.wikipedia.org/wiki?curid=1840204" title="Brieskower Freiheide">
Brieskower Freiheide

Brieskower Freiheide - las na południe od jeziora Helenesee, na pograniczu Frankfurtu nad Odrą (dzielnica Lossow) i gminy Brieskow-Finkenheerd, od której bierze swoją nazwę.
Na terenie lasu znajduje się Zigeunerkute.

</doc>
<doc id="1840209" url="https://pl.wikipedia.org/wiki?curid=1840209" title="Leonia Nastał">
Leonia Nastał

Leonia Nastał (właśc. Maria Nastał; ur. 8 listopada 1903 w Starej Wsi, zm. 10 stycznia 1940 tamże) – polska zakonnica katolicka ze Zgromadzenia Sióstr Służebniczek Najświętszej Maryi Panny Niepokalanie Poczętej, mistyczka, pisarka religijna, Czcigodna Służebnica Boża Kościoła katolickiego oraz głosicielka idei mistycznego niemowlęctwa duchowego. Wstąpiła do Zgromadzenia Sióstr Służebniczek Najświętszej Maryi Panny Niepokalanie Poczętej w Starej Wsi w 1925 roku, mając 22 lata. W latach 30. miała doznać objawień mistycznych Jezusa Chrystusa, podczas których miał jej zostać ukazany sposób życia polegający na pokorze i nieograniczonej ufności Bogu. Ostatnie lata, złożona chorobą, spędziła na leczeniu w Szczawnicy. Zmarła w styczniu 1940 roku w Starej Wsi w opinii świętości. Obecnie toczy się jej proces beatyfikacyjny.
Życiorys.
Młodość.
Maria Nastał urodziła się w Starej Wsi, wsi położonej koło miasteczka Brzozów na Pogórzu Dynowskim na Podkarpaciu. Jej rodzice, Franciszek Nastał (ur. 1879) i Katarzyna z Jopów, byli małorolnymi chłopami. W księgach metrykalnych znajdują się zapisy, iż ojciec Marii był człowiekiem niezrównoważonym, skłonnym do pijaństwa i awantur. Niepodzielnie rządził rodziną i wymagał bezwzględnego posłuszeństwa. Matka natomiast była zrównoważona, pełna pogody ducha i bardzo pobożna; przyszła zakonnica od niej uczyła się religijności poprzez wspólne odmawianie modlitw i czytanie książek religijnych. Maria Nastał miała starszą siostrę Stefanię i młodszego brata Stanisława. Dwoje dalszego rodzeństwa zmarło w dzieciństwie. Wskutek panującej w Galicji biedy, jej ojciec w pierwszych latach XX wieku wyemigrował na 18 lat za pracą do Ameryki. Rodzina utrzymywała się z małego gospodarstwa rolnego, drobnych prac na rzecz innych ludzi oraz pieniędzy przesłanych przez ojca. 
Sakrament chrztu otrzymała w dniu 9 listopada 1903 roku. Rodzicami chrzestnymi zostali Jan Cichoń i Anna Leń. Pierwszą komunię świętą przyjęła 15 czerwca 1911 roku, natomiast 18 listopada tegoż roku otrzymała sakrament bierzmowania z rąk biskupa Karola Fischera. W rodzinnej wsi Marii do dziś znajdują się klasztory jezuitów i sióstr służebniczek. Maria uczęszczała do starowiejskiej szkoły podstawowej w latach 1910–1916. W domu pomagała pasać bydło.
Wybuch I wojny światowej pogorszył i tak trudną sytuację materialną rodziny i spowodował, że kontakt z ojcem urwał się. Matka Marii Nastał, Katarzyna, dostrzegając zdolności młodszej córki, nie chciała, aby ta przerywała naukę i posyłała ją na prywatne lekcje języka angielskiego do Brzozowa. Gdy front odsunął się od rodzinnych okolic, i przyszło listowne pozwolenie ojca, Nastałówna podjęła dalszą naukę w 6-klasowej Szkole Ludowej im. Królowej Jadwigi w Brzozowie w latach 1917–1919 i przerobiła piątą i szóstą klasę. W 1919 roku poprosiła o przyjęcie do Zgromadzenia Sióstr Służebniczek NMP Niepokalanie Poczętej, ale nie mogła zostać przyjęta z powodu sprzeciwu ojca.
W okresie jej młodości duży wpływ mieli na nią prowadzący parafię księża jezuici, w szczególności wielką rolę w jej życiu odegrał o. Kutyba SI, który był jej spowiednikiem i uczył ją ofiarnej miłości do Jezusa Chrystusa i dążenia do doskonałości. Maria Nastał przejęła głęboko religijną podstawę życiową od matki, poprzez rozmowy o Bogu, wspólne czytanie Pisma Świętego i modlitwy. Codziennie przyjmowała komunię świętą. Przekonanie o powołaniu zakonnym miało się u niej pojawić bardzo wcześnie, w wieku zaledwie trzech lat. Mając 18 lat, potajemnie wypaliła sobie rozżarzonym gwoździem imię Jezus na piersiach, co wydało się, gdy w ranę wdało się zakażenie. Ojciec Franciszek, który wrócił z Ameryki w 1921 roku, kategorycznie sprzeciwiał się jej pragnieniu wstąpienia do zakonu, lecz pod wpływem postępku córki z gwoździem, przestał zabiegać o zmianę jej decyzji, choć nie pogodził się z nią. 8 listopada 1921 roku Maria Nastał opuściła dom rodzinny i udała się do klasztoru benedyktynek w Staniątkach, aby uczyć się w tamtejszym seminarium nauczycielskim, jednak nie czuła się tam dobrze. Po upływie roku szkolnego wyjechała na wakacje do domu i tam pozostała. W 1923 roku jej starsza siostra wyszła za mąż, ale na świat przyszedł jej brat, tak więc nie była jedynym dziedzicem gospodarstwa rodziców.
Życie zakonne.
W końcu Franciszek Nastał oznajmił córce, że nie chce jej widzieć w swoim domu i po 8 latach zabiegów Maria wstąpiła w dniu 31 grudnia 1925 roku do Zgromadzenia Sióstr Służebniczek Najświętszej Maryi Panny Niepokalanie Poczętej, zakonu założonego przez bł. Edmunda Bojanowskiego. Najpierw odbyła 3-miesięczny postulat; uczestniczyła we mszach świętych, odprawiała ćwiczenia duchowe, odmawiała wspólnie z siostrami modlitwy. 18 kwietnia 1926 roku nastąpiła ceremonia obłóczyn; Maria Nastał otrzymała imię Leonia i odtąd nosiła habit oraz welon. Następnie Leonia Nastał rozpoczęła 2-letni nowicjat, którego mistrzynią była s. Zofia Szmyd. Cieszyła się sympatią innych nowicjuszek. Umiała grać na fisharmonii i czasem zastępowała organistkę.
W lipcu 1927 roku, po ukończeniu pierwszego, kanonicznego roku nowicjatu, wyjechała na placówkę do Wyżnian koło Lwowa, w której miała dokładniej zapoznać się z pracami Zgromadzenia oraz obowiązkami swego powołania, a także rozeznać, czy będzie zdolna do zachowania ślubów zakonnych. W Wyżnianach s. Leonia opiekowała się sierotami z lokalnej ochronki dla dzieci w wieku przedszkolnym. Po trzech miesiącach została na trzy tygodnie skierowana do Biłki Szlacheckiej w charakterze organistki. Następnie, na polecenie przełożonych, w listopadzie 1927 roku s. Leonia udała się do Przemyśla, aby dokończyć edukację. Stamtąd wróciła do starowiejskiego domu zgromadzenia, aby przygotować się do trzyletnich ślubów zakonnych ubóstwa, czystości oraz posłuszeństwa i tamże je złożyła w dniu 23 kwietnia 1928 roku. W uroczystości wzięła udział najbliższa rodzina oprócz ojca.
Po złożeniu ślubów pozostała w Starej Wsi i przez 9 miesięcy uczyła się języka angielskiego, aby wyjechać do Stanów Zjednoczonych, gdzie Zgromadzenie od 1926 roku posiadało swoje placówki, i pracować na rzecz Polonii amerykańskiej. Do wyjazdu nie doszło, gdyż nie otrzymała wizy od konsulatu amerykańskiego. W listopadzie 1928 roku wyjechała do Przemyśla, aby kontynuować naukę i tam mieszkała do grudnia 1932 roku. 20 kwietnia 1931 roku, po ukończeniu pierwszej profesji, ponowiła w Starej Wsi śluby zakonne na drugie trzechlecie. 30 listopada 1932 roku eksternistycznie zdała maturę w X Męskim Gimnazjum Państwowym typu humanistycznego we Lwowie.
W grudniu 1932 roku udała się do Starej Wsi i przez kilka tygodni prowadziła wykłady z historii dla nowicjuszek, natomiast w styczniu 1933 pojechała do Poznania, gdzie opiekowała się siostrami uczestniczącymi w 6-tygodniowym kursie pedagogicznym. Uczyła je tam także języka polskiego i niemieckiego. Wówczas, z powodu złych warunków mieszkaniowych, wystąpiły u niej pierwsze objawy gruźlicy, która ówcześnie była chorobą śmiertelną. W marcu 1933 roku wyjechała do łódzkiej placówki Zgromadzenia i pomagała w pracy wychowawczej w domu dla sierot. 13 kwietnia 1934 roku s. Leonia złożyła profesję wieczystą na ręce przełożonej generalnej Eleonory Jankiewicz i w obecności kapelana i rodziców. We wrześniu 1934 roku ks. Kazimierz Schmelzer został jej kierownikiem duchowym. We wrześniu 1935 roku, za jego pozwoleniem zaczęła spisywać swoje przeżycia duchowe. W latach 1935–1937 przebywała z Poznaniu, gdzie zarządzała domem zakonnym i opiekowała się uczącymi się siostrami, których łącznie było 74. Z okresu jej pobytu w Poznaniu pochodzą jej zapiski dotyczące przeżyć mistycznych.
Pobyt w Szczawnicy i śmierć.
W drugiej połowie czwartej dekady XX wieku stan jej zdrowia zaczął się pogarszać. Po zdiagnozowaniu nacieków i zmian gruźliczych w płucach wyjechała w dniu 29 października 1937 roku na leczenie do Szczawnicy. Choroba wzbudziła jej radość i nadzieję na rychłe zjednoczenie z Jezusem Chrystusem. Przebywając na kuracji, s. Leonia oddała się przede wszystkim twórczości literackiej, ale pełniła też funkcję zakrystianki w kaplicy domowej, pomagała siostrom w codziennych pracach i prowadziła korespondencję swojej przełożonej. Służyła również do mszy świętych. Stan jej zdrowia stale się pogarszał, choroba zaatakowała przewód pokarmowy. W grudniu 1939 roku, przeczuwając zbliżającą się śmierć, s. Leonia przeniosła się za zgodą matki przełożonej ze Szczawnicy do Starej Wsi. W połowie grudnia na polecenie przełożonej generalnej zaczęła pisać swoją autobiografię, którą ukończyła w dniu 2 stycznia 1940 roku.
Zmarła około godziny 16:30 w dniu 10 stycznia 1940 roku w rodzinnej wsi. Została pochowana na miejscowym cmentarzu w dniu 13 stycznia. W 1979 roku ekshumowano szczątki i złożono je w krypcie domu macierzystego zgromadzenia w Starej Wsi.
Proces beatyfikacyjny.
Zgromadzenie Służebniczek w 1962 roku podjęło starania o beatyfikację s. Leonii. W grudniu 1969 roku biskup przemyski Ignacy Tokarczuk wniósł wotum do Stolicy Apostolskiej o rozpoczęcie procesu kognicyjnego. Kongregacja Spraw Kanonizacyjnych w dniu 9 stycznia 1976 roku ogłosiła dekret „Nihil obstat” pozwalający na rozpoczęcie procesu w diecezji, który został rozpoczęty 8 grudnia 1976. Po zakończeniu procesu kognicyjnego w dniu 15 września 1980, dokumenty zostały przesłane 31 października 1980 roku do Stolicy Apostolskiej. 13 marca 1998 roku Kongregacja Spraw Kanonizacyjnych wydała dekret ważności procesu kognicyjnego. Na przełomie czerwca i lipca 2006 roku ukończono redagowanie dokumentu "Positio super vita et virtutibus" dotyczący Służebnicy Bożej Leonii Nastał i złożono go w Sekretariacie Kongregacji Spraw Kanonizacyjnych w Rzymie. 2 grudnia 2016 Kongregacja Spraw Kanonizacyjnych na polecenie papieża Franciszka opublikowała dekret o heroiczności cnót s. Leonii. Odtąd przysługuje jej tytuł Czcigodnej Służebnicy Bożej.
Duchowość.
Przebywając z Poznaniu, Leonia Nastał doznała przeżyć mistycznych, w których Jezus Chrystus miał jej ukazać drogę prowadzącą do osiągnięcia świętości życia opartego na pokorze i nieograniczonej ufności Bogu. Początkowo Leonia Nastał wzorowała się na św. Teresie z Lisieux i jej dziecięctwie duchowym; później jednak główną ideą jej mistyki, zawartą w książce "Uwierzyłam miłości", stało się tak zwane niemowlęctwo duchowe. Charakteryzować się ono miało pokorą, świadomością własnej niemocy i niezdolności do działania bez pomocy Boga, szczerością, prostotą, łagodnością, słodyczą i niewinnością. W jednym z listów pisała, że jej zdaniem „niemowlęctwo duchowe to najkrótsza droga do nieba”. Uznawała, iż niemowlęce poddanie się woli Bożej jest cenniejsze aniżeli własnowolne męczeństwo. Wszystko, co w życiu wewnętrznym głos Jezusa miał jej nakazać, konsultowała ze swoim spowiednikiem. 
Leonia Nastał miała doświadczać okresów „oschłości” duchowej oraz ekstaz. Zdarzało jej się wybuchać potokiem łez, których nie potrafiła powstrzymać. Dobrowolnie podejmowała praktyki ascetyczne: kilka razy w tygodniu pościła, stosowała dyscypliny, spała na drewnie, biczowała się. Umartwiała się także znosząc w milczeniu upokorzenia i awantury ze strony ojca, rezygnując z drobnych przyjemności oraz powstrzymując się od spożywania ulubionych potraw. Czyniła to dla wynagrodzenia Bogu własnych niedoskonałości i wyproszenia innym łask. Modlitwa, którą definiowała jako „przestawanie duszy z Bogiem”, była dla niej „najskuteczniejszym środkiem uświęcenia”. W młodości modliła się głównie na różańcu. Codziennie dokonywała rachunku sumienia. Do zachowania czystości zobowiązała się prywatnym ślubem jeszcze przed wstąpieniem do zakonu.
Leonia Nastał wywierała duży wpływ na siostry ze Zgromadzenia. Wedle świadectwa m. Eleonory Jankiewicz, swoją obecnością i zachowaniem przyczyniała się do podniesienia ich poziomu życia religijnego. Ojciec zakonnicy, choć początkowo kategorycznie sprzeciwiał się powołaniu córki, rozgoryczony jej decyzją nie uczestniczył w ceremonii obłóczyn i ślubów, w końcu pod jej wpływem nawrócił się i zaczął codziennie brać udział we mszy świętej i przyjmować komunię. 
Spośród świętych Pańskich szczególną cześć oddawała Matce Bożej oraz św. Józefowi, dwojgu patronom Zgromadzenia. Inspirowała się również św. Janem od Krzyża oraz Piotrem Semenenką. Mottem jej życia były słowa „Uwierzyłam Miłości Odwiecznej”. Jej ulubioną książką były "Dzieje duszy" św. Teresy.
Zdaniem Cecyliana Niezgody OFMConv., Leonia Nastał co najmniej dwukrotnie w swoim mistycznym życiu duchowym pomyliła się. W liście do swego kierownika duchowego, ks. Kazimierza Schmelzera, pisała: „Pan Jezus uzdrowi Przew. Ojca Duchownego, przyobiecał mi to, a już naprzód Mu podziękowałam”; ks. Schmelzer nie wyzdrowiał jednak. W liście miesiąc później napisała, iż Jezus obiecał uzdrowienie ks. Schmelzera, ale „odłożył spełnienie swojej obietnicy”. W innym przypadku, przed wybuchem II wojny światowej we wrześniu 1939 roku, była przekonana, że wojna nie nastąpi. W jednym z listów do swego kierownika wyrażała wątpliwość, czy sama czegoś nie dodaje do tego, co mówi jej „głos wewnętrzny”. Ks. Schmelzer był jednak przekonany, iż modlitwa Leonii Nastał była kontemplacją wlaną.
Twórczość literacka.
Leonia Nastał pisała wiersze, inscenizacje, przemówienia, utwory sceniczne i referaty; były one wykorzystywane dla celów wychowawczych, a także w rozmaitych uroczystościach kościelnych i w działalności edukacyjnej sióstr ze Zgromadzenia Sióstr Służebniczek Najświętszej Maryi Panny Niepokalanie Poczętej. Pisała na zamówienie, najczęściej dla sióstr albo osób zajmujących się pracą edukacyjno-wychowawczą. Jej twórczość literacka była źródłem wiedzy religijnej, poruszała w niej także problemy wychowania moralnego. W swoich utworach uczyła miłości bliźniego, uprzejmości, szacunku wobec starszych i upośledzonych, a także patriotyzmu i poszukiwania Boga w przyrodzie i innych ludziach. Pisała także dla „Róży Duchownej”, lwowskiego czasopisma poświęconego bractwom różańcowym.
Pisma Leonii Nastał dzielą się na trzy grupy: różne gatunkowo utwory edukacyjne, listy oraz zapiski dotyczące jej życia wewnętrznego. Do trzeciej grupy pism należą "Notatki rekolekcyjne" obejmujące lata 1926–1934, prowadzony na polecenie spowiednika, o. Wojciecha Trubaka, "Dziennik duchowny" w ośmiu kolejnych zeszytach obejmujących lata 1934–1939 oraz "Historia powołania", będąca esejem autobiograficznym napisanym niedługo przed śmiercią na polecenie przełożonej generalnej Eleonory Jankiewicz. Jej spuścizna literacka zawiera 1620 stron maszynopisu. Osobiste notatki siostry Leonii, stanowiące obraz jej życia wewnętrznego, obejmują 391 stron maszynopisu. Listy pisane do spowiednika, współsióstr i innych osób obejmują 505 stron maszynopisu.
Publikacje i utwory.
Jest autorką kilku publikacji, tłumaczonych również na inne języki:

</doc>
<doc id="1840210" url="https://pl.wikipedia.org/wiki?curid=1840210" title="Iriatherina">
Iriatherina



</doc>
<doc id="1840213" url="https://pl.wikipedia.org/wiki?curid=1840213" title="Penzin">
Penzin

Penzin – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.

</doc>
<doc id="1840216" url="https://pl.wikipedia.org/wiki?curid=1840216" title="Rühn">
Rühn

Rühn – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.

</doc>
<doc id="1840217" url="https://pl.wikipedia.org/wiki?curid=1840217" title="Ruehn">
Ruehn



</doc>
<doc id="1840220" url="https://pl.wikipedia.org/wiki?curid=1840220" title="Rico Rodriguez">
Rico Rodriguez

Rico Rodriguez, właśc. Emmanuel Rodriguez (ur. 17 października 1934 w Kingston, Jamajka, zm. 4 września 2015 w Londynie) – brytyjski puzonista pochodzący z Jamajki, grający ska, reggae i jazz. Znany też jako Rico lub Reco.
Jako muzyk sesyjny współpracował z wieloma producentami i muzykami min: Coxsonem Doddem, Dandym Livingstonem, Laurelem Aitkenem, Rolandem Alphonso, Derrickiem Harriotem, Derrickem Morganem, Duke'em Reidem, Princem Busterem, Maxem Romeo, Bunnym Lee, Toots and The Maytals, Ras Michaelem, Burning Spearem, Lintonem Kwesi Johnsonem, Steel Pulse, Dennisem Bovellem, Macka B, Mad Professorem, Bad Manners, Lee Perrym, Suggsem, Yellowmanem, Super Furry Animals.
W 1961 roku przeniósł się do Wielkiej Brytanii, gdzie zaczął grać w zespołach reggae (Rico's Combo, Rico &amp; Group, Rico &amp; The Blue Beats, Rico &amp; The Invaders, Rico &amp; His Boys, Reco &amp; His Rhythm Aces, Rico &amp; The Mohawks). Razem ze swoim zespołem Rico and the Rudies nagrał albumy "Blow Your Horn" i "Brixton Cat". W 1976 r. podpisał kontrakt z Island Records i wydał album "Man from Wareika" (1977) oraz "Midnight in Ethiopia" (1978). Pod koniec lat siedemdziesiątych nawiązał współpracę z brytyjską grupą "drugiej fali ska" The Specials. Nagrał z nimi pierwsze albumy zespołu "Specials" (1979), "More Specials" (1980) oraz "In the Studio" (1984). Dla wytwórni zespołu 2 Tone Records nagrał dwa albumy solowe "That Man Is Forward" (1981) oraz "Jama Rico" (1982).
W latach dziewięćdziesiątych pracował jako muzyk sesyjny. Od 1996 roku grał w zespole Rhythm and Blues Orchestra Joolsa Hollanda. W 2007 roku został kawalerem Orderu Imperium Brytyjskiego (MBE) za zasługi na polu muzyki.

</doc>
<doc id="1840224" url="https://pl.wikipedia.org/wiki?curid=1840224" title="Steinhagen (powiat Rostock)">
Steinhagen (powiat Rostock)

Steinhagen – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.

</doc>
<doc id="1840228" url="https://pl.wikipedia.org/wiki?curid=1840228" title="Prezydent Opola">
Prezydent Opola



</doc>
<doc id="1840232" url="https://pl.wikipedia.org/wiki?curid=1840232" title="Tarnow (Meklemburgia-Pomorze Przednie)">
Tarnow (Meklemburgia-Pomorze Przednie)

Tarnow – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.
Toponimia.
Nazwa pochodzenia słowiańskiego, pierwotna połabska forma "*Tarnov-" od psłow. "tьrnъ" „cierń”.

</doc>
<doc id="1840233" url="https://pl.wikipedia.org/wiki?curid=1840233" title="Erozja eoliczna">
Erozja eoliczna



</doc>
<doc id="1840234" url="https://pl.wikipedia.org/wiki?curid=1840234" title="Pseudocrenilabrinae">
Pseudocrenilabrinae

Pseudocrenilabrinae – klad w randze podrodziny ryb z rodziny pielęgnicowatych (Cichlidae) obejmujący gatunki występujące w Afryce i na Bliskim Wschodzie. Jest taksonem siostrzanym dla Cichlinae, do której zaliczono pielęgnice występujące w krainie neotropikalnej. Typem nomenklatorycznym podrodziny jest "Pseudocrenilabrus".
Występowanie.
Zasięg występowania Pseudocrenilabrinae obejmuje większość kontynentu afrykańskiego, z wyjątkiem terenów pustynnych i skrajnie południowych, oraz niektóre kraje Bliskiego Wschodu (Syria, Izrael i Iran).
Klasyfikacja.
Klasyfikacja biologiczna tej grupy ryb zmieniała się wielokrotnie przez ostatnie 100 lat.
Liczne z zaliczanych do niej rodzajów grupowano w plemiona na podstawie cech morfologicznych. Jednym z badaczy, który wniósł znaczny wkład w poznanie tej grupy ryb był Max Poll, autor jednej z kilku klasyfikacji pielęgnic. Pielęgnice z jeziora Tanganika Poll sklasyfikował w 12 plemionach (w tym 8 jest endemicznych), ale tylko u 5 z tych plemion potwierdzono monofiletyzm.
W jednej z ostatnich propozycji filogenetycznych obejmujących całą podrodzinę Pseudocrenilabrinae wymienione zostały m.in. plemiona Bathybatini, Chromidotilapiini, Cyprichromini, Ectodini, Eretmodini, Haplochromini, Hemichromini, Lamprologini, Limnochromini, Perissodini, Tilapiini, Tropheini i Tylochromini, jednak badania nie potwierdziły monofiletyzmu tak zdefiniowanej grupy, choć większość z tych plemion jest monofiletyczna. Pomimo wielu przeprowadzonych badań filogenetycznych relacje pokrewieństwa oraz czas pojawienia się afrykańskich pielęgnic pozostawały nieustalone. Problematycznymi taksonami były "Heterochromis", kameruńska "Etia nguti" oraz jeden z najliczniejszych w gatunki, parafiletyczny, obejmujący panafrykańskie tilapie – „Tilapiini”.
Postęp w ustalaniu filogenezy pielęgnic przyniosły badania molekularne. Połączone analizy morfologiczne i molekularne wykazały monofiletyzm plemion:
przy czym "Heterochromis" został umieszczony poza tym kladem.
W dalszych badaniach ustalono, że najczęściej występująca liczba chromosomów w kariotypie ryb w obrębie Pseudocrenilabrinae to 2n = 44. Bazując na charakterystykach kariotypu ustalono, że podrodzina dzieli się wyraźnie na dwie grupy (ang.) "tilapiine" i "haplochromine". Pierwsza z nich obejmuje szeroko rozprzestrzenione ryby powszechnie zwane tilapiami, przez Ethelwynn Trewavas zaliczone do plemienia Tilapiini, i jest parafiletyczna, a druga tzw. pielęgnice wschodnioafrykańskie, przez Kullandera wyodrębniane do podrodziny Haplochrominae. Dalsze badania wykonane przez zespół Julii Schwarzer w 2009 roku z wykorzystaniem DNA wyłoniły w obrębie Haplotilapiini 3 monofiletyczne grupy, siostrzane dla "Etia nguti", roboczo nazwane przez autorów: „Oreochromini”, „Boreotilapiini” i „Austrotilapiini”. Nazwy tych grup nie są formalnymi nazwami taksonów i nie należy ich stosować w nomenklaturze zoologicznej zgodnej z ICZN. Badania Schwarzer i współpracowników wykazały zależność rozwoju linii ewolucyjnych pielęgnic od przyjętej strategii rozrodczej oraz rozmieszczenia geograficznego, potwierdziły parafiletyzm rodzaju "Tilapia" sensu stricto oraz dały podstawy do przeprowadzenia rewizji taksonomicznych w obrębie tej podrodziny.
Rodzaje.
Ze względu na zmiany zachodzące nadal w klasyfikacji podrodziny, poniżej podano wyróżniane w niej rodzaje:

</doc>
<doc id="1840236" url="https://pl.wikipedia.org/wiki?curid=1840236" title="Erozja wiatrowa">
Erozja wiatrowa



</doc>
<doc id="1840238" url="https://pl.wikipedia.org/wiki?curid=1840238" title="Warnow (powiat Rostock)">
Warnow (powiat Rostock)

Warnow – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.

</doc>
<doc id="1840239" url="https://pl.wikipedia.org/wiki?curid=1840239" title="Auditorium Maximum Uniwersytetu Warszawskiego">
Auditorium Maximum Uniwersytetu Warszawskiego

Auditorium Maximum Uniwersytetu Warszawskiego – klasycystyczny budynek zlokalizowany na terenie kampusu centralnego Uniwersytetu Warszawskiego, przy ul. Krakowskie Przedmieście 26/28.
Opis.
Pierwotnie został wzniesiony w połowie lat 30. XX wieku, według projektu Aleksandra Bojemskiego. W czasie II wojny światowej zajęty przez Niemców, którzy urządzili tam m.in. stajnię i magazyn broni. Później uległ zniszczeniu. Gmach został odbudowany w latach 1951–1955 w nieco zmienionej formie architektonicznej. W 2007 przeszedł gruntowną renowację, będącą częścią szerszych prac nad rewitalizacją całego kampusu centralnego.
Obiekt należy do Uniwersytetu Warszawskiego i służy jako budynek dydaktyczno-biurowy. W gmachu znajduje się Aula im. Adama Mickiewicza, mogąca pomieścić 1080 osób i będąca największą salą wykładową w zasobach UW, często wykorzystywaną dla celów reprezentacyjnych. Oprócz niej zlokalizowano tam cztery mniejsze aule (każda na ok. 220 osób) oraz kilka niewielkich sal dydaktycznych. Ponadto w Auditorium mieści się szereg biur, m.in. Zakład Sinologii Instytutu Orientalistycznego UW, Katedra Historii Doktryn Politycznych i Prawnych Wydziału Prawa i Administracji, Biuro Gospodarcze UW, Biuro Obsługi Badań UW oraz urząd pocztowy.
W 2001 roku w holu odsłonięto tablicę upamiętniającą studenta Wydziału Prawa z 1935 roku, premiera Izraela i laureata Pokojowej Nagrody Nobla, Menachema Begina. W 2016 roku obok odsłonięto tablicę upamiętniającą laureata Pokojowej Nagrody Nobla Józefa Rotblata, który w 1938 roku obronił na UW rozprawę doktorską.

</doc>
<doc id="1840241" url="https://pl.wikipedia.org/wiki?curid=1840241" title="Zepelin">
Zepelin

Zepelin – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Bützow Land.
Toponimia.
Nazwa odosobowa, pochodzenia słowiańskiego, pierwotna połabska forma "*Čepelin-" znaczy tyle co „gród Čepela”.

</doc>
<doc id="1840242" url="https://pl.wikipedia.org/wiki?curid=1840242" title="Rehberge">
Rehberge

Niemcy:
Zobacz też:

</doc>
<doc id="1840243" url="https://pl.wikipedia.org/wiki?curid=1840243" title="Audytorium Maximum Uniwersytetu Warszawskiego">
Audytorium Maximum Uniwersytetu Warszawskiego



</doc>
<doc id="1840246" url="https://pl.wikipedia.org/wiki?curid=1840246" title="Altkalen">
Altkalen

Altkalen – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład Związku Gmin Gnoien.
Toponimia.
Nazwa pochodzenia słowiańskiego, od prasłowiańskiego "*kal" „bagna, moczary”. Forma polska: "Stare Kalno" lub "Kaleń".

</doc>
<doc id="1840248" url="https://pl.wikipedia.org/wiki?curid=1840248" title="Behren-Lübchin">
Behren-Lübchin

Behren-Lübchin (pol. "Lubochnia") – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład Związku Gmin Gnoien.
5 września 2011 do gminy przyłączono gminę Wasdow, która stała się jej częścią "(Ortsteil)".

</doc>
<doc id="1840249" url="https://pl.wikipedia.org/wiki?curid=1840249" title="Jan Kuczyński">
Jan Kuczyński

Jan Kuczyński (ur. 7 stycznia 1935 w Wilnie, zm. 28 listopada 2009 w Gdańsku) – zapaśnik, nauczyciel wychowania fizycznego, trener, sędzia, działacz sportowy, olimpijczyk z 1960 roku z Rzymu, finalista mistrzostw świata z 1958 i 1959 roku. Ośmiokrotny mistrz kraju w stylu klasycznym i wolnym. Uważany za jednego z prekursorów zapaśniczego stylu wolnego w Polsce.

</doc>
<doc id="1840250" url="https://pl.wikipedia.org/wiki?curid=1840250" title="Cykl Millera">
Cykl Millera



</doc>
<doc id="1840251" url="https://pl.wikipedia.org/wiki?curid=1840251" title="Boddin">
Boddin

Boddin – część gminy "(Ortsteil)" Walkendorf w Niemczech, w kraju związkowym Meklemburgia-Pomorze Przednie, w powiecie Rostock, w Związku Gmin Gnoien. Do 25 maja 2019 samodzielna gmina.

</doc>
<doc id="1840252" url="https://pl.wikipedia.org/wiki?curid=1840252" title="The End Complete">
The End Complete

The End Complete – trzeci album amerykańskiej grupy deathmetalowej Obituary. Wydawnictwo ukazało się 21 kwietnia 1992 roku nakładem Roadrunner Records. Nagrania zostały zarejestrowane w Morrisound Recording w Tampie w stanie Floryda we współpracy z producentem muzycznym Scottem Burnsem. Według danych z 2003 roku płyta w samych Stanach Zjednoczonych sprzedała się w nakładzie 103 378 egzemplarzy. Ponadto album dotarł do 16. miejsca listy Top Heatseekers w Stanach Zjednoczonych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1840253" url="https://pl.wikipedia.org/wiki?curid=1840253" title="Finkenthal">
Finkenthal

Finkenthal (pol. "Więcedrogów") – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład Związku Gmin Gnoien.

</doc>
<doc id="1840259" url="https://pl.wikipedia.org/wiki?curid=1840259" title="Lühburg">
Lühburg

Lühburg – część gminy "(Ortsteil)" Walkendorf w Niemczech, w kraju związkowym Meklemburgia-Pomorze Przednie, w powiecie Rostock, w Związku Gmin Gnoien. Do 25 maja 2019 samodzielna gmina.

</doc>
<doc id="1840262" url="https://pl.wikipedia.org/wiki?curid=1840262" title="Luehburg">
Luehburg



</doc>
<doc id="1840266" url="https://pl.wikipedia.org/wiki?curid=1840266" title="Hyrca">
Hyrca

Hyrca lub Beskid Mały (929 m n.p.m.) – szczyt w głównym grzbiecie Pasma Baraniej Góry w Beskidzie Śląskim, między Kotarzem na południowym zachodzie a Beskidkiem na północnym wschodzie. Jest najwyższym punktem grzbietu zwanego Beskidem Węgierskim, rozdzielającego dolinę Żylicy ze Szczyrkiem od doliny Węgierskiego Potoku z zabudowaniami Brennej.
Hyrca znajduje się mniej więcej w połowie długości grzbietu. Z doliny Węgierskiego Potoku w Brennej wyprowadza na szczyt Hyrcy ciąg dwóch podwójnych narciarskich wyciągów orczykowych o łącznej długości ok. 1100 m i łącznej różnicy pokonywanych wzniesień ok. 360 m (tzw. wyciągi na Kotarzu).
Grzbietem Beskidu Węgierskiego przez Hyrcę biegną czerwone znaki szlaku turystycznego z Przełęczy Salmopolskiej w masyw Klimczoka.

</doc>
<doc id="1840268" url="https://pl.wikipedia.org/wiki?curid=1840268" title="Harriet szpieg">
Harriet szpieg

Harriet szpieg (ang. "Harriet the Spy", 1996) – amerykański pełnometrażowy film familijny, wyprodukowany przez Nickelodeon. Zrealizowany na podstawie powieści Louise Fitzhugh pod tym samym tytułem.
Opis fabuły.
Film opowiada o 11-letniej dziewczynie zwanej Harriet M. Welsch (Michelle Trachtenberg), która marzy o tym, by zostać pisarką. Pewnego dnia jej zapiski trafiają w ręce złośliwej Marion Hawthorne (Charlotte Sullivan). Harriet musi za wszelką cenę odzyskać dziennik oraz ich zaufanie i przyjaźń.

</doc>
<doc id="1840270" url="https://pl.wikipedia.org/wiki?curid=1840270" title="Walkendorf">
Walkendorf

Walkendorf – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład Związku Gmin Gnoien. 26 maja 2019 do gminy przyłączono gminy Boddin i Lühburg, które stały się jej częściami "(Ortsteil)".
Przez teren gminy przebiega autostrada A20 oraz droga krajowa B110.

</doc>
<doc id="1840272" url="https://pl.wikipedia.org/wiki?curid=1840272" title="Thomas Bouhail">
Thomas Bouhail

Thomas Bouhail (ur. 3 lipca 1986 w Montfermeil) – francuski gimnastyk, srebrny medalista olimpijski z Pekinu, mistrz świata i Europy.
Specjalizuje się w konkurencji skoków. Największym osiągnięciem zawodnika jest srebrny medal w wieloboju indywidualnym podczas igrzysk olimpijskich w Pekinie, kiedy to minimalnie przegrał złoty medal z Leszkiem Blanikiem. Jest dwukrotnym medalistą Igrzysk śródziemnomorskich z Pescary - w wieloboju drużynowym i skoku.

</doc>
<doc id="1840274" url="https://pl.wikipedia.org/wiki?curid=1840274" title="Wasdow">
Wasdow

Wasdow – dzielnica gminy Behren-Lübchin w Niemczech, w kraju związkowym Meklemburgia-Pomorze Przednie, w powiecie Rostock, w Związku Gmin Gnoien. Do 4 września 2011 samodzielna gmina.

</doc>
<doc id="1840275" url="https://pl.wikipedia.org/wiki?curid=1840275" title="Oleg Protasow">
Oleg Protasow



</doc>
<doc id="1840278" url="https://pl.wikipedia.org/wiki?curid=1840278" title="Glasewitz">
Glasewitz

Glasewitz – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.
Toponimia.
Nazwa pochodzenia słowiańskiego, pierwotna połabska forma "*Glazovici" pochodzi od "glaz" „kamień, głaz”.

</doc>
<doc id="1840280" url="https://pl.wikipedia.org/wiki?curid=1840280" title="Murońka">
Murońka



</doc>
<doc id="1840281" url="https://pl.wikipedia.org/wiki?curid=1840281" title="Safety Integrity Level">
Safety Integrity Level

SIL ("Safety Integrity Level") – poziom nienaruszalności bezpieczeństwa, jest miarą bezpieczeństwa, urządzeń elektrycznych, elektronicznych oraz mechanicznych, przy czym może się również odnosić do oprogramowania. Poziom SIL określany jest miarą liczby zadziałań do wystąpienia usterki/błędu definiowaną poprzez THR (ang. "tolerable hazard rate" – współczynnik tolerowanego zagrożenia).
Rodzaje SIL.
Występują dwa różne podziały poziomów SIL: dla pracy na żądanie oraz dla pracy ciągłej.
Norma IEC 61508-1 (polski odpowiednik PN-EN 61508-1) definiuje następujące poziomy SIL:
Praca ciągła:
Praca na żądanie:
Poziomy SIL wykorzystywane są przy projektowaniu urządzeń, które muszą spełniać wymagania bezpieczeństwa. Normy odnoszące się do poszczególnych dziedzin (sterowanie ruchem kolejowym, sterowanie procesami produkcji) określają gdzie i jaki poziom powinien zostać przyjęty, np. systemy sterowania ruchem kolejowym, których parametry niezawodnościowe zostały określone w normie EN50129, powinny spełniać SIL 4.

</doc>
<doc id="1840283" url="https://pl.wikipedia.org/wiki?curid=1840283" title="Kościół Serca Pana Jezusa i klasztor Franciszkanek we Lwowie">
Kościół Serca Pana Jezusa i klasztor Franciszkanek we Lwowie

Kościół Serca Pana Jezusa i klasztor Franciszkanek (cerkiew św. Jana Złotoustego) – kościół położony przy ulicy M. Łysenki 43 (ukr. Лисенка М., 43; przed 1945 – ulica Kurkowa). Obecnie jest to cerkiew pw. św. Jana Złotoustego w eparchii lwowsko-sokalskiej Kościoła Prawosławnego Ukrainy.
Historia.
W 1873 do Lwowa przybyły siostry Franciszkanki Najświętszego Sakramentu. Po otrzymaniu pozwolenia od austriackiego Ministerstwa Wyznań Religijnych i błogosławieństwa od papieża Piusa IX, osiedliły się przy ówczesnej ul. Kurkowej 41 (obecnie ul. M. Łysenki).
W latach 1877–1888 siostry wybudowały klasztor i kościół według projektu i pod kierownictwem prof. Juliana Zachariewicza. Kościół znajdował się w centrum kompleksu a po jego wschodniej i zachodniej stronie wznosiły się dwa skrzydła klasztoru. Cały zespół zbudowano w stylu neoromańskim z czerwonej i żółtej cegły i pozostawiono nietynkowany. Wnętrza były zdobione w stylu neoromańskim z dodatkiem eklektyzmu. Wolno stojący ołtarz główny zaprojektował prof. Leonard Marconi, zaś wykonała z marmuru firma Leopolda Schimsera ze Lwowa. Witraże wykonała firma Franza Mayera z Monachium.
W dniu 29 września 1889 nuncjusz papieski w Wiedniu kardynał A. Galimberti dokonał konsekracji kościoła w obecności trzech lwowskich metropolitów katolickich.
Po 1945 zespół kościelno-klasztorny zamknięto. W klasztorze umieszczono oddział zakaźny szpitala klinicznego.
W 1991 nieczynny kościół został przekazany Ukraińskiemu Autokefalicznemu Kościołowi Prawosławnemu i w następnym roku wyświęcony jako cerkiew pod wezwaniem św. Jana Złotoustego. W 1993 r. cerkiew przeszła w jurysdykcję Ukraińskiego Kościoła Prawosławnego Patriarchatu Kijowskiego (ukr. Українська Православна Церква Київського Патрiархату), a w lewym skrzydle byłego klasztoru otworzono w 1990 r. prawosławne seminarium duchowne (przekształcone w 1996 r. w Lwowską Prawosławną Akademię Teologiczną). Od 2018 r. świątynia należy do Kościoła Prawosławnego Ukrainy.

</doc>
<doc id="1840284" url="https://pl.wikipedia.org/wiki?curid=1840284" title="Niespodziany Ogródek">
Niespodziany Ogródek

Niespodziany Ogródek (słow. "Strelecká plošina") – taras położony na wysokości ok. 1800 m n.p.m. w Dolinie Staroleśnej w słowackiej części Tatr Wysokich. Niespodziany Ogródek leży u podnóża południowej ściany Strzeleckiej Turni, na jego dnie znajdują się dwie grupy stawków – Niespodziane Stawki i Niespodziane Oka, które należą do większej grupy 27 Staroleśnych Stawów. Przez Niespodziany Ogródek nie przebiegają żadne znakowane szlaki turystyczne.
Niespodziany Ogródek sąsiaduje:

</doc>
<doc id="1840285" url="https://pl.wikipedia.org/wiki?curid=1840285" title="Ids Postma">
Ids Postma

Ids Hylke Postma (ur. 28 grudnia 1973 w Dearsum) – holenderski łyżwiarz szybki, dwukrotny medalista olimpijski, wielokrotny medalista mistrzostw świata oraz zdobywca Pucharu Świata.
Kariera.
Sukcesy odnosił na różnych dystansach, zarówno sprinterskich jak i długich. Pierwszy medal zdobył w 2006 roku, kiedy zajął drugie miejsce wieloboju podczas mistrzostw świata juniorów w Baselga di Pinè. Już rok później był drugi na mistrzostwach świata w wieloboju w Göteborgu. W tej samej konkurencji był też pierwszy na MŚ w Nagano (1997) i MŚ w Heerenveen (1998), drugi podczas MŚ w Inzell (1996), MŚ w Milwaukee (2000), i MŚ w Budapeszcie (2001) oraz trzeci na MŚ w Göteborgu (2003). Czterokrotnie zdobywał medale mistrzostw świata na dystansach: złoty w biegu na 5000 m podczas MŚ w Hamar (1996) oraz na 1500 m podczas MŚ w Heerenveen (1999) i MŚ w Nagano (2000), a także srebrny na tym dystansie na MŚ w Calgary (1998).
W 1998 roku brał też udział w igrzyskach olimpijskich w Nagano, zdobywając złoty medal w biegu na 1000 m i srebrny na dystansie 1500 m. W tym drugim biegu wyprzedził go tylko Norweg Ådne Søndrål. Na rozgrywanych cztery lata później igrzyskach olimpijskich w Salt Lake City jego najlepszym wynikiem było piąte miejsce w biegu na 1500 m.
Wielokrotnie stawał na podium zawodów Pucharu Świata, odnosząc przy tym siedem zwycięstw. W sezonie 1997/1998 zwyciężył w klasyfikacji końcowej na 1500 m. Na tym samym dystansie był też drugi w sezonach 1998/1999 i 1999/2000.
W wieloboju był także mistrzem Europy (1997) i Holandii (1994, 1999). Ustanowił dwa rekordy świata.
Jego żoną jest niemiecka panczenistka Anni Friesinger.

</doc>
<doc id="1840286" url="https://pl.wikipedia.org/wiki?curid=1840286" title="Przyłącze elektroenergetyczne">
Przyłącze elektroenergetyczne

Przyłącze energetyczne – element sieci elektroenergetycznej służący do przyłączenia instalacji odbiorczej o wymaganej mocy przyłączeniowej pobieranej z systemu dystrybucji energii elektrycznej, wykonane na podstawie warunków przyłączenia wystawionych przez OSD. 
Przyłącza elektroenergetyczne można podzielić, w zależności od:
Przyłącze napowietrzne.
Przyłącza napowietrzne najczęściej spotykane są na terenach mało zurbanizowanych tj. wiejskich i podmiejskich, gdzie istnieją już sieci napowietrzne. Przyłącza napowietrzne mogą być wykonane przewodami gołymi lub izolowanymi. Przewody te mocowane są najczęściej bezpośrednio do muru budynku przyłączanego z wykorzystaniem wysięgnika lub haków.
Przyłącze kablowe.
Przyłącze kablowe jest najczęściej stosowanym sposobem doprowadzenia energii do budynków stojących na obszarze zurbanizowanym. Kabel dzięki naturalnemu uziemieniu (jest ułożony w ziemi) tłumi ewentualne przepięcia powstające w wyniku wyładowań atmosferycznych do sieci elektroenergetycznej, dlatego jest korzystniejszym sposobem zasilania budynku. Kable są jednak narażone na procesy starzeniowe związane z kwasowością gleby – szczególnie w miejscach ich łączenia, dlatego aby ograniczyć ilość muf stosuje się złącza kablowe w których następuje łączenie kabli lub złącza kablowo-pomiarowe wyposażone w panel licznikowy i będące elementem krańcowym przyłącza.
Budowa i projektowanie.
Według ustawy Prawo budowlane, budowa przyłączy (w tym elektroenergetycznych) nie wymaga pozwolenia na budowę jednak wymaga sporządzenia planu sytuacyjnego na kopii aktualnej mapy zasadniczej lub mapy jednostkowej przyjętej do państwowego zasobu geodezyjnego i kartograficznego.

</doc>
<doc id="1840291" url="https://pl.wikipedia.org/wiki?curid=1840291" title="Lifan">
Lifan

Lifan Industry (Group) Co., Ltd. (chiń. trad.: 重庆力帆实业(集团)公司), Lifan (chiń. trad.: 力帆; pinyin: "Lìfān") – chińskie przedsiębiorstwo motoryzacyjne zajmujące się produkcją motocykli, samochodów osobowych i ciężarowych, autobusów oraz silników. Przedsiębiorstwo założone zostało w 1992 roku, a jego siedziba znajduje się w mieście Chongqing.

</doc>
<doc id="1840293" url="https://pl.wikipedia.org/wiki?curid=1840293" title="Massimiliano Allegri">
Massimiliano Allegri

Massimiliano Allegri (ur. 11 sierpnia 1967 w Livorno) – włoski trener piłkarski, piłkarz występujący na pozycji pomocnika. Obecnie pełni funkcję trenera włoskiego klubu Juventus.
Kariera piłkarska.
Jako senior debiutował w barwach UC Cuoiopelli. Od 1985 występował w AS Livorno Calcio, które wtedy grało w Serie C1. Przeżył również krótki epizod w Pisie Calcio, z którą awansował do Serie A, jednak w kolejnym sezonie powrócił do Livorno. Następny rok spędził znów w C1, gdzie grał w Pavii. W 1991 został graczem Pescary Calcio, w barwach której grał zarówno w Serie A, jak i B. Dwa lata później przeszedł do Cagliari Calcio. Wtedy to drużyna ta grała nawet w Pucharze UEFA, gdzie doszła do półfinału. Następne lata spędził w: Perugii, Padovie, SSC Napoli, Pescarze i Pistoiese. Karierę zakończył w Aglianese Calcio.
Kariera trenerska.
Allegri trenowanie rozpoczął w 2004 roku, w klubie, w którym spędził ostatnie dwa lata swojej kariery – Aglianese Calcio, które występowało wtedy w Serie C2. Następnie przeniósł się ligę wyżej, gdzie był szkoleniowcem SPAL i US Grosseto.
W sierpniu 2007 został trenerem grającego w Serie C1 US Sassuolo. Drużyna ta od kilku lat miała ambicję na grę w Serie B. 27 kwietnia 2008 wywalczył z drużyną historyczny awans do Serie B.
29 maja 2008 objął stanowisko trenera Cagliari Calcio, na którym zastąpił Davide Ballardiniego. Pomimo fatalnego początku, kiedy to Cagliari przegrało pięć pierwszych spotkań pod wodzą nowego szkoleniowca, Allegri zachował swoje stanowisko. Później było już nieco lepiej, a drużyna plasowała się w środku tabeli. 9 grudnia, po zwycięstwie u siebie nad Città di Palermo trener przedłużył kontrakt do czerwca 2011. 13 kwietnia 2010 roku został zwolniony.
25 czerwca 2010 został trenerem Milanu, podpisując z klubem dwuletni kontrakt. Z funkcji tej został zwolniony 13 stycznia 2014 roku.
16 lipca 2014 roku został trenerem Juventusu, z którym podpisał dwuletni kontrakt. Zastąpił na stanowisku Antonio Conte, który niespodziewanie dzień wcześniej podał się do dymisji. Od sezonu 2014/2015 do sezonu 2017/2018 zdobywał Mistrzostwo, czterokrotnie Puchar Włoch oraz dwukrotnie Superpuchar. Juventus pod jego wodzą dotarł też dwukrotnie do finału Ligi Mistrzów, gdzie uległ Barcelonie 1-3 (2015) oraz Realowi 1-4 (2017).
17 maja 2019 Juventus poinformował, że wraz z zakończeniem sezonu 2018/19 Allegri przestanie pełnić funkcję trenera drużyny.
28 maja 2021 Juventus przekazał informację o powrocie Massimilaino Allegriego do klubu jako trener.
Statystyki kariery.
"Aktualne na 26 maja 2019."

</doc>
<doc id="1840295" url="https://pl.wikipedia.org/wiki?curid=1840295" title="Kotlina pod Rohatką">
Kotlina pod Rohatką

Kotlina pod Rohatką, także Dolinka pod Rohatką (słow. "kotlina pod Prielomom") – kotlina położona na wysokości od 2000 do 2100 m n.p.m. znajdująca się w górnych partiach Doliny Staroleśnej w słowackich Tatrach Wysokich. Kotlina pod Rohatką leży poniżej wschodnich ścian Turni nad Rohatką i Małej Wysokiej oraz północnej ściany Baniastej Turni. Powyżej Kotliny nad Rohatką wznosi się przełęcz Rohatka, od której kotlina ta wzięła swoją nazwę. Przez Kotlinę pod Rohatką prowadzi niebiesko znakowany szlak turystyczny.
Kotlina pod Rohatką sąsiaduje:

</doc>
<doc id="1840296" url="https://pl.wikipedia.org/wiki?curid=1840296" title="Foton Motor">
Foton Motor

Beiqi Foton Motor (Foton, chiń. upr.: 北汽福田汽车股份有限公司) – chińskie przedsiębiorstwo motoryzacyjne zajmujące się produkcją samochodów ciężarowych, autobusów, vanów i SUV-ów. Przedsiębiorstwo założone zostało w 1996 roku, a jego siedziba znajduje się w Pekinie.

</doc>
<doc id="1840297" url="https://pl.wikipedia.org/wiki?curid=1840297" title="Roberto Carlos (hiszpański piłkarz)">
Roberto Carlos (hiszpański piłkarz)

Roberto Carlos, właśc. Roberto Carlos García Hernández (ur. 31 sierpnia 1982 w Santa Cruz de Tenerife) – hiszpański piłkarz występujący na pozycji obrońcy w klubie Segunda División B - Cultural y Deportiva Leonesa.
Wcześniej grał także w takich klubach jak CD Tenerife i Málaga CF B.

</doc>
<doc id="1840298" url="https://pl.wikipedia.org/wiki?curid=1840298" title="Dolinka pod Rohatką">
Dolinka pod Rohatką



</doc>
<doc id="1840299" url="https://pl.wikipedia.org/wiki?curid=1840299" title="Acqua alta">
Acqua alta

Acqua alta () (w wolnym tłumaczeniu: "wysoka woda") – termin używany we włoskiej prowincji Veneto, określający wyjątkowo duży przypływ. Najczęściej określenie ma zastosowanie w odniesieniu do Wenecji, gdzie pływy są wyjątkowo spektakularne.
Według Centrum Prognozowania i Sygnalizacji Morskiej Miasta Wenecji ("Centro Previsioni e Segnalazione Maree del Comune di Venezia"), zjawisko "acqua alta" jest konsekwencją różnicy ciśnienia atmosferycznego na dwóch krańcach Adriatyku i silnych powiewów południowego wiatru sirocco oraz bora, które dodatkowo napędzają w stronę lądu masy wody, utrudniając ich cofanie się w czasie odpływu. Zjawisko występuje najczęściej w okresie pomiędzy jesienią i wiosną.
Aqua alta w Wenecji.
Procent miasta dotknięty powodzią.
Termin "acqua alta" nie odnosi się tylko i wyłącznie do Wenecji, ponadto przypływ wpływa na samo miasto w innym stopniu niż na prowincję. Podniesienie poziomu wód do 90 cm powyżej poziomu morza powoduje, że miasto jest nadal wolne od powodzi, natomiast podniesienie poziomu wody o kolejne 30 cm skutkuje tym, że niemal 30% miasta znajduje się pod wodą.
Statystyki.
W okresie od 1923 do 1997 roku maksymalny poziom wody – wyższy o ponad 194 cm od normalnego – odnotowano 4 listopada 1966. Najniższy poziom miał miejsce 14 lutego 1934 – woda spadła wówczas około 121 cm poniżej średniego stanu .
W ostatnich latach najwyższy poziom wody, wynoszący 156 cm, odnotowano 1 grudnia 2008.
Najwięcej przypływów "aqua alta" miało miejsce w 1996. "Wysoka woda" zalewała wówczas miasto 101 razy. Na Placu św. Marka poziom wody wynosił wtedy ponad 80 cm (licząc od gruntu).

</doc>
<doc id="1840313" url="https://pl.wikipedia.org/wiki?curid=1840313" title="Instruktor narciarstwa">
Instruktor narciarstwa

Instruktor narciarstwa – stopień nadawany w Polsce przez Stowarzyszenie Instruktorów i Trenerów Narciarstwa Polskiego Związku Narciarskiego.
Istnieją dwa odrębne stopnie Instruktora PZN – jeden to instruktor narciarstwa zjazdowego, drugi to instruktor narciarstwa biegowego. Stopień instruktora PZN (zjazdowy) to stopień pośredni w czterostopniowym systemie szkoleniowym SITN-PZN. Uzyskanie stopnia wiąże się z przynależnością do SITN-PZN.
Wymagania (instruktor zjazdowy).
Czterostopniowy system szkoleniowy SITN-PZN obejmuje:
Dostęp na poziom „1” wymaga zaliczenia testu sprawnościowego (slalom gigant), który odbywa się w ramach zawodów regionalnych (min. 6pkt) i zaliczenia kursu kwalifikacyjnego (można pominąć przy 8pkt ze slalomu). Poziom „1” i „2” kończą egzaminy przed komisją egzaminacyjną SITN-PZN. Na poziomie „3” należy zaliczyć kursy specjalistyczne (kurs lawinowy, kurs ski-turowy, dyscyplina do wyboru: narciarstwo biegowe, telemark, snowboard) i poddać się testowi sprawnościowemu (slalom gigant). Minimalny czas trwania kursów do stopnia Instruktora PZN wynosi co najmniej 170 h (2009), z czego ok. 70% stanowią zajęcia praktyczne.
Uprawnienia.
Instruktor PZN posiada samodzielne uprawnienia szkoleniowe. Kurs odbywa się zgodnie z wymaganiami związkowymi i uwzględnia wymagania państwowe na stopień instruktora rekreacji ruchowej.
Instruktor PZN ma możliwość wykupienia międzynarodowej legitymacji instruktora amatora (IVSI). Zakres uprawnień i możliwości pracy poza granicami Polski regulują przepisy danego kraju.
Warto nadmienić, że Polski Związek Narciarski PZN nie nadaje stopni Instruktorakich. PZN wydaje licencje na posiadane uprawnienia.
Weryfikacja uprawnień.
Stopień Instruktora PZN podlega okresowej weryfikacji podczas tzw. unifikacji, które odbywają się co 3 lata.
Historia.
Stopień Instruktora PZN kontynuuje tradycje szkoleniowe Polskiego Związku Narciarskiego.
Okres przed II wojną światową.
Powstanie stopnia instruktora narciarstwa PZN należy szukać w początkach działalności szkoleniowej Polskiego Związku Narciarskiego związanej ze szkoleniem sportowym, a później powszechnym.
Początki akcji szkoleniowej koordynowanej przez PZN przypadły na sezon 1925/26. W tym sezonie w Zakopanem odbył się ogólnopolski kurs związkowy dla ponad 300 początkujących narciarzy. Ważnym etapem prowadzonej przez PZN akcji szkoleniowej był kurs dla nauczycieli i sędziów narciarstwa w sezonie 1932/33. Uczestnikom kursu przyznano 14 stopni trenerskich, 175 stopni instruktorskich oraz 86 sędziowskich. Zebrane wówczas doświadczenia posłużyły do opracowania podręcznika, którego głównym celem było ujednolicenie metod i zakresu nauczania na krótkich kursach dla początkujących. W kolejnym sezonie (1933/34) władze PZN ujęły w jedne ramy całokształt problemów związanych z szeroko pojętym szkoleniem narciarskim (szkolenie zawodników, szkolenie instruktorów, stworzenie ośrodków nauczania jazdy na nartach dla wszystkich zainteresowanych).
15 stycznia 1935 r. ukazały się „Zasady akcji szkoleniowej Polskiego Związku Narciarskiego”. W myśl postanowień w nich zawartych, kierownictwo ogólne oraz kontrola nad narciarskim szkoleniem pozostawały w zakresie działania Komisji Sportowej PZN. Organ wykonawczy komisji sportowej, nadzorujący działalność szkoleniową, stanowiło Centrum Wyszkolenia PZN. Główne działania centrum skupiały się na kształceniu kadry instruktorskiej. Trenerzy i instruktorzy PZN obowiązani byli wykazywać się efektywną pracą w zakresie szkolenia, potwierdzaną corocznie przez właściwe okręgi narciarskie PZN. Starano się w ten sposób unikać utrzymywania na liście zbyt dużej ilości instruktorów, tzw. „martwych dusz”. Polski Związek nie uznawał – poza przyznanymi według własnych postanowień – żadnych innych uprawnień do nauczania jazdy na nartach.
O tym, jak duże znaczenie przywiązywały władze PZN do dbałości o poziom szkolenia, może świadczyć następujące zdanie w rozdziale „Informacyjnego Kalendarza Narciarskiego na sezon 1935/36” dotyczące zagadnień szkoleniowych: "Centrum Wyszkolenia podaje do wiadomości, że ze względu na wielkie znaczenie akcji wyszkoleniowej, stosować będzie rygorystyczną kontrolę oraz nie cofnie się przed bardzo surowemi środkami, mającemi na celu zapewnienie energicznej i skutecznej akcji wyszkoleniowej"”.
Zgodnie z „Zadaniami organizacyjnymi dla honorowych i zawodowych nauczycieli narciarstwa”, nauki jazdy na nartach udzielać mogły wyłącznie osoby, które złożyły egzamin przed odpowiednią Komisją Egzaminacyjną PZN, otrzymały patent Polskiego Związku Narciarskiego, posiadały ważną legitymację instruktorską wydaną przez PZN oraz tzw. „czarną” legitymację, ważną na dany sezon, a także zostały wciągnięte na listę nauczycieli narciarstwa ogłaszaną oficjalnie przez PZN przed każdym sezonem narciarskim.
Ze względu na kwalifikacje techniczne nauczycieli ustalono następujące stopnie: trener, pomocnik trenera, instruktor, instruktor narciarstwa nizinnego, pomocnik instruktora, pomocnik instruktora narciarstwa nizinnego. Ponadto istniał podział na tzw. nauczycieli honorowych i zawodowych. Nauczyciele honorowi udzielali nauki jazdy bezpłatnie, mogąc liczyć jedynie na zwrot kosztów w postaci przejazdów, mieszkania i utrzymania, bez żadnego dodatkowego wynagrodzenia ze strony szkoły narciarskiej. Nauczycieli zawodowych mianowała Komisja Sportowa PZN spośród instruktorów honorowych lub odrębnych kandydatów lub według własnego uznania – na podstawie opinii okręgów lub klubów. Wszystkich nauczycieli obowiązywały te same przepisy wyszkoleniowe, jednak wymagania stawiane nauczycielom zawodowym były wyższe, zwłaszcza w zakresie technicznego opanowania narciarstwa.
Dzięki szeroko zakrojonej akcji wyszkoleniowej, u progu sezonu 1935/36 PZN dysponował kadrą blisko 1000 nauczycieli narciarstwa oraz ponad 300 sędziów narciarskich. Zdobyte doświadczenie pozwoliło na dalszą rozbudowę i doskonalenie akcji szkoleniowej oraz dostosowanie jej do ówczesnych potrzeb. Działalność PZN w tym względzie doceniły władze, przyznając związkowi wyłączność na organizację wszystkich kursów i obozów narciarskich w kraju w kolejnych dwóch sezonach (1935/36 i 1936/37). We wspomnianym okresie prowadzono też stałą ewidencję instruktorów PZN.
Inicjatywę w zakresie szkoleń kadrowych w sezonach 1935/36 i 1936/37 wykazywała Komisja Narciarstwa Nizinnego PZN – organizowano instruktorskie kursy narciarstwa nizinnego.
W sezonie 1937/38 całość zagadnień szkoleniowych przejęła powołana Komisja Wyszkoleniowa PZN. Na jej czele stanął Leszek Lubicz-Nycz. Zakres działań komisji obejmował przede wszystkim normowanie spraw o charakterze teoretyczno-wyszkoleniowym, czuwaniem nad właściwym kierunkiem prac wyszkoleniowych oraz odpowiednią organizację opieki lekarskiej.
W 1938 roku ukazały się opracowane przez Leszka Lubicz-Nycza „Wytyczne nauczania i zasady jazdy na nartach” stanowiące szczegółową instrukcję Komisji Wyszkolenia Polskiego Związku Narciarskiego.
Ożywioną działalność szkoleniową w ostatnich dwóch sezonach okresu międzywojennego wykazały autoryzowane szkoły narciarskie. W sezonie 1937/38 Komisja Wyszkoleniowa PZN autoryzowała 11 szkół w 7 miejscowościach (Bukowina, Krynica, Rabka, Sławsko, Wisła, Worochta, Zakopane). Z ich usług skorzystało wówczas blisko 3 tysiące osób. Z kolei w kursach szkolenia ogólnego oraz w obozach narciarskich zorganizowanych w tym samym sezonie udział wzięło 9497 osób.
Lata 1957-1989.
W obliczu zmian organizacyjnych w polskim narciarstwie związanych z ponownym powołaniem Polskiego Związku Narciarskiego, konieczne stało się uporządkowanie spraw szkoleniowych. Chodziło przede wszystkim o dostosowanie poziomu szkolenia kadr instruktorskich do ówczesnych trendów europejskich wyznaczonych przez kolejne kongresy Międzynarodowej Federacji Nauczania Narciarstwa. Przełom stanowił udział pięcioosobowej delegacji w IV Kongresie FIES zorganizowanym w styczniu 1957 roku w szwedzkim Storlien. Na podstawie zebranych doświadczeń postanowiono dokonać weryfikacji stopni instruktorskich połączonej z wymianą legitymacji. Duże zaangażowanie Polaków w prace FIES spowodowało, że organizację kolejnego, V Kongresu powierzono Polsce. Sukcesem zakończyły się przeprowadzone w trakcie kongresu wybory – wiceprezesem Międzynarodowej Federacji Nauczania Narciarstwa został na trzy lata Stanisław Ziobrzyński. Udział polskiej delegacji w kongresie wpłynął na wydanie w 1958 roku „Zasad nauczania narciarstwa w górach i na nizinach”. Wspomniana pozycja opracowana przez zespół autorów w składzie: Zygmunt Bielczyk, Bronisław Haczkiewicz, Grzegorz Młodzikowski, Stanisław Ziobrzyński zawierała podstawowe wytyczne szkoleniowe dla instruktorów i nauczycieli narciarstwa. Powodem jej powstania był brak sprecyzowanych metod nauczania.
Począwszy od października 1962 roku, działająca w ramach Wydziału Narciarstwa masowego PZN, Komisja Wyszkolenia rozpoczęła intensywne prace w dziedzinie szkolenia kadr instruktorskich. Przejawiały się one m.in. organizacją kursów unifikacyjnych, kursokonferencji instruktorów wykładowców oraz ogólnopolskich zawodów instruktorów i trenerów narciarstwa (ich organizację inaugurowano w 1960 r.). Wspomniane zawody stały się w kolejnych latach platformą wymiany doświadczeń pomiędzy nauczycielami narciarstwa. Stwarzały one możliwość zapoznania się z wszelkimi technicznymi nowinkami w nauczaniu, stanowiąc jednocześnie doskonałe kryterium oceny własnych umiejętności technicznych. Najlepszym spośród instruktorów stworzono możliwość udziału w międzynarodowych kongresach INTERSKI oraz kursach szkoleniowych organizowanych przez narodowe szkoły narciarskie m.in. w Austrii i Francji. Doświadczenia zdobyte w kolejnych sezonach zaowocowały wydaniem w lutym 1967 r. „Wytycznych do nauczania jazdy na nartach”. Ich autorami byli: Tomasz Gluziński, Bronisław Haczkiewicz, Leopold Petek, Jerzy Turski, Andrzej Ziemiński.
Udział w międzynarodowych kongresach nauczania narciarstwa i obserwacje tam czynione oraz własne, praktyczne doświadczenia szkoleniowe stanowiły podstawę dla opracowania nowych lub uzupełnienia istniejących już programów i wytycznych nauczania w kolejnych latach.
Część wytycznych poświęconą narciarstwu biegowemu opracowali: Jerzy Batruch, Wacław Makowski, Leopold Petek. Program nauczania narciarstwa biegowego powstał w 1983 roku (autorzy: Edward Mróz, Roman Kazarko, Kazimierz Zelek).
Lata 1989-2009.
Szkolenie kadr instruktorskich pozostawało do czasu powstania Stowarzyszenia Instruktorów i Trenerów Narciarstwa PZN w gestii Komisji Szkolenia Instruktorów PZN.
Komisja Szkolenia Instruktorów PZN działała do 1.09.1993 r. Została zlikwidowana z powodu braku środków na działalność? 
 Agendy Komisji Szkolenia Instruktorów przekazano SITN-PZN. Stworzono tym samym perspektywy rozwojowe dalszej działalności komisji z zachowaniem pełnej samodzielności finansowej jako podstawy jej działania.
W 1996 r. powstała Ustawa o Kulturze Fizycznej, a w 2001 r. stosowne rozporządzenie wykonawcze. Powyższe akty prawne nie podtrzymały tradycji i znaczenia stopnia instruktora PZN w prawie polskim doprowadzając w zakresie sportów śnieżnych do znacznego obniżenia poziomu kształcenia kadr instruktorskich i powstania stopnia instruktora rekreacji ruchowej. Stowarzyszenie Instruktorów i Trenerów Narciarstwa PZN wkomponowało w swój system szkoleniowy wymagania stawiane przez rozporządzenie. Utrzymuje również wysokie wymagania wobec stopnia Instruktora PZN kontynuując kilkudziesięcioletnią tradycję tego stopnia. Stopień Instruktora PZN spełnia wymagania międzynarodowej organizacji zrzeszających instruktorów narciarstwa (amatorów) – IVSI (Internationalen Verband der Schneesportinstruktoren).

</doc>
<doc id="1840314" url="https://pl.wikipedia.org/wiki?curid=1840314" title="Ulica Plebiscytowa w Katowicach">
Ulica Plebiscytowa w Katowicach

Ulica Plebiscytowa w Katowicach – jedna z ulic w katowickim Śródmieściu. Swą nazwę wzięła od plebiscytu na Górnym Śląsku w 1921. W latach 1920–1921 działał tu Polski Podkomisariat Plebiscytowy (ul. Plebiscytowa 1), kierował nim dr med. Henryk Jarczyk.
Przebieg.
Jest to ulica jednokierunkowa, położona w układzie południkowym. Rozpoczyna swój bieg od ul. Wojewódzkiej, krzyżuje się z ul. Henryka Dąbrowskiego, ul. Jagiellońską, ul. Juliusza Ligonia, ul. Powstańców. Za archikatedrą Chrystusa Króla krzyżuje się z deptakiem (ul. Henryka Jordana) i ul. księdza Józefa Czempiela. Kończy bieg niedaleko Komendy Wojewódzkiej Policji i Komendy Miejskiej Policji – wspólny budynek (przed autostradą A4).
Historia.
W latach międzywojennych przy ul. Plebiscytowej mieściły się: "Fabryka Kas Pancernych" F. Kalesse'a (pod numerem "6–8"), kabaret "Bagatela" B. Cuglewskiego i restauracja Alojzego Potempy (pod numerem "6–8"), kina "Capitol I" i "Capitol II" (ul. Plebiscytowa 3), restauracja "Varsovie" Jana Waindoka (pod numerem "2"), redakcja gazety "Polska Zachodnia" (od 13 lutego 1925, pod numerem "1"), drukarnia Buchdruckei und Linieranstalt "Akra" GmbH (założona w 1930, pod numerem "15"), Klub Esperanto (ul. Plebiscytowa 11), związek handlarzy rynkowych (pod numerem "14"), sierociniec im. dra A. Mielęckiego i przedszkole (ul. Plebiscytowa 46), Związek Weteranów byłej Armii Polskiej we Francji (pod numerem "1").
W budynku pod numerem "3" w dwudziestoleciu międzywojennym organizowano walki bokserskie.
Ulica Plebiscytowa została wspomniana w książce Kazimierza Gołby "", opowiadającej o bohaterskiej obronie Katowic w czasie kampanii wrześniowej przez harcerzy. Opis ulicy w pierwszych dniach września 1939:
Do 1939 działała wytwórnia soków owocowych "Pomonia" (ul. Plebiscytowa 4), pod numerem "25" – wytwórnia cukrów "Sława", pod numerem "23" – wytwórnia serów Braci Hasler. Od 1945 przy ulicy działa bar "Wigwam", w którym bywał Konstanty Ildefons Gałczyński.
Przez część ul. Plebiscytowej prowadzi ścieżka rowerowa (wyznaczona po remoncie w 2009). W dniach 18 i 19 września 2010 przy ulicy odbył się "Weekend maltański" – impreza integracyjna z osobami niepełnosprawnymi, zorganizowana przez Maltański Punkt Pomocy Środowiskowej dla Osób Niepełnosprawnych w Katowicach.
W okresie Rzeszy Niemieckiej (do 1922) i w latach niemieckiej okupacji Polski (1939–1945) ulica nosiła nazwę "Heinzelstraße".
Obiekty i instytucje.
Przy ul. Plebiscytowej znajdują się następujące obiekty:
Przy ul. Plebiscytowej swoją siedzibę mają: Zespół Domowej Opieki Hospicyjnej, kancelarie prawnicze, towarzystwa finansowe, firmy inżynierskie, Caritas Archidiecezji Katowickiej, Gimnazjum Specjalne nr 32, Dom Dziecka "Stanica", Górnicza Agencja Pracy, Parafia Chrystusa Króla w Katowicach, zabytkowy gmach dawnej siedziby NOSPR i Capitolu oraz cmentarz parafialny kościoła pw. Świętych Apostołów Piotra i Pawła z grobami zasłużonych dla Górnego Śląska osób.

</doc>
<doc id="1840317" url="https://pl.wikipedia.org/wiki?curid=1840317" title="Raba (motoryzacja)">
Raba (motoryzacja)



</doc>
<doc id="1840319" url="https://pl.wikipedia.org/wiki?curid=1840319" title="Związek Walki o Niezależność Białorusi">
Związek Walki o Niezależność Białorusi

Związek Walki o Niezależność Białorusi, ZWNB () – białoruska podziemna organizacja niepodległościowa działająca w zachodniej części Białoruskiej SRR w latach 1946–1949.
Historia.
Organizacja założona została przez studiującą młodzież z inicjatywy dowódcy białoruskiego antysowieckiego oddziału partyzanckiego Iwana Ramanczuka. Zjazd założycielski odbył się latem 1946 w chutorze Carska Lipa (według innych źródeł - Saska Lipka) w rejonie nieświeskim. Na zjeździe obecnych było 6 osób, w tym studenci Grodzieńskiego Instytutu Pedagogicznego.
Organizacyjnie ZWNB składał się z grup liczących do 5 osób każda. Wszystkich członków danej grupy znał jedynie jej przewodniczący. Zadaniem każdego członka było stworzyć własną grupę i stać się jej przewodniczącym. Obecni na pierwszym posiedzeniu weszli do grupy Michasia Kożycza, zaś Iwan Ramanczuk ponownie ukrył się w lasach. Wkrótce struktury organizacji powstały w rejonach: kleckim, nieświeskim, stołpeckim, a także w Grodnie.
Program.
Główny wpływ na członków organizacji miało przemówienie Winstona Churchilla wygłoszone 5 marca 1946 w Fulton (Missouri). Organizacja planowała rozbudować struktury i, w wypadku spodziewanej wojny między ZSRR i Zachodem, wystąpić przeciwko władzy radzieckiej w obronie narodu białoruskiego i niepodległości Białorusi. Jeden z punktów programu przewidywał rozwiązanie kołchozów i przekazanie ziemi na własność chłopom. Program ZWNB zabraniał swoim legalnie działającym członkom stosowania przemocy wobec administracji sowieckiej, z wyjątkiem samoobrony.
Dekonspiracja i likwidacja.
Nieudaną okazała się próba stworzenia oddziału ZWNB w Mińsku. Sowieckie specsłużby wprowadziły do oddziału swego agenta o nazwisku Kasil, który wydał minczan.
W 1947 Michaś Kożycz zauważył zainteresowanie sobą służb specjalnych i przeszedł do działalności konspiracyjnej. Opuścił Grodno i dołączył do partyzanckiego oddziału Iwana Ramanczuka. Po pewnym czasie jednak wyszedł z lasu i został aresztowany. Kożycz katowany był w więzieniu w Baranowiczach, podjął nieudaną próbę samobójstwa. W końcu, pod wpływem tortur wydał znanych mu współpracowników organizacji. Na początku 1949 sowieckie organy bezpieczeństwa przeprowadziły aresztowania członków grupy grodzieńskiej.
Aresztowani zostali umieszczeni w cieszącym się ponurą sławą więzieniu wewnętrznym Ministerstwa Bezpieczeństwa Państwowego Białoruskiej SRR („Amerykance”), gdzie przy użyciu tortur śledczy wymuszali na nich zeznania przeciw innym członkom organizacji. Proces nad organizacją odbył się w dniach 15–17 czerwca 1949 w Mińsku. Sądzeni starali się zachować godnie i dać wyraz swoim patriotycznym poglądom, chociaż na sali sądowej, oprócz nich, obecnych było tylko troje sędziów i straż. Pod wpływem ich wyznań strażnicy poprawili nieco traktowanie sądzonych.
Trybunał wojenny wojsk MSW Białoruskiego Okręgu Wojskowego, za „zdradę Ojczyzny, pośredni terroryzm i antyradziecką propagandę” skazał 18 członków ZWNB na kary więzienia o różnej długości.

</doc>
<doc id="1840320" url="https://pl.wikipedia.org/wiki?curid=1840320" title="Eichwald und Buschmühle">
Eichwald und Buschmühle

Eichwald und Buschmühle – rezerwat przyrody we wschodniej części Frankfurtu nad Odrą, w dzielnicy Güldendorf, na wysokości polskiej wsi Świecko.
Wchodzi w skład jednostki krajobrazowej "Landschaftseinheit Oderbruch mit Frankfurter Odertal" (Przełom Odry z Frankfurcką Doliną Odrzańską). Stanowi jeden z większych obszarów leśnych w niemieckiej części doliny Odry.
Powierzchnia rezerwatu wynosi ok. 230 ha (według innych źródeł 228 ha lub 234,80 ha).

</doc>
<doc id="1840321" url="https://pl.wikipedia.org/wiki?curid=1840321" title="Włodzimierz Malik">
Włodzimierz Malik

Włodzimierz Malik (ur. 1912, zm. 6 sierpnia 1990) – krakowski szopkarz, wielokrotny uczestnik konkursu szopek krakowskich, syn Walentego Malika i ojciec Stanisława i Jana. W latach 1962-1984 szesnastokrotnie nagradzany w konkursie szopek (pierwsze nagrody w latach 1975, 1976, 1979 i 1981). Jego dzieła znajdują się w kolekcjach Muzeum Historycznego Miasta Krakowa oraz Muzeum Etnograficznego im. Seweryna Udzieli w Krakowie, a także w kolekcjach prywatnych w Polsce i za granicą.

</doc>
<doc id="1840326" url="https://pl.wikipedia.org/wiki?curid=1840326" title="Go Square Go!">
Go Square Go!

Go Square Go! – singel Glasvegas z ich debiutanckiego albumu. Został wydany 30 października 2006 roku w formie download.
Lista utworów.
7" (WaKS003S); download
Promo CD-R (wydany w październiku 2008)

</doc>
<doc id="1840328" url="https://pl.wikipedia.org/wiki?curid=1840328" title="Playa del Carmen">
Playa del Carmen

Playa del Carmen – miasto i siedziba gminy Solidaridad położone w północnej części meksykańskiego stanu Quintana Roo. Po miastach Cancún i Chetumal jest to trzecie pod względem wielkości miasto w tym stanie. Miasto leży na wybrzeżu Morza Karaibskiego. Leży naprzeciwko San Miguel de Cozumel największego miasta na wyspie Cozumel z którym ma połączenie promowe.

</doc>
<doc id="1840329" url="https://pl.wikipedia.org/wiki?curid=1840329" title="Józef Bronisław Marjański-Marski">
Józef Bronisław Marjański-Marski



</doc>
<doc id="1840335" url="https://pl.wikipedia.org/wiki?curid=1840335" title="Bitwa nad Ułą">
Bitwa nad Ułą



</doc>
<doc id="1840337" url="https://pl.wikipedia.org/wiki?curid=1840337" title="Droga wojewódzka nr 654">
Droga wojewódzka nr 654

Droga wojewódzka nr 654 (DW654) – droga wojewódzka w centralnej Polsce w województwie kujawsko-pomorskim przebiegająca przez teren powiatu toruńskiego. Droga ma długość 9 km. Łączy miejscowość Silno z Toruniem.
Przebieg drogi.
Droga rozpoczyna się w miejscowości Silno, gdzie odchodzi od drogi wojewódzkiej 258. Następnie kieruje się w stronę północną i po 9 km dociera do Torunia, gdzie na Placu Sybiraków włącza się do dróg krajowych nr 15 i nr 80.

</doc>
<doc id="1840338" url="https://pl.wikipedia.org/wiki?curid=1840338" title="Queensland University of Technology">
Queensland University of Technology

Queensland University of Technology – australijska państwowa uczelnia z siedzibą w Brisbane. Kształci ok. 50 tysięcy studentów, co daje jej pozycję największej pod względem liczebnym instytucji szkolnictwa wyższego w stanie Queensland. Uczelnia powstała w 1908 roku pod nazwą Central Technical College. W obecnym kształcie funkcjonuje od 1989, kiedy to uzyskała status uniwersytetu i obecną nazwę. Zatrudnia ok. 2200 pracowników naukowych. Zasadniczo priorytetem jej działalności naukowo-dydaktycznej są nauki techniczne i ścisłe, jednak oferuje również kierunki studiów spoza tych dziedzin. 
Struktura.
Uczelnia składa się z następujących wydziałów:

</doc>
<doc id="1840339" url="https://pl.wikipedia.org/wiki?curid=1840339" title="Ehemaliges Grubengelände Finkenheerd">
Ehemaliges Grubengelände Finkenheerd

Ehemaliges Grubengelände Finkenheerd - rezerwat przyrody w południowo-wschodniej części Frankfurtu nad Odrą, w dzielnicy Lossow, a także w północnej części gminy Brieskow-Finkenheerd.
Na terenie rezerwatu znajdują się jeziora Helenesee i Katjasee, a także wąwóz Zigeunerkute. Południowo-zachodnią część rezerwatu stanowią lasy: Lossower Freiheide oraz Brieskower Freiheide.

</doc>
<doc id="1840340" url="https://pl.wikipedia.org/wiki?curid=1840340" title="Parafia św. Aleksandra Newskiego w Pau">
Parafia św. Aleksandra Newskiego w Pau

Parafia św. Aleksandra Newskiego – prawosławna, etnicznie rosyjska parafia w Pau. Jest jedną z 8 takich parafii na terytorium Francji, które podlegają eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji. Należy do najstarszych placówek duszpasterskich prowadzonych we Francji przez Rosyjski Kościół Prawosławny.
Historia.
Moda na pirenejskie klimatyczne kurorty, jaka pojawiła się w latach 60 XIX w., skłaniała chorych na gruźlicę, by jeździć tam na zimę i wiosnę. Najbardziej popularnym kurortem był małe (25 tys. mieszkańców) miasto Pau, centrum departamentu we wschodnich Pirenejach. Przez pewien czas Rosjanie, wraz z Anglikami, stanowili większość zagranicznych gości ośrodka.
Rosyjska kolonia chciała na początku zorganizować dla siebie cerkiew domową, ale potem, dzięki gorliwości generał-adiutanta Konstantyna Czewkina, kupiła działkę na wschodnim skraju miasta, gdzie już znajdował się skromny kościół lokalnej społeczności anglikańskiej, zbudowany w stylu gotyckim, i dom dla księdza. Uświęcenie „tymczasowej”, jak wtedy uważali, świątyni odbyło się 16 grudnia 1866 r., pod przewodnictwem hieromnicha Nestora (Zassa).
Tym samym parafia w Pau stała się drugą, po paryskiej, rosyjską parafią prawosławną we Francji. Do I wojny światowej służyła głównie rosyjskim turystom i arystokratom spędzającym część roku za granicą. Liczba wiernych wzrosła w czasie rosyjskiej wojny domowej, gdy do Francji udał się szereg białych emigrantów. Członkami parafii byli również ci Rosjanie, którzy trafili do Pau w celach zarobkowych.
Obecnie parafia nie ma stałego proboszcza. Jest obsługiwana przez innych kapłanów eparchii.

</doc>
<doc id="1840343" url="https://pl.wikipedia.org/wiki?curid=1840343" title="Miss You (singel Aaliyah)">
Miss You (singel Aaliyah)

"Miss You" − utrzymana w konwencji R&amp;B ballada autorstwa Johnty Austina, Teddy Bishop i Ginuwine'a, która jako jeden z dwóch (w USA − trzech) singli promowała kompilacyjny album Aaliyah "I Care 4 U". Wydanie tej kompozycji w postaci singla jest hołdem złożonym wokalistce, która zmarła niespodziewanie w sierpniu 2001 roku.
Utwórz wykorzystano w grze komputerowej "Karaoke Revolution Volume 2".
Tło.
Piosenka jest śpiewana z perspektywy młodej kobiety tęskniącej za swoim chłopakiem, który wyjechał do college'u. Dziewczyna zastanawia się, czy pomimo separacji, ten wciąż ją kocha, boi się też, że może go utracić.
Recenzje.
Internetowy portal MusicOMH.com wytypował utwór "Miss You" na najlepszy z płyty "I Care 4 U", chwaląc przy tym jego liryczność, którą uznał za "przejmującą".
Teledysk.
Wideoklip do utworu wyreżyserował Darren Grant, który współpracował z Aaliyah w roku 1997 na planie teledysku "The One I Gave My Heart To". W klipie wystąpili przyjaciele i bliscy artystki, między innymi DMX, Missy Elliott, Toni Braxton, Timbaland i Static Major. Zdjęcia z ich udziałem powstawały w dwóch miejscach − w Los Angeles w Kalifornii oraz Long Island w stanie Nowy Jork. W wideoklipie wykorzystano również sceny z poprzednich teledysków Aaliyah.

</doc>
<doc id="1840344" url="https://pl.wikipedia.org/wiki?curid=1840344" title="Biegener Hellen">
Biegener Hellen

Biegener Hellen – obszar chronionego krajobrazu w południowo-zachodniej części Frankfurtu nad Odrą, w dzielnicy Hohenwalde. Został utworzony w 1984 roku i zajmuje powierzchnię 3,61 km². Na terenie rezerwatu znajduje się m.in. jezioro Schafhölle.
Kilkaset metrów na wschód od rezerwatu wznosi się wzgórze Priesterberg.

</doc>
<doc id="1840346" url="https://pl.wikipedia.org/wiki?curid=1840346" title="Yamaha XTZ750 Super Tenere">
Yamaha XTZ750 Super Tenere

Yamaha XTZ 750 Super Ténére – japoński motocykl produkowany w latach 1989-1996 przez Yamaha Motor Company.
Historia.
Super Ténére – taką nazwę otrzymała Yamaha XTZ 750, która powstała z myślą o pokonaniu pustyni i zwyciężaniu w Rajdzie Paryż-Dakar.
Silnik motocykla zaprojektowano pod koniec lat 80. W dwucylindrowej rzędówce znalazł się bardzo nietypowy układ smarowania z tzw. półsuchą miską olejową. Większość oleju znajduje się w zbiorniku nad silnikiem, a jedynie jego część mieści się w karterze. Celem tego zabiegu w maszynie w wersji oznaczonej YZE 750T, przeznaczonej do udziału w Rajdzie Paryż-Dakar, było znaczne zwiększenie ilości oleju w układzie w stosunku do pojemności miski olejowej ze względu na funkcję chłodzenia. Plan Yamahy był prosty – maszyna ma wygrywać, a jej rynkowa wersja musi być maksymalnie podobna do sportowej. Założony cel został osiągnięty.
Zaprezentowano ją po raz pierwszy 1988 roku. Jej nazwa odnosi się do obszaru pustynnego Ténére, stanowiącego część Sahary na terytorium Nigru w Afryce Zachodniej. To miejsce określane jest mianem najgorszego i najgorętszego miejsca na świecie – 600 km idealnie płaskiej przestrzeni bez żadnych ludzkich osad ani punktów orientacyjnych. Przez Ténére niejednokrotnie prowadziła trasa Rajdu Paryż-Dakar.
W roku 1991 Francuz Stéphane Peterhansel na YZE 750T zwyciężył w Rajdzie Paryż-Dakar. Pod koniec tego sezonu silnik rozwiercono do 850 cm³ i tak powstała YZE 850T, która wygrywała pustynny rajd nieprzerwanie przez kolejnych 7 lat: w 1992, 1993, 1995, 1997 i w 1998 r. pod Peterhanselem, a w latach 1994 i 1996 w rękach Włocha o nazwisku Edi Orioli.
Rozwiercony silnik z drobnymi zmianami zastosowano w 1991 r. w nowym modelu TDM, zaś w 1996 roku trafił do kolejnej nowości o nazwie TRX. W TRX-e czopy wału zostały przestawione o 270°, poprawiając jego pracę i zmniejszając wibracje. Tę innowację zastosowano również w TDM-ie. Natomiast w XTZ 750 wał korbowy pozostawiono bez zmian z czopami przestawionymi o 360°.
W roku 1997 zakończono produkcję XTZ 750.
, wyjątkowo odporną na ciężkie warunki eksploatacji. Przez 8 lat produkcji nie dokonano w niej żadnych poważnych zmian. W 1993 r. wymieniono jedynie regulator napięcia, który często się przegrzewał.
XTZ 750 nigdy oficjalnie nie sprzedawano na rynku amerykańskim.
Można spotkać różne indywidualne przeróbki i modyfikacje modne w różnych krajach. Aby motocykl mniej spalał, niemccy mechanicy przestawiali iglice o jeden ząbek w dół lub stosowali dysze główne, iglice i dysze wolnych obrotów z wersji szwajcarskiej. Wprawdzie nie szkodzi to silnikowi, ale wpływa na zmniejszenie mocy (w wersji szwajcarskiej – znaczne).
Super Ténére to turystyczny motocykl o zacięciu terenowym, dobry i na asfaltowe zakręty, i na drogi szutrowe. Bez problemu radzi sobie we dwie osoby i z bagażem. Obecnie postrzegany jest jako motocykl turystyczny – enduro.
XT1200Z Super Tenere.
Następca XTZ750
Linki zewnętrzne.
forum użytkowników Yamahy XTZ750

</doc>
<doc id="1840351" url="https://pl.wikipedia.org/wiki?curid=1840351" title="Święto Duchów">
Święto Duchów

Święto Duchów (chin. upr. 中元节, chin. trad. 中元節, pinyin "zhōngyuánjié") – tradycyjne chińskie święto zmarłych. Według chińskiego kalendarza przypada na piętnasty dzień siódmego miesiąca. Zgodnie z podaniami ludowymi Święto Duchów zostało ustanowione przez taoistycznego mnicha Bukonga, żyjącego w VIII wieku.
Według chińskiej tradycji siódmy miesiąc to Miesiąc Duchów, w którym duchy na 29 lub 30 dni przybywają z zaświatów i odwiedzają żyjących. 
Obchody Święta Duchów urządzane są na cmentarzach, a także w prywatnych domach. Powszechne jest puszczanie na wodę małych trzcinowych łódek z lampionami, które mają wyznaczać kierunek zagubionym duchom.
Do tradycyjnych rytuałów związanych ze Świętem Duchów należy palenie przed tabliczkami przodków papierowych imitacji pieniędzy, odzieży i innych przedmiotów codziennego użytku.

</doc>
<doc id="1840352" url="https://pl.wikipedia.org/wiki?curid=1840352" title="Abbott i Costello spotykają Jekylla i Hyde’a">
Abbott i Costello spotykają Jekylla i Hyde’a

Abbott i Costello spotykają Jekylla i Hyde'a (ang. "Abbott and Costello Meet Dr. Jekyll and Mr. Hyde") – amerykańska komedia z 1953 roku. Film jest parodią licznych ekranizacji noweli "Doktor Jekyll i pan Hyde" Roberta L. Stevensona. W filmie wystąpił aktorski duet Abbott i Costello.
Fabuła.
Dwaj amerykańscy policjanci, Slim oraz Tubby, przyjeżdżają do Londynu, na szkolenie prowadzone przez Scotland Yard. Tymczasem w mieście kolejni ludzie padają ofiarą nieuchwytnego mordercy zwanego pan Hyde. Nikt nie podejrzewa, że zabójcą jest doktor Jekyll.

</doc>
<doc id="1840354" url="https://pl.wikipedia.org/wiki?curid=1840354" title="Märkischer Naturgarten">
Märkischer Naturgarten

Märkischer Naturgarten - rezerwat przyrody we wschodniej części Frankfurtu nad Odrą, w dzielnicy Güldendorf, na wysokości polskiej wsi Świecko.
Również teren wielkich upraw owocowych, głównie jabłek.

</doc>
<doc id="1840355" url="https://pl.wikipedia.org/wiki?curid=1840355" title="Sierra de Béjar">
Sierra de Béjar

Sierra de Béjar – pasmo górskie należące do Gór Kastylijskich w centralnej Hiszpanii. Sąsiadujące z najwyższym pasmem – Sierra de Gredos. Najwyższy szczyt to Canchal de la Ceja – 2 430 m n.p.m.

</doc>
<doc id="1840356" url="https://pl.wikipedia.org/wiki?curid=1840356" title="Sierra de Bejar">
Sierra de Bejar



</doc>
<doc id="1840357" url="https://pl.wikipedia.org/wiki?curid=1840357" title="Bitwa pod Karteą">
Bitwa pod Karteą

Bitwa pod Karteą – starcie zbrojne, które miało miejsce w roku 45 p.n.e. w czasie kampanii Cezara w Hiszpanii.
W czasie gdy Cezar zdobywał Kordobę, w Kartei, gdzie ukrywał się Gnejusz Pompejusz Młodszy, doszło do buntu i rzezi jego zwolenników. Pompejusz wówczas zajął 20 okrętów i ratował się ucieczką. Wkrótce część okrętów Pompejusza stała się łupem wojsk Cezara pod wodzą Dydiusza, Pompejusz zaś, schodząc na ląd zbiegł w okoliczne tereny, chroniąc się w jednej z kryjówek. Gdy tylko cezrianie odkryli kryjówkę Pompejusza, przypuścili na nią atak. Pompejańczycy odparli jednak przeciwnika, zarzucając go gradem pocisków. Wówczas to Dydiusz postanowił okrążyć resztki sił Pompejusza, budując wokół jego kryjówki wał ziemny.
Widząc zacieśniający się pierścień okrążenia, żołnierze Pompejusza rozpoczęli ucieczkę, a on sam (ranny podczas jednej z poprzednich utarczek) schował się w jaskini, gdzie po krótkim czasie został odnaleziony i zabity przez żołnierzy Cezara. Na wieść o śmierci Gnejusza Pompejusza, jego brat Sekstus wycofał się na północ Hiszpanii, gdzie rozpoczął proces odradzania sił zbrojnych pompejańczyków.

</doc>
<doc id="1840363" url="https://pl.wikipedia.org/wiki?curid=1840363" title="Güldendorfer Mühlental">
Güldendorfer Mühlental

Güldendorfer Mühlental - rezerwat przyrody we wschodniej części Frankfurtu nad Odrą, w dzielnicy Güldendorf, na wysokości polskiej wsi Świecko.
Teren młynów wiatrowych, wzmiankowanych po raz pierwszy w 1336.

</doc>
<doc id="1840364" url="https://pl.wikipedia.org/wiki?curid=1840364" title="Gruczoł żołądkowy">
Gruczoł żołądkowy

Gruczoł żołądkowy (łac. "gastric gland") – gruczoł znajdujący się w trzonie dna żołądka kręgowców. Odpowiedzialny jest za wydzielanie soku żołądkowego. Jest to jeden z trzech gruczołów trawiennych. Pozostałe to gruczoły wpustowe i gruczoły odźwiernikowe.
Sok żołądkowy produkowany przez ten gruczoł zawiera wodę, kwas solny, sole mineralne i substancje organiczne (enzymy trawienne i śluz).

</doc>
<doc id="1840365" url="https://pl.wikipedia.org/wiki?curid=1840365" title="Duch w Monte Carlo (film)">
Duch w Monte Carlo (film)

Duch w Monte Carlo (ang. "A Ghost in Monte Carlo") – film telewizyjny z 1990 roku zrealizowany na podstawie powieści Barbary Cartland.
Treść.
Akcja toczy się w XIX wieku. Paryska arystokratka Emilie przejmuję opiekę nad swoją młodą siostrzenicą Mistral i wraz z nią wyjeżdża do Monte Carlo. Tam młoda dziewczyna zwraca na siebie uwagę przebywających tam arystokratów i przeżywa wiele perypetii miłosnych...

</doc>
<doc id="1840366" url="https://pl.wikipedia.org/wiki?curid=1840366" title="The Prophet">
The Prophet

The Prophet (ur. 5 listopada 1968 w Amsterdamie w Holandii), właściwie Dov Elkabas – holenderski producent, wydawca i kompozytor muzyki elektronicznej, DJ, główny twórca i propagator Hardstyle'u, prezes wytwórni płytowej Scantraxx Recordz, członek i współpracownik zarządu Q-Dance oraz ID&amp;T.
Życiorys.
Początki.
Dov Elkabas urodzony w Holandii rozpoczął pracę jako DJ w 1983 roku. Jednak nie jest rodowitym Holendrem, w jego żyłach płynie także krew egipska. Od dziecka wykazywał się nadzwyczajną muzykalnością. Pierwszą przygodę z muzyką elektroniczną przeżył w amsterdamskim klubie Het Nijlpaardenhuis. Zafascynowany gramofonami zaczął eksperymentować i puszczać ulubione kawałki. Niedługo stał się posiadaczem swojego wymarzonego sprzętu SL1200 MK2s. Jednocześnie zaczął pracować w tym klubie jako DJ, przez 2 lata, aż do zamknięcia. Kolejnym miejscem muzycznych inspiracji był klub o nazwie Akhnaton. Tam też zaprzyjaźnił się z członkami legendarnej grupy Osdorp Posse. Pod jej kierunkiem trafi na rozwijający się wtedy House.
Rozwój.
The Prophet swój pierwszy kontakt z muzyką House miał w roku 1988. Zagrał wtedy niespodziewanie na imprezie zatytułowanej "Let the Prophet Rise" w Amsterdamie. Po tym wydarzeniu młody artysta zaczął współpracować z kolegą o pseudonimie Mad Doc. Tworzyli na prostych samplerach i syntezatorach. Właśnie wtedy Dov wyrobił sobie swój specyficzny styl. Po kilku występach Prophet dostał oferty od takich organizacji promujących młode talenty jak Multigroove czy ISP. W 1991 roku założył zespół DJ'ski nazwany "The Dreamteam" w którego skład wchodził, oprócz Propheta, DJ Dano, Buzz Fuzz i Gizmo. Przełomem okazała się decyzja agencji holenderskiej ID&amp;T o roztoczeniu pieczy nad zespołem i dania mu szans w występie na nowo powstałym evencie pt. Thunderdome na którym grano wyłącznie Gabber. Prophet poświęcił czas nowo powstałemu gatunkowi muzyki elektronicznej jakim jest Hardcore, co okazało się strzałem w dziesiątkę. Dzięki swym występom stał się popularny w całym kraju. Kultowy status tajemniczego Holendra utrzymuje się do dziś. Prophet jednak nie spoczął na laurach.
Szczyt.
Przez lata podróży w muzycznych kręgach sprawdził się także w Hip-Hopie, Techno a nawet Progressive. Zafascynowany remiksem hardtrancowego producenta Scot Project utworu pt."Hennes and Cold - The Second Trip" spróbował nowych brzmień. Zaczął łączyć Hardcore i House, przekierował metrum, zwolnił i pogłębił bas. W wyniku tego powstał nowy odrębny nurt elektronicznej muzyki tanecznej zwany Hardstyle, który z czasem zaczął się intensywnie rozwijać. Prophet postanowił rozwinąć i wypromować Hardstyle. Założenie przez niego wytwórni Scantraxx Recordz przyspieszyło ten proces. Sam nadając odpowiedni tor, wyszukiwał i namawiał młodych twórców. Z jego ręki wyszło najwięcej przyszłych gwiazd Hardstyle'u. Swą osobą zaszczycał pierwsze edycje Qlimax'u, gdzie przedstawiał swe najlepsze produkcje. Sam nagrał kluczowe utwory dla tego nurtu. Jest także jednym z najważniejszych osób w świecie muzyki elektronicznej. W wielu aspektach to on pociąga za sznurki i ma najwięcej do powiedzenia. 
Z biegiem czasu usunął się w cień, dając szanse nowemu, młodemu pokoleniu jednak działalność jego trwa nadal.
Występował na takich imprezach jak: Thunderdome, Masters Of Hardcore, Hellraiser, Megarave, Earthquake, Trip 2 Dreamland, Dance 2 Eden, Mysteryland, Back 2 School, Qlimax, DefQon 1, Decibel, Innercity.
Tworzył także pod pseudonimami: Avantguarde, Better World, Collage, Commotion, Cookiemunsta, DJ Dov, Dopeman, Housesuckers, The Marquiz De Sade, Nina Feranzano, Oral Maniac, Pineapple Jack, Prophet's Project, The Prophet, The Rokk Wild, Rose, The Shimatsu Miru.

</doc>
<doc id="1840380" url="https://pl.wikipedia.org/wiki?curid=1840380" title="Kontrowersja kija hokejowego">
Kontrowersja kija hokejowego

Kontrowersja kija hokejowego – dyskusja dotycząca rekonstrukcji średniej temperatury na półkuli północnej na powierzchni Ziemi w ostatnim tysiącleciu, głównie na podstawie badań paleoklimatycznych i danych instrumentalnych.
Kontrowersja została zapoczątkowana w 2003 przez Stephena McIntyre'a i Rossa McKitricka, którzy skrytykowali pracę określaną jako rekonstrukcja MBH98 (patrz Michael E. Mann). Termin "kij hokejowy" został zaproponowany przez Jerry'ego Mahlmana z Laboratorium Dynamiki Przepływu Cieczy Geofizycznych National Oceanic and Atmospheric Administration. Termin ten w sposób obrazowy opisuje zmiany w klimacie naszej planety polegające na tym, że po długim okresie powolnego spadku temperatury globalnej (rączka kija) nastąpiło gwałtowne ocieplenie (łopatka kija), co na wykresie dało kształt podobny do kija hokejowego.
Ponad dwadzieścia rekonstrukcji przeszłych zmian temperatury globalnej wykonanych z wykorzystaniem różnych metod statystycznych i różnych danych 'proxy' potwierdziło ogólny wniosek MBH98. Różnice związane są jedynie z drobnymi odchyleniami w okresie przed dwudziestym wiekiem.
Raport National Research Council.
Na życzenie Kongresu Stanów Zjednoczonych powstał specjalny komitet złożony z ekspertów z National Research Council (ang. "Committee on Surface Temperature Reconstructions for the Past 2,000 Years"), którego zadaniem była rekonstrukcja (odtworzenie) zmian temperatury w ciągu ostatnich 2000 lat. Komitet liczył 12 członków i miał za zadanie opisać obecną wiedzę na temat zmian temperatury w ciągu ostatnich 2000 lat, przedstawić główne problemy metodologiczne oraz ocenić, w jakim stopniu wiedza na temat zmian temperatury na powierzchni Ziemi jest istotna dla zrozumienia problemu globalnego ocieplenia. Panel ten opublikował wyniki swoich badań w 2006. Jednym z rezultatów prac komisji było potwierdzenie większości ustaleń rekonstrukcji MBH98 i stwierdzenie, że "z dużym prawdopodobieństwem można powiedzieć, że globalna średnia temperatura w ostatnich kilku dekadach XX wieku była wyższa w porównaniu z poprzednimi czterema wiekami. Wynik ten jest oparty na zbieżności różnego rodzaju niebezpośrednich (ang. proxy) pomiarów z różnych lokalizacji geograficznych". Jednakże ten sam raport stwierdza, w odniesieniu do okresu między rokiem 900 a 1600 "Z mniejszym prawdopodobieństwem [w porównaniu do danych dotyczących ostatniego okresu] można określać wielkoskalowe rekonstrukcje temperatury powierzchni Ziemi dla okresu między rokiem 900 a 1600. Obecnie dostępne dane niebezpośrednie wskazują, że temperatura w wielu, lecz nie wszystkich lokalizacjach była w okresie ostatnich 25 lat wyższa niż w porównywalnych okresach po roku 900. Niepewność związana z rekonstrukcją średniej temperatury dla półkuli północnej czy średniej globalnej zwiększa się znacząco z czasem i nie jest jeszcze obecnie w pełni określona ilościowo." Zdanie to ma kluczowe znaczenie dla kontrowersji wokół "kija hokejowego", jako że uwzględnienie rekonstrukcji w których występuje średniowieczne optimum klimatyczne zwiększa niepewność związaną z globalną temperaturą w tym okresie. 
Wykres kija hokejowego stał się jednym z głównych przedmiotów kontrowersji wokół kwestii klimatycznych (climategate). 1 grudnia 2009 Gerald North, szef komisji National Research Council, udzielił wywiadu na ten temat, w którym podtrzymał stanowisko komisji z 2006.

</doc>
<doc id="1840381" url="https://pl.wikipedia.org/wiki?curid=1840381" title="Eiki Nestor">
Eiki Nestor

Eiki Nestor (ur. 5 września 1953 w Tallinnie) – estoński polityk, inżynier, działacz związkowy, dwukrotnie minister, deputowany, w latach 2014–2019 przewodniczący parlamentu, były przewodniczący Partii Umiarkowanych.
Życiorys.
Ukończył w 1971 szkołę średnią nr 1 w Tallinnie. W 1976 po ukończeniu studiów w Instytucie Politechnicznym w Tallinnie został inżynierem mechanikiem ze specjalnością w zakresie transportu drogowego.
Pracował w przedsiębiorstwie motoryzacyjnym w Keili. Następnie do 1982 pozostawał etatowym pracownikiem związku zawodowego pracowników transportu i drogownictwa. W latach 1989–1992 przewodniczył tej organizacji.
W latach 90. zaangażował się w działalność Partii Socjaldemokratycznej (działającej przez pewien czas pod nazwą Partia Umiarkowanych). Od 1995 do 1996 stał na czele tego ugrupowania. W 1992 po raz pierwszy uzyskał mandat posła do Zgromadzenia Państwowego. Skutecznie ubiegał się o reelekcję w kolejnych wyborach (1995, 1999, 2003, 2007, 2011 i 2015). Był także radnym miejskim Tallinna.
Dwukrotnie zajmował stanowiska rządowe: w gabinecie Andresa Taranda w latach 1994–1995 był ministrem spraw regionalnych, w rządzie Marta Laara w okresie 1999–2002 ministrem spraw społecznych. W marcu 2014 wybrany na przewodniczącego estońskiego parlamentu. Utrzymał to stanowisko również w marcu 2015 po kolejnych wyborach. W 2019 nie utrzymał mandatu deputowanego, kończąc w tym samym roku pełnienie funkcji przewodniczącego Riigikogu.

</doc>
<doc id="1840383" url="https://pl.wikipedia.org/wiki?curid=1840383" title="Kino Zew w Wołowie">
Kino Zew w Wołowie

Kino Zew w Wołowie – nieczynne kino w Wołowie (województwo dolnośląskie), położone przy ul. Komuny Paryskiej 3 (w pobliżu dworca kolejowego). Zbudowane zostało około 1935 – funkcjonowało wtedy pod nazwą Capitol (nazwa ta utrzymała się także po II wojnie). Po wojnie uruchomione w 1946. Zostało zamknięte około 1995. Po zamknięciu funkcjonowała tam dyskoteka, po której zaczął działalność sklep monopolowy, a następnie z panelami podłogowymi. Obecnie budynek jest mocno zdewastowany i nieużywany.
Architektura.
Obiekt wybudowany w duchu skromnego modernizmu, z zaakcentowaną strefą wejściową. Dach dwuspadowy. Przed wejściem mała architektura (klomb) z okresu powojennego.

</doc>
<doc id="1840384" url="https://pl.wikipedia.org/wiki?curid=1840384" title="Mittlere Oder">
Mittlere Oder

Mittlere Oder – rezerwat przyrody w południowo-wschodniej części Frankfurtu nad Odrą, w dzielnicy Lossow, a także w północno-wschodniej części gminy Brieskow-Finkenheerd.
Jego powierzchnia wynosi 5,17 ha. Od 2004 jest terenem chronionym prawnie ("Naturschutzgebiet").

</doc>
<doc id="1840385" url="https://pl.wikipedia.org/wiki?curid=1840385" title="Leon Kończak">
Leon Kończak

Leon Kończak (ur. 7 kwietnia 1917 w Bochum, zm. 11 września 1948) – polski tenisista grający w barwach klubu sportowego Pogoń.
Kariera tenisowa.
Był od najmłodszych lat związany z Pogonią Katowice. Swą karierę sportową rozpoczął mając 14 lat. W roku 1936 zdobył mistrzostwo Polski juniorów. Podobnie w roku kolejnym wygrywał mecze m.in. z Władysławem Skoneckim 6:1, 6:2 i Ksawerym Tłoczyńskim 6:4, 6:4, 7:5. W roku 1939 zdobył trzecie miejsce na międzynarodowym turnieju w Rydze.
W latach 1945–1947 sklasyfikowany był na trzecim miejscu na liście krajowej. W roku 1947 zwyciężył Anglika Bartona oraz Czechosłowaków Verbę i Zabrodskiego. Największe sukcesy sportowe osiągnął w roku 1948, zdobywając wicemistrzostwo Polski w grze pojedynczej i podwójnej oraz zwyciężając nad Rumunem Christianem Caralulisem. Nieuleczalna choroba nowotworowa zaatakowała nagle jego organizm i zmarł w wieku 31 lat.

</doc>
<doc id="1840390" url="https://pl.wikipedia.org/wiki?curid=1840390" title="Ulica Henryka Sienkiewicza w Katowicach">
Ulica Henryka Sienkiewicza w Katowicach

Ulica Henryka Sienkiewicza w Katowicach − jedna z ulic w katowickiej dzielnicy Śródmieście. Jest to ulica położona w układzie południkowym. Rozpoczyna swój bieg od ul. Wojewódzkiej, krzyżuje się z ul. Henryka Dąbrowskiego, ul. Jagiellońską, ul. Juliusza Ligonia. Za skrzyżowaniem z ul. Powstańców znajduje się cmentarz, tam ulica kończy swój bieg.
Historia.
W 1911 przy ulicy założono cmentarz. Na ścianie cmentarnej kaplicy 11 listopada 1995 umieszczono tablicę pamiątkową ku czci katowickich więźniów obozów koncentracyjnych. W latach międzywojennych przy ulicy swoją siedzibę miały: Śląskie Kamieniołomy (pod numerem "3"), skład kolonialny Oskara Zipsera (ul. H. Sienkiewicza 36), Górnośląska Fabryka Walców Drukarskich Masy Walcowej (pod numerem "23"), firma telefoniczna "Zapotel" (ul. H. Sienkiewicza 24). Od 1945 pod numerem "11" działało przedsiębiorstwo "Chemikal", produkujące lampki nagrobkowe. W górnej części ulicy, powyżej ul. Powstańców i tzw. "Korfantówki" a naprzeciw cmentarza wybudowano charakterystyczny ciąg piętrowych domków (nr. 50-72), będących w latach międzywojennych własnością katowickiego Magistratu - do dziś istnieją numery 56-72.
W 1966 r. do nowo wzniesionego gmachu szkolnego ("Tysiąclatka" nr 1111) przeniesiono z ul. Wita Stwosza I LO im. M. Kopernika (obecnie ZSO nr 1 im. Mikołaja Kopernika). 8 kwietnia 2011 r. w budynku tym odsłonięto pamiątkową tablicę, poświęconą absolwentce tej szkoły, Krystynie Bochenek.
W okresie Rzeszy Niemieckiej (do 1922) i w latach niemieckiej okupacji Polski (1939−1945) ulica nosiła nazwę "Gustav Freitag Straße".
Obiekty i instytucje.
Przy ul. Henryka Sienkiewicza znajdują się następujące historyczne obiekty:
Przy ulicy swoją siedzibę mają: Zespół Szkół Ogólnokształcących nr 1 im. Mikołaja Kopernika, siedziba Katowickiej Specjalnej Strefy Ekonomicznej S.A., Górnośląskie Towarzystwo Charytatywne, oddział Komunalnego Zakładu Gospodarki Mieszkaniowej, kancelarie adwokackie, ogrzewalnia dla bezdomnych, Pojednanie i Przyszłość − Niemiecka Wspólnota oraz dwa sąsiadujące ze sobą cmentarze parafialne Kościoła pw. św. Piotra i Pawła oraz katowickiej parafii mariackiej.

</doc>
<doc id="1840391" url="https://pl.wikipedia.org/wiki?curid=1840391" title="Oderwiesen nördlich Frankfurt (Oder)">
Oderwiesen nördlich Frankfurt (Oder)

Oderwiesen nördlich Frankfurt (Oder) albo inaczej Nördliche Oderwiesen Frankfurt (Oder) - rezerwat przyrody w północno-wschodniej części Frankfurtu nad Odrą, w dzielnicy Kliestow, na obszarze nadodrzańskich terenów zalewowych.
Jego powierzchnia wynosi 220,45 ha. Znajduje się na wysokości polskiej wsi Nowy Lubusz oraz Osiedla Krasińskiego w Słubicach.

</doc>
<doc id="1840392" url="https://pl.wikipedia.org/wiki?curid=1840392" title="Eldar Efendijev">
Eldar Efendijev

Eldar Efendijev (ur. 29 czerwca 1954 w Tallinnie) – estoński polityk i samorządowiec pochodzenia azerskiego, poseł do Zgromadzenia Państwowego, były minister w rządzie Siima Kallasa.
Życiorys.
W 1971 ukończył Szkołę Średnią nr 6 w Narwie. W 1986 został absolwentem Państwowego Instytutu Pedagogicznego im. Aleksandra Hercena w Leningradzie. Od 1976 był badaczem w muzeum miejskim w Narwie, w latach 1979–1999 zajmował stanowisko dyrektora tej placówki. Od 1996 do 1999 pełnił funkcję radnego rady miejskiej Narwy.
W 1997 wstąpił do Estońskiej Partii Centrum. Dwa lata później objął urząd burmistrza Narwy, sprawował go jedynie przez okres roku. Później powrócił do wykonywania mandatu radnego i kierowania muzeum. Od 2002 do 2003 z rekomendacji centrystów był ministrem bez teki w gabinecie Siima Kallasa, odpowiadając za sprawy narodowościowe. W 2003 i 2007 wybierano go w skład Zgromadzenia Państwowego X i XI kadencji. W 2011 uzyskał reelekcję na XII kadencję.

</doc>
<doc id="1840396" url="https://pl.wikipedia.org/wiki?curid=1840396" title="Frankfurcki Las Miejski">
Frankfurcki Las Miejski



</doc>
<doc id="1840398" url="https://pl.wikipedia.org/wiki?curid=1840398" title="Środkowa Odra">
Środkowa Odra



</doc>
<doc id="1840400" url="https://pl.wikipedia.org/wiki?curid=1840400" title="Julian Baumgartlinger">
Julian Baumgartlinger

Julian Baumgartlinger (ur. 2 stycznia 1988 w Salzburgu) – austriacki piłkarz występujący na pozycji pomocnika w niemieckim klubie Bayer 04 Leverkusen oraz w reprezentacji Austrii.
Kariera klubowa.
Baumgartlinger treningi rozpoczął w klubie USC Mattsee. W 2001 roku przeszedł do juniorskiej ekipy niemieckiego zespołu TSV 1860 Monachium. W 2006 roku został włączony do jego drużyny rezerw, grających w Regionallidze Süd. 12 listopada 2007 roku zadebiutował w pierwszej drużynie TSV w zremisowanym 0:0 meczu rozgrywek 2. Bundesligi z Borussią Mönchengladbach. Do końca sezonu 2008/2009 zagrał w 13 ligowych meczach TSV.
Latem 2009 roku podpisał kontrakt z Austrią Wiedeń. W austriackiej Bundeslidze zadebiutował 24 lipca 2009 roku w wygranym 5:4 pojedynku z LASK Linz. 13 listopada 2010 roku w wygranym 5:1 spotkaniu z Kapefenbergerem strzelił pierwszego gola w Bundeslidze.
W 2011 roku Baumgartlinger przeszedł do niemieckiego 1. FSV Mainz 05.
Kariera reprezentacyjna.
Baumgartlinger jest byłym reprezentantem Austrii U-16, U-17, U-18, U-19, U-20 oraz U-21. W pierwszej reprezentacji Austrii zadebiutował 9 września 2009 roku w zremisowanym 1:1 meczu eliminacji Mistrzostw Świata 2010 z Rumunią.

</doc>
<doc id="1840402" url="https://pl.wikipedia.org/wiki?curid=1840402" title="Marchijski Ogród Naturalny">
Marchijski Ogród Naturalny



</doc>
<doc id="1840405" url="https://pl.wikipedia.org/wiki?curid=1840405" title="Solidaridad">
Solidaridad

Solidaridad – nazwa gminy w meksykańskim stanie Quintana Roo. Gmina została utworzona w 1993 roku ze względu na gwałtowny rozwój regionu i przyrost ludności spowodowany rozwojem turystyki na wybrzeżu Morza Karaibskiego. W 2005 roku gmina liczyła 112 736 mieszkańców. Siedzibą władz gminy jest miasto Playa del Carmen.
Na terenie gminy zlokalizowane jest stanowisko archeologiczne cywilizacji Majów z okresu prekolumbijskiego w Xcaret.

</doc>
<doc id="1840406" url="https://pl.wikipedia.org/wiki?curid=1840406" title="Szczęsny Kościesza Wroński">
Szczęsny Kościesza Wroński

Szczęsny Kościesza Wroński (ur. 1951 w Żywcu) – polski poeta, prozaik, aktor, reżyser i animator kultury.
Szef Teatru Promocji Poezji. Kierownik literacki i organizacyjny oraz wiceprezes Stowarzyszenia Dialog. Członek Stowarzyszenia Teatr Atelier – Kraków. Członek Zrzeszenia Artystycznego „ZA”. Był członkiem Związku Literatów Polskich w latach (1999–2009), w tym prezesem Krakowskiego Oddziału Związku Literatów Polskich (2005–2009). Z funkcji prezesa i z uczestnictwa w Związku zrezygnował w geście protestu przeciw uwikłaniom większości członków Prezydium Zarządu Głównego Związku Literatów Polskich we współpracę z tajnymi służbami PRL.
Redaktor almanachów i książek.
Publikował w prasie literackiej: m.in. w Życiu Literackim, Studencie, Przemianach, Ikarze, Trwaniu, Suplemencie, miesięczniku Kraków, Nieznanym Świecie oraz w antologiach i almanachach.
Twórczość.
Książki wydane przez Szczęsnego Kościeszę Wrońskiego:

</doc>
<doc id="1840407" url="https://pl.wikipedia.org/wiki?curid=1840407" title="Ken-Marti Vaher">
Ken-Marti Vaher

Ken-Marti Vaher (ur. 5 września 1974 w Tallinnie) – estoński polityk, prawnik, parlamentarzysta, minister sprawiedliwości w latach 2003–2005, od 2011 do 2014 minister spraw wewnętrznych.
Ukończył w 1992 Szkołę Średnią nr 7 w Tallinnie, a w 1996 studia prawnicze na Uniwersytecie w Tartu. Pracował jako doradca Komisji Konstytucyjnej Zgromadzenia Państwowego i głównego audytora kraju. W latach 1999–2001 pełnił funkcję dyrektora biura kontroli. Później przeszedł do pracy partyjnej, został sekretarzem generalnym nowo powołanego ugrupowania Res Publica, a w 2002 radnym Tallinna.
W 2003 uzyskał mandat posła do Riigikogu, wkrótce po wyborach w kwietniu tegoż roku powołano go na urząd ministra sprawiedliwości w gabinecie Juhana Partsa. W 2005 parlament przegłosował wobec niego wotum nieufności po tym, jak przedstawił niezaakceptowany program zwalczania korupcji. Konsekwencją tej decyzji było podanie się urzędującego premiera do dymisji i rozpad koalicji rządowej. Ken-Marti Vaher w kwietniu 2005 odszedł ze stanowiska, wrócił do pracy w Zgromadzeniu Państwowym. W 2007 i 2011 uzyskiwał reelekcję z ramienia współtworzonej przez swoją dotychczasową partię formacji Isamaa ja Res Publica Liit. W kwietniu 2011 ponownie wszedł w skład rządu – Andrus Ansip powierzył mu resort spraw wewnętrznych. Stanowisko to zajmował do marca 2014. W 2015 utrzymał mandat poselski na kolejną kadencję.

</doc>
<doc id="1840409" url="https://pl.wikipedia.org/wiki?curid=1840409" title="Bojan Zulfikarpašić">
Bojan Zulfikarpašić

Bojan Zulfikarpašić (cyr. Бојан Зулфикарпашић), znany też jako Bojan Z. (ur. 2 lutego 1968 w Belgradzie) – francuski muzyk jazzowy pochodzenia serbskiego.
Życiorys.
Naukę gry na pianinie zaczął w wieku 5 lat. Już jako nastolatek grał w jazzowych grupach belgradzkich, a w 1989 został wyróżniony nagrodą dla Najlepszego Jugosłowiańskiego Młodego Muzyka Jazzowego.
W 1986 studiował w master class Clare Fisher w Blue Lake Fine Arts Camp w Michigan. Bojan zetknął się z ludową muzyką Bałkanów, grając w orkiestrze podczas odbywania służby wojskowej. W 1988 przeprowadził się do Paryża i zaczął grać z Noël Akchoté, Julien Lourau, Magic Malikiem, Marc Buronfosse, Henri Texier i innymi sławami francuskiego jazzu.
W 1993 nagrał debiutancką płytę z grupą Bojan Z Quarter z wytwórnią Label Blue, w 1995 wydał następną płytę zatytułowaną "Yopla!" W 1999 zaangażował się w wielokulturowy projekt Koreni z takimi muzykami jak Karim Ziad z Algierii, Kudsi Erguner z Turcji i Vlatko Stefanovski z Macedonii.
Jego solowy album "Solobsession" z 2001 roku przyniósł mu międzynarodowe uznanie. W 2003 zaczął współpracę z amerykańskimi muzykami jazzowymi Scotem Colleyem i Nasheet Waits, co zaowocowało płytą "Transpacifik" (2003). Następny album to "Xenophonia" (2006) z Benem Perowskym, Ari Hoenig i Remi Vignolo.
Bojan używa bardzo często kombinacji akustycznego pianina z elektrycznym Fender Rhodes, grając na nich jednocześnie. Został nazwany wynalazcą ksenofonu – instrumentu hybrydy swojej inwencji, na bazie elektrycznego pianina Fender Rhodes. Można usłyszeć go na płycie "Xenophonia".
W 2002 Bojan Zulfikarpašić został uhonorowany tytułem Chevalier de l'ordre des Arts et des Lettres z ręki francuskiego rządu oraz zdobył nagrodę Django Reinhardta dla Muzyka Roku Francuskiej Akademii Jazzu.

</doc>
<doc id="1840410" url="https://pl.wikipedia.org/wiki?curid=1840410" title="Most św. Klary">
Most św. Klary

Most Świętej Klary (Clarenbrücke, Klarenwerder Brücke), to most drogowy we Wrocławiu, stanowiący przeprawę nad kanałem wodnym – Upustem Klary, który jest elementem Piaskowego Stopnia Wodnego. Most ten łączy Wyspę Słodową z Wyspą Bielarską.
Obecny most to konstrukcja wybudowana w 1992 roku, a wyremontowana została wraz z kanałami roboczymi młynów, w 2001 roku. Konstrukcja mostu oparta jest o stalowe dwuteowniki, dwa przęsła mostu przerzucone są nad kanałami dwóch rynien roboczych, nieistniejących już Młynów Świętej Klary, rozdzielonych filarem. Rozpiętość całkowita mostu – dwóch przęseł różnej rozpiętości – wynosi 20,6 m, a szerokość 6,8 m. Nawierzchnia pomostu użytkowego – drewniana, także balustrada i pochwyt – drewniane.

</doc>
<doc id="1840415" url="https://pl.wikipedia.org/wiki?curid=1840415" title="Károly Jordán">
Károly Jordán

Károly Jordán (wym. [], ur. 16 grudnia 1871 w Peszcie, zm. 24 grudnia 1959 w Budapeszcie) – węgierski taternik i matematyk, członek Węgierskiej Akademii Nauk (od 1947 r.), profesor Wyższej Szkoły Ekonomicznej w Budapeszcie.
Podczas pobytu w Zurychu i Genewie, gdzie ukończył studia, dobrze poznał Alpy i dokonał w nich kilku wejść alpinistycznych, w tym zimowych. W czasie pobytu w Genewie poznał również swoją przyszłą żonę Marthe Lavallé. W 1898 r. wrócił na Węgry, gdzie zaczął chodzić po Tatrach, częściowo z przewodnikami, częściowo bez nich. W latach późniejszych rozpoczął uprawianie narciarstwa wysokogórskiego, głównie w Karpatach. Na swojej ostatniej wspinaczce w Alpach był w 1930 r.
Károly Jordán został uhonorowany nazwą trzech tatrzańskich obiektów w nazewnictwie niemieckim i węgierskim – są to Poślednia Turnia ("Jordánspitze", "Jordáncsúcs"), Wyżnia Poślednia Przełączka ("Jordánscharte", "Jordánrés") i Zębata Turnia ("Jordánturm", "Jordántorony"), a także polskim (Droga Jordana).

</doc>
<doc id="1840416" url="https://pl.wikipedia.org/wiki?curid=1840416" title="Karoly Jordan">
Karoly Jordan



</doc>
<doc id="1840417" url="https://pl.wikipedia.org/wiki?curid=1840417" title="Don’t Know What to Tell Ya">
Don’t Know What to Tell Ya

"Don't Know What to Tell Ya" − rhytm and bluesowa kompozycja autorstwa Static Majora i Timbalanda, która jako drugi singel promowała kompilacyjny album Aaliyah pt. "I Care 4 U". Był to finalny utwór, którego celem była promocja płyty; jedynie w Stanach Zjednoczonych doszło do wydania trzeciego singla zatytułowanego "Come Over". "Don't Know What to Tell Ya" wykorzystuje sample z utworów "Batwannis Beek" Algierki Wardy Al-Jazairiy oraz "No Respect" hiphopowca Kool Moe Dee.
Teledysk.
Wideoklip do utworu wyreżyserował Marlon Boss. Zawiera on sceny z wcześniejszych teledysków Aaliyah. Powstały dwie jego wersje: brytyjska i niemiecka.

</doc>
<doc id="1840419" url="https://pl.wikipedia.org/wiki?curid=1840419" title="Gerhard Poppenhagen">
Gerhard Poppenhagen

Gerhard Poppenhagen (ur. 26 września 1909 w Hamburgu, zm. 6 stycznia 1984 tamże) – zbrodniarz nazistowski, członek załogi niemieckiego obozu koncentracyjnego Neuengamme i SS-Obersturmführer.
Członek NSDAP od 1932 i SS od 1933. W 1940 rozpoczął służbę w obozie Neuengamme. Był tu między innymi telegrafistą. Od 17 marca 1944 do 10 kwietnia 1945 Poppenhagen był komendantem "Helmstedt-Beendorf", podobozu KL Neuengamme. Był to podobóz zarówno dla mężczyzn, jak i dla kobiet.
13 sierpnia 1946 został skazany przez brytyjski Trybunał Wojskowy w Hamburgu na karę 15 lat pozbawienia wolności.

</doc>
<doc id="1840421" url="https://pl.wikipedia.org/wiki?curid=1840421" title="Microsoft Corporation">
Microsoft Corporation



</doc>
<doc id="1840422" url="https://pl.wikipedia.org/wiki?curid=1840422" title="Rusa II">
Rusa II

Rusa II – król Urartu w latach 685–639 p.n.e., syn Argisztiego II.
Panowanie Rusy II przypadło na okres upadku państwa. Klęski jego poprzedników i zburzenie Musasira osłabiło Urartu. Ojciec Rusy II na skutek przegranych wojen zmuszony był do odstąpienia Asyrii części terytoriów Urartu i prawdopodobnie płacenia daniny. Oprócz zagrożenia ze strony Asyrii od południa, północno-wschodnie granice państwa były narażone na najazdy Scytów i Kimerów.
Około 681 roku p.n.e. w asyryjskiej Medi wybuchły walki przeciwko władzy w Niniwie. Król asyryjski, Sennacheryb, został zabity, a jego zabójcy uciekli do urartyjskiej prowincji Szuprii. Wzmianki o tych wydarzeniach zachowały się na tabliczkach glinianych w archiwach asyryjskich, w Biblii – w Drugiej Księdze Królewskiej i Księdze Izajasza. Wspominał o tym również Mojżesz Choreński:

</doc>
<doc id="1840423" url="https://pl.wikipedia.org/wiki?curid=1840423" title="Mestaruussarja 1938">
Mestaruussarja 1938



</doc>
<doc id="1840424" url="https://pl.wikipedia.org/wiki?curid=1840424" title="Mestaruussarja 1946">
Mestaruussarja 1946



</doc>
<doc id="1840425" url="https://pl.wikipedia.org/wiki?curid=1840425" title="Metalist Sewastopol">
Metalist Sewastopol

Metalist Sewastopol (ukr. Футбольний клуб «Металіст» Севастополь, "Futbolnyj Kłub "Metalist" Sewastopol") - ukraiński klub piłkarski z siedzibą w Sewastopolu, w Republice Autonomicznej Krymu.
Historia.
Drużyna piłkarska Metalist Sewastopol została założona w Sewastopolu w 1958 roku i reprezentowała Stocznię Morską ("Sudnobudiwnyj Zawod "Metalist""). Zespół występował w rozgrywkach lokalnych. W 1965 i 1966 zdobył mistrzostwo Ukraińskiej SRR spośród drużyn amatorskich. Potem kontynuował występy w rozgrywkach Mistrzostw i Pucharu obwodu krymskiego, dopóki nie został rozwiązany.

</doc>
<doc id="1840428" url="https://pl.wikipedia.org/wiki?curid=1840428" title="Pachyuromys duprasi faroulti">
Pachyuromys duprasi faroulti



</doc>
<doc id="1840429" url="https://pl.wikipedia.org/wiki?curid=1840429" title="Harri Õunapuu">
Harri Õunapuu

Harri Õunapuu (ur. 2 lutego 1947 w Sangaste w prowincji Valga) – estoński polityk, agronom i menedżer, były minister rolnictwa oraz finansów, deputowany trzech kadencji.
Życiorys.
Ukończył w 1961 Szkołę Średnią nr 3 w Tartu, pięć lat później szkołę rolniczą. W 1971 został absolwentem agronomii na Estońskiej Akademii Rolniczej. Pracował w państwowych gospodarstwach rolnych, dochodząc do stanowisk dyrektorskich. W latach 80. był prezesem stowarzyszenia gospodarczego w Rapli, a w okresie 1989–1991 gubernatorem prowincji Raplamaa.
Od 13 lutego 1991 do 29 stycznia 1992 był ministrem rolnictwa w gabinecie Edgara Savisaara. Później pracował jako menedżer projektów w funduszu rozwojowym, dyrektor banku Eesti Hoiupank i prywatny przedsiębiorca.
W 1994 wstąpił do Estońskiej Partii Centrum, w 1996 został radnym Rapli. W 1999 uzyskał mandat posła do Zgromadzenia Państwowego. Od 8 stycznia 2002 do 10 kwietnia 2003 sprawował urząd ministra finansów w rządzie Siima Kallasa. Powrócił następnie do pracy w parlamencie (wybrany ponownie w 2003). W 2004 opuścił Partię Centrum, a w 2006 przeszedł do rządzącej Estońskiej Partii Reform. W wyborach w 2007 uzyskał reelekcję do Riigikogu XI kadencji.

</doc>
<doc id="1840430" url="https://pl.wikipedia.org/wiki?curid=1840430" title="Pachyuromys duprasi natronensis">
Pachyuromys duprasi natronensis



</doc>
<doc id="1840431" url="https://pl.wikipedia.org/wiki?curid=1840431" title="Claudio Daniel Husaín">
Claudio Daniel Husaín



</doc>
<doc id="1840433" url="https://pl.wikipedia.org/wiki?curid=1840433" title="Jakob Jantscher">
Jakob Jantscher

Jakob Jantscher (ur. 8 stycznia 1989 w Grazu) – austriacki piłkarz występujący na pozycji pomocnika. Zawodnik klubu Sturm Graz.
Kariera klubowa.
Jantscher jako junior grał w klubach SC Unterpremstätten, LUV Graz oraz Sturm Graz, do którego juniorskiej ekipy trafił w 2003 roku. W 2005 roku został włączony do drużyny rezerw Sturmu, a 2007 roku do jego pierwszej drużyny. W austriackiej Bundeslidze zadebiutował 20 października 2007 roku w przegranym 1:4 pojedynku z Red Bull Salzburg. 24 listopada 2007 roku w wygranym 6:1 spotkaniu z SCR Altach strzelił pierwszego gola w Bundeslidze. W debiutanckim sezonie 2007/2008 w lidze zagrał 12 razy i zdobył 2 bramki. W 2010 roku wygrał z klubem rozgrywki Pucharu Intertoto i awansował z nim do Pucharu UEFA. Sturm odpadł jednak z niego w drugiej rundzie kwalifikacyjnej. W 2010 roku Jantscher zdobył z zespołem Puchar Austrii.
Latem 2010 roku odszedł do klubu Red Bull Salzburg. Pierwszy ligowy mecz zaliczył tam 17 lipca 2010 roku przeciwko Kapfenbergerowi (0:0). W sezonie 2011/2012 był wypożyczony do Dinama Moskwa. W 2013 roku przeszedł do NEC Nijmegen, a w 2014 do FC Luzern. W 2016 przeszedł do Çaykur Rizesporu. W 2018 wrócił do Sturmu.
Kariera reprezentacyjna.
Jantscher jest byłym reprezentantem Austrii U-16, U-17, U-18, U-19, U-20 oraz U-21. W pierwszej reprezentacji Austrii zadebiutował 6 czerwca 2009 roku w przegranym 0:1 meczu eliminacji Mistrzostw Świata 2010 z Serbią. 18 listopada 2009 roku w przegranym 1:5 towarzyskim spotkaniu z Hiszpanią strzelił pierwszego gola w kadrze.

</doc>
<doc id="1840434" url="https://pl.wikipedia.org/wiki?curid=1840434" title="Rozdroże pod Bulą">
Rozdroże pod Bulą

Rozdroże pod Bulą (słow. "Rázcestie pod Homôlkou") – rozdroże szlaków turystycznych w górnej części Doliny Żarskiej w słowackich Tatrach Zachodnich. Położone jest na wysokości 1686 m, nieco poniżej źródeł potoczka zasilającego Smreczankę, po wschodniej stronie podnóży Pośredniego Gronia. Obszar tego rozdroża i górnej części Doliny Żarskiej to wertepy zawalone wantami. Wędrujący tędy w 1866 Węgier József Mihalik tak o nim pisał: "Słowaccy mieszkańcy Liptowa, wchodzący tędy jak kozice, nie znajdują żadnych większych trudności we wspinaniu się na te skały. Zdarzyło się raz, że chłopi z Żaru i Smreczan przeszli do Galicji i ukradli tam wołu, a żeby uniknąć wytropienia, owiązali mu nogi i tak go przeprowadzili na ziemię węgierską, gdzie został radośnie zjedzony..."

</doc>
<doc id="1840446" url="https://pl.wikipedia.org/wiki?curid=1840446" title="Referendum na Białorusi w 1996 roku">
Referendum na Białorusi w 1996 roku

Referendum na Białorusi w 1996 roku – sfałszowane referendum przeprowadzone 24 listopada 1996 roku. W referendum zadano obywatelom 7 pytań.
Okoliczności rozpisania.
Celem referendum była głęboka transformacja systemu politycznego Białorusi, sprowadzająca się do jego zdominowania przez prezydenta, zalegalizowanie przedłużenia kadencji prezydenta Alaksandra Łukaszenki, rozszerzenie jego uprawnień oraz przywrócenie na Białorusi symboliki z czasów ZSRR.
Reakcje opozycji.
Według Siarhieja Kalakina, szefa komunistycznej frakcji w parlamencie, od 20 do 50% głosów zostało sfałszowane. Zastępca szefa frakcji komunistycznej parlamentu w 1996 r. powiedział, że referendum doprowadziło do podporządkowania sobie wszystkich organów władzy przez prezydenta. Białoruskie władze zaprzeczyły fałszerstwom wyborczym.
Pytania i wyniki.
1. Czy jesteś za przeniesieniem święta niepodległości Republiki Białorusi na dzień wyzwolenia Białorusi w wielkiej wojnie ojczyźnianej 3 lipca?
2. Czy jesteś za nowelizacją konstytucji zaproponowaną przez prezydenta Alaksandra Łukaszenkę?
3. Czy jesteś za swobodnym i nielimitowanym obrotem ziemią?
4. Czy jesteś za zniesieniem kary śmierci na terenie Republiki Białorusi?
5. Czy chcesz przyjęcia zmian i uzupełnień w Konstytucji Republiki Białorusi sugerowanych przez komunistów i rolną frakcję w Radzie Najwyższej?
6. Czy przywódcy terenowych organów władzy wykonawczej powinni być wybierani bezpośrednio przez mieszkańców w odpowiedniej administracyjnej jednostce terytorialnej?
7. Czy zgadzają się Państwo na to, że finansowanie wszystkich gałęzi władzy państwowej musi być przeprowadzone w sposób otwarty i przejrzysty i tylko z budżetu państwa?

</doc>
<doc id="1840450" url="https://pl.wikipedia.org/wiki?curid=1840450" title="Back &amp; Forth">
Back &amp; Forth

Back &amp; Forth − pierwszy singel promujący pierwszy studyjny album amerykańskiej piosenkarki Aaliyah pt. "Age Ain’t Nothing but a Number". Jest to debiutancki singel artystki. Piosenkę skomponował R. Kelly.
Singel wydano w drugim kwartale 1994 roku. Niespełna miesiąc od swojej premiery „Back &amp; Forth” stało się przebojem. Utwór przez trzy tygodnie zajmował 1. miejsce w notowaniu Billboardu Hot R&amp;B/Hip-Hop Songs oraz uplasował się na pozycji piątej zestawienia Hot 100. Billboard uwzględnił piosenkę na 2. miejscu na liście najlepszych utworów R&amp;B/hip-hopowych roku. 9 czerwca 1994 organizacja Recording Industry Association of America (RIAA) przyznała kompozycji status złotego singla.
Tekst utworu opisuje podekscytowanie nastoletniej dziewczyny imprezą, która odbywa się w weekend. Powstał także teledysk, w którym Aaliyah wykonuje piosenkę w szkolnej sali gimnastycznej.
Listy utworów i formaty singla.
U.S. CD
US 12" Vinyl
"A-side"
"B-side"
UK CD
UK 12" Vinyl
"A-side"
"B-side"

</doc>
<doc id="1840452" url="https://pl.wikipedia.org/wiki?curid=1840452" title="Nowe legendy">
Nowe legendy

Legendy (ang. "New Legends") – antologia opowiadań hard science fiction pod redakcją Grega Beara. Wśród autorów są zarówno uznani pisarze, jak Ursula K. Le Guin, Poul Anderson, Robert Sheckley, jak i młodzi pisarze czy James Stevens-Ace. 
Wydany w USA w wydawnictwie Tor Books w 1995 r., w Polsce wydało wydawnictwo Prószyński i S-ka w 1997 r.
Spis treści.
Część pierwsza Wybory 
Część druga Dojrzewanie 
Część trzecia Oni i my 
Część czwarta Zwyciężyć, przegrać lub zremisować 
Część piąta Zbawienie 
Część szósta Szyfry

</doc>
<doc id="1840453" url="https://pl.wikipedia.org/wiki?curid=1840453" title="Pośredni Groń (Tatry Zachodnie)">
Pośredni Groń (Tatry Zachodnie)

Pośredni Groń (słow. "Prostredný grúň") – grzbiet odchodzący od grani głównej Tatr Zachodnich na południe, do Doliny Żarskiej. Zaczyna się zaraz po południowo-wschodniej stronie Smutnej Przełęczy (1963 m) niewielką kopką w grani, zwaną Smutnym Zwornikiem. Początkowo biegnie w południowym kierunku, niżej zakręcając na południowy zachód. Oddziela od siebie dwa kotły lodowcowe górnej części Doliny Żarskiej; najbardziej wschodni z trzech kotłów Wielkich Zawratów i Małe Zawraty. Przez Pośredni Groń prowadzi szlak turystyczny. Końcowy jego odcinek przed Smutną Przełęczą prowadzi eksponowanym trawersem porośniętym dość bujnymi trawami (niebezpiecznie przy zalodzeniu lub śniegu). Zimą z Pośredniego Gronia do Wielkich Zawratów czasami schodzą lawiny.

</doc>
<doc id="1840454" url="https://pl.wikipedia.org/wiki?curid=1840454" title="44 Pułk Strzelców Kresowych">
44 Pułk Strzelców Kresowych



</doc>
<doc id="1840456" url="https://pl.wikipedia.org/wiki?curid=1840456" title="Halina Karnkowska">
Halina Karnkowska

Halina Karnkowska z domu Sułowska (ur. 14 stycznia 1907 w Warszawie, zm. 20 września 1980) – przewodnik turystyczny, działacz opieki nad zabytkami.
Inżynier rolnik, absolwentka Szkoły Głównej Gospodarstwa Wiejskiego. Przed przejściem na emeryturę była dyrektorem Łódzkiego Przedsiębiorstwa Ogrodniczego. Do PTTK wstąpiła w 1951. W latach 1956–1980 była członkiem Zarządu Oddziału PTTK w Łodzi (w tym przez trzy kadencje członkiem prezydium Zarządu Oddziału, a przez jedną kadencję skarbnikiem Oddziału). W latach 1958–1980 była także członkiem Zarządu Okręgu PTTK w Łodzi i od 1975 Zarządu Wojewódzkiego PTTK w Łodzi. W latach 1959–1964 była członkiem redakcji Biuletynu Zarządu Okręgu PTTK w Łodzi – obecnego "Wędrownika".
W 1951 po pierwszym w PTTK kursie przewodników miejskich uzyskała uprawnienia przewodnika. Przez prawie 50 lat była czynnym przewodnikiem z uprawnieniami I (najwyższej) klasy na teren całej Polski. Nasilająca się krótkowzroczność nie przeszkadzała jej w działaniach, choć pod koniec życia mocno je utrudniała.
W latach 1959–1964 członek redakcji Biuletynu PTTK (istnieje do dziś, nosi teraz nazwę "Wędrownik", jest kwartalnikiem Łódzkiego PTTK, niedawno ukazał się numer 400).
W latach 1956–1967 była przewodniczącą Komisji Ochrony Przyrody Łódzkiego Oddziału PTTK. 
Realizowała się jednak najpełniej w społecznych działaniach ochrony zabytków. W 1959 była współorganizatorką i do końca życia przewodniczącą Oddziałowej Komisji Opieki nad Zabytkami. Od 1975 była również przewodniczącą Wojewódzkiej Komisji Opieki nad Zabytkami. Ogromne były jej zasługi w stworzeniu sieci Społecznych Opiekunów Zabytków w Łodzi i w województwie łódzkim. Wykazywała niezwykłą energię i zaangażowanie w organizowanie szkoleń, prelekcji oraz okręgowych a potem wojewódzkich zlotów Społecznych Opiekunów Zabytków, czynnie uczestnicząc w Ogólnopolskich Zlotach Społecznych Opiekunów Zabytków. Szczególnie ważnym jej osiągnięciem było stworzenie sieci młodzieżowych zespołów opiekunów zabytków. 
Odznaczona była wieloma odznaczeniami organizacyjnymi i resortowymi: 
Zmarła nagle 20 września 1980, pochowana jest na Starym Cmentarzu przy ul. Ogrodowej w Łodzi w części katolickiej.

</doc>
<doc id="1840457" url="https://pl.wikipedia.org/wiki?curid=1840457" title="Down with the Clique">
Down with the Clique

Down with the Clique – czwarty, przedostatni singel promujący debiutancki album amerykańskiej piosenkarki Aaliyah pt. "Age Ain’t Nothing but a Number".
Listy utworów i formaty singla.
UK CD single
UK 12-inch single

</doc>
<doc id="1840459" url="https://pl.wikipedia.org/wiki?curid=1840459" title="Woźnica">
Woźnica

Woźnica (również "furman", "wozak") – osoba powożąca zaprzęgiem konnym, także saniami, za pomocą lejca, bata, również zawód (jeśli zajęcie jest trwałe).
W tonacji sielankowej obraz niebezpieczeństw czyhających na dawnych zawodowych kupców-woźniców znany jest np. na podstawie ballady Mickiewicza z elementami beletrystycznymi.
Woźnica – przestarzały termin dawnego polskiego kodeksu drogowego. Status woźnicy nadawała karta woźnicy, uprawniająca do powożenia pojazdem zaprzęgowym osobę po ukończeniu 15. roku życia, która miała odpowiednie kwalifikacje. Możliwe były inne formy takiego uprawnienia. Na podst. art. 78 Prawa o ruchu drogowym z 1983.
Obecnie karta woźnicy nie istnieje. W przypadku osób, które ukończyły 15 lat, ale jeszcze nie osiągnęły 18. roku życia, dokumentem stwierdzającym posiadanie uprawnienia do kierowania pojazdem zaprzęgowym jest karta rowerowa lub prawo jazdy kategorii AM, A1, B1 lub T. Osoby, które ukończyły 18 lat mogą kierować tego typu pojazdem bez dokumentów uprawniających. Dokumentem stwierdzającym osiągnięcie wymaganego wieku jest dokument tożsamości lub dowolna kategoria prawa jazdy.

</doc>
<doc id="1840460" url="https://pl.wikipedia.org/wiki?curid=1840460" title="NGC 6027">
NGC 6027

NGC 6027 (również PGC 56579 lub HCG 79B) – galaktyka soczewkowata (S0), znajdująca się w gwiazdozbiorze Węża. Została odkryta 20 marca 1882 roku przez Éduarda Stephana.
Galaktyka ta jest najjaśniejszym składnikiem wchodzącym w skład zwartej grupy galaktyk, zwanej Sekstetem Seyferta (również Hickson 79). Czasem nazwą NGC 6027 określa się całą tę grupę galaktyk, gdyż Stephan nie był w stanie w swoim teleskopie rozdzielić jej na poszczególne składniki, tylko widział skumulowane światło tych galaktyk.

</doc>
<doc id="1840461" url="https://pl.wikipedia.org/wiki?curid=1840461" title="Toomas Varek">
Toomas Varek

Toomas Varek (ur. 6 czerwca 1948 w Rakvere) – estoński polityk, inżynier, w latach 2006–2007 przewodniczący Zgromadzenia Państwowego.
Życiorys.
Ukończył w 1967 Szkołę Średnią w Kundzie, w 1972 został absolwentem inżynierii mechanicznej na Estońskiej Akademii Rolniczej. Pracował w państwowych gospodarstwach rolnych, od 1975 zajmował stanowiska dyrektorskie. Po przemianach politycznych w 1992 zajął się biznesem, przez cztery lata zajmował stanowisko dyrektora zarządzającego spółki akcyjnej.
Od 1993 do 1996 był także radnym miny Haljala. W 1996 został wybrany na burmistrza Rakvere. Funkcję tę pełnił przez trzy lata, później przez rok zasiadał w radzie miasta. W 1999, 2003 i 2007 uzyskiwał mandat posła do Zgromadzenia Państwowego IX, X i XI kadencji z ramienia Estońskiej Partii Centrum. W okresie od 10 lutego do 10 kwietnia 2003 był ministrem spraw wewnętrznych w rządzie Siima Kallasa. W latach 2005–2006 pełnił funkcję zastępcy Riigikogu, następnie przez rok przewodniczył estońskiemu parlamentowi.

</doc>
<doc id="1840462" url="https://pl.wikipedia.org/wiki?curid=1840462" title="Yut">
Yut

Yut (ko. 윷) lub yutnori (윷놀이) – pochodząca z Korei, tradycyjna, rodzinna gra planszowa. Nazywana również "cheok-sa" lub "sa-hee". Jej początki sięgają okresu Trzech Królestw. Niegdyś była używana do przepowiadania przyszłości. W grze uczestniczą dwie drużyny, ale nie ma określonej liczby graczy w jednej drużynie. Do grania używa się kwadratowej (czasem okrągłej) planszy ("mal-pan", 말판) z czterema liniami na krawędziach i dwoma po przekątnej, ośmiu pionków (czterech jasnych i czterech ciemnych) zwanych "mal" (말) oraz czterech pałeczek, którymi się rzuca. Są dwa rodzaje pałeczek – "jang-jak yut" (장작 윷) oraz "bam yut" (밤 윷). Na planszy jest 29 pól – po 5 na każdej krawędzi i po 5 na przekątnych, z tym że jedno pole jest tam wspólne. Każda pałeczka jest w przekroju półkolem i ma około 15 cm długości. Na ich zaokrąglonej stronie znajdują się symbole. W yut gra się najczęściej podczas świąt oraz ważnych rodzinnych uroczystości. Są to przede wszystkim Koreański Nowy Rok ("Seol-nal", 설날) i Koreańskie Święto Dziękczynienia ("Chu-seok", 추석).
Zasady.
Każda z pałeczek po rzuceniu może upaść stroną zaokrągloną lub płaską do góry. Sposób, w jaki upadną, determinuje liczbę uzyskanych punktów - czyli o ile pól jest przesuwany pionek. Istnieje pięć następujących kombinacji:
Każda kombinacja ma swoją nazwę: "do" (도, świnia) – 1 pole do przodu; "gae" (개, pies) – 2 pola do przodu; "geol" (걸, owca) – 3 pola do przodu; "yut" (윷, krowa) – 4 pola do przodu; "mo" (모, koń) – 5 pól do przodu. Na początku każda drużyna rzuca pałeczkami i ta, która uzyska większą liczbę punktów, zaczyna grę. Drużyny rzucają na przemian. Każdy zawodnik rzuca raz, jednakże w przypadku, gdy wyrzuci "yut" albo "mo" dostaje dodatkowy rzut. Jeśli po raz kolejny wyrzuci "yut" lub "mo" może rzucać jeszcze raz. Serię kończy dopiero wyrzucenie "do", "gae" lub "geol". Gracz każdorazowo może przesuwać dowolny pionek będący już na planszy lub włączać do gry ten, który jeszcze jest poza planszą. Pionki przesuwają się jedynie do przodu. Dodatkowo, jeśli jeden z nich stanie na polu na narożnikach planszy lub w jej środku, zawodnik może wybrać drogę, którą chce się poruszać. Istnieją cztery możliwe trasy:
Zwykła droga prowadzi dookoła i jest najdłuższa. W przypadku, gdy pionek drużyny stanie na polu, na którym stał już pionek drużyny przeciwnej, to ten ostatni zostaje przesunięty w miejsce startu, zaś gracz pierwszego zespołu ma prawo do dodatkowego rzutu. Jeżeli pionek drużyny stanie na polu, gdzie wcześniej stał inny pionek tej samej drużyny, to od tego momentu oba pionki tworzą grupę i mogą być przesuwane jednocześnie, lecz stwarza to ryzyko, gdyż w przypadku, gdy pionek przeciwnika trafi na pole, na którym znajdowała się grupa, to wszystkie pionki z grupy wracają na start. Zwycięża ta drużyna, której wszystkie pionki przejdą trasę szybciej, czyli dotrą z powrotem na pole startu, zwane "cham-meoki".
Dodatkowe reguły.
Czasami do gry używa się pałeczek z dodatkowymi oznaczeniami. Jeśli używa się pałeczki z napisem "Seul" (서울) na płaskiej stronie, to w przypadku, gdy zawodnik wyrzuci "do" i na jedynej pałeczce zwróconej płaską stroną do góry będzie napis "Seul", to pionek przesuwa się od razu na pole na środku planszy. Jeśli jednak wszystkie pionki są już na planszy, to taka kombinacja liczy się jak zwykłe "do". Podobnie dzieje się, jeżeli na jednej pałeczce jest napis "Busan" (부산). Z tym że w tym przypadku po wyrzuceniu "do" gracz przesuwa się na narożne pole naprzeciwko pola startowego. Trzecią możliwością jest używanie pałeczki z napisem "wstecz" (후퇴). Jeżeli zawodnik wyrzuci "do" z napisem "wstecz" do góry, to wszystkie pionki drużyny znajdujące się na planszy cofają się o jedno pole do tyłu. Jednakże, gdy wszystkie są poza planszą, oznacza to, w zależności od przyjętych reguł, zwykłe "do" lub utratę jednej kolejki. Istnieje też inna zasada, grając pałeczką "wstecz". Jeśli gracz wyrzuci "do" z napisem "wstecz" zwróconym do góry, to pionek trafia na strzałkę znajdującą się obok pola startowego i pozostaje tam, dopóki nie zostanie wyrzucone jeszcze jedno "do" z napisem "wstecz". Jednakże, gdy to nastąpi, pionek od razu kończy trasę.

</doc>
<doc id="1840465" url="https://pl.wikipedia.org/wiki?curid=1840465" title="SDJuSzOR-Metałurh Zaporoże">
SDJuSzOR-Metałurh Zaporoże

SDJuSzOR-Metałurh Zaporoże (ukr. Футбольний клуб «СДЮШОР-Металург» Запоріжжя, "Futbolnyj Kłub "SDJuSzOR-Metałurh" Zaporiżżia") – ukraiński klub piłkarski z siedzibą w mieście Zaporoże. Jest Szkołą Piłkarską klubu Metałurh Zaporoże.
Historia.
Chronologia nazw:
Szkoła piłkarska DJuSSz-Metałurh Zaporoże (ukr. ДЮСШ, Дитячо-юнацька спортивна школа, "Dytiaczo-Junaćka Sportywna Szkoła") została założona w 1951 i przygotowywała młodych piłkarzy dla klubu Metałurh Zaporoże. W grudniu 1975 szkoła przekwalifikowała się na Specjalizowaną (ukr. СДЮШОР, Спеціалізована дитячо-юнацька школа олімпійського резерву, "Specializowana Dytiaczo-Junaćka Szkoła Olimpijśkoho Rezerwu"). Zespół występował w rozgrywkach lokalnych w różnych kategoriach wiekowych. W sezonie 2000/01 zgłosił się do rozgrywek w Drugiej Lidze. Zajął ostatnie, 16 miejsce i pożegnał się z rozgrywkami na szczeblu profesjonalnym. Klub występuje w Dziecinno-Juniorskiej Futbolowej Lidze (DJuFL) Ukrainy.

</doc>
<doc id="1840469" url="https://pl.wikipedia.org/wiki?curid=1840469" title="Długa Kotlina">
Długa Kotlina

Długa Kotlina (słow. "Dlhá kotlina", "kotol Dlhégo plesa") – kotlina położona na wysokości ok. 1880 m n.p.m. znajdująca się w Dolinie Staroleśnej w słowackich Tatrach Wysokich. Długa Kotlina leży u podnóża północnych urwisk Nowoleśnej Grani, na jej dnie znajduje się spory Długi Staw Staroleśny i niewielkie, najprawdopodobniej okresowe Długie Oko (w górnej części). Nieco na północ od Długiej Kotliny przebiega znakowany niebiesko szlak turystyczny prowadzący znad Wodospadów Zimnej Wody na Rohatkę.
Długa Kotlina sąsiaduje:

</doc>
<doc id="1840472" url="https://pl.wikipedia.org/wiki?curid=1840472" title="Silnik podkwadratowy">
Silnik podkwadratowy

Silnik podkwadratowy – silnik, w którym skok tłoka ma mniejszą wartość niż jego średnica, w przeciwieństwie do silnika nadkwadratowego.
Zastosowanie.
Silniki podkwadratowe stosuje się obecnie w pojazdach o większej pojemności skokowej, starszych motocyklach, a także w nowszych samochodach osobowych o mniejszej pojemności skokowej, ponieważ posiadają one lżejsze układy korbowe, co pozwala na możliwość pracy na wyższych obrotach.
Podsumowanie.
Porównując silnik podkwadratowy i nadkwadratowy (o tej samej pojemności skokowej, stopniu sprężania i dawce paliwa), silnik nadkwadratowy będzie posiadał wyższy moment obrotowy, lepszą dynamikę i możliwość pracy na wyższych obrotach (pod warunkiem, że będzie to silnik o konstrukcji przystosowanej do samochodu osobowego, tj. lekki układ korbowy). Jest tak dlatego, że silnik nadkwadratowy posiada dłuższe ramię wykorbione, tj. większą „dźwignię”, teoretycznie przyjmując, że pewien silnik o pojemności P z ramieniem wykorbionym o długości 2,5 centymetra będzie miał x Nma, a silnik o pojemności P, lecz tym razem z długością ramienia wykorbionego równym 5 centymetra będzie wynosił 2x Nm (dochodzą do tego bezwładności mas wirujących i posuwisto-zwrotnych wpływające na dynamikę i zakres obrotów minimalnych i maksymalnych silnika).

</doc>
<doc id="1840473" url="https://pl.wikipedia.org/wiki?curid=1840473" title="2 Pułk Strzelców Pieszych (AP we Francji)">
2 Pułk Strzelców Pieszych (AP we Francji)



</doc>
<doc id="1840474" url="https://pl.wikipedia.org/wiki?curid=1840474" title="Yvonne van Gennip">
Yvonne van Gennip

Yvonne Maria Thérèse van Gennip (ur. 1 maja 1964 w Haarlemie) – holenderska łyżwiarka szybka, trzykrotna mistrzyni olimpijska, trzykrotna medalistka mistrzostw świata, wielokrotna medalistka mistrzostw Europy i dwukrotna zdobywczyni Pucharu Świata.
Kariera.
Pierwszy sukces w karierze Yvonne van Gennip osiągnęła w 1981 roku, kiedy zdobyła brązowy medal w wieloboju podczas mistrzostw świata juniorów w Elverum. Na rozgrywanych rok później mistrzostwach świata juniorów w Innsbrucku w tej samej konkurencji zajęła drugie miejsce. W 1984 roku wzięła udział w igrzyskach olimpijskich w Sarajewie, zajmując między innymi piąte miejsce na dystansie 3000 m oraz szóste na 1000 m. W trzech kolejnych latach zdobywała srebrne medale na mistrzostwach Europy w wieloboju: ME w Groningen (1985), ME w Geithus (1986) i ME w Groningen (1987). W każdym przypadku Holenderkę pokonywała ta sama zawodniczka - Andrea Ehrig-Mitscherlich z NRD. W 1987 roku zajęła też trzecie miejsce na wielobojowych mistrzostwach świata w West Allis, ulegając tylko Karin Enke i Andrei Ehrig-Mitscherlich. W 1988 roku zdominowała rywalizację na igrzyskach olimpijskich w Calgary, zwyciężając na dystansach 1500, 3000 i 5000 m. Przy tym w biegach na 3000 i 5000 m ustanawiała rekordy świata. W tym samym roku zajęła drugie miejsce na wielobojowych mistrzostwach świata w Skien, ulegając tylko Karin Enke, oraz trzecie miejsce podczas mistrzostw Europy w Kongsbergu. Brązowe medale zdobywała ponadto na mistrzostwach świata w Lake Placid w 1989 roku i rozgrywanych dwa lata później mistrzostwach Europy w Sarajewie. Startowała również na igrzyskach olimpijskich w Albertville w 1992 roku, jednak nie wywalczyła medalu. W biegu na 3000 m była szósta, a na dwukrotnie krótszym dystansie przewróciła się i nie ukończyła rywalizacji. Wielokrotnie stawała na podium zawodów Pucharu Świata, odnosząc przy tym dziesięć zwycięstw. Najlepsze wyniki osiągnęła w sezonie 1986/1987, kiedy zwyciężyła w klasyfikacjach końcowych 1500 m i 3000 m/5000 m. Ponadto w sezonie 1990/1991 była trzecia w obu tych klasyfikacjach. Była również wielokrotną medalistką mistrzostw Holandii, w tym w latach 1987 i 1988 zwyciężała w wieloboju.
Ustanowiła pięć rekordów świata (w tym jeden nieoficjalny).

</doc>
<doc id="1840475" url="https://pl.wikipedia.org/wiki?curid=1840475" title="Muzeum Przemysłu Artystycznego w Krakowie">
Muzeum Przemysłu Artystycznego w Krakowie

 
Muzeum Przemysłu Artystycznego w Krakowie – nieistniejące już jedno z prywatnych muzeów krakowskich sięgające drugiej połowy XIX wieku, upaństwowione w 1951 roku. 
Powstanie i przekształcenia muzeum.
W 1868 z inicjatywy Adriana Baranieckiego powstało Muzeum Techniczno-Przemysłowe w Krakowie (1868–1920). Początkowo ekspozycja znajdowała się w budynkach klasztornych zakonu Franciszkanów. W 1913 roku muzeum przeniesione zostało do nowej, specjalnie w tym celu wybudowanej siedziby przy ul. Smoleńsk 9, do budynku zaprojektowanego przez Franciszka Mączyńskiego i Tadeusza Stryjeńskiego. Muzeum powstało by podnieść rodzime rzemiosło i stworzyć podwaliny pod dalszy rozwój przemysłu i techniki. Nazwę Muzeum Techniczno-Przemysłowe zamieniono w 1920 na Miejskie Muzeum Przemysłowe im. dra Adriana Baranieckiego (1920–1934), a w 1934 na Muzeum Przemysłu Artystycznego w Krakowie (1934–1951).
Historia zbiorów muzealnych.
Było to najstarsze obok Muzeum Przemysłu i Rolnictwa w Warszawie muzeum typu przemysłowego na ziemiach polskich, zorganizowano je 11 lat po wzorcowym muzeum londyńskim (1857) oraz 5 lat po wiedeńskim Muzeum Sztuki i Przemysłu z 1863. W tamtym czasie było to również jedyne muzeum krakowskie ponieważ Czartoryscy udostępnili swoją kolekcję w 1876, a Muzeum Narodowe w Krakowie powstało w 1879.
Muzeum organizowało wzorcowe warsztaty rzemieślnicze, pełniło rolę szkoły artystycznej. Zbiory obejmowały obiekty rzemiosła artystycznego i użytkowego polskiego i zagranicznego oraz wytwory polskiej i obcej sztuki ludowej, posiadało eksponaty z wypraw afrykańskich, syberyjskich Benedykta Dybowskiego oraz amerykańskich Konstantego Jelskiego. Muzeum skompletowało również kolekcję artystycznego tkactwa, haftów i ceramiki, cenną kolekcje porcelany polskiej z Korca i Baranówki oraz fajansów z ziem polskich od XVII do XIX wieku.
W 1912 zbiór muzealny szacowano na 30 tysięcy obiektów obejmujący 20 działów, działała także biblioteka licząca 9 tysięcy woluminów, w 1926 trafiała tu także biblioteka Wyższych Kursów dla Kobiet oraz cenny księgozbiór Towarzystwa Miłośników Książki. W 1914 zaczęła działać drukarnia, ukazywały się czasopisma „Przegląd Rękodzielniczy” oraz w latach 1925–1932 „Rzeczy Piękne”.
W latach II wojny muzeum działało jako Städtisches Gewerbe Museum in Krakau, instytucja podlegała Wydziałowi Propagandy i Kultury przy zarządzie Generalnego Gubernatorstwa. Ekspozycja, biblioteka i kino muzealne zostały zamknięte, a w budynku zmagazynowano część zbiorów galerii malarstwa Muzeum Narodowego w Sukiennicach oraz zbiory innych krakowskich instytucji.
Po wojnie muzeum powróciło pod zarząd miasta. Kierował nim Kazimierz Witkiewicz, przystąpiono do porządkowania budynku, zbiorów i biblioteki, czytelnia muzeum została jako pierwsza tego typu instytucja otwarta na początku 1945. Wznowiono działalność wystawienniczą i oświatową, prowadzono pokazowe zajęcia dla studentów ASP.
W 1948 muzeum zatrudniało 25 pracowników, z dniem 1 stycznia 1950 zostało upaństwowione. Państwo przejęło nieruchomości muzeum – budynek przy ul. Smoleńsk 9, maszyny, warsztaty, narzędzia i zbiory muzealne ujęte w Inwentarzu Zbiorów spisane w 7 tomach w sumie 33 694 pozycje, zbiory biblioteczne 37 475 pozycji, Gabinet Rycin ze zbiorem obejmującym 23 975 pozycji oraz zbiór klisz fotograficznych liczący 7 278 pozycji.
Likwidacja bez restytucji?
Zarządzeniem Ministra Kultury i Sztuki z 26 lipca 1950 Muzeum Przemysłu Artystycznego w Krakowie został włączone do Muzeum Narodowego w Krakowie. Muzeum Narodowe w Krakowie stało się właścicielem kolekcji zbiorów, a budynek muzeum otrzymało w zarząd i użytkowanie, 28 grudnia 1951 pomieszczenia Muzeum Przemysłu Artystycznego przy Smoleńsk 9 wraz z biblioteką, kolekcją plakatów i gabinetem rycin Muzeum Narodowe przekazało krakowskiej ASP. "Parcelacja" zbiorów trwała jeszcze bardzo długo, budynek dawnego muzeum zachował się bez większych zmian, ale znacznemu uszczupleniu uległo jego wyposażenie, zniszczeniu uległa sala wykładowa, nie zachowały się warsztaty rzemiosła artystycznego, w Krakowie nie brakuje jednak głosów aby rozproszone w dużej mierze zbiory muzealne i budynek jednak połączyć oraz rewitalizować następnie muzeum jako autonomiczną placówkę.

</doc>
<doc id="1840477" url="https://pl.wikipedia.org/wiki?curid=1840477" title="Aleksander Siemiradzki">
Aleksander Siemiradzki

Aleksander Siemiradzki, (znany wśród turystów szeroko jako "Wujcio") (ur. 28 lipca 1909 w Stróżach Wyżnych, zm. 13 kwietnia 1976 w Łodzi) – łódzki krajoznawca i działacz turystyki górskiej PTTK.
Życiorys.
Aleksander Siemiradzki urodził się 28 lipca 1909 roku w Stróżach Wyżnych, w rodzinie Marii i Alfreda, maszynisty kolejowego. Do szkoły powszechnej uczęszczał w miejscowości Stróże.
Walka z hitlerowskim okupantem.
Podczas II wojny pod pseudonimem "Grajek" walczył w szeregach AK, w zgrupowaniu Tatara w Beskidzie Sądeckim.
Praca zawodowa.
W 1955 przyjechał do Łodzi, gdzie pracował w Biurze Projektów Przemysłu Papierniczego. W 1974 przeszedł na emeryturę.
Działalność społeczna pozazawodowa.
Działał w PTTK. Do Polskiego Towarzystwa Tatrzańskiego (PTT) wstąpił w 1934 (PTT wraz z PTK połączyły się w 1950 tworząc PTTK).W Biurze Projektów gdzie pracował zorganizował jedno z pierwszych w Łodzi kół PTTK i przez wiele lat był jego przewodniczącym. W 1958, był założycielem Klubu Turystów Górskich "Kosówka" i do 1968 jego prezesem a od 1968 wiceprezesem.
W latach 1966 – 1975 był członkiem Zarządu Oddziału PTTK w Łodzi oraz Zarządu Okręgu PTTK w Łodzi, a od 1970 do śmierci członkiem Okręgowej Komisji Odznaczeń PTTK.
W 1953 uzyskał uprawnienia Przodownika Turystyki Górskiej, w 1975 mianowany został Honorowym Przodownikiem Turystyki Górskiej. Z jego inicjatywy Klub Turystów Górskich "Kosówka". rozpoczął w 1959, organizację rajdów "Łysogóry Jesień" których był przez piętnaście lat kierownikiem. Inicjował także zloty klubowe w różnych masywach górskich.
Miejsce pochówku.
Pochowany na Starym Cmentarzu przy ul. Ogrodowej w Łodzi, w części katolickiej.
Upamiętnienie.
Rajd Sądecki im. Aleksandra Siemiradzkiego „Wujcia”- rajd turystyki górskiej organizowany w latach 1983–2005. W 23 rajdach wzięło udział 1845 uczestników, 442 członków klubu "Kosówka", 192 turystów z Czechosłowacji, 60 turystów z Niemiec. 

</doc>
<doc id="1840478" url="https://pl.wikipedia.org/wiki?curid=1840478" title="Dialekt egipski języka arabskiego">
Dialekt egipski języka arabskiego

Dialekt egipski języka arabskiego ( albo مصرى "il-lahga l-maṣriyya l-ʕammiyya") – odmiana języka arabskiego należąca do grupy wschodniej, używana na terenie dolnego Egiptu. Często jest utożsamiana z dialektem kairskim, cieszącym się największym prestiżem, określanym lokalnie jako "maṣri" (egipski), który jednakże znacznie się różni od dialektów górnego Egiptu. Ze względu na aktywność mediów i popularności filmów egipskich odmiana kairska jest powszechnie zrozumiała również poza granicami Egiptu. W odróżnieniu od innych dialektów arabskich często też bywa zapisywana, powstaje też literatura w tym dialekcie. Dużą popularnością cieszą się zwłaszcza sztuki teatralne, tzw. "masrahiyya". Dialekt ten ma swoją wersję językową Wikipedii. 
Fonologia.
W porównaniu do literackiego języka arabskiego w dialekcie kairskim zaszły następujące zmiany fonologiczne:
Kod języka.
Według norm ISO 639-2/ISO 639-3 kodem dla tego dialektu jest skrót arz.

</doc>
<doc id="1840480" url="https://pl.wikipedia.org/wiki?curid=1840480" title="Mistrzostwa Europy w Piłce Siatkowej Kobiet 1981">
Mistrzostwa Europy w Piłce Siatkowej Kobiet 1981

XII Mistrzostwa Europy w piłce siatkowej kobiet 1981 odbyły się w Bułgarii między 19 a 27 września 1981 roku. Mecze rozgrywane były w Perniku oraz w Sofii.
Tytuł sprzed dwóch lat broniła reprezentacja Związku Radzieckiego. Mistrzostwo po raz pierwszy zdobyła reprezentacja Bułgarii.
System rozgrywek.
W turnieju wzięło udział 12 drużyn, które zostały podzielone na trzy grupy. Pierwsze dwa zespoły z każdej z grup awansowały do grupy finałowej, której zwycięzca zdobywał mistrzostwo. Zespoły z miejsc 3 i 4 walczyły ze sobą zajmując miejsca 7-12.
Faza kwalifikacyjna.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Faza finałowa.
Grupa dla miejsc 7-12.
Tabela
Wyniki
Grupa mistrzowska.
Tabela
Wyniki

</doc>
<doc id="1840481" url="https://pl.wikipedia.org/wiki?curid=1840481" title="Geografia Somalii">
Geografia Somalii

Somalia jest średniej wielkości krajem położonym w Afryce Wschodniej na obszarze Rogu Afryki, nad Oceanem Indyjskim.
Powierzchnia, położenie i granice.
Powierzchnia – 637 657 km², kraj dwukrotnie większy od Polski
Skrajne punkty – północny 11°35'N, południowy 1°45'S, zachodni 42°45'E, wschodni 51°25'E. Rozciągłość południkowa wynosi 1540 km, a równoleżnikowa 1050 km.
Średnia szerokość kraju (pas północny wschód – południowy zachód) wynosi około 300 km, a długość około 1700 km. Północna część kraju (pas wschód-zachód nad Zatoką Adeńską) jest szeroka na około 270 km i długa na około 870 km. Kraj jest więc kształtem zbliżony od litery "V", gdzie jej dolna część to "czubek" Rogu Afryki.
Somalia leżąc w Rogu Afryki jest oblewana przez wody Oceanu Indyjskiego od wschodu i Zatoki Adeńskiej od północy, od zachodu zaś graniczy z Wyżyną Abisyńską.
Somalia graniczy z następującymi państwami:
Linia brzegowa liczy 3025 km długości.
Budowa geologiczna i rzeźba.
Somalia leży na archaicznej tarczy krystalicznej, w większości przykrytej skałami osadowymi z okresu mezozoicznego i kenozoicznego. Obszar kraju jest podzielony na część wyżynną i nizinną.
Obszar nadbrzeżny rozszerzający się w kierunku południowym to Nizina Nadbrzeżna, która stopniowo zanika w kierunku północnym przechodząc w Wyżynę Somalijską. Wyżyna zajmuje głównie północny pas kraju i niewielki skrawek północnej części pasa (północny wschód – południowy zachód) biegnącego wzdłuż Oceanu Indyjskiego. Nizina Nadbrzeżna zajmuje zdecydowaną większość owego pasa. Jednak obszary leżące w pobliżu Etiopii przechodzą w obszary wyżynne o wysokości 400 – 600 m n.p.m.
Średnia wysokość kraju wynosi około 400 m n.p.m. Wyżyna Somalijska zajmująca północny pas kraju to obszar wznoszący się na 500 do 1500 m n.p.m. Region ten rozcięty jest uedami i w wielu miejscach ma postać gór dochodzących do 2400 m n.p.m. Najwyższy szczyt kraju Shimbiris wznosi się na 2450 m n.p.m. Najwyższe masywy zajmują północne krańce Somalii i przechodzą na północny stromymi krawędziami w bardzo wąską nizinę nadbrzeżną wzdłuż Zatoki Adeńskiej.
Linia brzegowa kraju jest bardzo słabo urozmaicona zwłaszcza wzdłuż Oceanu Indyjskiego, pozbawiona zatok i półwyspów. Wybrzeże kraju w południowej i środkowej części kraju jest stosunkowo płaskie i piaszczyste. Dalej na północ stopniowo przechodzi w bardziej skaliste i kamieniste, aż w końcu na północy ma postać urwistej i klifowej formacji, pozbawionej plaż i wydm.
Klimat.
Somalia leży w większości w strefie klimatu podrównikowego. Także obszary na południe od stolicy kraju Mogadiszu są nacechowane klimatem podrównikowym, mimo iż leżą na równiku. Północne krańce Somalii, mniej więcej od 9°N, przechodzą w klimat o typowych cechach zwrotnikowych.
Klimat Somalii charakteryzuje się dużą suchością i występowaniem dwóch pór deszczowych, oraz monsunową zmianą kierunków wiatru. Wiatry monsunowe wiejące latem znad Oceanu Indyjskiego nie przynoszą opadów, zimą zaś wiatry wiejące znad Półwyspu Arabskiego są suche i także nie przynoszą opadów. Te dwa okresy rozdzielone są dwiema krótkimi porami deszczowymi. Łączna długość pór z opadami wynosi do czterech miesięcy. Deszcze padają najpierw w okresie kwiecień-maj, a następnie w okresie listopad-grudzień.
Na południu średnia roczna wysokość opadów wynosi około 700 mm. Północ kraju otrzymuje jedynie 50 mm. W samej stolicy te wartości ledwie osiągają 500 mm, utrzymując się średnio na poziomie 430 mm. Jest to główna poza wojną przyczyna ubóstwa kraju i wysokiej śmiertelności. Wielu ludzi żyje bez dostępu do bieżącej wody.
Termicznie Somalia jest zaliczana do krajów o klimacie gorącym – średnia temperatura roczna nie spada poniżej 15 °C. Wyjątek mogą stanowić wyższe partie gór, gdzie zimą temperatury mogą spadać poniżej 10 °C. Generalnie jest wszędzie gorąco przez cały rok, a na północy upalnie. Północna część kraju w najchłodniejszym miesiącu lutym cechuje się temperaturami rzędu 25 °C, w sierpniu około 30 °C, przy czym w ciągu dnia występują upały ponad 40 °C. Na południu jest nieco łagodniej. Izotermy mają przebieg zbliżony do równikowego.
Wody.
Sieć rzeczna kraju jest słabo rozwinięta ze względu na suchy klimat. Występują dwie główne rzeki stałe – Dżuba i Uebi Szebelie, które biorą swój początek na Wyżynie Abisyńskiej i dzięki temu nie wysychają. Somalia leży w obszarze zlewiska Oceanu Indyjskiego i częściowo Zatoki Adeńskiej.
Zdecydowana większość rzek to rzeki okresowe, których koryta wypełniają się wodą tylko w czasie deszczów. W północnej części kraju występują suche uedy, którymi raz na kilka lat płynie woda. Występują tam głównie rzeki epizodyczne, których większość w okresie deszczy uchodzi do Zatoki Adeńskiej, a pozostałe do Oceanu Indyjskiego. W Somalii nie ma jezior, ani obszarów bagiennych. Jedyne niewielkie obszarowo podmokłe tereny występują w dolinach rzek Uebi Szebelie i Dżuby.
Brak wód powierzchniowych spowodowanych suchością klimatu i częstymi katastrofalnymi suszami sprawia, że kraj ten cierpi na duży niedostatek wody pitnej.
Gleby.
Gleby w Somalii są ubogie, większa część kraju pokryta jest piaszczystymi yernosolami. Wiele terenów na północy zajętych jest przez powierzchnie wydmowe i żwirowe, oraz góry, na których nie ma warstwy glebowej. Jedynie na południu występują wertisole, które także cechują się niskim poziomem żyzności. Są one poddawane procesom erozji wywołanej przez zmienny cykl opadowy.
Flora.
Szata roślinna kraju jest uboga. Większość kraju porośnięta jest suchymi odmianami sawann, porośniętych rzadko akacjami i krzewami w środkowej części kraju i nieco bujniejszą roślinnością na południu. W skład roślinności na południu kraju wchodzą także suche sawanny miejscami porośnięte suchymi lasami, głównie w rejonie miasta Kismaju. Lasy na południu kraju zrzucają liście w okresie pory suchej, a trawy wysychają.
Północna część kraju to roślinność charakterystyczna dla terenów pustynnych. Reprezentują ją sucholubne gatunki roślin, kolczaste krzewy i rosnące miejscami niskie akacje oraz suche trawy. W pobliżu wybrzeży częstym gatunkiem są palmy. Nad rzekami stałymi rosną lasy galeriowe.
Fauna.
Świat zwierząt w Somalii jest dosyć bogaty. Najwięcej gatunków zwierząt występuje na południu kraju, na terenach bardziej wilgotnych sawann. Do głównych gatunków zwierząt należą typowe dla sawann gatunki jak: lew, żyrafa, zebra, słonie, hieny, gazele oraz guźce. Nad rzekami żyją krokodyle. Na obszarach drzewiastych występują różne gatunki małp, gdzie głównym przedstawicielem jest pawian. Z ptaków powszechne są strusie, a nad oceanem mewy. Na terenach półpustynnych występują węże i jaszczurki. W wodach Oceanu Indyjskiego żyje wiele gatunków ryb w tym rekiny.
Somalia ma dwa rezerwaty przyrody. Badana-Bushbush na południu kraju przy granicy z Kenią, a drugi rezerwat to Alifuuto w dolinie rzeki Dżuby, który obejmuje podmokłe tereny leżące w rejonie rzeki oraz wilgotną sawannę.

</doc>
<doc id="1840486" url="https://pl.wikipedia.org/wiki?curid=1840486" title="Barthô (ur. 1891)">
Barthô (ur. 1891)

Barthô, właśc. Luiz Bartholomeu de Souza Silva Filho (ur. 17 lutego 1891 w Rio de Janeiro, zm. ?) – brazylijski piłkarz grający na pozycji napastnika.
Kariera klubowa.
Barthô karierę piłkarską rozpoczął w 1912 roku w klubie Fluminense FC, w którym grał do zakończenia kariery w 1916 roku.
Kariera reprezentacyjna.
W reprezentacji Brazylii zadebiutował 20 września 1914 w towarzyskim meczu z Argentyną w Buenos Aires. Był to pierwszy mecz międzypaństwowy Brazylii w historii. 4 dni później strzelił bramkę w wygranym 3-0 meczu z argentyńską drużyną Columbia. Ostatni mecz w barwach "Canarinhos" zagrał 27 września 1914 w wygranym 1-0 spotkaniu z Argentyną, którego stawką było Copa Julio Roca 1914.

</doc>
<doc id="1840487" url="https://pl.wikipedia.org/wiki?curid=1840487" title="World Demise">
World Demise

World Demise – czwarty album amerykańskiej grupy deathmetalowej Obituary. Wydawnictwo ukazało się 6 września 1994 roku nakładem Roadrunner Records. Nagrania zostały zarejestrowane w Morrisound Recording w Tampie w stanie Floryda we współpracy z producentem muzycznym Scottem Burnsem. Płyta zadebiutowała na 17. miejscu listy Top Heatseekers w Stanach Zjednoczonych.
W ramach promocji grupa odbyła europejską trasę koncertową wraz z takimi zespołami jak Sepultura, Voodoocult. Rok później zespół również wystąpił w Europie. Koncerty Obituary poprzedziły grupy Eyehategod i Pitchshifter.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Wydania.
Opracowano na podstawie materiału źródłowego.

</doc>
<doc id="1840489" url="https://pl.wikipedia.org/wiki?curid=1840489" title="Mauricio Andrés Pellegrino">
Mauricio Andrés Pellegrino



</doc>
<doc id="1840490" url="https://pl.wikipedia.org/wiki?curid=1840490" title="Ain Seppik">
Ain Seppik

Ain Seppik (ur. 12 marca 1952 w Tallinnie) – estoński polityk, prawnik, były minister spraw wewnętrznych, poseł do Riigikogu.
Życiorys.
Ukończył w 1972 Szkołę Średnią w Märjamaa, a w 1977 studia prawnicze na Uniwersytecie w Tartu. Do 1992 pracował jako prokurator oraz sędzia. W latach 90. był dyrektorem generalnym centralnego biura śledczego estońskiej policji. Wykładał w szkole policyjnej w Tallinnie, doradzał ministrowi spraw wewnętrznych. W latach 1995–1997 zajmował stanowisko dyrektora generalnego policji. Później pracował w prywatnej spółce akcyjnej i prowadził własną kancelarię prawniczą.
W 1999 uzyskał mandat radnego Tallinna. W okresie od 28 stycznia 2002 do 3 lutego 2003 był ministrem spraw wewnętrznych w rządzie Siima Kallasa z rekomendacji Estońskiej Partii Centrum. W 2003 i 2007 z listy tego ugrupowania był wybierany do Zgromadzenia Państwowego X i XI kadencji.

</doc>
<doc id="1840493" url="https://pl.wikipedia.org/wiki?curid=1840493" title="Jesion Bolko">
Jesion Bolko

Jesion Bolko – pomnikowe drzewo zlokalizowane przy schronisku Pod Muflonem w Górach Bystrzyckich, na skraju Dusznik-Zdroju.
Jesion ("Fraxinus excelsior") rośnie na wysokości 705 m n.p.m., przy wejściu do schroniska. Posadzony został w 1866, w ramach zagospodarowywania okolic gospody i tworzenia punktów widokowych na Duszniki-Zdrój. Całe założenie służy ruchowi turystycznemu po dziś dzień. W pobliżu znajduje się węzeł szlaków turystycznych.
Drzewo jest dwupienne i było konserwowane po II wojnie światowej, a w 2021 roku posiadało obwód 681 cm. Obok rośnie drugi, mniejszy jesion.

</doc>
<doc id="1840494" url="https://pl.wikipedia.org/wiki?curid=1840494" title="Wacław Kloss">
Wacław Kloss

Wacław Cyprian Kloss (ur. 26 września 1867 w Warszawie, zm. 15 marca 1943) – polski nauczyciel, dyrektor szkół średnich, krajoznawca, organizator krajoznawstwa.
Studia i działalność zawodowa.
Z wykształcenia prawnik, pracował jako nauczyciel polonista w szkołach warszawskich. Od 1906 był dyrektorem pierwszego gimnazjum filologicznego, od 1908 inspektor, a od 1909 dyrektor Szkoły Handlowej Zgromadzenia Kupców w Łodzi. 
W 1915 zorganizował w Łodzi wyższe kursy techniczne i humanistyczne o charakterze wolnej wszechnicy – zaczątek wyższego szkolnictwa w Łodzi. 
Jako kierownik Sekcji Szkolnej Komitetu Obywatelskiego miasta Łodzi wprowadził przymus obowiązkowego nauczania – było to wprowadzenie w życie Uchwały Rady Miejskiej, która jako pierwsza w Polsce po I wojnie światowej zapewniła powszechność nauczania – miejsce w szkole dla wszystkich dzieci.
Wcześniej z jego inicjatywy powstało w Brzezinach k. Łodzi gimnazjum koedukacyjne Koła Polskiej Macierzy Szkolnej.
W latach 1919–1926 był dyrektorem Gimnazjum im. Władysława IV w Warszawie. Po zawale serca w 1926 roku przeszedł na emeryturę i zajął się głównie działalnością teoretyczną w dziedzinie pedagogiki. Podczas okupacji prowadził nauczanie na tajnych kompletach.
Działalność pozazawodowa w krajoznawstwie.
W gmachu szkoły przy ul. Dzielnej 40 (obecnie Narutowicza 68) w Łodzi odbyło się 8 marca 1909 zebranie założycielskie Łódzkiego Oddziału Polskiego Towarzystwa Krajoznawczego PTK, na którym wybrano go prezesem Oddziału. Pełnił tę funkcję do 1910. 
Miejsce spoczynku.
Zmarł 15 marca 1943, pochowany na cmentarzu Powązkowskim w Warszawie (kwatera 271-1-29).

</doc>
<doc id="1840501" url="https://pl.wikipedia.org/wiki?curid=1840501" title="Powiat pilźnieński">
Powiat pilźnieński



</doc>
<doc id="1840502" url="https://pl.wikipedia.org/wiki?curid=1840502" title="Włodzimierz Koncman">
Włodzimierz Koncman

Włodzimierz Koncman (ur. 5 maja 1933 w Łodzi, zm. 14 grudnia 1982 w Łodzi) – działacz turystyki i krajoznawstwa w Łodzi.
Praca zawodowa.
Po ukończeniu Technikum Budowlanego pracował jako kierownik grup remontowo-budowlanych w kilku przedsiębiorstwach, później w działach socjalnych jako odpowiedzialny za turystykę i wypoczynek. Od 1975 pracował w Zespole Obiektów Turystycznych PTTK w Łodzi jako specjalista ds. eksploatacji bazy, a przez dwa lata pełnił obowiązki dyrektora. Następnie był sekretarzem urzędującym Zarządu Oddziału PTTK Łódź-Polesie (1980–1982). W marcu 1982 rozpoczął pracę w Muzeum Historii Miasta Łodzi w Oddziale Muzeum Sportu i Turystyki, organizując ekspozycję turystyczną w Hali Sportowej w Łodzi. Nie doczekał otwarcia Muzeum Sportu i Turystyki.
Działalność turystyczna w PTTK.
Do PTTK wstąpił w 1955. 
W końcu lat 50. XX w. uzyskał uprawnienia Przodownika Turystyki Pieszej. Po latach został Honorowym Przodownikiem Turystyki Pieszej. Wiele lat działał w Oddziałowej Komisji Turystyki Pieszej, będąc jej przewodniczącym. Był głównym organizatorem rajdów (m.in. nadpilickich) i wycieczek niedzielnych. W latach 1962–1968 był przewodniczącym Okręgowej Komisji Turystyki Pieszej. Był jednym z głównych organizatorów Ogólnopolskiego Wysokokwalifikowanego Rajdu Pieszego oraz Ogólnopolskiego Zlotu Przodowników Turystyki Pieszej w Spale w 1969. Wybrany w skład Prezydium Komisji Turystyki Pieszej Zarządu Głównego PTTK przez kilka lat prowadził weryfikację wyższych stopni Odznaki Turystyki Pieszej (wspólnie z ojcem Antonim). Od 1962, był członkiem Zarządu Okręgu PTTK, a w latach 1968–1975 członkiem Prezydium Zarządu Okręgu PTTK, a po 1975 – członkiem Zarządu Wojewódzkiego PTTK. 
W 1976 należał do grona założycieli Oddziału PTTK Łódź-Polesie i został wybrany do Zarządu Oddziału, zasiadał w jego Prezydium. Zmarł 14 grudnia 1982 w Łodzi, pochowany na cmentarzu "Doły" w Łodzi.

</doc>
<doc id="1840503" url="https://pl.wikipedia.org/wiki?curid=1840503" title="Chuba">
Chuba

Chuba (urart. Dḫu-ba-a) – bogini Urartu, małżonka Tejszeby. Zgodnie z napisami na urartyjskich tabliczkach glinianych ofiarę dla niej stanowiły jedna krowa i jedna owca.

</doc>
<doc id="1840506" url="https://pl.wikipedia.org/wiki?curid=1840506" title="Slowly We Rot">
Slowly We Rot

Slowly We Rot – pierwszy album amerykańskiej grupy deathmetalowej Obituary. Wydawnictwo ukazało się 14 czerwca 1989 roku nakładem Roadracer Records. Nagrania zostały zarejestrowane w Morrisound Recording w Tampie w stanie Floryda we współpracy z producentem muzycznym Scottem Burnsem.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1840507" url="https://pl.wikipedia.org/wiki?curid=1840507" title="Reinerwacja">
Reinerwacja

Reinerwacja – wytwarzanie przez neurony motoryczne nowych neurytów, które przejmują funkcję znajdujących się w pobliżu dysfunkcyjnych nerwów. Proces ten zachodzi często w starzejących się mięśniach, w których zakończenia aksonów przestają dochodzić do włókien mięśniowych.

</doc>
<doc id="1840508" url="https://pl.wikipedia.org/wiki?curid=1840508" title="Kalle Laanet">
Kalle Laanet

Kalle Laanet (ur. 25 września 1965 w Orissaare) – estoński polityk i policjant, poseł do Riigikogu, w latach 2005–2007 minister spraw wewnętrznych, od 2021 do 2022 minister obrony.
Życiorys.
W 1988 ukończył szkołę milicyjną w Tallinnie, a w 2001 studia prawnicze na prywatnym uniwersytecie (Concordia Rahvusvaheline Ülikool).
Od końca lat 80. związany z milicją Estońskiej SRR, a następnie policją, pracował w wydziałach śledczych, stopniowo awansując. Od 1995 zajmował stanowiska prefekta policji w Saare (do 2002), Tallinnie (do 2004) i prowincji Lääne (do 2005).
W latach 2005–2007 był ministrem spraw wewnętrznych w rządzie Andrusa Ansipa z rekomendacji Estońskiej Partii Centrum. W wyborach w 2007 z listy tego ugrupowania uzyskał mandat deputowanego do Zgromadzenia Państwowego XI kadencji. W tym samym roku został prezesem departamentu europejskiego FBI National Academy. W wyborach w 2011 wybrany do parlamentu krajowego na XII kadencję. W marcu 2012 opuścił frakcję Partii Centrum.
Dołączył do Estońskiej Partii Reform. Z jej ramienia w 2015, 2019 i 2023 utrzymywał mandat poselski na kolejne kadencje. W styczniu 2021 objął stanowisko ministra obrony w powołanym wówczas gabinecie Kai Kallas. Urząd ten sprawował do lipca 2022.

</doc>
<doc id="1840510" url="https://pl.wikipedia.org/wiki?curid=1840510" title="Kaczka domowa">
Kaczka domowa

Kaczka domowa ("Anas platyrhynchos" f. "domestica" oraz "Cairina moschata" f. "domestica") – ptak gospodarski z rodziny kaczkowatych, udomowiona forma kaczki krzyżówki ("Anas platyrhynchos"), kaczki chińskiej ("Anas zonorhyncha") i piżmówek ("Cairina moschata"). Zaliczają się do niej również niepłodne międzygatunkowe mieszańce kaczorów piżmówek i kaczek pekin – mulardy (krzyżowanie kaczki piżmówki z kaczorem pekin jest mniej korzystne). Kaczki domowe mogą być utrzymywane celem pozyskania mięsa, jaj, pierza, jako zwierzęta towarzyszące lub ozdobne, również w kilku celach (typ ogólnoużytkowy).
Gatunki pierwotne i udomowienie.
Kaczki domowe wywodzą się od następujących gatunków:
W krajach Zachodu kaczki krzyżówki udomowiono znacznie później, niż kury i gęsi. Istnieje kilka hipotez dotyczących czynników, które mogły ten proces opóźnić. Kacze jaja są w porównaniu do kurzych stosunkowo duże, a selekcja sztuczna była nakierowana na pozyskanie dużych ptaków – nie dużych jaj. Do tego mimo wysokiej wartości odżywczej nie cieszyły się one w Europie popularnością. Hodowlę utrudniały także węższe niż u kur preferencje żywieniowe oraz niemożność komfortowego utrzymywania ptaków z błonami pławnymi między palcami w klatkach z drucianej siatki. Dostępność odpowiedniego pokarmu była mniejsza szczególnie podczas zimy, zaś w południowo-wschodniej Azji – gdzie kaczki udomowiono – klimat był odpowiedni. Selekcję prowadzącą do powstania typów użytkowych: mięsnego i nieśnego oraz ras ozdobnych zaczęto prowadzić dopiero w XVIII i XIX wieku.
Rasy hodowlane.
W 2014 znano łącznie 319 ras kaczek, w tym:
Do 12 ras transgranicznych międzynarodowych należą:
Typy użytkowe.
Wśród kaczek domowych wyróżnia się 3 typy użytkowe: nieśny, ogólnoużytkowy i mięsny.
Kaczki wywodzące się od krzyżówek cechuje dość niska wydajność rzeźna, niższa występuje tylko u gęsi domowych. Przeciętnie tuszka patroszona stanowi 67% masy ciała przed ubojem, a 5,3% to podroby jadalne. Wydajność rzeźna piżmówek wynosi 72–76%, a mulardów – około 70%.
Żywienie kaczek domowych.
Kaczęta i kaczki hodowlane można żywić zarówno mieszankami pełnoporcjowymi jak i stosując żywienie kombinowane, łączące mieszanki pełnoporcjowe i pasze objętościowe. W przypadku brojlerów najprostsze jest podawanie do woli mieszanek pełnoporcjowych (o składzie zależnym od wieku ptaka – inny od 4. tygodnia życia do końca tuczu), można również komponować mieszanki z udziałem pasz objętościowych i koncentratów białkowych. W żywieniu kaczek ogółem dopuszczalne są między innymi następujące składniki:
Jako pasze objętościowe najczęściej stosuje się ziemniaki parowane, marchew, zielonki i susz roślinny. Według danych z 2005 roku kaczki Pekin w 7. tygodniu życia spożywają dziennie przeciętnie 230–250 g paszy. Dla porównania, według danych z 1996 roku wówczas było to przeciętnie 280 g paszy dziennie. Kaczki piżmówki wymagają odmiennego żywienia, między innymi ze względu na inną fizjologię, anatomię, wolniejszy rozwój nerek w początkowej fazie odchowu, krótszy przewód pokarmowy i mocno zaznaczony dymorfizm płciowy (odchów samców i samic przebiega inaczej).
Pogłowie kaczek na świecie.
Pogłowie kaczek na świecie w 2018 według danych FAOSTAT wynosiło niecałe 1,15 miliarda osobników. Udział poszczególnych regionów przedstawia poniższa tabela:
FAOSTAT zawiera dane dotyczące pogłowia zwierząt gospodarskich z lat 1961–2018 (stan z początku 2020 roku). W tym okresie światowe pogłowie kaczek niezmiennie zwiększało się, znaczny spadek nastąpił wyłącznie w latach 1997–1998 (z 0,947 na 0,8 mld) i 2010–2011 (z 1,196 na 1,104 mld). Próg 0,5 mld sztuk został przekroczony między 1986 a 1987, a 1 mld sztuk – między 2001 i 2002. W podanym 51-letnim okresie najwyższe pogłowie kaczek odnotowano w 2010.
W 2017 Azja odpowiadała za 84,2% światowej produkcji mięsa kaczego – ponad 3,754 mln ton. W Europie wyprodukowano wówczas 10,9% mięsa kaczego – 486 tys. ton. Na kolejnych miejscach znajdowały się obie Ameryki (2,5%), Afryka (2%) i Oceania (0,4%). Głównym producentem w 2017 były Chiny – 3,067 mln ton mięsa kaczego; na drugim miejscu znajdowała się Francja z 235,4 tys. ton. Według statystyk z bazy FAOSTAT, Chiny niezmiennie zajmują pierwsze miejsce w produkcji mięsa kaczego, a biorąc pod uwagę uśrednione wartości drugie miejsce zajmuje Francja. W przeciwieństwie do Chin, jej pozycja nie jest jednak stała; przykładowo w latach 1980–1985 drugie miejsce przypadało Tajlandii.
W bazie FAOSTAT nie ma danych dotyczących produkcji jaj kaczych, dostępne są jedyne te zbiorcze dotyczące wszystkich jaj innych, niż kurze.

</doc>
<doc id="1840514" url="https://pl.wikipedia.org/wiki?curid=1840514" title="Cause of Death (album)">
Cause of Death (album)

Cause of Death – drugi album amerykańskiej grupy deathmetalowej Obituary. Wydawnictwo ukazało się 19 września 1990 roku nakładem Roadrunner Records. Nagrania zostały zarejestrowane i zmiksowane w Morrisound Studios w Tampie w stanie Floryda. Mastering odbył się w Fullersound w Miami w stanie Floryda. Autorem obrazu na okładce albumu był Michael Whelan.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Wydania.
Opracowano na podstawie materiału źródłowego.

</doc>
<doc id="1840520" url="https://pl.wikipedia.org/wiki?curid=1840520" title="Laine Randjärv">
Laine Randjärv

Laine Randjärv, poprzednio Jänes (ur. 30 lipca 1964 w Moskwie) – estońska muzykolog i polityk, minister kultury od 2007 do 2011, była burmistrz Tartu, wiceprzewodnicząca parlamentu.
Życiorys.
Z zawodu dyrygent i nauczyciel muzyki. W 1983 ukończyła szkołę muzyczną, w 1989 Konserwatorium Tallińskie. W 1996 uzyskała magisterium w Estońskiej Akademii Muzycznej. Studiowała także na wydziale filozofii Uniwersytetu w Tartu.
Od 1985 do 1998 pracowała w szkole muzycznej im. Heina Ellera w Tartu, od 1995 była jednocześnie głównym specjalistą w miejskim departamencie kultury. W połowie lat 90. wykładała także w szkole nauczycielskiej, przez rok kierowała oddziałem miejskim Estońskiej Akademii Muzycznej. W latach 1998–2002 pełniła funkcję dyrektora muzycznego teatru Vanemuine. Następnie przez dwa lata była zastępcą burmistrza Tartu, a w latach 2004–2007 sprawowała urząd burmistrza tego miasta.
W wyborach w 2007 uzyskała mandat posłanki do Zgromadzenia Państwowego (XI kadencji) z ramienia Estońskiej Partii Reform. Po kilku dniach zrezygnowała z zasiadania w parlamencie w związku z powołaniem na stanowisko ministra kultury w rządzie Andrusa Ansipa. W 2011 odeszła z rządu, została natomiast wiceprzewodniczącą Riigikogu XII kadencji. W 2015 utrzymała mandat poselski na kolejną kadencję.

</doc>
<doc id="1840527" url="https://pl.wikipedia.org/wiki?curid=1840527" title="University of New England, Australia">
University of New England, Australia



</doc>
<doc id="1840528" url="https://pl.wikipedia.org/wiki?curid=1840528" title="Gremory">
Gremory

Gremory – w tradycji okultystycznej, pięćdziesiąty szósty duch "Goecji". Znany również pod imionami Gamori, Gemory, Gamory i Gomory. By go przywołać i podporządkować, potrzebna jest jego pieczęć, która według "Goecji" powinna być zrobiona z miedzi.
Jest silnym i potężnym księciem piekła. Rozporządza 26 legionami duchów.
Dzieli się wiedzą o przeszłości, teraźniejszości i przyszłości. Potrafi znaleźć ukryte skarby. Zapewnia miłość młodym i starym kobietom.
Wezwany, ukazuje się pod postacią pięknej kobiety, która nosi książęcą koronę na głowie i dosiada dużego wielbłąda.

</doc>
<doc id="1840529" url="https://pl.wikipedia.org/wiki?curid=1840529" title="Gamori">
Gamori



</doc>
<doc id="1840530" url="https://pl.wikipedia.org/wiki?curid=1840530" title="Roland Nemeth">
Roland Nemeth



</doc>
<doc id="1840532" url="https://pl.wikipedia.org/wiki?curid=1840532" title="Gemory">
Gemory



</doc>
<doc id="1840534" url="https://pl.wikipedia.org/wiki?curid=1840534" title="Gamory">
Gamory



</doc>
<doc id="1840535" url="https://pl.wikipedia.org/wiki?curid=1840535" title="Krystyna Niewiarowska">
Krystyna Niewiarowska

Krystyna Niewiarowska z domu Dymkowska (ur. 11 listopada 1918 w Łodzi, zm. 7 marca 1981) – polska nauczycielka, działaczka oświatowa, krajoznawca, turystka, organizatorka turystyki i krajoznawstwa wśród nauczycieli i młodzieży.
Tradycje społecznej pracy krajoznawczej wyniosła z domu rodzinnego – jej matka była nauczycielką, wieloletnią działaczką Łódzkiego Oddziału Polskiego Towarzystwa Krajoznawczego, zasłużoną dla rozwoju turystyki i krajoznawstwa wśród młodzieży.
Studia i praca.
Ukończyła studia wyższe na Wydziale Historycznym Uniwersytetu Łódzkiego i następnie pracowała jako nauczycielka historii w łódzkich szkołach podstawowych. W latach 1957–1961 była wizytatorem ds. turystyki Wydziału Oświaty dzielnicy Łódź-Bałuty, a w okresie 1961–1975 kierownikiem Szkolnego Wojewódzkiego Ośrodka Krajoznawczo-Turystycznego. Dzięki swym umiejętnościom i zaangażowaniu uczyniła z Ośrodka żywe centrum turystyki oraz pracy krajoznawczej z młodzieżą i nauczycielami. Organizowała liczne spotkania, rajdy,obozy specjalistyczne,wycieczki i zloty oraz konkursy i turnieje krajoznawcze. Prowadziła systematyczne szkolenie kadr dla turystyki szkolnej i dla PTTK.
Działalność społeczna.
Działalność zawodową splatała nierozłącznie z działalnością społeczną w krajoznawstwie i turystyce.
Członkiem PTTK została w 1955. W latach 1959–1969 była członkiem zarządu i prezydium zarządu Łódzkiego Oddziału PTTK, a od 1969 – członkiem Zarządu Okręgu i Zarządu Wojewódzkiego PTTK w Łodzi. W 1969 należała do grona współzałożycieli pierwszego w Polsce Oddziału Nauczycielskiego PTTK (przy Okręgu ZNP) i była członkiem zarządu tego Oddziału a od 1976 prezesem.
Z jej inicjatywy Oddział Nauczycielski PTTK w Łodzi przyjął 10 grudnia 1979 imię Bronisława Szwalma.
Pod jej kierunkiem Oddział rozwinął szeroką działalność krajoznawczą i popularyzatorską, organizował wycieczki i rajdy dla nauczycieli.
W 1980 była jednym z głównych organizatorów centralnego zlotu nauczycieli-turystów.
W 1961 zdobyła uprawnienia przewodnika turystycznego, wcześniej była pilotem turystycznym.
Była wieloletnią działaczką Związku Nauczycielstwa Polskiego (ZNP) i Polskiego Towarzystwa Schronisk Młodzieżowych (PTSM), tam przez kilkanaście lat była członkiem Zarządu Głównego PTSM oraz członkiem prezydium Zarządu Wojewódzkiego PTSM w Łodzi. Uczestniczyła w pracach Schroniska Turystycznego w Łodzi początkowo przy ul. Kilińskiego, potem przy ul. Zamenhofa.
Pochowana na cmentarzu na Dołach w Łodzi.
Odznaczenia.
Odznaczona została

</doc>
<doc id="1840536" url="https://pl.wikipedia.org/wiki?curid=1840536" title="Gomory">
Gomory



</doc>
<doc id="1840538" url="https://pl.wikipedia.org/wiki?curid=1840538" title="Mendoweszka">
Mendoweszka



</doc>
<doc id="1840539" url="https://pl.wikipedia.org/wiki?curid=1840539" title="Back from the Dead">
Back from the Dead

Back from the Dead – piąty album amerykańskiej grupy deathmetalowej Obituary. Wydawnictwo ukazało się 22 marca 1997 roku nakładem Roadrunner Records. Płyta zadebiutowała na 25. miejscu listy Top Heatseekers w Stanach Zjednoczonych. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Wydania.
Opracowano na podstawie materiału źródłowego.

</doc>
<doc id="1840540" url="https://pl.wikipedia.org/wiki?curid=1840540" title="Czapla białobrzucha">
Czapla białobrzucha

Czapla białobrzucha ("Ardea insignis") – gatunek dużego ptaka z rodziny czaplowatych (Ardeidae). Nie wyróżnia się podgatunków.

</doc>
<doc id="1840541" url="https://pl.wikipedia.org/wiki?curid=1840541" title="Groß Schwiesow">
Groß Schwiesow

Groß Schwiesow – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840542" url="https://pl.wikipedia.org/wiki?curid=1840542" title="Akt nowofundlandzki">
Akt nowofundlandzki

Akt nowofundlandzki − dokument wydany 23 marca 1949 roku przez Parlament Zjednoczonego Królestwa Wielkiej Brytanii i Irlandii Północnej, który potwierdził warunki unii pomiędzy odrębnymi dotychczas dominiami, Kanadą i Nową Fundlandią.

</doc>
<doc id="1840543" url="https://pl.wikipedia.org/wiki?curid=1840543" title="No Turning Back">
No Turning Back

No Turning Back – jedyny solowy singel basisty Queen, Johna Deacona, wydany w 1986 roku. Miesiąc po jego wydaniu ukazał się album "Biggles: Adventures in Time", zawierający muzykę do filmu o tym samym tytule. 
Obie płyty John Deacon nagrał z zespołem The Immortals, który tworzyli:

</doc>
<doc id="1840546" url="https://pl.wikipedia.org/wiki?curid=1840546" title="Ardea insignis">
Ardea insignis



</doc>
<doc id="1840549" url="https://pl.wikipedia.org/wiki?curid=1840549" title="Delegacja do Kongresu USA stanu Floryda">
Delegacja do Kongresu USA stanu Floryda

Delegacja do Kongresu Stanów Zjednoczonych stanu Floryda liczy 27 kongresmenów (dwóch senatorów oraz 25 reprezentantów). Floryda została przyjęta do Stanów Zjednoczonych jako 27. stan dnia 3 marca 1845. Oficjalnie delegaci z Florydy po raz pierwszy zasiedli w Kongresie podczas 29. Kongresu (1845-1847).
Czynne prawo wyborcze przysługuje tym Amerykanom, którym przysługuje prawo głosu w wyborach do stanowej Izby Reprezentantów ("Florida House of Representatives").
111. Kongres (2009-11).
Większość obecnej delegacji Florydy do Kongresu USA stanowią członkowie reprezentujący Partię Republikańską, która ma 15 reprezentantów oraz jednego młodszego senatora.
Oto obecny skład delegacji Florydy do Kongresu Stanów Zjednoczonych:
110. Kongres (2007-09).
Podczas 110. Kadencji Kongresu Stanów Zjednoczonych Partia Republikańska zdobyła na Florydzie 16 mandatów reprezentacyjnych, a także wprowadziła do Senatu młodszego senatora Mela Martineza.
Liczba Kongresmenów.
Liczba delegatów ze stanu Floryda zmieniała się na przestrzeni lat. Obecnie stan ten, jak każdy inny, posiada 2 senatorów, natomiast od 2003 liczba reprezentantów niższej izby kongresu wzrosła do 25 przedstawicieli.

</doc>
<doc id="1840551" url="https://pl.wikipedia.org/wiki?curid=1840551" title="Gross Schwiesow">
Gross Schwiesow



</doc>
<doc id="1840553" url="https://pl.wikipedia.org/wiki?curid=1840553" title="Silmasz Zaporoże">
Silmasz Zaporoże



</doc>
<doc id="1840554" url="https://pl.wikipedia.org/wiki?curid=1840554" title="Maszynobudiwnyk Zaporoże">
Maszynobudiwnyk Zaporoże



</doc>
<doc id="1840555" url="https://pl.wikipedia.org/wiki?curid=1840555" title="Warad-Sin">
Warad-Sin

Warad-Sin – król miasta-państwa Larsa w latach 1834–1823 p.n.e. Na tronie Larsy osadził go jego ojciec Kudur-Mabuk, przywódca amoryckiego plemienia Emutbal (Jamutbal), który usunął z tronu poprzedniego władcę Silli-Adada. Następcą Warad-Sina został jego młodszy brat Rim-Sin.

</doc>
<doc id="1840556" url="https://pl.wikipedia.org/wiki?curid=1840556" title="Christina Scherwin">
Christina Scherwin

Christina Scherwin (ur. 11 lipca 1976 w Viborg) – duńska lekkoatletka, która specjalizowała się w rzucie oszczepem.
Dwukrotna uczestniczka igrzysk olimpijskich: Ateny 2004 oraz Pekin 2008 (oba występy zakończyła na eliminacjach). Wicemistrzyni uniwersjady z 2003 roku. Reprezentantka Danii w mistrzostwach świata, mistrzostwach Europy oraz Pucharze Europy. Wielokrotna medalistka mistrzostw kraju. Rekord życiowy: 64,83 (9 września 2009, Stuttgart). Rezultat ten jest aktualnym rekordem Danii. Scherwin jest także byłą rekordzistką kraju w pchnięciu kulą (15,24 - 2006).

</doc>
<doc id="1840558" url="https://pl.wikipedia.org/wiki?curid=1840558" title="Frozen in Time">
Frozen in Time

Frozen in Time – szósty album amerykańskiej grupy deathmetalowej Obituary. Wydawnictwo ukazało się 12 lipca 2005 roku nakładem Roadrunner Records. Nagrania zostały zarejestrowane w Red Room Recorders, natomiast mastering i miksowanie odbyło się w Morrisound Recording. Płyta zadebiutowała na 44. miejscu listy Billboard Heatseekers Albums w Stanach Zjednoczonych. To ostatni album zespołu nagrany z gitarzystą Allenem Westem.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1840560" url="https://pl.wikipedia.org/wiki?curid=1840560" title="Amatorski Teatr Głuchych">
Amatorski Teatr Głuchych



</doc>
<doc id="1840562" url="https://pl.wikipedia.org/wiki?curid=1840562" title="Gülzow-Prüzen">
Gülzow-Prüzen

Gülzow-Prüzen – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840563" url="https://pl.wikipedia.org/wiki?curid=1840563" title="Giampiero Ventura">
Giampiero Ventura

Giampiero Ventura (ur. 14 stycznia 1948 w Genui) – włoski trener piłkarski.
Kariera.
Ventura przez krótki czas był piłkarzem Sampdorii, jednak już w wieku 25 lat zakończył karierę z powodu kontuzji.
Na początku swojej kariery trenerskiej zajął się szkoleniem młodzieży w Sampdorii. Potem był również asystentem trenera pierwszej drużyny. Jego pierwszym zespołem seniorów był w 1981 Rapallo Ruentes. Najdłuższy okres – 4 sezony – spędził w Virtusie Entella. Następnie szkolił piłkarzy takich drużyn jak: Spezia Calcio, Centese, AC Pistoiese i Giarre FC. W 1993 debiutował w Serie B, kiedy był trenerem Venezii. Po dwóch sezonach odszedł do US Lecce, a następnie do Cagliari Calcio. W barwach tego zespołu debiutował, jako trener, w Serie A. Miało to miejsce w roku 1998. Następnie szkolił zawodników: Sampdorii, Udinese Calcio, ponownie Cagliari, SSC Napoli, FC Messina, Hellas Werona i Pisa Calcio. Od 26 czerwca 2009 był trenerem AS Bari. W debiucie jego drużyna zremisowała 1:1 z broniącym tytułu Interem Mediolan. W 2011 roku został trenerem Torino FC. Po Euro 2016 został selekcjonerem reprezentacji Włoch. 15 listopada 2017 roku został zwolniony z tej funkcji po tym, jak nie zdołał się zakwalifikować z reprezentacją na Mistrzostwa Świata w Rosji w 2018 roku.

</doc>
<doc id="1840564" url="https://pl.wikipedia.org/wiki?curid=1840564" title="Ose (demon)">
Ose (demon)

Ose – w tradycji okultystycznej, pięćdziesiąty siódmy duch "Goecji". Znany również pod imionami Oso, Woso, Osé, Oze, Oz i Voso. By go przywołać i podporządkować, potrzebna jest jego pieczęć, która według "Goecji" powinna być zrobiona z rtęci.
Jest wielkim przywódcą (prezydentem) piekła. Rozporządza 3 albo 30 legionami duchów.
Uczy nauk wyzwolonych, odpowiada na pytania dotyczących rzeczy boskich, tajemnych i abstrakcyjnych. Może nadać dowolny kształt osobie wskazanej przez egzorcystę, która zarazem będzie z nową postacią identyfikować się.
Wezwany, ukazuje się pod postacią lamparta, aczkolwiek czasami przemienia się w człowieka. Nosi na głowie koronę, jednakże jego panowanie nie trwa więcej niż jedną godzinę dziennie.

</doc>
<doc id="1840567" url="https://pl.wikipedia.org/wiki?curid=1840567" title="Guelzow-Prüzen">
Guelzow-Prüzen



</doc>
<doc id="1840573" url="https://pl.wikipedia.org/wiki?curid=1840573" title="Krystyna Wacławska">
Krystyna Wacławska

Krystyna Wacławska (ur. 8 lutego 1939 w Jarochowie, zm. 31 lipca 2009 w Zgierzu) – polska działaczka społeczna.
Wykształcenie.
Maturę uzyskała w Liceum Pedagogicznym w Zgierzu w 1956 r. i rozpoczęła studia na Wydziale Pedagogiki Uniwersytetu Warszawskiego zwieńczone dyplomem magistra w 1961 r.
Praca zawodowa.
W 1961 r. rozpoczęła pracę zawodową w Poradni Społeczno-Wychowawczej w Zgierzu, w której przepracowała 35 lat. Na emeryturę przeszła w 1996 r. Mieszkała w Zgierzu.
Działalność społeczna pozazawodowa.
Poza działalnością zawodową działała społecznie w Związku Nauczycielstwa Polskiego pełniąc przez kilka kadencji funkcję prezesa Ogniska ZNP. Od 1997 r. działała w Sekcji Emerytów ZNP. Działała jednak głównie w Polskim Towarzystwie Turystyczno-Krajoznawczym, do którego wstąpiła w 1964 r. pełniąc szereg odpowiedzialnych funkcji. Przez całe 45 lat była członkiem zarządu Koła PTTK nr 7 w Zgierzu. Przez wiele lat była sekretarzem zarządu, protokolantem zebrań. Współorganizowała wiele wypraw turystycznych, rajdów a szczególnie wycieczek pieszych po Zgierzu i okolicy. Czynnie uczestniczyła w zlotach przedszkolaków organizowanych przez PTSM w latach 1991-2002. Organizowała rajdy nauczycieli. Organizowała rajdy krajoznawcze dla dzieci w ramach nauczania początkowego, rajdy żaków i rajdy mikołajkowe. Opracowywała opisy tras rajdów i wycieczek turystycznych.
Odznaczenia i wyróżnienia.
Za działania społeczne była odznaczona: 

</doc>
<doc id="1840574" url="https://pl.wikipedia.org/wiki?curid=1840574" title="Gutow">
Gutow

Gutow – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840575" url="https://pl.wikipedia.org/wiki?curid=1840575" title="Tytan Zaporoże">
Tytan Zaporoże

Tytan Zaporoże (ukr. Футбольний клуб «Титан» Запоріжжя, "Futbolnyj Kłub "Tytan" Zaporiżżia") – ukraiński klub piłkarski z siedzibą w mieście Zaporoże.
Historia.
Chronologia nazw:
Drużyna piłkarska Tytan Zaporoże została założona w mieście Zaporoże i reprezentowała miejscowy Tytano-Magnezjowy Kombinat. Zespół występował w rozgrywkach mistrzostw i Pucharu obwodu zaporoskiego. W 1965 startował w rozgrywkach Pucharu Ukraińskiej SRR, doszedł do finału, gdzie pokonał LWWPU Lwów (2:1). Potem kontynuował występy w rozgrywkach Mistrzostw i Pucharu obwodu, dopóki nie został rozwiązany.

</doc>
<doc id="1840577" url="https://pl.wikipedia.org/wiki?curid=1840577" title="Karl Stig-Erland Larsson">
Karl Stig-Erland Larsson



</doc>
<doc id="1840580" url="https://pl.wikipedia.org/wiki?curid=1840580" title="Klein Upahl">
Klein Upahl

Klein Upahl – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840584" url="https://pl.wikipedia.org/wiki?curid=1840584" title="Aaron Katz">
Aaron Katz



</doc>
<doc id="1840586" url="https://pl.wikipedia.org/wiki?curid=1840586" title="Woso">
Woso



</doc>
<doc id="1840587" url="https://pl.wikipedia.org/wiki?curid=1840587" title="Tokarnia (Tatry Bielskie)">
Tokarnia (Tatry Bielskie)

Tokarnia (, , ) – wybitny, rozległy masyw reglowy w Tatrach Bielskich o wysokości 1224 m n.p.m. Stanowi zakończenie środkowej z trzech północnych grani Bujaczego Wierchu ("Bujačí vrch", 1956 m) i oddzielony jest od wznoszącego się w niej Gołego Wierchu (1346 m) szeroką przełęczą Ozielec, zwaną też Tokarską Przełęczą ("Oželec", 1046 m).
Jest to jedno z największych reglowych wzniesień w całych Tatrach. Masyw Tokarni zajmuje obszar o wymiarach ok. 2,5 × 1,5 km, ograniczony:
Kulminację Tokarni tworzy niemal poziomy, długi (ok. 1,2 km) grzbiet o przebiegu równoleżnikowym. Najwyższy punkt (1224 m) znajduje się na jego wschodnim krańcu (według wcześniejszego pomiaru 1213 m), skrajnie zachodni wierzchołek wznosi się natomiast na wysokość 1220 m (dawniejsza kota 1219 m). Pomiędzy nimi znajdują się jeszcze dwie kulminacje – o wysokościach 1220 m (w części zachodniej) i 1218 m (w części środkowej grzbietu). Po południowej stronie grzbietu Tokarni (ok. 100 m na wschód od punktu zwornikowego, z którego opada krótki grzbiet do Ozielca) wznosi się Tokarska Turniczka (1209 m). Jest to najwybitniejsza formacja skalna masywu, opadająca do Doliny za Tokarnią ścianą wysokości ok. 50 metrów.
Północne stoki Tokarni oraz okolice jej grani szczytowej (wraz z Tokarską Turniczką i pomniejszymi wychodniami skalnymi) utworzone są przez zlepieńce i piaskowce oligoceńskie. Jedynie dolne partie południowych stoków zbudowane są ze skał wapiennych wieku mezozoicznego, charakterystycznych dla większości obszaru Tatr Bielskich. Masyw Tokarni porośnięty jest mieszanymi lasami z przewagą świerka i dużym udziałem buka. Występuje tu też licznie jodła i modrzew, na Tokarskiej Turniczce także brzozy i limby. Część lasów na stokach została powalona przez wichury.
W masywie Tokarni istnieją liczne drogi leśne, wykorzystywane przy pracach związanych z uprzątaniem powierzchni powiatrołomowych oraz ścieżki używane przez myśliwych. Nie wyznaczono tu żadnych szlaków turystycznych, wskutek czego Tokarnia jest dla turystów niedostępna.

</doc>
<doc id="1840588" url="https://pl.wikipedia.org/wiki?curid=1840588" title="Wstrzyknięcie do oka">
Wstrzyknięcie do oka



</doc>
<doc id="1840589" url="https://pl.wikipedia.org/wiki?curid=1840589" title="Osé">
Osé



</doc>
<doc id="1840592" url="https://pl.wikipedia.org/wiki?curid=1840592" title="Kuhs">
Kuhs

Kuhs – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840599" url="https://pl.wikipedia.org/wiki?curid=1840599" title="Nazem Kadri">
Nazem Kadri

Nazem Kadri (ur. 6 października 1990 w London) - kanadyjski hokeista pochodzenia libańskiego.
Kariera.
W wieku juniorskich grał w lidze OHL w klubach Kitchener Rangers i London Knights. 26 czerwca 2009 roku został wybrany w drafcie NHL z numerem siódmym przez drużynę Toronto Maple Leafs. Jest pierwszym w historii muzułmaninem oraz drugim Libańczykiem, który został draftowany do ligi NHL. Od tego czasu jest zawodnikiem Klonowych Liści przekazywanym także do klubu podrzędnego Toronto Marlies. We wrześniu 2013 przedłużył kontrakt z klubem NHL o dwa lata. W połowie 2019 przeszedł do Colorado Avalanche. W sierpniu podpisał siedmioletni kontrakt z Calgary Flames.
W barwach juniorskiej kadry Kanady uczestniczył na mistrzostwach świata juniorów do lat 20 w 2010. W seniorskiej kadrze uczestniczył w turnieju mistrzostw świata 2014.
Statystyki kariery.
GP = mecze, G = gole, A = asysty, Pkt = Punktacja kanadyjska, MIN = minuty spędzone na ławce kar

</doc>
<doc id="1840600" url="https://pl.wikipedia.org/wiki?curid=1840600" title="Lohmen (Meklemburgia-Pomorze Przednie)">
Lohmen (Meklemburgia-Pomorze Przednie)

Lohmen – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840601" url="https://pl.wikipedia.org/wiki?curid=1840601" title="WCG 2001">
WCG 2001



</doc>
<doc id="1840602" url="https://pl.wikipedia.org/wiki?curid=1840602" title="WCG 2002">
WCG 2002



</doc>
<doc id="1840603" url="https://pl.wikipedia.org/wiki?curid=1840603" title="WCG 2003">
WCG 2003



</doc>
<doc id="1840604" url="https://pl.wikipedia.org/wiki?curid=1840604" title="WCG 2004">
WCG 2004



</doc>
<doc id="1840605" url="https://pl.wikipedia.org/wiki?curid=1840605" title="WCG 2005">
WCG 2005



</doc>
<doc id="1840606" url="https://pl.wikipedia.org/wiki?curid=1840606" title="WCG 2006">
WCG 2006



</doc>
<doc id="1840607" url="https://pl.wikipedia.org/wiki?curid=1840607" title="WCG 2007">
WCG 2007



</doc>
<doc id="1840608" url="https://pl.wikipedia.org/wiki?curid=1840608" title="WCG 2008">
WCG 2008



</doc>
<doc id="1840609" url="https://pl.wikipedia.org/wiki?curid=1840609" title="WCG 2009">
WCG 2009



</doc>
<doc id="1840612" url="https://pl.wikipedia.org/wiki?curid=1840612" title="Josef Klingler">
Josef Klingler

Josef Klingler (ur. 24 lutego 1904, zm. 26 czerwca 1947 w Hameln) – zbrodniarz nazistowski, członek załogi niemieckiego obozu koncentracyjnego Neuengamme i SS-Unterscharführer.
W okresie II wojny światowej pełnił służbę w obozie Neuengamme. Sprawował między innymi funkcję zastępcy komendanta podobozu "Husum-Schwesing". 21 marca 1947 został skazany przez brytyjski Trybunał Wojskowy w Hamburgu na karę śmierci przez powieszenie. Wyrok wykonano w więzieniu Hameln 26 czerwca 1947.

</doc>
<doc id="1840613" url="https://pl.wikipedia.org/wiki?curid=1840613" title="WCG 2010">
WCG 2010



</doc>
<doc id="1840614" url="https://pl.wikipedia.org/wiki?curid=1840614" title="Voso">
Voso



</doc>
<doc id="1840619" url="https://pl.wikipedia.org/wiki?curid=1840619" title="Xecutioner’s Return">
Xecutioner’s Return

Xecutioner’s Return – siódmy album amerykańskiej grupy deathmetalowej Obituary. Wydawnictwo ukazało się 28 sierpnia 2007 roku nakładem Candlelight Records. Płyta zadebiutowała na 27. miejscu listy Top Heatseekers w Stanach Zjednoczonych. Nagrania zostały zarejestrowane w RedRoom Recorders Studio. Mastering odbył się w Morrisound Studios w Tampie w stanie Floryda. Jest to pierwszy album zespołu, na którym zagrał gitarzysta Ralph Santolla, który zastąpił Allena Westa.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Wydania.
Opracowano na podstawie materiału źródłowego.

</doc>
<doc id="1840627" url="https://pl.wikipedia.org/wiki?curid=1840627" title="Anton Brunken">
Anton Brunken

Anton Jansen Brunken (ur. 15 stycznia 1909, zm. 23 stycznia 1947 w Hameln) – zbrodniarz nazistowski, członek załogi niemieckiego nazistowskiego obozu koncentracyjnego Neuengamme i SS-Rottenführer.
W okresie II wojny światowej pełnił służbę w podobozie KL Neuengamme – "Helmstedt-Beendorf" jako "Blockführer" i "Rapportführer". Znęcał się nad więźniami ze skutkiem śmiertelnym. 13 sierpnia 1946 Brunken został skazany w procesie załogi Helmstedt-Beendorf przez brytyjski Trybunał Wojskowy w Hamburgu na karę śmierci przez powieszenie. Wyrok wykonano w więzieniu Hameln 23 stycznia 1947.

</doc>
<doc id="1840630" url="https://pl.wikipedia.org/wiki?curid=1840630" title="Łokomotyw Zaporoże">
Łokomotyw Zaporoże

Łokomotyw Zaporoże (ukr. Футбольний клуб «Локомотив» Запоріжжя, "Futbolnyj Kłub "Łokomotyw" Zaporiżżia") – ukraiński klub piłkarski z siedzibą w mieście Zaporoże.
Historia.
Chronologia nazw:
Drużyna piłkarska Łokomotyw Zaporoże została założona w mieście Zaporoże w 1934 roku. Zespół występował w rozgrywkach mistrzostw i Pucharu obwodu zaporoskiego. W 1938 debiutował w rozgrywkach Pucharu ZSRR. W 1938 i 1939 zdobywał mistrzostwo Ukraińskiej SRR. W 1946 pod nazwą Bilszowyk Zaporoże startował w Trzeciej Grupie, południowej strefie ukraińskiej Mistrzostw ZSRR. Najpierw zajął 1 miejsce, a potem w turnieju finałowym 4 miejsce i awansował do Drugiej Grupy, strefy ukraińskiej, w której występował do 1949 roku. W 1948 klub przywrócił nazwę Łokomotyw Zaporoże, ale w następnym sezonie zajął spadkowe, 16 miejsce i pożegnał się z rozgrywkami na szczeblu profesjonalnym. Potem kontynuował występy w rozgrywkach Mistrzostw i Pucharu obwodu, dopóki nie został rozwiązany.

</doc>
<doc id="1840631" url="https://pl.wikipedia.org/wiki?curid=1840631" title="Bilszowyk Zaporoże">
Bilszowyk Zaporoże

Bilszowyk Zaporoże (ukr. Футбольний клуб «Більшовик» (Запоріжжя), "Futbolnyj Kłub „Bilszowyk” (Zaporiżżia)") – radziecki klub piłkarski, mający siedzibę w mieście Zaporoże, w południowo-wschodniej części kraju, działający w latach 1945–1948.
Historia.
Chronologia nazw:
Klub piłkarski Bilszowyk Zaporoże został założony w miejscowości Zaporoże w 1945 roku. W 1946 zespół wygrał mistrzostwo oraz puchar obwodu zaporoskiego. Po sukcesach, w 1946 roku startował w mistrzostwach ZSRR na trzecim poziomie krajowym, wygrywając najpierw grupę południową Ukraińskiej SRR, a potem zajmując czwarte miejsce w finale Ukraińskiej SRR Trietiej Gruppy Mistrzostw ZSRR. W następnym 1947 roku po reorganizacji systemu rozgrywek został promowany do Wtoroj Gruppy (D2). W strefie Ukraińskiej SRR zajął przedostatnie 12.miejsce. Na początku 1948 w celu wzmocnienia klub połączył się z miejscowym rywalem Łokomotyw Zaporoże, który zajął miejsce Bilszowyka w rozgrywkach drugiego poziomu Mistrzostw ZSRR.
Barwy klubowe, strój.
Klub ma barwy czerwono-białe. Strój jest nieznany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na stadionie Bilszowyk w Zaporożu o pojemności 10000 widzów.

</doc>
<doc id="1840632" url="https://pl.wikipedia.org/wiki?curid=1840632" title="Gaetan Boucher">
Gaetan Boucher



</doc>
<doc id="1840633" url="https://pl.wikipedia.org/wiki?curid=1840633" title="Gaétan Boucher">
Gaétan Boucher

Gaétan Boucher (ur. 10 maja 1958 w Quebecu) – kanadyjski łyżwiarz szybki, czterokrotny medalista olimpijski i wielokrotny medalista mistrzostw świata.
Kariera.
Pochodzący z francuskojęzycznej części Kanady Boucher jest jednym z najbardziej utytułowanych kanadyjskich panczenistów. Specjalizował się w dystansach sprinterskich. Pierwszy medal wywalczył na mistrzostwach świata w wieloboju sprinterskim w Inzell w 1979 roku, gdzie zajął drugie miejsce za Erikiem Heidenem z USA. Wynik ten powtarzał trzykrotnie: na MŚ w West Allis (1980), MŚ w Alkmaar (1982), MŚ w Heerenveen (1985). W tej samej konkurencji zdobył też złoty medal podczas mistrzostw świata w Trondheim, wyprzedzając bezpośrednio Siergieja Chlebnikowa z ZSRR i Norwega Kaia Arne Engelstada. W 1980 roku brał udział w igrzyskach olimpijskich w Lake Placid, gdzie zdobył srebrny medal na dystansie 1000 m. Na rozgrywanych cztery lata później igrzyskach w Sarajewie zdobył złoto na 1000 i 1500 m, a w biegu na 500 m był trzeci. W tym samym roku został uhonorowany Nagrodą Oscara Mathisena. Dwukrotnie bił rekordy świata. 

</doc>
<doc id="1840636" url="https://pl.wikipedia.org/wiki?curid=1840636" title="Lekkoatletyka na Letniej Uniwersjadzie 2003">
Lekkoatletyka na Letniej Uniwersjadzie 2003

Lekkoatletyka na Letniej Uniwersjadzie 2003 – zawody lekkoatletyczne rozegrane na Stadionie Daegu w Daegu pomiędzy 25 a 30 sierpnia.

</doc>
<doc id="1840659" url="https://pl.wikipedia.org/wiki?curid=1840659" title="Kolormet Zaporoże">
Kolormet Zaporoże

Kolormet Zaporoże (ukr. Футбольний клуб «Кольормет» Запоріжжя, "Futbolnyj Kłub "Kolormet" Zaporiżżia") – ukraiński klub piłkarski z siedzibą w mieście Zaporoże.
Historia.
Chronologia nazw:
Drużyna piłkarska Kolormet Zaporoże (ros. Цветмет Запорожье, "Cwietmiet Zaporożje") została założona w mieście Zaporoże w latach 30. XX wieku. W 1938 debiutował w rozgrywkach Pucharu ZSRR. Potem kontynuował występy w rozgrywkach Mistrzostw i Pucharu obwodu, dopóki nie został rozwiązany.

</doc>
<doc id="1840665" url="https://pl.wikipedia.org/wiki?curid=1840665" title="Katarzyna saska">
Katarzyna saska

Katarzyna saska, szw. Katarina av Sachsen-Lauenburg (ur. 24 września 1513 w Ratzeburgu, zm. 23 września 1535 w Sztokholmie) – królowa Szwecji w latach 1531–1535, pierwsza żona Gustawa Wazy. Córka Magnusa I (1480–1543), księcia saskiego na Lauenburgu, i Katarzyny (zm. 1563), córki Henryka IV, księcia Brunszwiku-Lüneburga. Jej siostrą była Dorota, królowa Danii i Norwegii.
Małżeństwo.
Zanim doszło do małżeństwa Gustawa Wazy z Katarzyną, król bezskutecznie starał się o rękę Krystyny Gylersterny, wdowy po Stenie Sture Młodszym, szwedzkim regencie w latach 1512–1520. Również zabiegi o żonę czynione w Danii, Polsce, Meklemburgii czy na Pomorzu nie przyniosły rezultatu. Ostatecznie 35-letni Gustaw poślubił Katarzynę, córkę księcia Magnusa I, władcy relatywnie małego księstwa Saksonia-Lauenburg, leżącego pomiędzy Hamburgiem a Lubeką. Ślub odbył się w dniu 18. urodzin Katarzyny, 24 września 1531, w katedrze sztokholmskiej.
Literatura opisuje Katarzynę jako małżonkę kapryśną, obojętną i nieustannie krytykującą wszystko co szwedzkie, a jej małżeństwo z Gustawem za niefortunne i nieszczęśliwe. Król jednak uznał związek za udany politycznie. Katarzyna była spokrewniona z dynastią Folkungów, panującą w Szwecji w XIII i XIV wieku. Ponadto dzięki temu związkowi był w stanie nawiązać ważne kontakty z książętami północnych Niemiec, jak również utrzymać dobre stosunki z Danią poprzez siostrę Katarzyny, Dorotę, małżonkę następcy tronu Danii, księcia Chrystiana, późniejszego króla Chrystiana III.
Ze związku Katarzyny z Gustawem urodziło się jedno dziecko: syn Eryk (1533–1577), będący w latach 1560–1568 królem Szwecji.
Śmierć.
We wrześniu 1535 będąca w ciąży Katarzyna uczestniczyła w przyjęciu na zamku w Sztokholmie urządzonym na cześć księcia duńskiego Chrystiana. Miało ono być demonstracją poparcia dla niego w staraniach o koronę królewską. Podczas tańca królowa upadła, doznając bliżej nieznanego urazu. Na skutek wynikłych komplikacji zmarła 23 września, w przededniu swoich 22. urodzin.
Przeciwnicy polityczni Gustawa rozpuszczali plotkę, jakoby to król przyczynił się do śmierci Katarzyny, zadając jej cios ostrym narzędziem w głowę. Współczesne badania jej szczątków zaprzeczyły tym pogłoskom.
Katarzyna została pochowana 1 października 1535 w katedrze sztokholmskiej. Po śmierci Gustawa Wazy jej ciało 21 grudnia 1560 złożono u boku męża i jego drugiej żony Małgorzaty w kaplicy Gustavianum w uppsalskiej katedrze.

</doc>
<doc id="1840666" url="https://pl.wikipedia.org/wiki?curid=1840666" title="Kryła Rad Zaporoże">
Kryła Rad Zaporoże

Kryła Rad Zaporoże (ukr. Футбольний клуб «Крила Рад» Запоріжжя, "Futbolnyj Kłub "Kryła Rad" Zaporiżżia") – ukraiński klub piłkarski z siedzibą w mieście Zaporoże.
Historia.
Chronologia nazw:
Drużyna piłkarska Kryła Rad Zaporoże (ros. Крылья Советов Запорожье, "Krylja Sowietow Zaporożje") została założona w mieście Zaporoże w latach 30. XX wieku. W latach 1936-1938 występował w rozgrywkach Pucharu ZSRR. Potem kontynuował występy w rozgrywkach Mistrzostw i Pucharu obwodu, dopóki nie został rozwiązany.

</doc>
<doc id="1840668" url="https://pl.wikipedia.org/wiki?curid=1840668" title="Darkest Day">
Darkest Day

Darkest Day – ósmy album amerykańskiej grupy deathmetalowej Obituary. Wydawnictwo ukazało się 30 czerwca 2009 roku nakładem Candlelight Records. Płyta zadebiutowała na 32. miejscu listy Top Heatseekers w Stanach Zjednoczonych. Nagrania zostały zrealizowane i wyprodukowane w Redneck Studios w Gibsonton w stanie Floryda. Miksowanie odbyło się w Redroom Recorders w Tampie w stanie Floryda. Z kolei mastering odbył się w Turan Audio.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Wydania.
Opracowano na podstawie materiału źródłowego.

</doc>
<doc id="1840669" url="https://pl.wikipedia.org/wiki?curid=1840669" title="Blood to Give">
Blood to Give



</doc>
<doc id="1840671" url="https://pl.wikipedia.org/wiki?curid=1840671" title="2007 OR10">
2007 OR10



</doc>
<doc id="1840672" url="https://pl.wikipedia.org/wiki?curid=1840672" title="Oleksandr Korchmyd">
Oleksandr Korchmyd



</doc>
<doc id="1840674" url="https://pl.wikipedia.org/wiki?curid=1840674" title="Region Borku">
Region Borku

Region Borku (arab. بركو) – jeden z 22 regionów administracyjnych Czadu, utworzony 19 lutego 2008 r. w wyniku podziału regionu Borkou-Ennedi-Tibesti. Region rozciąga się w północnej części kraju i graniczy z Libią.
Warunki naturalne.
Część obszaru regionu zajmuje masyw górski Tibesti pochodzenia wulkanicznego, będący najwyższym pasmem górskim na Saharze. Na terenie regionu Borku znajduje się najwyższy szczyt Sahary - Emi Kussi (3415 m n.p.m.). Jest to także najwyżej położony punkt Czadu.

</doc>
<doc id="1840676" url="https://pl.wikipedia.org/wiki?curid=1840676" title="Janusz Mrowiec">
Janusz Mrowiec

Janusz Mrowiec (ur. 1 stycznia 1946 w Bytomiu) – polski politolog, wykładowca wyższej uczelni i dyplomata, ambasador w Senegalu (1996–2000), Gwinei (1997–2000), Mali i Gambii (1997–2001) oraz Algierii (2002–2006).
Życiorys.
Absolwent Uniwersytetu Śląskiego (1971). Doktor nauk humanistycznych specjalność stosunki międzynarodowe. Zajmuje się problematyką międzynarodową w organizacjach społecznych, w działalności publicznej i politycznej. Długoletni wykładowca Szkoły Głównej Planowania i Statystyki (obecnie SGH), Wyższej Szkoły Komunikowania i Mediów Społecznych w Warszawie (w latach 2005–2008 prorektor ds. naukowo dydaktycznych) oraz Uczelni Vistula.
Pracował m.in. w Związku Młodzieży Wiejskiej, Ogólnopolskim Komitecie Pokoju, RWS Prasa-Książka-Ruch. Przedstawiciel Polski na wielu międzynarodowych konferencjach, m.in. Zgromadzeniu Szefów Państw i Rządów OJA, Radzie Ligi RPA, szczytach OCI i CEDEAO. Były dyrektor Sekretariatu Ministra Spraw Zagranicznych. Od 1990 reprezentował Polskę w Senegalu, najpierw jako chargé d’affaires, a od 1996 jako ambasador. Odpowiadał jednocześnie za kontakty z Mali, Gwineą, Gambią. Od 2002 do 2006 ambasador RP w Algierze. W latach 1989–1991 przedstawiciel Prezydenta RP w Komisji Spraw Zagranicznych Sejmu. Uzyskał stopień ambasadora tytularnego.
Za rozwój stosunków polsko-senegalskich odznaczony Grand-Officier de l Ordre national du Lion.

</doc>
<doc id="1840677" url="https://pl.wikipedia.org/wiki?curid=1840677" title="Yekaterina Kondratyeva">
Yekaterina Kondratyeva



</doc>
<doc id="1840678" url="https://pl.wikipedia.org/wiki?curid=1840678" title="Anastasiya Ivanova">
Anastasiya Ivanova



</doc>
<doc id="1840679" url="https://pl.wikipedia.org/wiki?curid=1840679" title="Natalya Fokina">
Natalya Fokina



</doc>
<doc id="1840680" url="https://pl.wikipedia.org/wiki?curid=1840680" title="Żydowski Komitet Antyfaszystowski">
Żydowski Komitet Antyfaszystowski

Żydowski Komitet Antyfaszystowski (, "Jewriejskij antifaszistkij komitiet" (JAK lub JAFK), jid. יידישער אנטי פאשיסטישער קאמיטעט) – organizacja społeczna utworzona w Związku Radzieckim w 1942 przez NKWD, skupiająca przedstawicieli radzieckiej inteligencji żydowskiej i mająca na celu pozyskanie poparcia diaspory żydowskiej (głównie w Stanach Zjednoczonych) dla wojny prowadzonej przez ZSRR z nazistowskimi Niemcami.
Geneza.
Idea powołania międzynarodowej, antyfaszystowskiej organizacji żydowskiej po napaści III Rzeszy na ZSRR pochodziła od wybitnych przywódców polskiego Bundu – Henryka Ehrlicha i Wiktora Altera. Tuż przed kapitulacją Warszawy we wrześniu 1939, decyzją Komitetu Centralnego Bundu, opuścili oni stolicę i okupowane przez Niemców tereny udając się na wschód. Obydwaj zostali aresztowani przez NKWD (Alter 23 września 1939 w Kowlu, a Ehrlich 5 października w Brześciu) i osadzeni w moskiewskich Butyrkach. Obydwu zmuszono do przyznania się do rzekomych zbrodni i w lipcu 1941 skazano na karę śmierci, którą następnie zamieniono na dziesięć lat łagru. Po układzie Sikorski-Majski i amnestii dla obywateli polskich zostali oni we wrześniu 1941 uwolnieni i sprowadzeni do Moskwy. Przeproszeni przez NKWD za zaistniałą „pomyłkę” i poproszeni o współpracę w „walce przeciwko wspólnemu wrogowi”, sporządzili z inspiracji Berii obszerne memorandum adresowane do Stalina, w którym proponowali powołanie Żydowskiego Komitetu Antyhitlerowskiego. Celem organizacji miało by być połączenie wysiłków wszystkich narodów okupowanej przez Niemców Europy w ich walce o wyzwolenie i sprawiedliwość społeczną, oparcie powojennego ładu w Europie na rządach demokratów i socjalistów przy współdziałaniu międzynarodowej społeczności żydowskiej, głównie w USA. Komitet centralny miał się składać z dziesięciu osób: siedmiu przedstawicieli Żydów krajów okupowanych i po jednym reprezentancie ZSRR, USA i Wielkiej Brytanii. Do trzyosobowego prezydium mieli wejść Ehrlich (przewodniczący), Alter (sekretarz) i reprezentant Żydów radzieckich Solomon Michoels. Przedstawicieli władz ZSRR, ambasadorów USA, Wielkiej Brytanii i Polski w ZSRR, jak również wybitnych ekonomistów, artystów i naukowców zamierzano powołać na honorowych członków prezydium.
Zwiedzeni troskliwą opieką, którą otaczano ich w krytycznych dla Związku Radzieckiego dniach, przecenili jednak swoją własną rolę. W początkach grudnia 1941 niemiecki "Blitzkrieg" zaczynał ponosić fiasko, Moskwa ani Leningrad nie wpadły w ręce Hitlera, a podpisanie przez Stany Zjednoczone Lend-Lease Act stwarzało perspektywy poważnej pomocy dla ZSRR bez istnienia żadnego „żydowskiego komitetu”. 3 grudnia 1941 Ehrlich i Alter zostali aresztowani przez NKWD w Kujbyszewie (gdzie zostały ewakuowane władze ZSRR) i słuch o nich zaginął. Jako obywatele ZSRR (sic!), oskarżeni o zdradę zostali skazani na osobisty rozkaz Stalina na rozstrzelanie (na Alterze wyrok wykonano 17 lutego 1943, Ehrlich powiesił się w celi 14 maja 1942), a wraz z nimi pogrzebana idea organizacji, którą chcieli stworzyć.
Powstanie "JAK".
Wieczorem 24 sierpnia 1941, tysiące osób spotkało się w Centralnym Parku Kultury i Wypoczynku, największym parku Moskwy, na „"publicznym zgromadzeniu przedstawicieli narodu żydowskiego"”. To rozpowszechnione w prasie określenie sygnalizowało, że Stalin w zasadzie aprobował plan Ehrlicha i Altera z zastrzeżeniem, że nie będzie to komitet międzynarodowy, lecz żydowsko-radziecki. W imprezie uczestniczyły najwybitniejsze osobistości żydowskie ówczesnego ZSRR, między innymi literaci: Ilja Erenburg, Dawid Bergelson, Perec Markisz, Solomon Michoels i Theodor Plievier (jako przedstawiciel antyfaszystowskich Niemiec), generałowie: Jakow Krejzer i Aaron Katz, artyści: Dawid Ojstrach, Emil Gilels, Siergiej Eisenstein i Aleksiej Kapler, Mark Rejzen, architekt Boris Iofan oraz fizyk atomowy Piotr Kapica (jedyny pośród nich, który nie był Żydem). Pomimo że pośród wielu płomiennych deklaracji wygłoszonych podczas wiecu o solidarnej walce Żydów na całym świecie przeciwko „faszystowskiej bestii”, brakowało jakiejkolwiek deklaracji o utworzeniu organizacji, to właśnie ten wiec uznaje się dzisiaj za wydarzenie w czasie którego narodził się "JAK".
Do dziś nie wiadomo dokładnie, kiedy powstał "JAK". Wiele lat później jego członkowie podawali różne daty. "Wielka Encyklopedia Radziecka" z 1991 podaje 1941 jako rok założenia. Datę wiecu w moskiewskim Centralnym Parku Kultury i Wypoczynku – 24 sierpnia do dziś spotyka się w wielu radzieckich opracowaniach jako dzień utworzenia komitetu. Dokumenty archiwalne potwierdzają, że w grudniu 1941 Komitet już działał i jego przewodniczącym był Solomon Michoels. Składał się z 70 osób (ówczesnej elity świata żydowskiego w ZSRR), prezydium liczyło 19 osób. Prawdziwym kierownikiem Komitetu był jednak członek KC WKP(b) i Rady Najwyższej, wiceminister spraw zagranicznych ZSRR Sołomon Łozowski. Na sekretarza generalnego powołano Szachne Epsztajna, dziennikarza piszącego w jidysz i agenta tajnych służb NKWD. Dzięki tym dwóm osobom, zarówno Kreml jak i Łubianka sprawowali ścisłą kontrolę nad Komitetem.
Utworzenie Komitetu i dopuszczenie do głosu żydowskiej części społeczeństwa radzieckiego, przypisuje się chęci Stalina jak najszerszego wciągnięcia Stanów Zjednoczonych do wojny (w której uczestniczyły od 7 grudnia 1941) i zapewnienie pomocy międzynarodowej dla ZSRR (głównie USA) przy wykorzystaniu diaspory żydowskiej.
O powstaniu organizacji po raz pierwszy poinformował Łozowski 23 kwietnia 1942 na konferencji prasowej w Kujbyszewie. Cele "JAK" określił w następujący sposób: 24 maja 1942 w Moskwie w sali Radiokomitetu odbyła się publiczna prezentacja "JAK".
Działalność.
W czasie wojny.
Na pierwszym plenarnym posiedzeniu 28 maja 1942 Komitet powołał komisje, które miały zbierać materiały związane z walką Żydów w wielkiej wojnie ojczyźnianej oraz ze zbrodniami Hitlera popełnianymi na ludności żydowskiej, a ponadto komisje do spraw wydawniczych, finansowych i wojskowej pomocy medycznej. 22 czerwca 1942, w rocznicę napaści niemieckiej na ZSRR, plenum skierowało apel do Żydów świata, nawołując ich do walki wszelkimi siłami i środkami o ostateczne zdruzgotanie faszyzmu. W odpowiedzi w Stanach Zjednoczonych, Wielkiej Brytanii, Palestynie i innych krajach odbyły się manifestacje solidarności, na których uchwalono konkretne akcje pomocy dla Związku Radzieckiego. Komitet wspierał posunięcia mobilizacyjne kierownictwa radzieckiego. Podczas wielkich imprez w kilku miastach ZSRR zebrano dla frontu ponad 3 miliony rubli.
Komitet stał się również ośrodkiem żydowskiej kultury i literatury. W okresie swojego istnienia opublikował 65 książek, liczne eseje, zbiory dokumentów i broszury, informujące o prześladowaniach Żydów i o ich oporze w okupowanej Europie. Przedstawiały one powstania w gettach Warszawy i Białegostoku, w obozach Auschwitz-Birkenau, Treblinki i Sobiboru. Od 1942 wydawano własny organ prasowy w jidysz – tygodnik "Ejnikajt". Jednak najważniejszą publikacją" JAK" była tak zwana "Czarna księga" – 1000-stronicowy dokument wydany w USA w 1947 przedstawiający zbrodnie holocaustu w Europie Wschodniej. Komitet założył własną agencję prasową – "ISPA", która dostarczała artykułów do zagranicznych gazet. Z Moskwy i Kujbyszewa nadawano własne audycje radiowe w językach jidysz, rosyjskim i angielskim.
W lecie 1943 na zaproszenie Alberta Einsteina Michoels i Icyk Fefer pojechali z oficjalną wizytą do Stanów Zjednoczonych. Działając pod ścisłą kontrolą Kremla, spotkali się z czołowymi przedstawicielami Żydów w Ameryce, udzielili wielu wywiadów w radiu i prasie. Wzięli udział w kilkudziesięciotysięcznych wiecach w największych miastach Ameryki. Następnie udali się do Meksyku, Kanady i Wielkiej Brytanii. W sumie, w ciągu siedmiomiesięcznej podróży odwiedzili 46 dużych miast, a wszędzie gdzie się pojawiali od razu tworzyły się aktywne komitety zbierające pieniądze dla Związku Radzieckiego.
Po wojnie.
Najważniejszą rolą jaką odegrał "JAK" po wojnie był udział w dążeniu Stalina do utworzenia państwa Izrael. W 1948 Komitet był oficjalną platformą propagandową, służącą do wyrażania jak najszerszego poparcia dla idei powołania i funkcjonowania państwa żydowskiego. Kulminacyjnym punktem działalności Komitetu na tym polu był udział w prożydowskiej oprawie wizyty Goldy Meir w Moskwie we wrześniu 1948.
Likwidacja i proces "JAK".
W dniach 18–20 lutego 1943 odbyło się w Moskwie drugie plenum "JAK". Wielu jego członków zaczynało sobie zdawać sprawę, że Komitet stanowi dla władz jedynie tubę propagandową i narzędzie dla pozyskiwania pomocy od Zachodu. Chcieli rozszerzenia działalności organizacji oraz podnieśli sprawę kolaboracji i współudziału obywateli radzieckich na okupowanych terenach w ludobójstwie Żydów. Wyrażali zaniepokojenie gwałtownym wzrostem aktów antysemityzmu wśród ludności na wyzwolonych terenach. 2 kwietnia 1944 w moskiewskim Domu Związków Zawodowych odbył się trzeci masowy wiec "JAK", na którym ponownie zaatakowano antysemityzm w ZSRR i uwypuklono tragedię narodu żydowskiego na tle innych nacji. Okres ten był już czasem wielkich zwycięstw Armii Czerwonej nad Niemcami i zauważalnego wzrostu produkcji zbrojeniowej ZSRR ponad poziom produkcji III Rzeszy. Dla ścisłego kierownictwa ZSRR zaczynało być jasne, że wojnę będzie można wygrać bez pomocy z zagranicy, wobec czego "JAK" przestał być potrzebny, a nawet, ze względu na swoje oświadczenia skierowane przeciwko antysemityzmowi w ZSRR, zaczynał się stawać niewygodny. Z ostateczną rozprawą poczekano jednak do końca wojny; w sierpniu 1946 "JAK" został podporządkowany KC partii, w listopadzie tego samego roku główny ideolog partii Michaił Susłow skierował do przedstawicieli ścisłego kierownictwa partii memoriał w którym ocenił działanie "JAK" jako „syjonistyczne i nacjonalistyczne”, a w styczniu 1947 wraz z Aleksandrowem zaproponował zamknięcie "JAK". W marcu 1948, coraz bardziej ograniczany Komitet dobił minister bezpieczeństwa Wiktor Abakumow, który w specjalnym raporcie do kierownictwa ZSRR określał przywódców "JAK" jako „"nacjonalistów wzorujących się na Amerykanach"”. Poparcie Stalina dla utworzenia państwa Izrael i wynikająca z tego potrzeba posiadania przychylności międzynarodowej społeczności żydowskiej wciąż jednak odwlekły wyrok na "JAK".
21 listopada 1948 na posiedzeniu Biura Politycznego Komitetu Centralnego podjęto decyzję o rozwiązaniu Żydowskiego Komitetu Antyfaszystowskiego. Wcześniej, 12 stycznia 1948 na osobisty rozkaz Stalina został w Mińsku zamordowany przewodniczący Komitetu Solomon Michoels. W styczniu 1949 "Prawda" rozpoczęła antysemicką kampanię przeciwko tak zwanym kosmopolitom, a pod koniec 1949 prawie wszyscy członkowie kierownictwa "JAK" znaleźli się w więzieniu. Oskarżeni o szpiegostwo na rzecz USA i nacjonalistyczną działalność antyradziecką, podani wielomiesięcznym przesłuchaniom i torturom, prawie wszyscy przyznali się do winy i oskarżyli siebie nawzajem. W kilku równoległych procesach w latach 1948–1952 osądzono w sumie 110 osób powiązanych z "JAK". 10 z nich skazano na karę śmierci (wyrok wykonano 12 sierpnia 1952), 20 – na 25 lat łagru, 3 – na 20 lat, 11 – na 15 lat, 50 – na 10 lat, 2 – na 8 lat, 1 – na 7 lat i 2 – na 5 lat. Pięć osób zmarło w trakcie śledztwa. W listopadzie 1955 Sąd Najwyższy ZSRR uchylił wszystkie wyroki, nie dopatrując się w działalności oskarżonych znamion przestępstwa. Wszystkich zrehabilitowano w 1989.

</doc>
<doc id="1840681" url="https://pl.wikipedia.org/wiki?curid=1840681" title="Państwowa Szkoła Muzyczna I i II st. im. Karola i Antoniego Szafranków w Rybniku">
Państwowa Szkoła Muzyczna I i II st. im. Karola i Antoniego Szafranków w Rybniku

Państwowa Szkoła Muzyczna im. Karola i Antoniego Szafranków w Rybniku – szkoła muzyczna I i II stopnia w Rybniku kształcąca w trybie popołudniowym. Założona w 1933 przez Karola i Antoniego Szafranków, jest jedną z najstarszych szkół artystycznych na Śląsku. Szkoła należy do podmiotów podlegających lub nadzorowanych przez Ministerstwo Kultury, Dziedzictwa Narodowego i Sportu.
Historia.
Szkoła rozpoczęła swoją działalność 1 września 1933. Jej założycielom, Karolowi i Antoniemu Szafrankom, absolwentom szkół i konserwatoriów muzycznych m.in. w Poznaniu i Berlinie, udało się zgromadzić nadzwyczajne, jak na tamte czasy, grono nauczycieli, oraz rzadką wówczas aparaturę nagrywającą. Wśród pierwszych pedagogów znaleźli się muzycy o najwyższych kwalifikacjach: Józefa Bula (muzykolog, absolwent Uniwersytetu Jagiellońskiego), Józef Salacz (absolwent praskiego Konserwatorium, skrzypek WOSPR), Konstanty Borzyk (wiolonczelista, również członek WOSPR), Czesław Przystaś (teoretyk muzyki, wykładowca PWSM w Katowicach). Rozwój szkoły przerwała wojna, gdy Niemcy skonfiskowali majątek szkoły, a założycielom zakazano działalności pedagogicznej.
Powtórne otwarcie szkoły nastąpiło już w 1945, a w rok później na dawne stanowiska powrócili bracia Szafrankowie. W 1948 r. ich uczniowie wystąpili na koncercie w Filharmonii Śląskiej. W 1952 szkoła została upaństwowiona, otrzymała także budynek przy ul. Piecka (obecnie Piłsudskiego) 33, który zajmowała do 2003.
13 października 2003 przeniosła swą działalność do gmachu dawnego szpitala. Remont połączony z adaptacją budynku przy ul. Powstańców Śląskich 27 na potrzeby szkoły muzycznej trwał od lutego 2001 do września 2003. Jego koszt wyniósł dwanaście milionów złotych. Obecnie placówka dysponuje powierzchnią 4525 metrów kwadratowych, ponad pięćdziesięcioma salami dydaktycznymi, salą koncertową oraz salą kameralną. Obiekt jest przystosowany do potrzeb osób niepełnosprawnych poprzez specjalną platformę oraz dwie windy.
Znani absolwenci.
Ze szkołą była także związana Lidia Grychtołówna, pianistka i profesor Uniwersytetu Jana Gutenberga w Moguncji.

</doc>
<doc id="1840683" url="https://pl.wikipedia.org/wiki?curid=1840683" title="Leszek Hensel">
Leszek Hensel

Leszek Jerzy Hensel (ur. 11 listopada 1953 w Poznaniu) – polski filolog i historyk, znawca Europy Środkowo-Wschodniej, ambasador w Bośni i Hercegowinie (2001–2005) oraz w Bułgarii (2010–2014).
Życiorys.
Urodził się w rodzinie Marii i Witolda Henslów. Brat Zdzisława, Wojciecha i Barbary Hensel-Moszczyńskiej.
Ukończył studia z dziedziny filologii węgierskiej na Uniwersytecie Warszawskim, a w 1985 uzyskał doktorat w Instytucie Badań Literackich Polskiej Akademii Nauk. W latach 1986–1990 sprawował funkcję kierownika Pracowni Literatur Zachodniosłowiańskich Instytutu Slawistyki PAN. Był związany z podziemnym czasopismem niepodległościowym „Obóz” jako członek redakcji oraz „Biuletynem Informacyjnym Obozu” jako współpracownik. Uczestniczył w Festiwalu Niezależnej Kultury Czechosłowackiej we Wrocławiu w 1989.
W 1990 rozpoczął pracę jako kierownik Wydziału Konsularnego Ambasady RP w Budapeszcie (I sekretarz, następnie radca), później był naczelnikiem Wydziału Europy Środkowej w Departamencie Europy Ministerstwa Spraw Zagranicznych (1995–1997) oraz radcą Ambasady RP w Lublanie i zastępcą ambasadora (1997–2001). W latach 2001–2005 pełnił funkcję Ambasadora RP w Bośni i Hercegowinie.
Po powrocie do kraju pełnił obowiązki naczelnika Wydziału Ruchu Osobowego i Współpracy Europejskiej Departamentu Konsularnego i Polonii MSZ (2005–2006), radcy-ministra w Departamencie Promocji (2006–2008). Od 2008 pozostaje ambasadorem tytularnym oraz Narodowym Koordynatorem Współpracy Wyszehradzkiej w Departamencie Europy Środkowej i Południowej MSZ. 7 września 2010 mianowany został ambasadorem RP w Bułgarii, którą to funkcję pełnił do roku 2014. Na koniec kadencji odznaczony I stopnia.
Był członkiem Rady Ekspertów Międzynarodowego Funduszu Wyszehradzkiego, Narodowym Koordynatorem Platformy Kultury Europy Środkowej oraz koordynatorem Forum Polsko-Czeskiego.

</doc>
<doc id="1840685" url="https://pl.wikipedia.org/wiki?curid=1840685" title="Marius Kasiulevičius">
Marius Kasiulevičius

Marius Kasiulevičius (ur. 6 stycznia 1982 w Szyłokarczmie) – litewski koszykarz. Do stycznia 2010 roku występował w Stali Stalowa Wola.

</doc>
<doc id="1840686" url="https://pl.wikipedia.org/wiki?curid=1840686" title="Pieter Quast">
Pieter Quast

Pieter Quast (ur. ok. 1606 Amsterdamie, pochowany 29 maja 1647 tamże) – holenderski malarz i rysownik barokowy.
Malarz aktywny w Amsterdamie i Hadze, gdzie w 1634 został mistrzem w gildii św. Łukasza. Znany głównie ze scen rodzajowych przedstawiających wnętrza karczm i zabiegi medyczne. Często malował karykaturalne postacie chłopów, żebraków i znachorów podczas pracy. Jego prace odznaczają się swoistym poczuciem humoru i bywają niekiedy interpretowane jako satyry polityczne. Artysta tworzył też rysunki o podobnej tematyce, które wykonywał zapewne na sprzedaż, gdyż dzięki zabawnej treści mogły służyć jako tania dekoracja w oberżach i mieszkaniach. Pomimo talentu i oryginalności zmarł w ubóstwie.
Obrazy Pietera Quasta porównywane są często do dzieł Adriaena Brouwera i Adriaena van Ostade.

</doc>
<doc id="1840687" url="https://pl.wikipedia.org/wiki?curid=1840687" title="Region Bahr El Gazel">
Region Bahr El Gazel

Region Bahr El Gazel (arab. منطقة بحر الغزال, fr. "Région du Barh El Gazel)" - jeden z 22 regionów administracyjnych Czadu, utworzony 19 lutego 2008 r. z departamentu Barh El Gazel w wyniku podziału regionu Kanem. Region rozciąga się w środkowo-zachodniej części kraju. 

</doc>
<doc id="1840688" url="https://pl.wikipedia.org/wiki?curid=1840688" title="Kościół NMP Królowej Apostołów w Ełku">
Kościół NMP Królowej Apostołów w Ełku



</doc>
<doc id="1840689" url="https://pl.wikipedia.org/wiki?curid=1840689" title="Janusz Roszkowski">
Janusz Roszkowski

Janusz Ryszard Roszkowski (ur. 11 marca 1928 w Łapach) – polski dziennikarz i dyplomata, ambasador w Królestwie Danii (1989–1991).
Życiorys.
W czasie II wojny światowej pracował jako tokarz w Zakładach Naprawczych Taboru Kolejowego w Łapach. Od września 1947 należał do Polskiej Partii Robotniczej, a następnie do Polskiej Zjednoczonej Partii Robotniczej. Podczas studiów skierowany przez partię do pracy w Ministerstwie Bezpieczeństwa Publicznego, gdzie pracował w latach 1949-1953. W 1951 ukończył Akademię Nauk Politycznych w Warszawie. W 1953 podjął pracę w Polskiej Agencji Prasowej. W latach 60. zatrudniony jako korespondent w Berlinie (1961–1963) i kierownik oddziału PAP w Bonn (1963–1967). Od 1971 do 1981 pełnił funkcję zastępcy członka KC PZPR. Był delegatem na VI, VII i VIII Zjazd PZPR. Od 1971 do 1986 pełnił funkcję redaktora naczelnego PAP, a od 1986 do 1989 był przewodniczącym Komitetu ds. Radia i Telewizji. W latach 1983-1988 członek Prezydium Rady Obywatelskiej Budowy Pomnika Szpitala Centrum Zdrowia Matki Polki. Po wyborach 1989 mianowany ambasadorem nadzwyczajnym i pełnomocnym w Królestwie Danii (pełnił tę funkcję do 1991). 

</doc>
<doc id="1840690" url="https://pl.wikipedia.org/wiki?curid=1840690" title="Jean-Pierre Soisson">
Jean-Pierre Soisson

Jean-Pierre Soisson (ur. 9 listopada 1934 w Auxerre) – francuski polityk i samorządowiec, minister w kilku rządach, wieloletni parlamentarzysta i mer Auxerre, były przewodniczący Partii Republikańskiej.
Życiorys.
Absolwent Instytutu Nauk Politycznych w Paryżu i "École nationale d’administration".
W 1968 po raz pierwszy został wybrany do Zgromadzenia Narodowego w departamencie Yonne. Ubiegał się z powodzeniem o reelekcję w każdych kolejnych wyborach, rezygnując z zasiadania w niższej izbie parlamentu tylko na czas pełnienia funkcji rządowych. Od 1993 do 2012 nieprzerwanie sprawował mandat poselski, w 2007 został wybrany na XIII kadencję. Nie ubiegał się o reelekcję w 2012.
Przez 27 lat był merem Auxerre (1971–1998). Od 1983 do 1988 pełnił funkcję wiceprzewodniczącego rady generalnej Yonne. Od 1986 do 1992 zajmował stanowisko wiceprzewodniczącego rady Burgundii, następnie przez rok był przewodniczącym tego regionu. Na czele administracji regionalnej stał także od 1998 do 2004, od tego czasu do 2010 był radnym.
Stanowisko rządowe po raz pierwszy objął w 1974, kiedy to został sekretarzem stanu ds. uniwersytetów (w 1976 zastąpiła go Alice Saunier-Seïté), później do 1977 odpowiadał m.in. za sprawy młodzieży i sportu. Jako minister wchodził w skład czterech rządów, będąc ministrem ds. młodzieży i sportu (1978–1981), ds. zatrudnienia (1988–1991), ministrem stanu odpowiedzialnym za administrację i służby publiczne (1991–1992), ministrem rolnictwa (1992–1993).
Należał przez lata do centrowej Unii na rzecz Demokracji Francuskiej, m.in. od 1977 do 1978 jako sekretarz generalny przewodniczył wchodzącej w jej skład Partii Republikańskiej. Działał później w powołanej na bazie republikanów Demokracji Liberalnej, z którą w 1998 opuścił UDF. W 2002 przystąpił wraz z DL do Unii na rzecz Ruchu Ludowego.

</doc>
<doc id="1840691" url="https://pl.wikipedia.org/wiki?curid=1840691" title="Marius Kasiulevicius">
Marius Kasiulevicius



</doc>
<doc id="1840696" url="https://pl.wikipedia.org/wiki?curid=1840696" title="Stanislas Golinski">
Stanislas Golinski

Stanislas Golinski (ur. 24 lutego 1924 w Montigny-en-Gohelle we Francji - zm. 25 marca 2012) – francuski piłkarz polskiego pochodzenia.
Syn polskiego górnika, rozpoczął swoją profesjonalną karierę w klubie RC Lens i po dwóch latach przeniósł się do Nîmes Olympique. Nazywany w Nimes Stan, Stanis. Stanislas Goliński był twardo grającym środkowym obrońcą. W magazynie, L’Équipe z 25 lutego 1954, napastnik Olympique Marsylia, Gunnar Andersson o Golinskim powiedział: "Wyjaśniajcie to, jak chcecie, nie mogę grać przeciwko niemu, on mnie paraliżuje."

</doc>
<doc id="1840697" url="https://pl.wikipedia.org/wiki?curid=1840697" title="Roque Centurión Miranda">
Roque Centurión Miranda

Roque Centurión Miranda - piłkarz paragwajski, pomocnik.
Jako piłkarz klubu Club Guaraní wziął udział w turnieju Copa América 1922, gdzie Paragwaj został wicemistrzem Ameryki Południowej. Centurión Miranda zagrał we wszystkich pięciu meczach - z Brazylią, Chile, Urugwajem, Argentyną i w decydującym o mistrzowskim tytule barażu z Brazylią.
Rok później wziął udział w turnieju Copa América 1923, gdzie Paragwaj zajął trzecie miejsce. Centurión Miranda zagrał we wszystkich trzech meczach - z Argentyną, Urugwajem i Brazylią.
Następnie wziął udział w turnieju Copa América 1924, gdzie Paragwaj ponownie zajął trzecie miejsce. Centurión Miranda zagrał we wszystkich trzech meczach - z Argentyną, Urugwajem i Chile.
Razem z klubem Guaraní dwukrotnie zdobył tytuł mistrza Paragwaju – w 1921 i 1923 roku.

</doc>
<doc id="1840698" url="https://pl.wikipedia.org/wiki?curid=1840698" title="Roque Centurion Miranda">
Roque Centurion Miranda



</doc>
<doc id="1840700" url="https://pl.wikipedia.org/wiki?curid=1840700" title="Region Tibesti">
Region Tibesti

Region Tibesti (arab. تيبستي) – jeden z 22 regionów administracyjnych Czadu, utworzony 19 lutego 2008 r. w wyniku podziału regionu Bourkou-Ennedi-Tibesti. Region rozciąga jest w północno-zachodniej części kraju i graniczy z Nigrem i Libią. 
Warunki naturalne.
Znaczny obszar regionu zajmuje masyw górski Tibesti pochodzenia wulkanicznego, będący najwyższym pasmem górskim na Saharze. Ze względu na obecność gór region ma nieco wilgotniejszy klimat, niż sąsiedni region Borkou, w którym dominują pustynie. W wyższych partiach gór średnia roczna wysokość opadów wynosi 25 mm.

</doc>
<doc id="1840702" url="https://pl.wikipedia.org/wiki?curid=1840702" title="Jolanta (opera)">
Jolanta (opera)

Jolanta – opera Piotra Czajkowskiego w jednym akcie z librettem Modesta Czajkowskiego (brata kompozytora), na podstawie dramatu duńskiego poety Henrika Herza "Córka króla René".
Czas i miejsce akcji.
Akcja toczy się we Francji w XV w.
Treść.
Jedyna córka króla René, Jolanta od urodzenia jest niewidoma. Aby uchronić ją przed cierpieniem spowodowanym jej kalectwem, król ukrył ją głęboko w głuszy leśnej, na zamku w Wogezach. Otoczona czułą opieką swej piastunki Marty i dwóch przyjaciółek Brygidy i Laury, Jolanta dorasta nieświadoma swego kalectwa. Jednak Jolanta czuje czasem, że czegoś jej brak, lecz sama nie potrafi tego opisać. I tak mija dzień za dniem. Król, by odstraszyć potencjalnych intruzów, postawił tablicę z ostrzeżeniem, że ktokolwiek przekroczy bramę tego zamku, może oczekiwać rychłej śmierci. Nikt więc nie wie o córce króla ani o jej nieszczęściu. Nie wie tego nawet przyszły mąż Jolanty, burgundzki książę Robert, któremu w dzieciństwie została przyrzeczona. Król sprowadza sławnego lekarza mauretańskiego Ibn-Jahia, by ten uleczył jego córkę. Lekarz podejmuje się zadania lecz zastrzega, iż wyleczenie Jolanty będzie możliwe jedynie wtedy, gdy ta dowie się o swym kalectwie i będzie chciała zostać uzdrowiona. Król waha się. Jeśli operacja się nie uda, jego ukochana córka pozostanie w ciemności na zawsze i do tego ze świadomością swej ułomności. Ostatecznie król odmawia lekarzowi.
Lecz oto pewnego dnia do zamku, tak strzeżonego przed światem, pojawia się Robert, książę burgundzki i jego przyjaciel hrabia Vaudémont. Robert dzieli się pewną tajemnicą ze swym przyjacielem. Otóż nie wie, jak ma postąpić. Wiele lat temu został zaręczony z księżniczką Jolantą, córką króla René, lecz serce Roberta należy do hrabiny Matyldy (aria "Któż może równać się z mą Matyldą"). Nagle Robert dostrzega tablicę z ostrzeżeniem. To wzbudza w nim podejrzliwość i podenerwowanie. W tym momencie Vaudémont widzi śpiącą Jolantę i od pierwszego wejrzenia zakochuje się w niej. Robert próbuje odciągnąć przyjaciela, mając złowrogie przeczucia, lecz Vaudémont jest głuchy na nie. Robert oddala się, by sprowadzić pomoc. Jolanta budzi się. Z początku jest zaskoczona obecnością obcego, lecz zaraz potem urzekają ją czułe słowa Vaudémonta. Kiedy hrabia prosi ją o czerwoną różę, która bukietem zdobi pokój Jolanty, ta podaje mu białą. W ten sposób Vaudémont orientuje się, że Jolanta jest niewidoma i mówi jej o tym. Wzruszony jej niewiedzą o własnym kalectwie opowiada jej o pięknie otaczającego ją światła, o słońcu, o kwiatach. Te słowa w sercu Jolanty budzą nowe, nieznane jej dotąd uczucia.
Świadkiem tego zdarzenia jest król René, który przybył wraz z Ibn-Jahia. Zagniewany, iż jego tajemnica wyszła na jaw, skazuje Vaudémonta na śmierć, zgodnie z ostrzeżeniem na tablicy. Oznajmia jednak, że jeśli jego córka odzyska wzrok, nie wykona wyroku. Słysząc to, Jolanta z całej siły pragnie odzyskać wzrok, aby uratować życie ukochanemu i ufnie oddala się wraz z Ibn-Jahia. W oczekiwaniu na wynik operacji król wyjawia Vaudémontowi powód swego okrucieństwa. Chciał wzbudzić w córce pragnienie wyzdrowienia, co było warunkiem jej wyleczenia. Vaudémont prosi króla o rękę Jolanty, lecz ten, mimo że nie jest temu niechętny, odmawia. Lecz o to pojawia się znów książę Robert wraz ze swą świtą, by ratować swego przyjaciela. Poznaje on w osobie króla René, ojca swej narzeczonej. Vaudémont błaga Roberta, by ten wyjawił swą tajemnicę, co ten w końcu czyni. Wyjawia królowi, że nie może poślubić Jolanty, gdyż kocha inną. Tak więc nic nie stoi na przeszkodzie, by Vaudémont poślubił Jolantę. W tym momencie nadchodzi informacja, że operacja się udała. Jolanta odzyskała wzrok i może ujrzeć szczęśliwe oblicze swego wybranka.

</doc>
<doc id="1840703" url="https://pl.wikipedia.org/wiki?curid=1840703" title="Referendum w Szwajcarii w 2009 roku (maj)">
Referendum w Szwajcarii w 2009 roku (maj)

Referendum w Szwajcarii w maju 2009 roku – referendum przeprowadzone w Szwajcarii 17 maja 2009 roku. Jego przedmiotem
było wprowadzenie paszportów biometrycznych oraz przyznanie obywatelom prawa do swobodnego leczenia za pomocą medycyny niekonwencjonalnej. 
W obu kwestiach obywatele wyrazili zgodę na wprowadzenie zmian. Różnica w głosach za i przeciw w odpowiedzi na pytanie o paszporty biometryczne wynosiła zaledwie 5504 głosy. Frekwencja wyborcza wynosiła 38,3%. 

</doc>
<doc id="1840705" url="https://pl.wikipedia.org/wiki?curid=1840705" title="Eugeniusz Noworyta">
Eugeniusz Noworyta

Eugeniusz Noworyta (ur. 25 grudnia 1935 w Krakowie) – polski dyplomata i polityk, ambasador w Chile (1971–1973), Hiszpanii (1977–1981) i Argentynie (1996–2001).
Życiorys.
Ukończył Liceum im. Bartłomieja Nowodworskiego w Krakowie oraz studia w Szkole Głównej Służby Zagranicznej i na Wydziale Prawa i Administracji Uniwersytetu Warszawskiego. W 1976 uzyskał stopień doktora nauk politycznych tamże. 
W czasie studiów, w okresie Polskiego października 1956, jeden z przywódców Rewolucyjnego Związku Młodzieży.
W 1958 rozpoczął pracę w Ministerstwie Spraw Zagranicznych, będąc m.in. I sekretarzem Komitetu Zakładowego PZPR. W latach 60. pełnił misję dyplomatyczną na Kubie, następnie był ambasadorem w Chile (1971–1973) oraz Hiszpanii (1977–1981) oraz stałym przedstawicielem PRL przy Narodach Zjednoczonych w Nowym Jorku (1985–1989). W 1987 przewodniczący Rada Gospodarcza i Społeczna ONZ. W latach 90. pracował jako doradca ministra w Departamencie Studiów i Planowania MSZ. Od 1996 do 2001 sprawował funkcję ambasadora w Argentynie.
Był jednocześnie działaczem Polskiej Unii Socjaldemokratycznej oraz Unii Pracy. Z ramienia tej ostatniej ubiegał się bez powodzenia o mandat poselski w okręgu przemyskim w wyborach w 1993.
W 2001 odszedł z MSZ. Po tym, pracował jako wykładowca stosunków międzynarodowych na uczelniach w Warszawie, Łodzi i Poznaniu.
Odznaczony Wielkim Krzyżem Orderu Izabeli Katolickiej (1981).
Żonaty z Alicją, tłumaczką i dziennikarką. Mają córkę Agnieszkę (ur. 1964).

</doc>
<doc id="1840708" url="https://pl.wikipedia.org/wiki?curid=1840708" title="Paignton Zoo">
Paignton Zoo

Paignton Zoo – ogród zoologiczny w angielskim mieście Paignton w hrabstwie Devon. Waścicielem ogrodu jest spółka Whitley Wildlife Conservation Trust. W zbiorach ogrodu znajduje się ok. 1200 zwierząt z ponad 300 gatunków. W 2007 Paignton Zoo odwiedziło 520 000 osób.
Historia.
Ogród zoologiczny otworzono dla publiczności w 1923. Niespełna rok później został on zamknięty, gdy jego właściciel Herbert Whitley odmówił zapłacenia podatku od rozrywki, argumentując, że ogród zoologiczny jest miejscem edukacyjnym, a nie rozrywkowym. Podczas II wojny światowej ogród przyjął ewakuowane zwierzęta z Chesington Zoo. Pierwszy słoń pojawił się w ogrodzie w 1949, a pierwsze żyrafy – w 1968. Od 1964 Paignton Zoo funkcjonuje na zasadzie zarejestrowanej organizacji charytatywnej. W 1995 zoo otrzymało 2,9 miliona funtów grantu z Europejskiego Funduszu Rozwoju. W 1996 zoo zmieniło nazwę na Paignton Zoo Environmental Park.

</doc>
<doc id="1840709" url="https://pl.wikipedia.org/wiki?curid=1840709" title="Sticta">
Sticta

Sticta (Schreb.) Ach. (podgranicznik) – rodzaj grzybów z rodziny granicznikowatych ("Lobariaceae").
Systematyka i nazewnictwo.
Pozycja w klasyfikacji według Index Fungorum: "Lobariaceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy naukowe: "Diclasmia" Trevis., "Dysticta" Clem., "Dystictina" Clem., "Lichen" sect. "Sticta" Schreb.
Nazwa polska według "Krytycznej listy porostów i grzybów naporostowych Polski".
Niektóre gatunki.
Wszystkie gatunki w Polsce objęte są ścisłą ochroną.

</doc>
<doc id="1840711" url="https://pl.wikipedia.org/wiki?curid=1840711" title="Uryga">
Uryga

Uryga – nazwisko pochodzenia łacińskiego, od słowa "auriga", co oznacza woźnicę lub parobka od koni.
Nazwisko noszone przez około 1131 polskich obywateli, głównie na południu. kraju.

</doc>
<doc id="1840712" url="https://pl.wikipedia.org/wiki?curid=1840712" title="Umbilicaria">
Umbilicaria

Umbilicaria Hoffm. (kruszownica) – rodzaj grzybów z rodziny kruszownicowatych ("Umbilicariaceae"). Ze względu na symbiozę z glonami zaliczany jest także do porostów.
Systematyka i nazewnictwo.
Pozycja w klasyfikacji według Index Fungorum: "Umbilicariaceae, Umbilicariales, Incertae sedis, Lecanoromycetes, Pezizomycotina, Ascomycota, Fungi".
Nazwa polska według "Krytycznej listy porostów i grzybów naporostowych Polski". Synonimy naukowe: "Actinogyra" Schol., 
"Agyrophora" (Nyl.) Nyl., 
"Gyromium" Wahlenb., 
"Gyrophora" Ach., 
"Gyrophoromyces" E.A. Thomas ex Cif. &amp; Tomas., 
"Gyrophoropsis" Elenkin &amp; Savicz, 
"Llanoa" C.W. Dodge, 
"Merophora" Clem., 
"Omphalodiscus" Schol., 
"Omphalodium" Rabenh., 
"Omphalosia" Neck. ex Kremp., 
"Parmophora" M. Choisy:

</doc>
<doc id="1840714" url="https://pl.wikipedia.org/wiki?curid=1840714" title="Anaptychia">
Anaptychia

Anaptychia Körb. (obrostnica) – rodzaj grzybów z rodziny obrostowatych ("Physciaceae"). Ze względu na współżycie z glonami zaliczany jest do grupy porostów .
Systematyka i nazewnictwo.
Pozycja w klasyfikacji według Index Fungorum: "Physciaceae, Caliciales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy naukowe: "Anaptychiomyces" E.A. Thomas, "Hagenia" Eschw., "Imbricaria" (Schreb.) Michx., "Lichen" sect. "Imbricaria" Schreb., "Lichenoides" Hoffm., "Tornabenia" A. Massal:
Nazwa polska według "Krytycznej listy porostów i grzybów naporostowych Polski".
Niektóre gatunki.
Wszystkie gatunki w Polsce objęte są ścisłą ochroną.

</doc>
<doc id="1840716" url="https://pl.wikipedia.org/wiki?curid=1840716" title="Pawel Kryske">
Pawel Kryske

Pawel Kryske (ur. 11 marca 1922 w Siemianowicach Śląskich) – francuski piłkarz polskiego pochodzenia. Po wojnie zaczął grać jako skrzydłowy w Colmar i RC Lens. Po przejściu do Valenciennes FC został przekształcony na obrońcę.

</doc>
<doc id="1840717" url="https://pl.wikipedia.org/wiki?curid=1840717" title="Ramalina">
Ramalina

Ramalina Ach. (odnożyca) – rodzaj grzybów z rodziny odnożycowatych ("Ramalinaceae"). Ze względu na współżycie z glonami zaliczany jest do grupy porostów.
Wszystkie gatunki w Polsce objęte są ścisłą ochroną.
Systematyka i nazewnictwo.
Pozycja w klasyfikacji według Index Fungorum: "Ramalinaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy nazwy naukowej: "Alectoriopsis" Elenkin, "Chlorodictyon" J. Agardh, "Desmazieria" Mont., 
"Dievernia" M. Choisy, "Fistulariella" Bowler &amp; Rundel, "Niebla" Rundel &amp; Bowler, 
"Platisma" P. Browne ex Adans., "Platysma" Hill, "Ramalinomyces" E.A. Thomas ex Cif. &amp; Tomas., "Trichoramalina" Rundel &amp; Bowler, "Vermilacinia" Spjut &amp; Hale.
Nazwa polska według W. Fałtynowicza.

</doc>
<doc id="1840720" url="https://pl.wikipedia.org/wiki?curid=1840720" title="Solorina">
Solorina

Solorina Ach. (dołczanka) – rodzaj grzybów z rodziny pawężnicowatych ("Peltigeraceae").
Systematyka i nazewnictwo.
Pozycja w klasyfikacji według Index Fungorum: "Peltigeraceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy naukowe: "Neosolorina" (Gyeln.) Räsänen, "Ruspoliella" Sambo, "Solorina" sect. "Neosolorina" Gyeln., "Solorinina" Nyl., "Solorinomyces" E.A. Thomas ex Cif. &amp; Tomas., "Sommerfeltia" Flörke ex Sommerf.
Nazwa polska według "Krytycznej listy porostów i grzybów naporostowych Polski".

</doc>
<doc id="1840722" url="https://pl.wikipedia.org/wiki?curid=1840722" title="Peltigera">
Peltigera

Peltigera Willd. (pawężnica) – rodzaj grzybów z rodziny pawężnicowatych ("Peltigeraceae"). Ze względu na symbiozę z glonami, należącymi do rodzaju trzęsidło ("Nostoc"), zaliczany jest do porostów. Obejmuje co najmniej 75 gatunków. W 2018 ogłoszono, że zastosowanie analiz molekularnych w odniesieniu do komponenta grzybowego i sinicy 500 przedstawicieli tego rodzaju z 5 kontynentów pozwoliło zidentyfikować 88 gatunków, w tym 50 nowych dla nauki.
Systematyka i nazewnictwo.
Pozycja w klasyfikacji według Index Fungorum: "Peltigeraceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy naukowe: "Antilyssa" Haller ex M. Choisy, 
"Byrsalis" Neck. ex Kremp., 
"Chloropeltigera" (Gyeln.) Gyeln., 
"Chloropeltis" Clem., 
"Hydrothyria" J.L. Russell, 
"Peltidea" Ach., Method. Lich., 
"Peltideomyces" E.A. Thomas, 
"Peltigeromyces" E.A. Thomas ex Cif. &amp; Tomas., 
"Peltophora" Clem., 
"Placodion" Adans.
Nazwa polska według "Krytycznej listy porostów i grzybów naporostowych Polski".
Gatunki występujące w Polsce.
W Polsce większość gatunków z tego rodzaju objętych jest ścisłą ochroną lub częściową (zob. porosty chronione w Polsce).

</doc>
<doc id="1840726" url="https://pl.wikipedia.org/wiki?curid=1840726" title="Punctelia">
Punctelia

Punctelia Krog (biedronecznik) – rodzaj grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do grupy porostów. W Polsce występują trzy gatunki.
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Nazwa polska według W. Fałtynowicza.

</doc>
<doc id="1840728" url="https://pl.wikipedia.org/wiki?curid=1840728" title="Pseudephebe">
Pseudephebe

Pseudephebe M. Choisy (cienik) – rodzaj grzybów z rodziny tarczownicowatych ("Parmeliaceae"). Nazwa polska według "Krytycznej listy porostów i grzybów naporostowych Polski". Ze względu na symbiozę z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Nazwa polska według W. Fałtynowicza.
Gatunki.
W Polsce wszystkie gatunki były ściśle chronione, od 9 października 2014 r. zostały wykreślone z listy gatunków porostów chronionych.

</doc>
<doc id="1840730" url="https://pl.wikipedia.org/wiki?curid=1840730" title="Parmotrema">
Parmotrema

Parmotrema A. Massal. (kobiernik) – rodzaj grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Nazwa polska według W. Fałtynowicza.
Niektóre gatunki.
W Polsce wszystkie gatunki podlegają całkowitej ochronie gatunkowej.

</doc>
<doc id="1840732" url="https://pl.wikipedia.org/wiki?curid=1840732" title="Cetrelia">
Cetrelia

Cetrelia W.L. Culb. &amp; C.F. Culb. (nibypłucnik) – rodzaj grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do porostów. W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Nazwa polska według "Krytycznej listy porostów i grzybów naporostowych Polski".

</doc>
<doc id="1840736" url="https://pl.wikipedia.org/wiki?curid=1840736" title="Melanelia">
Melanelia

Melanelia Essl. (przylepka) – rodzaj grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Nazwa polska według "Krytycznej listy porostów i grzybów naporostowych Polski" (checklist).
Gatunki występujące w Polsce.
Wiele gatunków wcześniej zaliczanych do tego rodzaju obecnie według Index Fungorum zostały zaklasyfikowane do rodzajów "Melanohalea" lub "Melanelixia".

</doc>
<doc id="1840739" url="https://pl.wikipedia.org/wiki?curid=1840739" title="Hypogymnia">
Hypogymnia

Hypogymnia (Nyl.) Nyl. (pustułka) – rodzaj grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Nazwa polska według "Krytycznej listy porostów i grzybów naporostowych Polski". Niektóre synonimy naukowe: "Ceratophyllum" M. Choisy, "Parmelia" subgen. "Hypogymnia" Nyl.:
Gatunki występujące w Polsce.
Wszystkie gatunki w Polsce, z wyjątkiem pustułki pęcherzykowatej, objęte są ścisłą ochroną gatunkową.

</doc>
<doc id="1840741" url="https://pl.wikipedia.org/wiki?curid=1840741" title="Parmelina">
Parmelina

Parmelina Hale (szarzynka) – rodzaj grzybów z rodziny tarczownicowatych ("Parmeliaceae").
Systematyka i nazewnictwo.
Pozycja w klasyfikacji według Index Fungorum: "Parmelina, Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Synonim naukowy "Parmeliomyces" E.A. Thomas ex Cif. &amp; Tomas:
Nazwa polska według "Krytycznej listy porostów i grzybów naporostowych Polski".
Niektóre gatunki.
Wszystkie gatunki w Polsce objęte są ścisłą ochroną.

</doc>
<doc id="1840743" url="https://pl.wikipedia.org/wiki?curid=1840743" title="Arctoparmelia">
Arctoparmelia

Arctoparmelia Hale (tapetka) – rodzaj grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Arctoparmelia, Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Nazwa polska według "Krytycznej listy porostów i grzybów naporostowych Polski".
Niektóre gatunki.
Wszystkie gatunki w Polsce objęte są ścisłą ochroną.

</doc>
<doc id="1840745" url="https://pl.wikipedia.org/wiki?curid=1840745" title="Xanthoparmelia">
Xanthoparmelia

Xanthoparmelia (Vain.) Hale (żełuczka) – rodzaj grzybów z rodziny tarczownicowatych ("Parmeliaceae").
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Nazwa polska według "Krytycznej listy porostów i grzybów naporostowych Polski".
Synonimy naukowe: "Almbornia" Essl., "Parmelia" sect. "Xanthoparmelia" Vain., "Xanthomaculina" Hale:
Niektóre gatunki.
Wszystkie gatunki w Polsce, z wyjątkiem żełuczki izydiowej, objęte są ochroną gatunkową

</doc>
<doc id="1840747" url="https://pl.wikipedia.org/wiki?curid=1840747" title="Bryoria">
Bryoria

Bryoria Brodo &amp; D. Hawksw. (włostka) – rodzaj grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do porostów
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy naukowe: "Bryopogon" Th. Fr., "Setaria" Ach. ex Michx:
Nazwa polska według "Krytycznej listy porostów i grzybów naporostowych Polski".
Gatunki występujące w Polsce.
Wszystkie gatunki w Polsce objęte są ścisłą ochroną.

</doc>
<doc id="1840749" url="https://pl.wikipedia.org/wiki?curid=1840749" title="Fulgensia">
Fulgensia

Fulgensia A. Massal. &amp; De Not. (błyskotka) – rodzaj grzybów z rodziny złotorostowatych ("Teloschistaceae"). Ze względu na symbiozę z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Teloschistaceae, Teloschistales, Lecanoromycetidae, Lecanoromycetes, Pezizomycotina, Ascomycota, Fungi".
Wiele gatunków wcześniej zaliczanych do rodzaju "Fulgensia" zostało w ostatnich latach przeniesione do rodzaju "Gyalolechia" (wcześnuiej uznawanego za synonim "Fulgensia").
Nazwa polska według W. Fałtynowicza.

</doc>
<doc id="1840751" url="https://pl.wikipedia.org/wiki?curid=1840751" title="Evernia">
Evernia

Evernia Ach. (mąkla) – rodzaj grzybów z rodziny tarczownicowatych ("Parmeliaceae"). Zaliczany jest także do grupy porostów.
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Niektóre synonimy naukowe: "Everniomyces" Cif. &amp; Tomas., "Hologymnia" Nyl.:
Nazwa polska według "Krytycznej listy porostów i grzybów naporostowych Polski".

</doc>
<doc id="1840753" url="https://pl.wikipedia.org/wiki?curid=1840753" title="Parmeliopsis">
Parmeliopsis

Parmeliopsis (Nyl.) Nyl. (płaskotka) – rodzaj grzybów z rodziny tarczownicowatych ("Parmeliaceae").
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Niektóre synonimy naukowe: "Foraminella" S.L.F. Mey., "Parmelia" subgen. "Parmeliopsis" Nyl.:
Nazwa polska według "Krytycznej listy porostów i grzybów naporostowych Polski".

</doc>
<doc id="1840755" url="https://pl.wikipedia.org/wiki?curid=1840755" title="Cetraria">
Cetraria

Cetraria Ach. (płucnica) – rodzaj grzybów z rodziny tarczownicowatych ("Parmeliaceae"). Ze względu na współżycie z glonami zaliczany jest do porostów
Systematyka i nazewnictwo.
Pozycja w klasyfikacji według Index Fungorum: "Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy naukowe: "Ceteraria" Ach., "Coelocaulon" Link, "Geissodea" Vent., "Platisma" Hoffm.,"Platyphyllum" Vent., "Pseudocornicularia" Gyeln., "Squamaria" Hoffm:
Nazwa polska według "Krytycznej listy porostów i grzybów naporostowych Polski".

</doc>
<doc id="1840757" url="https://pl.wikipedia.org/wiki?curid=1840757" title="Granicznik (grzyb)">
Granicznik (grzyb)

Lobaria (Schreb.) Hoffm. (granicznik) – rodzaj grzybów z rodziny granicznikowatych ("Lobariaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Lobariaceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy naukowe: "Lichen" sect. "Lobaria" Schreb., "Lobariomyces" E.A. Thomas, 
"Pulmonaria" Hoffm., "Reticularia" Baumg., "Ricasolia" De Not., "Ricasoliomyces" E.A. Thomas ex Cif. &amp; Tomas., "Stictomyces" E.A. Thomas ex Cif. &amp; Tomas:
Nazwa polska według W. Fałtynowicza.

</doc>
<doc id="1840758" url="https://pl.wikipedia.org/wiki?curid=1840758" title="Newquay Zoo">
Newquay Zoo

Newquay Zoo – ogród zoologiczny w angielskim mieście Newquay, w Kornwalii, o powierzchni ok. 13 akrów (5,3 ha). Instytucją prowadzącą ogród jest Whitley Wildlife Conservation Trust. W zbiorach ogrodu znajduje się ponad 170 gatunków zwierząt. Ogród istnieje od roku 1969. Od 1964 Newquay Zoo funkcjonuje na zasadzie zarejestrowanej organizacji charytatywnej.
W 2015 roku ogród odwiedziło 162 245 osób.
Historia.
Ogród otwarto w roku 1969. Do r. 1994 jego właścicielem i gospodarzem były władze dystryktu Restormel, następnie stał się własnością osób prywatnych Mike'a Thomasa i Rogera Martina. Od 2003 roku Newquay Zoo należy do organizacji Whitley Wildlife Conservation Trust, do której należą także ogrody zoologiczne Paignton Zoo oraz Living Coasts w Torquay. W r. 2008 ogród wyróżniony został nagrodą "SILVER Visitor Attraction of the Year".
Zwierzęta.
W 2015 roku w ogrodzie zamieszkiwało 170 gatunków zwierząt, z czego 2/3 stanowiły ptaki i ssaki (stan z 31 grudnia 2015).

</doc>
<doc id="1840759" url="https://pl.wikipedia.org/wiki?curid=1840759" title="Lobaria">
Lobaria



</doc>
<doc id="1840762" url="https://pl.wikipedia.org/wiki?curid=1840762" title="Glendurgan Garden">
Glendurgan Garden

Glendurgan Garden – ogród w Anglii, w Kornwalii z kolekcją roślin tropikalnych i subtropikalnych. Znajduje się on 8 km na południowy wschód od miasta Falmouth. Przez ogród, położony w dolinie typu riasowego, przepływa rzeka Helford.
Położenie.
Znajduje się w południowej części Kornwalii w pobliżu wioski Helford Passage w estuarium rzeki Helford.
Historia.
Został zaprojektowany i wykonany przez Alfreda Foxa w latach 20. i 30. XIX w. w stylu romantycznym, z krętymi alejkami i specyficznie rozmieszczoną roślinnością. W ciągu ponad 100 lat rodzina Foxów sprowadzała do ogrodu egzotyczne gatunki roślin. W 1962 r. został przekazany organizacji National Trust przez właścicieli.
Roślinność.
Specyficzny mikroklimat warunkowany bliskością kanału La Manche i położeniem w dolinie sprawiły, że w ogrodzie rosną rośliny stref tropikalnych i subtropikalnych, m.in. palmy, cedry i bambusy. W ogrodzie znajduje się labirynt - żywopłot, wybudowany w 1833 r., a także tzw. "Holy Corner" (święty zakątek) z roślinnością opisaną w Biblii, m.in. cisami, oliwkami i bożodrzewem.

</doc>
<doc id="1840791" url="https://pl.wikipedia.org/wiki?curid=1840791" title="Radio Manhattan">
Radio Manhattan



</doc>
<doc id="1840795" url="https://pl.wikipedia.org/wiki?curid=1840795" title="Helford">
Helford

Helford (korn. "Dowr Mahonyer") – rzeka w Anglii, w Kornwalii. Nie jest to rzeka sensu stricto, lecz szereg niewielkich potoków i zatok będących elementem wybrzeża riasowego. Istnieje siedem głównych ramion Helford: Ponsontuel Creek, Mawgan Creek, Polpenwith Creek, Polwheveral Creek, Frenchman's Creek, Port Navas Creek i Gillan Creek. Długość brzegów wynosi ok. 50 km.
Historia.
W czasach nowożytnych nad rzeką Helford istniał port handlowy, zajmujący się wyładowywaniem towarów przywiezionych z Francji, głównie rumu i tytoniu, jak również sznurów. Brzegi rzeki odegrały istotną rolę w przygotowaniu do operacji desantu w Normandii; na terenie Glendurgan Garden ukryty był skład amunicji.
Fauna i flora.
Helford przepływa przez ogrody Glendurgan Garden i Trebah, stanowiąc ich istotną część. Estuarium jest ostoją ptaków: biegusa zmiennego, ostrygojadów, krwawodzioba i kamuszników. Nad rzeką działa ośrodek opieki nad fokami "National Seal Sanctuary", jedna z trzech tego typu instytucji w Wielkiej Brytanii, zajmująca się leczeniem i rehabilitacją zranionych fok.

</doc>
<doc id="1840796" url="https://pl.wikipedia.org/wiki?curid=1840796" title="Greatest Hits Vol. 1 (album)">
Greatest Hits Vol. 1 (album)

Greatest Hits Vol. 1 – pierwszy album zespołu The Cockney Rejects wydany w 1980 przez wytwórnię EMI.

</doc>
<doc id="1840798" url="https://pl.wikipedia.org/wiki?curid=1840798" title="National Trust">
National Trust

National Trust for Places of Historic Interest or Natural Beauty – brytyjska organizacja zajmującą się ochroną zabytków i przyrody w Anglii, Walii i Irlandii Północnej. National Trust został założony przez Roberta Huntera, Hardwicke’a Rawnsleya i Octavię Hill w 1895 roku jako organizacja użyteczności publicznej. Na terenie Szkocji działa odrębna organizacja National Trust for Scotland. Działalność National Trust opiera się w dużej mierze na pracy wolontariuszy.
Cele organizacji.
National Trust działa na rzecz ochrony przyrody i dziedzictwa kulturowego Anglii, Walii i Irlandii Północnej. Zadania wykonuje pełniąc bezpośredni nadzór nad terenami i obiektami o szczególnych walorach przyrodniczych i kulturowych oraz poprzez działania edukacyjne.
Zakres działania National Trust.
National Trust zawiaduje obszarem 2 480 km2 oraz 1 255 km wybrzeża. Jest właścicielem 215 zabytkowych posiadłości i ogrodów, 40 zamków, 76 rezerwatów, 6 miejsc światowego dziedzictwa kulturalnego, 12 latarni morskich i 43 pubów i gospód. W roku 2008 obiekty National Trust zwiedziło 50 mln osób. Organizacja liczy 3,6 mln członków.

</doc>
<doc id="1840799" url="https://pl.wikipedia.org/wiki?curid=1840799" title="National Trust for Places of Historic Interest or Natural Beauty">
National Trust for Places of Historic Interest or Natural Beauty



</doc>
<doc id="1840800" url="https://pl.wikipedia.org/wiki?curid=1840800" title="Greatest Hits Vol. 2 (album)">
Greatest Hits Vol. 2 (album)

Greatest Hits Vol. 2 – drugi album zespołu The Cockney Rejects wydany w 1980 przez wytwórnię EMI.

</doc>
<doc id="1840801" url="https://pl.wikipedia.org/wiki?curid=1840801" title="Huqiu Shaolong">
Huqiu Shaolong

Huqiu Shaolong (chiń. 虎丘紹隆 pinyin "Hǔqiū Shàolóng"; kor. 호구소륭 "Hogu Soryung"; jap. "Kukyū Jōryū"; wiet. "Hổ Khâu Thiệu Long"; ur. 1077, zm. 1136) – chiński mistrz chan frakcji yangqi szkoły linji.
Życiorys.
Mistrz Huqiu był uczniem mistrza chan Yuanwu Keqina, nauczyciela chanu frakcji yangqi szkoły linji.
Znaczenie i nauki mistrza.
Huqiu był jednym z najważniejszych mistrzów chan w historii. Chociaż jego brat dharmiczny Dahui Zonggao (1089–1163) wydaje się być bardziej znanym, to jednak w historii chanu właśnie linie przekazu rozwinięte przez uczniów i wnuków w Dharmie Huqiu – zwłaszcza przez mistrza chan okresu Yuan Zhongfenga Mingbena (1263–1323) – górowały w trakcie późniejszego rozwoju. Renesans chanu w XVII w. został przeprowadzony głównie przez mnichów z jego linii przekazu Dharmy. Także jego linia przekazu została przeniesiona do Japonii i wyłoniła wielkiego mistrza zen Hakuina Ekaku (1689–1769), odnowiciela japońskiego zenu.
Huqiu był głównym twórcą zbioru nauk jego nauczyciela Yuanwu Keqina "Yuanwu Foguo chanshi yulu". Sam doskonale pamiętał nauki Yuanwu, ale również gromadził nauki zapisane i zapamiętane przez innych.
Chociaż sam nie napisał żadnego swojego traktatu ani nie wydał zboru swoich nauk, jego uczniowie zebrali jego nauki i wydali je.
Wynika z nich, że mistrz Huqiu był typowym mistrzem szkoły linji i jego styl nauczania pochodził od Yuanwu. Jednak jego nauki miały także rys oryginalności, bowiem mistrz dokooptował do nich naukę „Doskonałej harmonii” szkoły huayan (lishi yuanrong wu’ai). Niestety cały wysiłek badaczy chanu skupił się studiowaniu mistrza Dahui Zonggao, wielkiego promotora "kanhua chan".
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="1840802" url="https://pl.wikipedia.org/wiki?curid=1840802" title="Różnice tekstowe pomiędzy Kodeksem Synajskim a Watykańskim">
Różnice tekstowe pomiędzy Kodeksem Synajskim a Watykańskim

Od końca XIX wieku najważniejszymi świadkami tekstu Nowego Testamentu (NT) są kodeks Synajski i Watykański, dwa spośród czterech wielkich kodeksów biblijnych. Wszystkie naukowe wydania tekstu NT opierają się na tych dwu kodeksach. Konstantin von Tischendorf i Hermann von Soden oparli swoje wydania głównie na Kodeksie Synajskim, wszyscy pozostali wydawcy oparli się na Kodeksie Watykańskim. Oba rękopisy reprezentują aleksandryjską tradycję tekstu NT, jednak zachodzą pomiędzy nimi liczne różnice. Herman Hoskier obliczył, że w tekście samych tylko Ewangelii zachodzi 3036 różnic pomiędzy Sinaiticus a Vaticanus (nie licząc błędów itacyzmu).
Różnice te wynikają stąd, że oba rękopisy reprezentują dwie odmienne podgrupy tekstu aleksandryjskiego, ponadto w Ewangelii Jana 1,1-8,38 Sinaiticus reprezentuje tekst zachodni, a w dalszych partiach Ewangelii Jana ma również sporo zachodnich naleciałości.
Hoskier zauważył, że znaczna część różnic ma charakter gramatyczny: ως i ωσπερ, παντα i απαντα, ως i ωςει, εναντιον i ενωπιον, εστηκοτων i εστωτων, εαυτου i αυτου, με i εμε, οικιαν i οικον, ετερον i αλλον oraz αλληλον, πιειν i πειν oraz πιν, ηυδοκησεν i ευδοκησεν, ευθυς i ευθεως, σπυριδας i σφυριδας, καγω i και εγω, υποκατω i υποποδιον, εαν i αν, απο i υπο, προς αυτους i αυτοις, επι i εις, ινα i οπως.
Kodeks Synajski oznaczany jest symbolem - א, natomiast Watykański symbolem - B.
Przykład czterech różnic pomiędzy kodeksami Sinaiticus i Vaticanus na przykładzie tekstu Mateusz 1,18-19:
Ewangelia Mateusza.
Mateusz
1,3
1:12/13
1:19 
1:20
1:25
2:12
2:13
3:6 
3:11
3:15
4:8
4:13
4:23
4:23b
4:24
5:9
5:10
5:18 
5:19 
5:22 
5:28 
5:28
5:30
5:31
5:37
5:39 
5:41
5:42
5:45
5:46 
6:2
6:7
6:8
6:15 
6:16 
6:16 
6:18a
6:18b
6:20
6:21
6:22a
6:22b 
6:23
6:25a 
6:25b 
6:32a
6:32b
6:32c
6:33
7:3
7:4a
7:4b
7:8
7:9
7:12 
7:13a
7:13b
7:14
7:17
7:18
7:21
7:22
7:25
7:27a
7:27b
7:28
8:1
8:3a
8:3b
8:4a
8:4b
8:5
8:6
8:7a
8:7b
8:8a
8:8b
8:10
8:11
8:12
8:13
8:18
8:22
8:26
8:29
8:34
9:4a
9:4b
9:6a
9:6b
9:9a
9:9b
9:9c
9:10a
9:10b
9:10c
9:12
9:15
9:16
9:17
9:8
9:19
9:21
9:22
9:24
9:26
9:27a
9:27b
9:27c
9:28a
9:28b
9:28c
9:28d
9:30a
9:30b
9:31
9:35a
9:35b
9:35c
10:3
10:4a
10:4b
10:5a
10:5b
10:7
10:9
10:11
10:12
10:14a
10:14b
10:14c
10:15
10:16a
10:16b
10:21
10:23
10:24
10:25a
10:25b
10:28
10:32
10:33a
10:33b
10:34
10:37
10:40
11:4
11:8
11:15
11:19
11:21
11:23a
11:23b
11:24a
11:24b
11:27
11:29
12:1
12:4
12:10
12:11
12:12
12:13
12:17
12:20
12:22a
12:22b
12:29
12:30
12:31
12:32a
12:32b
12:35
12:37
12:38
12:44a
12:44b
12:46
12:48
12:49 
13:3
13:4
13:5
13:5a
13:6
13:7
13:10
13:14
13:15
13:17a
13:17b
13:24
13:25
13,27
13,28a
13,28b
13,30a
13,30b
13,30c
13,30d
13,32
13,33
13,34
13,35a
13,35b
13,36a
13,36b
13,39a
13,39b
13,41
13,42
13,44a
13,44b
13,48
13,50
13,54
13,55
13,57a
13,57 b
14,1
14,2
14,3
14,4a
14,4b
14,5
14,7
14,9
14,12
14,13
14,15a
14,15b
14,15c
14,16
14,17
14,19a
14,19b
14,22a
14,22b
14,22c
14,23
14,24
14,26
14,28a
14,28b
14,29
14,35
14,36
15,3
15,4
15,5
15,6
15,11a
15,11b
15,12
15,14
15,15
15,17
15,17
15,17
15,22
15,22
15,27
15,30
15,31
15,31
15,31
16,6 
16,9
16,12 
17,10
17,15
17,17
18,7
18,14 
18,16
19,7
19,10
19,12
19,16
19,22
21,16
21,17
21,19
21,28
21,33
22,1
22,11
22,40
23,3
23,8
23,35
23,35b 
23,37 
24,2 
24,9 
24,24 
24,26
24,30
24,31
24,35
24,48
25,3
25,17
25,22
26,33
26,50
26,72
27:11
27,33
27,45
27,47 
27,48 
27:53 
27,59 
27,60 
28,5 
28,10 
28,15 
28,18 
Ewangelia Marka.
4,20
6,43
10,19
10,40 
11,1
11,3
11,7
Ewangelia Łukasza.
Łuk 2,37
Łuk 8,3
Łuk 8,45
Łuk 9,23
Ewangelia Jana.
Jan 1,25
Jan 1,33
Jan 1,34
Kolejność ksiąg.
Różnice dotyczą także kolejności ksiąg Nowego Testamentu. 
Kolejność ksiąg Kodeksu Synajskiego jest zgodna z Kodeksem Fuldeńskim oraz z kolejnością stosowaną przez Epifaniusza. Jest niemal identyczna z kolejnością ksiąg stosowaną przez Kościół koptyjski (Listy powszechne przed Dziejami). Kolejność ksiąg Kodeksu Watykańskiego jest zgodna z kolejnością stosowaną przez Atanazego ("39 List Paschalny" z 367 roku) oraz Cyryla Jerozolimskiego.

</doc>
<doc id="1840804" url="https://pl.wikipedia.org/wiki?curid=1840804" title="Greatest Hits Vol. 3 (Live &amp; Loud)">
Greatest Hits Vol. 3 (Live &amp; Loud)

Greatest Hits Vol. 3 (Live &amp; Loud) – trzeci album zespołu The Cockney Rejects nagrany z udziałem publiczności w londyńskim studiu Abbey Road 25 stycznia 1981.

</doc>
<doc id="1840805" url="https://pl.wikipedia.org/wiki?curid=1840805" title="Grudzień 2009">
Grudzień 2009



</doc>
<doc id="1840809" url="https://pl.wikipedia.org/wiki?curid=1840809" title="The Power and the Glory">
The Power and the Glory

The Power and the Glory – czwarty album brytyjskiego zespołu Cockney Rejects nagrany i wydany w 1981 roku przez wytwórnię EMI.

</doc>
<doc id="1840810" url="https://pl.wikipedia.org/wiki?curid=1840810" title="Lüssow (powiat Rostock)">
Lüssow (powiat Rostock)

Lüssow – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.
Toponimia.
Nazwa pochodzenia słowiańskiego, odosobowa, pierwotna połabska forma "*Lušov-" znaczy tyle co „gród Luša”.

</doc>
<doc id="1840811" url="https://pl.wikipedia.org/wiki?curid=1840811" title="Mistorf">
Mistorf

Mistorf – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840812" url="https://pl.wikipedia.org/wiki?curid=1840812" title="Mühl Rosin">
Mühl Rosin

Mühl Rosin – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840813" url="https://pl.wikipedia.org/wiki?curid=1840813" title="Muehl Rosin">
Muehl Rosin



</doc>
<doc id="1840814" url="https://pl.wikipedia.org/wiki?curid=1840814" title="Plaaz">
Plaaz

Plaaz – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840815" url="https://pl.wikipedia.org/wiki?curid=1840815" title="Reimershagen">
Reimershagen

Reimershagen – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840818" url="https://pl.wikipedia.org/wiki?curid=1840818" title="Sarmstorf">
Sarmstorf

Sarmstorf – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840819" url="https://pl.wikipedia.org/wiki?curid=1840819" title="Zehna">
Zehna

Zehna – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Güstrow-Land.

</doc>
<doc id="1840821" url="https://pl.wikipedia.org/wiki?curid=1840821" title="Dobbin-Linstow">
Dobbin-Linstow

Dobbin-Linstow – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Krakow am See.

</doc>
<doc id="1840823" url="https://pl.wikipedia.org/wiki?curid=1840823" title="Hoppenrade">
Hoppenrade

Hoppenrade – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Krakow am See.

</doc>
<doc id="1840826" url="https://pl.wikipedia.org/wiki?curid=1840826" title="Kuchelmiß">
Kuchelmiß

Kuchelmiß – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Krakow am See.

</doc>
<doc id="1840828" url="https://pl.wikipedia.org/wiki?curid=1840828" title="Lalendorf">
Lalendorf

Lalendorf – miejscowość i gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Krakow am See.
25 maja 2014 do gminy przyłączono gminę Langhagen, która stała się automatycznie jej dzielnicą.

</doc>
<doc id="1840829" url="https://pl.wikipedia.org/wiki?curid=1840829" title="Langhagen">
Langhagen

Langhagen – dzielnica gminy Lalendorf w Niemczech, w kraju związkowym Meklemburgia-Pomorze Przednie, w powiecie Rostock, w związku gmin Krakow am See. Do 24 maja 2014 samodzielna gmina.

</doc>
<doc id="1840830" url="https://pl.wikipedia.org/wiki?curid=1840830" title="Diekhof">
Diekhof

Diekhof – dzielnica miasta Laage w Niemczech, w kraju związkowym Meklemburgia-Pomorze Przednie, w powiecie Rostock, w Związku Gmin Laage. Do 25 maja 2019 samodzielna gmina.

</doc>
<doc id="1840831" url="https://pl.wikipedia.org/wiki?curid=1840831" title="Dolgen am See">
Dolgen am See

Dolgen am See (pol. hist. "Dołgie") – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład Związku Gmin Laage.

</doc>
<doc id="1840832" url="https://pl.wikipedia.org/wiki?curid=1840832" title="Hohen Sprenz">
Hohen Sprenz

Hohen Sprenz – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład Związku Gmin Laage.

</doc>
<doc id="1840833" url="https://pl.wikipedia.org/wiki?curid=1840833" title="Wardow">
Wardow

Wardow – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład Związku Gmin Laage.
Toponimia.
Nazwa słowiańska, odosobowa, z połabskiego *"Vardov-" „gród Varda”.

</doc>
<doc id="1840835" url="https://pl.wikipedia.org/wiki?curid=1840835" title="Alt Sührkow">
Alt Sührkow

Alt Sührkow – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Mecklenburgische Schweiz.

</doc>
<doc id="1840836" url="https://pl.wikipedia.org/wiki?curid=1840836" title="Dahmen">
Dahmen

Dahmen – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Mecklenburgische Schweiz.

</doc>
<doc id="1840838" url="https://pl.wikipedia.org/wiki?curid=1840838" title="Dalkendorf">
Dalkendorf

Dalkendorf – gmina w Niemczech, w kraju związkowym Meklemburgia-Pomorze Przednie, w powiecie Rostock, wchodzi w skład urzędu Mecklenburgische Schweiz.

</doc>
<doc id="1840843" url="https://pl.wikipedia.org/wiki?curid=1840843" title="Trebah">
Trebah

Trebah – subtropikalny ogród w Anglii w hrabstwie Kornwalia w pobliżu wioski Helford Passage. Jest położony nad rzeką Helford niedaleko ogrodu Glendurgan Garden. Jego powierzchnia wynosi 110 tys. m².
Nazwa.
Nazwa ogrodu pochodzi z języka kornijskiego i oznacza "dom nad zatoką".
Roślinność.
W ogrodzie znajduje się roślinność typu podzwrotnikowego, m.in. hortensje, bambusy, parzepliny, również kamelie i rododendrony. Jego część utrzymana jest w konwencji parku.
Historia.
Miejsce zostało po raz pierwszy wzmiankowane w Domesday Book z 1086 r. jako posiadłość biskupa Exeteru. W 1831 r. Trebah został zakupiony przez rodzinę Foxów. W 1907 r. została odkupiona przez Charlesa Hawkinsa Hexta a następnie odziedziczona przez jego żonę Alice, która zmarła w 1939 r. Od tego czasu obiekt pozbawiony był opieki; przez 42 lata aż siedmiokrotnie zmienił właściciela. Podczas II wojny światowej służył celom wojskowym, m.in. jako skład amunicji przed desantem w Normandii. W 1981 r. Trebah został zakupiony przez Tony'ego i Eirę Hibbertów, którzy, będąc już na emeryturze, pracowali nad jego odtworzeniem i konserwacją. Ogród został udostępniony do zwiedzania w 1987 r..

</doc>
<doc id="1840846" url="https://pl.wikipedia.org/wiki?curid=1840846" title="The Wild Ones (album)">
The Wild Ones (album)

The Wild Ones – piąty album zespołu The Cockney Rejects nagrany i wydany w 1982 przez wytwórnię EMI.

</doc>
<doc id="1840847" url="https://pl.wikipedia.org/wiki?curid=1840847" title="Quiet Storm">
Quiet Storm

Quiet Storm – album zespołu The Rejects (skrócona nazwa Cockney Rejects) nagrany i wydany w 1984 roku przez wytwórnię Heavy Metal Records.

</doc>
<doc id="1840848" url="https://pl.wikipedia.org/wiki?curid=1840848" title="Tsinuardi">
Tsinuardi

Tsinuardi (urart. Dṣi-nu-ia-ar-di) – bogini Urartu, siódme co do ważności bóstwo panteonu urartyjskiego. Zgodnie z napisami na urartyjskich tabliczkach glinianych ofiarę dla Tsinuardi stanowiły dwie owce. Tsinuardi odpowiadała prawdopodobnie mezopotamskiej bogini Isztar, ponieważ wiele elementów religii urartyjskiej zostało zapożyczonych od południowego sąsiada Urartu.

</doc>
<doc id="1840849" url="https://pl.wikipedia.org/wiki?curid=1840849" title="Unheard Rejects">
Unheard Rejects

Unheard Rejects – szósty album zespołu The Cockney Rejects nagrany w 1981 i wydany w 1985 przez wytwórnię Wonderful World Records.

</doc>
<doc id="1840850" url="https://pl.wikipedia.org/wiki?curid=1840850" title="Francesco del Cossa">
Francesco del Cossa

Francesco del Cossa (ok. 1435 w Ferrara, zm. 1478 Bolonia) – włoski malarz quattrocenta.
Życiorys.
Pochodził z artystycznej rodziny. Urodził się i kształcił w Ferrarze. Był jednym z mistrzów tamtejszej szkoły artystów.
W Ferrarze pracował przy głównym ołtarzu katedry. Jest autorem cyklu fresków w wielkiej sali Palazzo Schifanoia przedstawiających alegorię miesięcy. W 1470 roku wyjechał do Bolonii. Tam wraz z innym malarzem, Ercole de’ Robertim, założył szkołę malarską. Podczas pobytu w Bolonii namalował m.in. w kościele Chiesa dell Osservanza (najbardziej jego znane dzieło) – ołtarz "Zwiastowanie" (Drezno, Gemäldegaterie), a także "Ołtarz kupców" (Bolonia, Pinacoteca Nazionale), "Poliptyk Grifonich" dla kaplicy kościoła San Petronio, obecnie znajdujący się w różnych muzeach na świecie.
Cossa malował głównie obrazy o tematyce religijnej, ale i również sceny mitologiczne i alegoryczne.

</doc>
<doc id="1840852" url="https://pl.wikipedia.org/wiki?curid=1840852" title="Lethal (album)">
Lethal (album)

Lethal – siódmy album zespołu The Cockney Rejects nagrany i wydany w 1990 przez wytwórnię Neat Records.

</doc>
<doc id="1840853" url="https://pl.wikipedia.org/wiki?curid=1840853" title="Echoencefalograf">
Echoencefalograf

Echoencefalograf – elektroniczny aparat ultradźwiękowy służący do badań neurologicznych mózgu. Stosowany jest w diagnostyce w celu umiejscowienia zmian chorobowych, urazów, nowotworów występujących w obrębie mózgu.
Składa się z jednej lub dwóch głowic ultradźwiękowych, układów sterujących oraz monitora (ekranu) umożliwiającego wizualizację.

</doc>
<doc id="1840855" url="https://pl.wikipedia.org/wiki?curid=1840855" title="Nighthawks at the Diner">
Nighthawks at the Diner

Nighthawks at the Diner – album płytowy amerykańskiego muzyka, Toma Waitsa. Został wydany w 1975 nakładem wytwórni płytowej Asylum. Nazwa płyty jest nawiązaniem do obrazu amerykańskiego malarza Edwarda Hoppera pt. "Nighthawks". 
Początkowo album miał być zatytułowany "Nighthawk Postcards from Easy Street" ("Pocztówki Nocnych Marków z Easy Street"), ale nazwa została skrócona do "Nighthawks at the Diner" ("Nocne Marki w barze").
Płyta została nagrana "na żywo" w Record Plant Studios w Nowym Jorku. Nagraniu towarzyszyła nieliczna, zebrana w studio publiczność. Atmosfera płyty jest dzięki temu "koncertowa", a Waits siedmiokrotnie zwraca się do publiczności, opowiadając zebranym historie i dowcipy, związane z poszczególnymi utworami.
Utwory.
Z wyjątkiem zaznaczonych, wszystkie kompozycje są autorstwa Toma Waitsa.
Strona pierwsza
Strona druga
Strona trzecia
Strona czwarta

</doc>
<doc id="1840857" url="https://pl.wikipedia.org/wiki?curid=1840857" title="The Punk Singles Collection">
The Punk Singles Collection

The Punk Singles Collection – zbiór singli zespołu The Cockney Rejects z lat 1977–1982.

</doc>
<doc id="1840859" url="https://pl.wikipedia.org/wiki?curid=1840859" title="Maksym Kowal">
Maksym Kowal

Maksym Anatolijowycz Kowal, ukr. Максим Анатолійович Коваль (ur. 9 grudnia 1992 w Zaporożu) – ukraiński piłkarz grający na pozycji bramkarza.
Kariera piłkarska.
Kariera klubowa.
Wychowanek SDJuSzOR Metałurh Zaporoże. Pierwszy trener – Wiktor Trehubow. Występował w juniorskich mistrzostwach Ukrainy (DJuFL) w Metałurhu Zaporoże (2004-2008). Karierę piłkarską rozpoczął 20 lipca 2008 w drugiej drużynie Metałurha, a 1 listopada 2009 w podstawowej jedenastce Metałurha Zaporoże. Mając dopiero 16 lat pokazał się z najlepszej strony. 26 lipca 2010 podpisał kontrakt z Dynamem Kijów. 6 sierpnia 2014 został wypożyczony na pół roku do Howerły Użhorod. 3 marca wypożyczenie zostało przedłużone do lata 2015. 30 sierpnia 2015 został wypożyczony do Odense BK, w którym grał do lata 2016. 20 stycznia 2018 został wypożyczony do Deportivo La Coruña 23 lipca 2018 przeniósł się do Al-Fateh SC. 1 lipca 2019 klub wykupił kontrakt piłkarza.
Kariera reprezentacyjna.
10 września 2008 debiutował w reprezentacji Ukrainy U-17 w wygranym 4:0 meczu przeciwko reprezentacji Rumunii U-17. 4 lipca 2009 debiutował w reprezentacji Ukrainy U-19 w zremisowanym 0:0 meczu przeciwko reprezentacji Rosji U-17. 1 czerwca 2012 rozegrał swój pierwszy mecz w narodowej reprezentacji, po przerwie zastępując Ołeksandra Horiajinowa w towarzyskim meczu przeciwko Austrii.

</doc>
<doc id="1840865" url="https://pl.wikipedia.org/wiki?curid=1840865" title="Wincenty Lipski">
Wincenty Lipski

Wincenty Lipski (ur. 17 marca 1795 w Łozowicy, zm. 13 grudnia 1875 w Saratowie) – polski duchowny rzymskokatolicki, biskup pomocniczy tyraspolski w latach 1857–1875, administrator apostolski diecezji tyraspolskiej w latach 1864–1872.
Życiorys.
Urodził się w 1795 w Łozowicy, koło Klimowicz na Białorusi. Podjął studia teologiczne w Wilnie, po ukończeniu których uzyskał 31 maja 1821 święcenia kapłańskie. W 1824 został scholastykiem i archidiakonem wileńskim, a w 1855 rektorem Akademii Duchownej w Petersburgu.
18 września 1856 został przez papieża Piusa IX prekonizowany biskupem pomocniczym diecezji tyraspolskiej w Saratowie i biskupem tytularnym Jonopolis. Sakrę biskupią przyjął 9 stycznia 1857 w Petersburgu. W latach 1864–1872 był administratorem apostolskim diecezji. Utworzył wiele parafii i wybudował wiele kaplic. Założył niższe seminarium duchowne w Saratowie. Otaczał opieką duszpasterską Polaków.

</doc>
<doc id="1840866" url="https://pl.wikipedia.org/wiki?curid=1840866" title="Tapio Mäkelä">
Tapio Mäkelä

Tapio Valfrid Mäkelä (ur. 12 października 1926 w Nastoli, zm. 12 maja 2016 w Jämsä) – fiński biegacz narciarski, dwukrotny medalista olimpijski oraz złoty medalista mistrzostw świata.
Kariera.
Igrzyska olimpijskie w Oslo w 1952 roku były pierwszymi i zarazem ostatnimi w jego karierze. Finowie w składzie: Heikki Hasu, Paavo Lonkila, Urpo Korhonen i Tapio Mäkelä zdobyli tam złoty medal w sztafecie 4x10 km. Ponadto Mäkelä wywalczył także srebrny medal w biegu na 18 km, w którym lepszy okazał się jedynie Hallgeir Brenden z Norwegii. Mäkelä o 11 sekund wyprzedził trzeciego na mecie Paavo Lonkilę.
W 1950 roku wystartował na mistrzostwach świata w Lake Placid zajmując 12. miejsce w biegu na 18 km techniką klasyczną. Cztery lata później, podczas mistrzostw świata w Falun wraz z Augustem Kiuru, Arvo Viitanenem i Veikko Hakulinenem zdobył złoty medal w sztafecie. Na tych samych mistrzostwach zajął także piąte miejsce w biegu na 15 km stylem klasycznym. Na kolejnych mistrzostwach już nie startował.
Mäkelä dwukrotnie zostawał mistrzem Finlandii: w 1948 roku zwyciężył w sztafecie, a w 1952 roku był najlepszy na dystansie 18 km.

</doc>
<doc id="1840868" url="https://pl.wikipedia.org/wiki?curid=1840868" title="Tapio Makela">
Tapio Makela



</doc>
<doc id="1840872" url="https://pl.wikipedia.org/wiki?curid=1840872" title="Czapla żółtodzioba">
Czapla żółtodzioba

Czapla żółtodzioba ("Egretta eulophotes") – gatunek dużego ptaka wędrownego z rodziny czaplowatych (Ardeidae), występujący we wschodniej Azji. Jest narażony na wyginięcie.

</doc>
<doc id="1840874" url="https://pl.wikipedia.org/wiki?curid=1840874" title="Egretta eulophotes">
Egretta eulophotes



</doc>
<doc id="1840876" url="https://pl.wikipedia.org/wiki?curid=1840876" title="Choro">
Choro



</doc>
<doc id="1840878" url="https://pl.wikipedia.org/wiki?curid=1840878" title="Greatest Hits Vol. 4 (album)">
Greatest Hits Vol. 4 (album)

Greatest Hits Vol. 4 – album kompilacyjny zespołu The Cockney Rejects zawierający nowe wersje starych utworów. Materiał nagrano we wrześniu 1999 w studiu Trinity Heights. Album ukazał się również pod alternatywnym tytułem Back on the Street ze zmienioną okładką.

</doc>
<doc id="1840879" url="https://pl.wikipedia.org/wiki?curid=1840879" title="Paavo Lonkila">
Paavo Lonkila

Paavo Olavi Lonkila (ur. 11 stycznia 1923 w Kiuruvesi, zm. 22 września 2017 tamże) – fiński biegacz narciarski, dwukrotny medalista olimpijski oraz srebrny medalista mistrzostw świata.
Kariera.
Igrzyska olimpijskie w Oslo w 1952 roku były pierwszymi i zarazem ostatnimi w jego karierze. Finowie w składzie: Heikki Hasu, Paavo Lonkila, Urpo Korhonen i Tapio Mäkelä zdobyli tam złoty medal w sztafecie 4 × 10 kilometrów. Ponadto Lonkila wywalczył także brązowy medal w biegu na 18 km, w którym lepsi okazali się jedynie zwycięzca Hallgeir Brenden z Norwegii oraz drugi na mecie Tapio Mäkelä.
W 1950 roku wystartował na mistrzostwach świata w Lake Placid. Wspólnie z Viljo Vellonenem, Heikkim Hasu i Augustem Kiuru wywalczył srebrny medal w sztafecie. Na tych samych mistrzostwach zajął także piąte miejsce w biegu na 18 km techniką klasyczną.
Lonkila był czterokrotnym medalistą mistrzostw Finlandii w biegu na 18 km: w 1949 i 1950 roku zdobył srebrne medale, a w 1952 i 1955 roku brązowe. Jedno z najbardziej wartościowych zwycięstw w karierze odniósł w 1951 r. w Holmenkollen, także na dystansie 18 km. Mierzył zaledwie 157 cm wzrostu.

</doc>
<doc id="1840882" url="https://pl.wikipedia.org/wiki?curid=1840882" title="Wayne Davis">
Wayne Davis

Wayne Davis (ur. 22 sierpnia 1991 w Raleigh) – amerykański lekkoatleta, płotkarz. Od sierpnia 2011 reprezentuje Trynidad i Tobago.
Osiągnięcia.
Davis reprezentował Trynidad i Tobago na igrzyskach olimpijskich w Londynie, gdzie dotarł do półfinału biegu na 110 m przez płotki.
Rekordy życiowe.
Do zawodnika należy były rekord Trynidadu i Tobago w biegu na 110 metrów przez płotki (13,37 w 2012).

</doc>
<doc id="1840883" url="https://pl.wikipedia.org/wiki?curid=1840883" title="Oftalmograf ultradźwiękowy">
Oftalmograf ultradźwiękowy

Oftalmograf ultradźwiękowy – urządzenie elektroniczne służące do diagnozowania oka. Działa na zasadzie odbioru odbitych od struktur oka fal elektromagnetycznych o częstotliwości 4-15 MHz, które wysyła głowica ultradźwiękowa, umożliwia ich obserwację i analizę w wybranej płaszczyźnie. Dzięki oftalmografowi można zdiagnozować odwarstwienia siatkówki, nowotwory i inne patologie w obrębie oka.

</doc>
<doc id="1840888" url="https://pl.wikipedia.org/wiki?curid=1840888" title="Neosilurus">
Neosilurus

Neosilurus – rodzaj ryb sumokształtnych z rodziny plotosowatych (Plotosidae).
Klasyfikacja.
Gatunki zaliczane do tego rodzaju:
Gatunkiem typowym jest "Neosilurus hyrtlii".

</doc>
<doc id="1840889" url="https://pl.wikipedia.org/wiki?curid=1840889" title="Oloplotosus">
Oloplotosus

Oloplotosus – rodzaj słodkowodnych ryb sumokształtnych z rodziny plotosowatych (Plotosidae). Obejmuje trzy gatunki, wszystkie występują w rzekach Nowej Gwinei.
Klasyfikacja.
Gatunki zaliczane do tego rodzaju:
Gatunkiem typowym jest "Oloplotosus mariae".

</doc>
<doc id="1840890" url="https://pl.wikipedia.org/wiki?curid=1840890" title="Paraplotosus">
Paraplotosus

Paraplotosus – rodzaj morskich ryb sumokształtnych z rodziny plotosowatych (Plotosidae).
Klasyfikacja.
Gatunki zaliczane do tego rodzaju:
Gatunkiem typowym jest "Plotosus albilabris" ("Paraplotosus albilabris").

</doc>
<doc id="1840891" url="https://pl.wikipedia.org/wiki?curid=1840891" title="Out of the Gutter">
Out of the Gutter

Out of the Gutter – album zespołu The Cockney Rejects. Materiał nagrano w latach 2001/2002 w studiach: CVC i Trinity Heights.

</doc>
<doc id="1840894" url="https://pl.wikipedia.org/wiki?curid=1840894" title="Dacrymyces">
Dacrymyces

Dacrymyces Nees (łzawnik) – rodzaj grzybów należący do rodziny łzawnikowatych ("Dacrymycetaceae").
Systematyka i nazewnictwo.
Pozycja w klasyfikacji według Index Fungorum: "Dacrymycetaceae, Dacrymycetales, Incertae sedis, Dacrymycetes, Agaricomycotina, Basidiomycota, Fungi".
Synonimy: "Arrhytidia" Berk. &amp; M.A. Curtis, "Hydromycus" Raf., "Septocolla" Bonord.
Nazwę polską podał Józef Jundziłł w 1830 r.
Charakterystyka.
Grzyby nadrzewne, saprotrofy i pasożyty. Wytwarzają poduszeczkowate owocniki o galaretowatej lub śluzowatej konsystencji. Kształt owocników miseczkowaty, stożkowaty, czasami zróżnicowany na trzon i główkę.

</doc>
<doc id="1840896" url="https://pl.wikipedia.org/wiki?curid=1840896" title="Gloeophyllum">
Gloeophyllum

Gloeophyllum P. Karst. (niszczyca) – rodzaj grzybów należący do rodziny niszczycowatych ("Gloeophyllaceae"). 
Systematyka i nazewnictwo.
Pozycja w klasyfikacji według Index Fungorum: "Gloeophyllaceae, Gloeophyllales, Incertae sedis, Agaricomycetes, Agaricomycotina, Basidiomycota, Fungi"
Nazwę polską nadał Stanisław Domański w 1974 r. W polskim piśmiennictwie mykologicznym rodzaj ten opisywany był też jako siatkowiec, bedłka, huba, skórzak, wrośniak, gmatwek, grzyb, anyżak, ciemnoblaszek, ciemnoskórek. Synonimy naukowe: "Anisomyces" Pilát, "Ceratophora" Humb., "Griseoporia" Ginns, "Lenzitina" P. Karst., "Phaeocoriolellus" Kotl. &amp; Pouzar, "Reisneria" Velen., "Serda" Adans., "Sesia" Adans.
Charakterystyka.
Saprotrofy rozwijające się w drewnie i powodujące jego brunatną zgniliznę. Wytwarzają owocniki z kapeluszami zazwyczaj małymi, płasko wachlarzowatymi do konsolowatych, z cienkim miąższem, rzadziej także prawie bez kapelusza, warstwą rurek o budowie labiryntowej lub przypominającej blaszki. Miąższ owocników ma barwę rdzawobrązową do cynamonowobrązowej i konsystencję korkowatą lub łykowatą. Zarodniki niszczyc są podłużnie eliptyczne, gładkie, bez pory rostkowej, a ich wysyp jest biały, nieamyloidalny

</doc>
<doc id="1840897" url="https://pl.wikipedia.org/wiki?curid=1840897" title="Väinö Huhtala">
Väinö Huhtala

Väinö Veikko Sakari Huhtala (ur. 24 grudnia 1935 w Revonlahti, zm. 18 czerwca 2016 w Jämsä) – fiński biegacz narciarski, dwukrotny medalista olimpijski oraz srebrny medalista mistrzostw świata.
Kariera.
Jego olimpijskim debiutem były igrzyska w Squaw Valley w 1960 r. Wspólnie z Toimi Alatalo, Eero Mäntyrantą i Veikko Hakulinenem zdobył tam złoty medal w sztafecie 4x10 km. Zajął także 13. miejsce w biegu na 15 km stylem klasycznym. Cztery lata później, podczas igrzysk olimpijskich w Innsbrucku, wraz z Arto Tiainenem, Kalevim Laurilą i Eero Mäntyrantą zdobył kolejny medal w sztafecie, tym razem srebrny. Na tych samych igrzyskach zajął też między innymi czwarte miejsce w biegu na 15 km, przegrywając walkę o brązowy medal z Sixtenem Jernbergiem ze Szwecji o zaledwie 3.2 sekundy.
W 1962 roku wystartował na mistrzostwach świata w Zakopanem. Finowie w składzie: Väinö Huhtala, Kalevi Laurila, Pentti Pesonen oraz Eero Mäntyränta wywalczyli srebrny medal w sztafecie. Indywidualnie zajął 13. miejsce w biegu na 15 km techniką klasyczną.
Huhtala dwukrotnie zostawał mistrzem Finlandii w biegach indywidualnych, w 1961 i 1962 triumfował na dystansie 15 km, zwyciężał także w sztafecie. Jego brat Eino brał udział w igrzyskach w Innsbrucku w 1964 roku.

</doc>
<doc id="1840899" url="https://pl.wikipedia.org/wiki?curid=1840899" title="Vaino Huhtala">
Vaino Huhtala



</doc>
<doc id="1840900" url="https://pl.wikipedia.org/wiki?curid=1840900" title="Cantharellula">
Cantharellula

Cantharellula Singer (pieprzniczka) – rodzaj grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji: "Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Polską nazwę podał Władysław Wojewoda w 2003 r., wcześniej w polskim piśmiennictwie mykologicznym rodzaj ten opisywany był jako pieprznik. W Polsce występuje tylko 1 gatunek należący do tego rodzaju.

</doc>
<doc id="1840902" url="https://pl.wikipedia.org/wiki?curid=1840902" title="Bitwa pod Quiberon (1795)">
Bitwa pod Quiberon (1795)

Bitwa pod Quiberon – starcie zbrojne, które miało miejsce w dniach od 23 czerwca do 21 lipca 1795 roku podczas wojny Francji z pierwszą koalicją. Bitwa zwana jest także francuską inwazją, lądowaniem Rojalistów na Quiberon lub francuską ekspedycją.
W okolicy przylądka Quiberon doszło do lądowania wojsk Rojalistów w celu wsparcia powstania Szuanów i wandejskiego. Lądowanie rozpoczęło się 23 czerwca i zostało ostatecznie odparte 21 lipca. Celem ekspedycji było doprowadzenie do powstania w całej zachodniej Francji, co miało zdławić francuską rewolucję, przywracając we Francji monarchię.
Ludwik XVIII i hrabia d'Artois podzielili między siebie obszary działań Rojalistów - Ludwik wziął na siebie działania polityczne oraz obszar od Alp po Pireneje (wraz z Lyonem), a hrabia zachodnie prowincje (Wandea, Bretania, Normandia). Decyzją hrabiego naczelnym wodzem w Bretanii został Joseph-Geneviève de Puisaye, co było dobrym wyborem, gdyż de Puisaye obdarzony był talentem militarnym i jednocześnie posiadał dyplomatyczne doświadczenie.
Przygotowania.
Grając angielską kartą Joseph de Puisaye stanął na czele wyprawy na Quiberon. W tym samym czasie w Paryżu działała w imieniu Ludwika XVIII liga Rojalistów. Organizacja ta miała swego przedstawiciela w Londynie, poprzez którego próbowano podkopać pozycję Josepha de Puysaye, zanim ekspedycja doszła do skutku. Wysłano nawet posła, hrabiego d'Hervilly, który otrzymał dziwne rozkazy, których celem było osłabienie pozycji de Puisaye'a, a nawet twierdzenie, że to nie jest ten de Puisaye, który otrzymał naczelne dowództwo nad wyprawą.
Początkowo wybrany cel wyprawy, czyli Bretania, nie był akceptowany przez znaczną część uczestników. Wielu emigrantów wolałoby rozpocząć inwazję od Wandei - reprezentował ich François de Charette, który w miejsce Josepha de Puisaye zaproponował siebie jako dowódcę wyprawy. Wybrano ostatecznie lądowanie w okolicach skalistego przylądka Quiberon, i to pomimo wielu związanych z tym niedogodności. Przylądek ten był wąskim kawałkiem lądu, otoczonym licznymi mieliznami utrudniającymi dostęp do brzegu.
Postanowiono, że część emigrantów będzie w czerwonych brytyjskich mundurach, co miało zmienić nieprzychylne nastawienie mieszkańców Bretonii do żołnierzy brytyjskich. Było to mało przemyślane, gdyż ubranie uczestników wyprawy w znienawidzone w Bretanii mundury angielskie mogło wzbudzić nieufność miejscowej ludności i powstańczych oddziałów.
Pomimo faktu, że Joseph de Puisaye działał w jego imieniu, hrabia d'Artois nie znał daty ekspedycji. A właśnie Rojaliści z zachodniej części Francji teoretycznie podlegali hrabiemu d'Artois.
Wyprawa.
Przeprawa przez morze.
23 czerwca dwie eskadry złożone z 9 okrętów wojennych (w tym 3 liniowce i 2 fregaty) i 60 transportowców (wiozących dwie dywizje Rojalistów liczące 3 500 żołnierzy, a obok tego karabiny, mundury, obuwie, żywność i inne zaopatrzenie dla armii liczącej 40 000 żołnierzy) wypłynęły pod wodzą admirałów Alexandra Hooda i Johna Warrena.
Na wieść o pojawieniu się brytyjskich okrętów eskadra francuska de Joyeuse'a opuściła Brest i 23 czerwca 1795 zaatakowała eskadrę Warrena w pobliżu wysepek Îles des Glénan, jednak zmuszona została do pospiesznego odwrotu w kierunku Groix, tracąc w bitwie trzy okręty liniowe. W starciu tym stracił oko Charles Alexandre Léon Durand de Linois. Od tego momentu Brytyjczycy nie byli już niepokojeni aż do końca wyprawy.
Podziały.
Brytyjskie eskadry z inwazyjnymi wojskami Rojalistów zakotwiczyły w pobliżu przylądka Quiberon 26 czerwca 1795 roku i przystąpiły do wyładunku żołnierzy i zaopatrzenia. W tym samym czasie Louis Charles d'Hervilly okazał swój list z nominacją na dowódcę ekspedycji. Doszło więc do sporu odnośnie do naczelnego wodza wyprawy. W związku z tym pojawiły się też bardzo poważne różnice w zamierzeniach - Puisaye chciał wykorzystać element zaskoczenia i natychmiast ruszyć do ataku, by wspomóc siły Rojalistów w zachodniej Francji, podczas gdy d'Hervilly zakwestionował wartość planów taktycznych tego Puisaye'a. Zarzucił mu przecenianie wartości bojowej bretońskich szuanów, których uważał za siły niezdyscyplinowane i niezdolne do stawienia czoła wojskom regularnym w otwartej bitwie, więc domagał się pozostania na Quiberon i ufortyfikowania półwyspu zamiast marszu w głąb lądu. Zbudowane na miejscu fortyfikacje miały stworzyć bazę do dalszych działań, dając szansę na utrzymanie zdobytego przyczółka do chwili przybycia posiłków.
Różnice między oponentami były nie tylko strategiczne, ale także polityczne - Puisaye był byłym Żyrondystą, pragnącym monarchii konstytucyjnej, podczas gdy d'Hervilly chciał odtworzenia monarchii absolutnej. Cały dzień został stracony na spory na tym tle - posłano nawet kuriera do Londynu, by ostatecznie ustalić, kto dowodzi ekspedycją. Hervilly w końcu ustąpił, jednak swoją postawą przyczynił się do spadku ducha bojowego w szeregach emigrantów, którzy liczyli na szybką akcję z zaskoczenia i byli zdumieni niezgodą dowódców. Również przyprowadzeni w okolice wyspy przez Georges’a Cadoudala szuanie zaczęli podejrzewać, że zostali wciągnięci w pułapkę, a ten niepotrzebny dzień zwłoki potwierdził ich obawy, drastycznie obniżając ich morale. W końcu udało się jednak zgrupować siły i ruszyć w stronę Brestu. Zwłoka pozwoliła jednak skoncentrować się wojskom rewolucyjnym ("armée des côtes de Brest").
Rozładunek.
Rankiem 27 czerwca, gdy wypogodziło się po dwóch mglistych dniach, siły rewolucyjne dostrzegły angielskie okręty w zatoce Quiberon. Z twierdzy Penthièvre przesłano do Quiberon sygnał o lądowaniu znacznych sił. Angielska fregata obrała kurs na wschodni punkt wyspy Belle Île, natomiast angielski bryg i kuter obrały kurs na zachodni punkt wyspy. Do pierwszej fregaty wieczorem dołączyła druga fregata, która także zakotwiczyła przy wschodnim punkcie wyspy. Rozpoczęła się blokada wyspy Belle Île. Komodor Clisson wezwał wyspę Belle Île do oddania się pod protekcję króla Anglii Jerzego III i uznania Ludwika XVII.
Następnie Anglicy 28 czerwca wysadzili pod Carnac 8 000 żołnierzy. Desant przebiegał bez zakłóceń, gdyż garnizon Auray został pokonany przez Szuanów, którzy zdobyli także Carnac, Landévant i Locoal-Mendon, opanowując wybrzeże dla Rojalistów.
Drogę na północ wyspy blokowała twierdza Penthièvre, zwana przez żołnierzy wojsk rewolucyjnych Sans-culotte. Twierdzy broniło 700 żołnierzy z 41 liniowego regimentu piechoty ("41e regiment d'infanterie de ligne"), którzy po nieznacznym oporze skapitulowali 3 lipca. Wbrew nadziejom Anglicy nie spotkali się z oczekiwanym masowym napływem ochotników, chociaż wsie, zdominowane przez szuanów, były dość pozytywnie nastawione do całej akcji.
Następnie wojska przybyłych Rojalistów nawiązały kontakt z Szuanami. Dowództwo nad połączonymi siłami objął Joseph de Puisaye.
Kontratak wojsk rewolucyjnych.
Podziały w dowództwie Rojalistów były bardzo na rękę Republikanom, gdyż dzięki nim wysadzone na ląd oddziały pozostawały w stanie rozproszenia. Na przykład znajdujący się pod Vannes Hoche, który maszerował na Quiberon, miał tylko 2000 żołnierzy, jednak jego pilne wezwania o posiłki sprawiły, że 4 lipca miał już armię w sile 13 000 żołnierzy, czemu nie przeszkodzili nawet działający na terenie Bretonii Szuani. Aimé du Boisguy, który z 5 000 żołnierzy znajdował się w Ille-et-Vilaine, mógł zatrzymać pochód Hoche'a, lecz nawet nie został poinformowany o lądowaniu wojsk Rojalistów, toteż jego oddziały starły się z oddziałami Hoche'a jedynie w kilku drobnych potyczkach.
W dniu 5 lipca doszło do starć w okolicach Landevant i Auray, gdzie wojska Hoche'a pobiły oddziały Szuanów którymi dowodzili Vauban i Bois-Berthelot. Szybki marsz Republikanów całkowicie zaskoczył dowództwo desantu.
Tak więc Lazare Hoche dotarł bez większych przeszkód do Quiberon, w wyniku czego 6 lipca odzyskał Carnac, a 7 lipca panował już nad niemal całym półwyspem. Dywizje Szuanów, działające przed pozycjami Josepha de Puisaye'a, zostały starte, zanim zdążyły połączyć się z dywizjami Rojalistów. Ponieważ hrabia d'Hervilly nie wsparł ich w odpowiednim czasie, pierścień wojsk republikańskich, pomimo gwałtownych ataków, nie mógł być rozerwany.
Reakcja Rojalistów.
W dniu 10 i 11 lipca Rojaliści przystąpili do realizacji planu przełamania linii wojsk republikańskich. W związku z tym 2 kolumny szuanów – jedna licząca 2 500 żołnierzy pod wodzą Latinvy'ego i Jean Jana oraz druga licząca 3 500 żołnierzy pod wodzą Tinténiaca i Cadoudala - załadowane zostały na brytyjskie okręty i wylądowały pod Sarzeau. Szuani ubrani w brytyjskie mundury mieli zaatakować Republikan od tyłu. Ten plan jednak nie powiódł się, gdyż pierwsza kolumna uległa rozproszeniu, natomiast druga, choć gotowa była do ataku, po napotkaniu kawalera Charlesa de Margadela z wieściami z Paryża o nowym desancie w okolicach Saint-Brieuc, wbrew radom Cadoudala ruszyła na Côtes-d’Armor.
Okazało się, że nie było żadnego desantu z posiłkami, a sam Tinténiac zginął w zasadzce 17 lipca, w której poległo ponadto kilkunastu szuanów. Rozzłoszczeni tą sytuacją szuani zrzucili brytyjskie mundury i unikając wojsk republikańskich wrócili do swych domów.
W międzyczasie, w dniu 15 lipca, dodatkowych 2000 żołnierzy dowodzonych przez de Sombreuila wylądowało w Quiberon i wzmocniło siły Rojalistów. Wojska te, a następnie Szuani, ruszyli do kolejnej ofensywy, jednak zostali odparci. Straty Rojalistów wzrosły do 1500 zabitych, wśród nich śmiertelnie ranny w ataku Louis Charles d'Hervilly.
Szturm na Quiberon.
Pomimo gwałtownej burzy i obecności dział brytyjskich okrętów Lazare Hoche wydał 20 lipca rozkaz do decydującego natarcia na fort de Penthièvre i jego liczący 4000 żołnierzy garnizon. Jednak republikańscy jeńcy przywiezieni jako część sił Rojalistów, zdradzili, wymordowali wielu obrońców i oddali fort w ręce Hoche'a. Zginęło co najmniej 3000 obrońców twierdzy.
Następnie brytyjskie okręty otworzyły ogień, a ich pociski raziły bez różnicy Rojalistów, Republikanów i ludność cywilną. Joseph de Puisaye ocenił sytuację jako beznadziejną i rozkazał, by załadować ocalałych Rojalistów na flagowy okręt admiralski. Pragnął w ten sposób ograniczyć rozmiary klęski, za co później oskarżony został o ucieczkę z pola bitwy dla ratowania własnego życia. Brytyjskie łodzie wiosłowe ewakuowały 2500 Szuanów.
Tylko Sombreuil i jego żołnierze, osaczeni na swych pozycjach, stanęli na drodze idących naprzód wojsk republikańskich, stawiając im ostatni opór. Rankiem 21 lipca Hoche i Sombreuil rozpoczęli negocjacje w wyniku których Rojaliści skapitulowali. Prawdopodobnie ceną kapitulacji była obietnica, że życie wziętych do niewoli żołnierzy Rojalistów będzie oszczędzone.
Egzekucja Rojalistów.
Do niewoli dostało się 6332 Szuanów i emigrantów wraz z członkami ich rodzin. Lazare Hoche obiecał ustnie, że wszyscy traktowani będą jak typowi jeńcy wojenni, ale obietnicy nie dotrzymał. Kobiety i dzieci wypuszczono kilka dni po bitwie, jednak żołnierze oskarżeni zostali przez komisarza Jeana-Lamberta Talliena. Wojskowy trybunał skazał markiza de Sombreuil oraz 750 jego towarzyszy na rozstrzelanie w Auray. Spośród skazanych 430 było szlachcicami, w tym wielu służących we flocie wojennej Ludwika XVI. Miejsce rozstrzelania znane było pod nazwą "Champ des martyrs" (obóz męczenników), a rozstrzelani pogrzebani byli tam do 1814 roku. W 1829 roku na miejscu egzekucji postawiona została kaplica ekspiacyjna w formie świątyni.
Później osądzono jeszcze 952 osoby, które otrzymały wyroki więzienia.

</doc>
<doc id="1840903" url="https://pl.wikipedia.org/wiki?curid=1840903" title="Leucopaxillus">
Leucopaxillus

Leucopaxillus Boursier (białokrowiak) – rodzaj saprotroficznych grzybów z rodziny gąskowatych ("Tricholomataceae"). 
Systematyka i nazewnictwo.
Pozycja w klasyfikacji według Index Fungorum: "Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podali Barbara Gumińska i Władysław Wojewoda w 2003 r.. 

</doc>
<doc id="1840905" url="https://pl.wikipedia.org/wiki?curid=1840905" title="Omphalina">
Omphalina

Omphalina Quél. (pępówka) – rodzaj grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podał Stanisław Chełchowski w 1898 r. W polskim piśmiennictwie mykologicznym rodzaj ten opisywany był też jako bedłka, lub pępowiec. Synonimy łacińskie: "Agaricus" trib. "Omphalia" Fr., "Botrydina" Bréb. ex Menegh., "Coriscium" Vain., Helotium Tode, "Omphalia" (Fr.) Staude, "Phaeotellus" Kühner &amp; Lamoure, "Phalomia" Nieuwl., "Phytoconis" Bory.
Liczne gatunki dawniej zaliczane do rodzaju "Omphalina" zostały w wyniku najnowszych ustaleń taksonomicznych przeniesione do innych rodzajów, szczególnie do rodzaju "Arrhenia".
Charakterystyka.
Grzyby żyjące przeważnie w glebie, rzadziej na drewnie. Wytwarzają owocniki o suchych, higrofanicznych kapeluszach o blaszkowym hymenoforze i tzw. "pępkiem" w centrum. Blaszki hymenoforu są zbiegające i szeroko rozstawione, o nieregularnej tramie. Zarodniki pępówek mają pokrój eliptyczny, są gładkie, pozbawione pory rostkowej, a ich wysyp przeważnie biały (czasem różowy), nieamyloidalny.

</doc>
<doc id="1840906" url="https://pl.wikipedia.org/wiki?curid=1840906" title="Melanoleuca">
Melanoleuca

Melanoleuca Pat. (ciemnobiałka) – rodzaj grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 1998 r. W polskim piśmiennictwie mykologicznym rodzaj ten opisywany był też jako ciemnogłówka lub gąsowniczka. Synonimy łacińskie: "Melaleuca" Pat., "Psammospora" Fayod.
Charakterystyka.
Grzyby saprotroficzne żyjące w glebie, zbudowane z bezsprzążkowych strzępek. Wytwarzają owocniki podobne do gąsek, o suchych, higrofanicznych kapeluszach z blaszkowym hymenoforem. Blaszki hymenoforu są ubarwione biało lub jasnoochrowo, zbiegające lub zatokowato wycięte i szeroko rozstawione, o regularnej tramie. U niektórych gatunków występują wrzecionowate cystydy, z kryształkami na szczycie. Zarodniki ciemnobiałek mają pokrój eliptyczny, są pokryte drobnymi brodawkami, pozbawione pory rostkowej, a ich wysyp przeważnie biały, czasem różowy, amyloidalny. Oznaczanie wielu gatunków jest trudne i możliwe tylko przy użyciu mikroskopu.

</doc>
<doc id="1840907" url="https://pl.wikipedia.org/wiki?curid=1840907" title="Caetano Imparato">
Caetano Imparato

Imparatinho, właśc. Caetano Imparato (ur. 26 listopada 1898 w Votorantim, zm. ?) – piłkarz brazylijski grający na pozycji ofensywnego pomocnika.
Kariera klubowa.
Imparatinho karierę piłkarską rozpoczął w 1918 roku w klubie Palestra Itália, w którym grał do zakończenia kariery w 1926 roku. Z klubem z São Paulo zdobył dwukrotnie mistrzostwo stanu São Paulo - Campeonato Paulista w 1920 i 1926 roku.
Kariera reprezentacyjna.
W reprezentacji Brazylii Imparatinho zadebiutował 29 października 1922 w towarzyskim meczu z Paragwajem w São Paulo. Brazylia wygrała ten mecz 3-1, a Imparatinho zdobył dwie bramki. Był to jego jedyny występ w barwach "Canarinhos".

</doc>
<doc id="1840909" url="https://pl.wikipedia.org/wiki?curid=1840909" title="Mycenella">
Mycenella

Mycenella (J.E. Lange) Singer (grzybóweczka) – rodzaj grzybów do rzędu pieczarkowców ("Agaricales"). W Polsce występują 4 gatunki.
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 1999 r
Gatunki.
"Mycenella bryophila", "Mycenella margaritispora", "Mycenella rubropunctata", "Mycenella salicina". 

</doc>
<doc id="1840912" url="https://pl.wikipedia.org/wiki?curid=1840912" title="Phyllotopsidaceae">
Phyllotopsidaceae

Phyllotopsidaceae Locquin ex Olariaga, Huhtinen, Læssøe, J.H. Petersen &amp; K. Hansen – rodzina grzybów znajdująca się w rzędzie pieczarkowców ("Agaricales").
Systematyka.
Pozycja w klasyfikacji według Index Fungorum: "Phyllotopsidaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Według "Index Fungorum" bazującego na "Dictionary of the Fungi" jest to takson monotypowy z jednym tylko rodzajem:

</doc>
<doc id="1840915" url="https://pl.wikipedia.org/wiki?curid=1840915" title="Conocybe">
Conocybe

Conocybe Fayod (stożkówka) – rodzaj grzybów z rodziny gnojankowatych ("Bolbitiaceae").
Systematyka i nazewnictwo.
Pozycja w klasyfikacji: "Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Polską nazwę podał Władysław Wojewoda w 1987 r., wcześniej rodzaj ten miał polską nazwę stożkogłówka. Synonimy łacińskie: "Pholiotella" Speg., "Pholiotina" Fayod, "Pseudoconocybe" Hongo, "Raddetes" P. Karst.
Charakterystyka.
Są to organizmy sapotroficzne żyjące na ziemi i na odchodach zwierząt, na żyznych glebach, łąkach uprawnych. Kapelusze drobne, za młodu maziste, później suche, higrofaniczne, niekiedy z powodu cystyd aksamitne. Skórka komórkowata. Blaszki przyczepione do przyrośniętych do trzonu, nigdy białe, o barwie od kremowej przez ochrową do brązowej. Trzon ze skórzastym pierścieniem lub bez pierścienia. Wysyp zarodników rdzawobrązowy. Zarodniki eliptyczne, gładkie, przeważnie z porą rostkową. Cystydy często z charakterystyczną główką. Trama blaszek regularna (strzępki biegną równolegle).

</doc>
<doc id="1840916" url="https://pl.wikipedia.org/wiki?curid=1840916" title="Unforgiven (album)">
Unforgiven (album)

Unforgiven – album zespołu The Cockney Rejects. Materiał nagrano w okresie lipiec 2005–luty 2007 w studiach: Clydes (Southhampton), Jacobs Studios (Farnham), RSF (Fulham) oraz Trinity Heights (Newcastle).

</doc>
<doc id="1840918" url="https://pl.wikipedia.org/wiki?curid=1840918" title="High Willhays">
High Willhays

High Willhays - wzniesienie w Anglii, w hrabstwie Devon, w parku narodowym Dartmoor o wysokości 610 m n.p.m. Jest najwyższym wzniesieniem południowo-zachodniej Anglii.
Turystyka.
Szczyt jest dostępny, jednak z uwagi na ćwiczenia wojskowe często jest zamknięty dla turystów.
Historia.
Najwcześniejsze wzmianki o szczycie pojawiły się w r. 1532, gdzie wymieniony był pod nazwą "Hight Wyll". Służył jako punkt obserwacyjny; na mapie z r. 1765 pojawia się pod nazwą "Hampster Tor".

</doc>
<doc id="1840920" url="https://pl.wikipedia.org/wiki?curid=1840920" title="Agrogaster">
Agrogaster



</doc>
<doc id="1840921" url="https://pl.wikipedia.org/wiki?curid=1840921" title="Gymnoglossum">
Gymnoglossum

Gymnoglossum Massee – rodzaj grzybów z rodziny gnojankowatych ("Bolbitiaceae").
Systematyka i nazewnictwo.
"Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".

</doc>
<doc id="1840922" url="https://pl.wikipedia.org/wiki?curid=1840922" title="Tympanella">
Tympanella



</doc>
<doc id="1840923" url="https://pl.wikipedia.org/wiki?curid=1840923" title="Leratiomyces">
Leratiomyces

Leratiomyces – rodzaj grzybów z rodziny pierścieniakowatych ("Strophariaceae"). W Polsce występuje jeden gatunek – "Leratiomyces squamosus" (tzw. łysiczka łuskowata).
Systematyka i nazewnictwo.
Pozycja w klasyfikacji według Index Fungorum: "Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".

</doc>
<doc id="1840924" url="https://pl.wikipedia.org/wiki?curid=1840924" title="Nivatogastrium">
Nivatogastrium

Nivatogastrium Singer &amp; A.H. Sm. – rodzaj grzybów z rodziny pierścieniakowatych ("Strophariaceae"). Według obecnych ustaleń Cabi Bioscience Databases jest synonimem rodzaju "Pholiota", nadal jednak w Index Fungorum wymieniane są należące do niego gatunki. 

</doc>
<doc id="1840925" url="https://pl.wikipedia.org/wiki?curid=1840925" title="Pachylepyrium">
Pachylepyrium

Pachylepyrium Singer – rodzaj grzybów z rodziny "Tubariaceae".

</doc>
<doc id="1840926" url="https://pl.wikipedia.org/wiki?curid=1840926" title="14. ceremonia wręczenia Satelitów">
14. ceremonia wręczenia Satelitów

14. ceremonia rozdania nagród Satelitów odbyła się 20 grudnia 2009 roku w InterContinental Hotel w Los Angeles. Nominacje do tej nagrody zostały ogłoszone przez IPA 30 listopada.
Najwięcej nominacji w kategoriach produkcji kinowych otrzymał musical Roba Marshalla "Dziewięć". Obraz otrzymał 10 nominacji, ponadto dwie nagrody okolicznościowe. Na drugim miejscu pod względem ilości nominacji znajdował się chiński "Trzy królestwa" w reżyserii Johna Woo.
Wśród produkcji telewizyjnych szanse na najwięcej nagród miały: serial "Glee" oraz film telewizyjny "Szare ogrody". "Glee" miał szansę na pięć nagród; jedną otrzymał wcześniej − nagrodę specjalną za występ epizodyczny w serialu aktorki Kristin Chenoweth.

</doc>
<doc id="1840928" url="https://pl.wikipedia.org/wiki?curid=1840928" title="Weraroa">
Weraroa

Weraroa Singer – rodzaj grzybów z rodziny podziemniczkowatych ("Hymenogastraceae"). W najnowszej edycji "Dictionary of the Fungi" oraz Index Fungorum został uznany za synonim rodzaju "Psilocybe"

</doc>
<doc id="1840930" url="https://pl.wikipedia.org/wiki?curid=1840930" title="Hohenbuehelia">
Hohenbuehelia

Hohenbuehelia Schulzer (bocznianka)– rodzaj grzybów należący do rodziny boczniakowatych ("Pleurotaceae"). 
Systematyka i nazewnictwo.
Pozycja w klasyfikacji według Index Fungorum: "Pleurotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy naukowe: "Acanthocystis" (Fayod) Kühner, "Geopetalum" Pat., "Pleurotus" sect. "Acanthocystis" Fayod.
Nazwę polską podał Władysław Wojewoda w 1979 r., dawniej w polskim piśmiennictwie mykologicznym rodzaj ten opisywany był też jako muszelka. 

</doc>
<doc id="1840932" url="https://pl.wikipedia.org/wiki?curid=1840932" title="Agaricochaete">
Agaricochaete

Agaricochaete Eichelb. – rodzaj grzybów z rodziny boczniakowatych ("Pleurotaceae").

</doc>
<doc id="1840933" url="https://pl.wikipedia.org/wiki?curid=1840933" title="Lubień (jezioro)">
Lubień (jezioro)



</doc>
<doc id="1840934" url="https://pl.wikipedia.org/wiki?curid=1840934" title="Xerula">
Xerula

Xerula Maire (pieniążkówka) – rodzaj grzybów z rodziny obrzękowcowatych ("Physalacriaceae"). 
Systematyka i nazewnictwo.
Pozycja w klasyfikacji według Index Fungorum: "Physalacriaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 1987 r. W polskim piśmiennictwie mykologicznym rodzaj ten opisywany był też jako kółkorodek. W Polsce występuje tylko 1 gatunek.
Charakterystyka.
Saprotrofy żyjące na martwym drewnie. Kapelusze średniej wielkości, maziste lub suche i aksamitne. Trzony: Bardzo wysmukłe i długie, korzeniaste. Blaszki białawe, zatokowato wycięte. Wysyp zarodników: Biały, nieamyloidalny. Zarodniki eliptyczne do okrągławych, gładkie, bez pory rostkowej. Trama blaszek regularna (strzępki biegną równolegle).

</doc>
<doc id="1840936" url="https://pl.wikipedia.org/wiki?curid=1840936" title="Czapla czczona">
Czapla czczona

Czapla czczona ("Egretta sacra") – gatunek dużego ptaka z rodziny czaplowatych (Ardeidae). Nie jest zagrożony wyginięciem.
Zasięg występowania.
Występuje na wybrzeżach południowo-wschodniej i wschodniej Azji (od Bangladeszu po Japonię oraz na Filipinach i w Indonezji), Australii i Oceanii (Nowa Gwinea, Nowa Zelandia, Tasmania i inne wyspy aż po Polinezję Francuską na wschodzie). Jest to ptak osiadły, w niewielkim stopniu przemieszcza się poza sezonem lęgowym.
Lęgi.
Gniazduje samotnie lub w koloniach zakładanych w dżungli, między palmami, namorzynami, na skałach, a nawet w starych budynkach. Lęgi odbywają się przez cały rok. Gniazdo to platforma zbudowana z patyków, wyłożona wodorostami. Samica składa zwykle 2–3 bladozielononiebieskie jaja, które są wysiadywane przez około 28 dni przez oboje rodziców. Samiec i samica dzielą się rodzicielskimi obowiązkami i pomagają młodym przez ok. 6 tygodni od wyklucia.
Pożywienie.
Żywi się różnego typu rybami oceanicznymi, skorupiakami i mięczakami.
Status.
IUCN uznaje czaplę czczoną za gatunek najmniejszej troski (LC, "Least Concern") nieprzerwanie od 1988 roku. W 2006 roku szacowano, że liczebność światowej populacji mieści się w przedziale 100 000 – 1 000 000 osobników. Ze względu na brak istotnych zagrożeń oraz dowodów na spadki liczebności BirdLife International uznaje trend liczebności populacji za stabilny.
Podgatunki.
Wyróżnia się dwa podgatunki "E. sacra":

</doc>
<doc id="1840937" url="https://pl.wikipedia.org/wiki?curid=1840937" title="Setulipes">
Setulipes

Setulipes Antonín (szczetkostopek) – rodzaj grzybów z rodziny "Omphalotaceae". W 10 edycji "Dictionary of the Fungi" jest to synonim rodzaju "Gymnopus".
Systematyka i nazewnictwo.
Pozycja w klasyfikacji według Index Fungorum: "Omphalotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 2003 r. W polskim piśmiennictwie mykologicznym należące do tego rodzaju gatunki opisywane były także jako bedłka lub twardzioszek&lt;. Obecnie jednak nie występuje w Polsce żaden przedstawiciel tego rodzaju, gdyż dawniej zaliczany do niego szczetkostopek szpilkowy w 2014 r. przeniesiony został do rodzaju "Gymnopus" i obecnie ma nazwę łysostopek szpilkowy ("Gymnopus androsaceus").

</doc>
<doc id="1840938" url="https://pl.wikipedia.org/wiki?curid=1840938" title="Egretta sacra">
Egretta sacra



</doc>
<doc id="1840940" url="https://pl.wikipedia.org/wiki?curid=1840940" title="Matti Pitkänen">
Matti Pitkänen

Matti Keijo Juhani Pitkänen (ur. 20 grudnia 1948 r. w Ikaalinen) – fiński biegacz narciarski, dwukrotny medalista olimpijski oraz wicemistrz świata.
Kariera.
Jego olimpijskim debiutem były na igrzyska w Innsbrucku w 1976 r. Wraz z Juhą Mieto, Perttim Teurajärvim i Arto Koivisto zdobył złoty medal w sztafecie 4x10 km. Na tych samych igrzyskach zajął 13. miejsce w biegu na 30 km techniką klasyczną. Na igrzyskach olimpijskich w Lake Placid Finowie w składzie: Harri Kirvesniemi, Pertti Teurajärvi, Matti Pitkänen i Juha Mieto zdobyli kolejny medal w sztafecie, tym razem brązowy. Pitkänen zajął także między innymi 6. miejsce w biegu na 30 km technika klasyczną.
Startował także na mistrzostwach świata w Lahti w 1978 r. Wspólnie z Esko Lähtevänoją, Juhą Mieto i Perttim Teurajärvim zdobył tam srebrny medal w sztafecie. Ponadto w biegach na 15, 30 oraz 50 km zajmował 4. miejsce. Najbliżej medalu był w biegu na 15 km, w którym przegrał walkę o brązowy medal ze swoim rodakiem Juhą Mieto o około 9 sekund.
Pitkänen dwukrotnie zostawał mistrzem Finlandii na prestiżowym dystansie 50 km (w 1977 i 1978 r.). Jedno z najbardziej wartościowych zwycięstw w karierze odniósł w 1978 r. w Holmenkollen właśnie na tym dystansie.

</doc>
<doc id="1840941" url="https://pl.wikipedia.org/wiki?curid=1840941" title="Matti Pitkanen">
Matti Pitkanen



</doc>
<doc id="1840942" url="https://pl.wikipedia.org/wiki?curid=1840942" title="Nochascypha">
Nochascypha

Nochascypha Agerer (miseczka) – rodzaj grzybów z rzędu pieczarkowców ("Agaricales"). W Polsce występuje jeden gatunek. 
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 2003 r.

</doc>
<doc id="1840945" url="https://pl.wikipedia.org/wiki?curid=1840945" title="Pimen Postnik">
Pimen Postnik

Pimen Postnik (ur. XI wiek – zm. w 1215 w Kijowie) – jeden ze świętych Soboru Świętych Kijowsko-Pieczerskich Spoczywających w Bliższych Pieczarach, zakonnik z monasteru kijowsko-pieczerskiego. 
O jego życiu wiadomo niewiele. Według hagiografii prowadził niezwykle surowe, ascetyczne życie. Według "Pateryka Kijowsko-Pieczerskiego" był mnichem monasteru kijowskiego, gdy jego igumenem był Nikon Wielki, zaś jednym ze świętych starców był Nikita Zatwornik. Musiał zatem przebywać w monasterze już ok. 1088. 
Według legend posiadał dar przewidywania przyszłości i leczenia chorych, przewidywał również własną śmierć. Miała ona nastąpić w tym samym dniu, gdy z rąk Wiatyczów zginął inny mnich z Kijowa, Kuksza Pieczerski. Pimen miał wówczas obwieścić w monasterskiej cerkwi śmierć Kukszy i umrzeć tego samego dnia.
Jego relikwie znajdują się w Bliższych Pieczarach Ławry Kijowskiej.

</doc>
<doc id="1840950" url="https://pl.wikipedia.org/wiki?curid=1840950" title="Czapla srokata">
Czapla srokata

Czapla srokata ("Egretta picata") – gatunek ptaka z rodziny czaplowatych (Ardeidae). Występuje w przybrzeżnych rejonach monsunowej północnej Australii, a także na Nowej Gwinei i w środkowej Indonezji. Nie jest zagrożony.

</doc>
<doc id="1840952" url="https://pl.wikipedia.org/wiki?curid=1840952" title="Egretta picata">
Egretta picata



</doc>
<doc id="1840953" url="https://pl.wikipedia.org/wiki?curid=1840953" title="Ardea picata">
Ardea picata



</doc>
<doc id="1840954" url="https://pl.wikipedia.org/wiki?curid=1840954" title="ANTI-">
ANTI-

ANTI- to amerykańskie wydawnictwo płytowe, założone w 1999 roku jako wytwórnia siostrzana w stosunku do Epitaph Records.
Podczas gdy Epitaph skupia się głównie na muzyce z nurtu punk rocka, ANTI- wydaje muzykę bardzo zróżnicowaną. Wśród gatunków muzycznych, których reprezentanci wydają swoje albumy pod szyldem ANTI- znajdują się: hip-hop (Blackalicious), trip-hop (Tricky), reggae (Buju Banton), country (Porter Wagoner), folk (The Swell Season), indie rock (Islands, Elliott Smith) i wielu innych.
Z Andym Kaulkinem na czele, wydawnictwo ANTI- pierwszy raz wypłynęło przy okazji premiery, a później sukcesu albumu Mule Variations Toma Waitsa. Płyta dostała nagrodę Grammy w 1999 roku, co spopularyzowało markę ANTI- przyciągając do wydawnictwa artystów niedających się łatwo zaszufladkować. Poza Waitsem pod szyldem ANTI- zaczęło nagrywać wielu weteranów sceny, często wcześniej powiązanych z dużymi wytwórniami płytowymi.

</doc>
<doc id="1840955" url="https://pl.wikipedia.org/wiki?curid=1840955" title="Daddy’s Gone">
Daddy’s Gone

Daddy’s Gone – singel Glasvegas z ich debiutanckiego albumu. Został wydany 5 listopada 2007 roku w formie download i 7". Dotarł do 12 miejsca na liście Top 200 UK Singles Chart.
Lista utworów.
"Wszystkie utwory napisał i skomponował Allan, wyjątki oznaczono."
Wydanie oryginalne (2007).
7" vinyl (SAN001); download; CDR promo
Wznowienie (2008).
Promo CD (GOWOW006)
CD (GOWOW007)
7" #1 (GOWOW008)
7" #2 (GOWOW009)
Download EP
W popkulturze.
Daddy’s Gone znalazł się w 19 epizodzie 2 sezonu serialu Chuck.

</doc>
<doc id="1840958" url="https://pl.wikipedia.org/wiki?curid=1840958" title="Dębiec-Kolonia">
Dębiec-Kolonia

Dębiec-Kolonia – wieś w Polsce położona w województwie łódzkim, w powiecie wieluńskim, w gminie Ostrówek.
W latach 1975–1998 miejscowość administracyjnie należała do województwa sieradzkiego.

</doc>
<doc id="1840961" url="https://pl.wikipedia.org/wiki?curid=1840961" title="It's My Own Cheating Heart That Makes Me Cry">
It's My Own Cheating Heart That Makes Me Cry

It's My Own Cheating Heart That Makes Me Cry – singel Glasvegas z ich debiutanckiego albumu. Został wydany 37 lutego 2008 roku. Utwór napisał gitarzysta i wokalista zespołu James Allan.
Lista utworów.
7" single (SAN002); digital download
Promo CD

</doc>
<doc id="1840962" url="https://pl.wikipedia.org/wiki?curid=1840962" title="Górne (województwo łódzkie)">
Górne (województwo łódzkie)

Górne – wieś w Polsce położona w województwie łódzkim, w powiecie wieluńskim, w gminie Ostrówek.
W latach 1975–1998 miejscowość administracyjnie należała do województwa sieradzkiego.

</doc>
<doc id="1840966" url="https://pl.wikipedia.org/wiki?curid=1840966" title="Koźlin">
Koźlin

Koźlin – wieś w Polsce położona w województwie łódzkim, w powiecie wieluńskim, w gminie Ostrówek.
W latach 1975–1998 miejscowość administracyjnie należała do województwa sieradzkiego.

</doc>
<doc id="1840967" url="https://pl.wikipedia.org/wiki?curid=1840967" title="Geraldine (singel)">
Geraldine (singel)

Geraldine – singel Glasvegas z ich debiutanckiego albumu. Został wydany 23 czerwca 2008 roku. Dotarł do 16. miejsca na liście UK Singles Chart.
Lista utworów.
Promo CD (GOWOW001)
CD (GOWOW002)
7" #1 (GOWOW003)
7" #2 (GOWOW004)
Download

</doc>
<doc id="1840968" url="https://pl.wikipedia.org/wiki?curid=1840968" title="Upust powodziowy Klary">
Upust powodziowy Klary

Upust powodziowy Klary – kanał wodny we Wrocławiu, stanowiący jeden z elementów Śródmiejskiego Węzła Wodnego – Piaskowego Stopnia Wodnego.
Charakterystyka.
Swój początek bierze na lewym brzegu "Odry Północnej", która to odnoga rzeki tworzy w tym miejscu wypięty ku północy łuk. Koniec kanału uchodzi natomiast do Kanału Młyna Maria. Nad kanałem przerzucony jest Most Słodowy. "Upust powodziowy Klary" rozdziela Wyspę Słodową od Wyspy Młyńskiej. Brzegi kanału to pionowe ściany murowane. Kanał jest dostępny dla żeglugi tylko w jednym kierunku wschodnim, tzn. w górę rzeki. Droga wodna w kierunku zachodnim, w dół rzeki, prowadzi przez Odrę Południową. 
Obecna konstrukcja upustu pochodzi z lat 1837 – 1838. Wzdłuż kanału na obu wyspach, mur wyniesiony jest ponad przyległy teren. Na nim osadzono stalową balustradę.

</doc>
<doc id="1840969" url="https://pl.wikipedia.org/wiki?curid=1840969" title="Kurt Schwaen">
Kurt Schwaen

Kurt Schwaen (ur. 21 czerwca 1909 w Katowicach, zm. 9 października 2007 w Berlinie) – niemiecki kompozytor.
Życiorys.
Urodził się i mieszkał (do 1929) w Katowicach, w kamienicy przy pl. Wolności 7.
Schwaen studiował fortepian, organy i kompozycję u Fritza Lubricha. W latach 1929–1933 studiował na uniwersytetach w Berlinie i Wrocławiu, gdzie do jego nauczycieli należeli Curt Sachs i Arnold Schering. W roku 1930 poznał poznał Hannsa Eislera, który silnie wpłynął na jego styl kompozytorski. Jako student stał się aktywnym członkiem ugrupowania antyfaszystowskiego i wstąpił do Komunistycznej Partii Niemiec. W latach 1935–1938 był więziony z powodu poglądów politycznych.
Po wojnie wrócił do Berlina i większość swojego czasu poświęcił pracy na rzecz odbudowy kultury muzycznej tego miasta. Komponował dla amatorskich zespołów muzycznych, chórów, szkół muzycznych i zespołów kameralnych, ale też publikował i był doradcą muzycznym. W latach 1953–1956 pracował z Bertoltem Brechtem, który miał ogromny wpływ na jego przyszłe kompozycje. Pracował też z Ernstem Buschem. Komponował w różnych gatunkach, tworząc kantatę dla dzieci zatytułowaną „Król Midas”. W 1961 roku został członkiem Niemieckiej Akademii Sztuki, gdzie w latach 1965–1970 był szefem departamentu muzyki. Od 1962 do 1978 roku był prezesem Narodowego Komitetu Muzyki Ludowej NRD (Präsident des Nationalkomitees Volksmusik der DDR). W latach 1973–1981 kierował teatrem muzycznym dla dzieci w Lipsku. Wśród jego nagród są doktorat honoris causa Uniwersytetu w Lipsku (1983) i kilka nagród państwowych. Spuścizna Schwaena obejmuje ponad 620 tytułów. Część jego prac, takich jak m.in. Koncert fortepianowy nr 2 (1987), pokazują wpływ jaki odcisnęły na nim kilkukrotne podróże do Wietnamu. Wśród późniejszych jego prac warto wymienić współautorstwo poematu muzycznego „Plac Poczdamski” ("Potsdamer Platz") z 1998 roku. Pod koniec życia zamieszkał w dzielnicy Berlina Mahlsdorf, gdzie zmarł w wieku 98 lat.
30 września 2009 na budynku przy pl. Wolności 7 w Katowicach odsłonięto pamiątkowa tablicę ku czci Kurta Schwaena. Uroczystego odsłonięcia dokonali: Ina Iske – żona Schwaena, Jerzy Forajter – przewodniczący Rady Miasta Katowice i Jadwiga Lipońska-Sajdak – dyrektor Muzeum Historii Katowic.

</doc>
<doc id="1840970" url="https://pl.wikipedia.org/wiki?curid=1840970" title="Marynka (województwo łódzkie)">
Marynka (województwo łódzkie)

Marynka – wieś w Polsce położona w województwie łódzkim, w powiecie wieluńskim, w gminie Ostrówek.
W latach 1975–1998 miejscowość administracyjnie należała do województwa sieradzkiego.
Zobacz też: Marynka

</doc>
<doc id="1840971" url="https://pl.wikipedia.org/wiki?curid=1840971" title="Raczyńskie">
Raczyńskie

Raczyńskie – wieś w Polsce położona w województwie łódzkim, w powiecie wieluńskim, w gminie Ostrówek.
W latach 1975–1998 miejscowość administracyjnie należała do województwa sieradzkiego.

</doc>
<doc id="1840972" url="https://pl.wikipedia.org/wiki?curid=1840972" title="Please Come Back Home">
Please Come Back Home

Please Come Back Home – singel Glasvegas ze świątecznego mini albumu A Snowflake Fell (And It Felt Like a Kiss). 
Lista utworów.
Promo CD (GOWOW015)

</doc>
<doc id="1840974" url="https://pl.wikipedia.org/wiki?curid=1840974" title="Czapla zmienna">
Czapla zmienna

Czapla zmienna ("Egretta garzetta dimorpha") – podgatunek czapli nadobnej, ptaka z rodziny czaplowatych (Ardeidae). Takson o niepewnej pozycji taksonomicznej, przez niektórych systematyków podnoszony do rangi gatunku. Autorzy "Handbook of the Birds of the World" (HBW) oraz listy ptaków świata opracowywanej we współpracy BirdLife International z autorami HBW (5. wersja online: grudzień 2020) uznają ją za podgatunek czapli rafowej ("E. gularis").
Występuje na Komorach, Madagaskarze, Majotcie, Seszelach oraz na wybrzeżach Afryki Wschodniej – od południowej Somalii przez Kenię i Tanzanię po północny Mozambik.

</doc>
<doc id="1840975" url="https://pl.wikipedia.org/wiki?curid=1840975" title="GeoPlanet">
GeoPlanet

Geoplanet (Centrum Badań Ziemi i Planet) – centrum naukowe powołane w celu integracji badań związanych z Ziemią prowadzonych na terenie Polski. Dalsza tematyka działań ma dotyczyć również innych planet. W skład centrum wchodzi pięć instytutów Polskiej Akademii Nauk
Utworzone zostało 30 marca 2009 r. w siedzibie Instytutu Geofizyki Polskiej Akademii Nauk. Centrum zarządzane będzie przez radę dyrektorów. Pierwszym przewodniczącym rady został wybrany prof. Paweł Rowiński (Dyrektor IGF PAN). W skład jej wchodzą również: Prof. dr hab. Marek Banaszkiewicz (Dyrektor CBK PAN), prof. dr hab. Marek Lewandowski (Dyrektor ING PAN), prof. dr hab. Stanisław Massel (Dyrektor IO PAN do 2009).
Patronat mediowy nad projektem objął miesięcznik „Świat Nauki”.
Zadania naukowe.
Szczegółowe zadania, jakie stawia przed sobą GeoPlanet to:
Zadania dydaktyczne.
Poza badaniami naukowymi centrum GeoPlanet planuje prowadzić również działalność dydaktyczną mającą polegać na:

</doc>
<doc id="1840976" url="https://pl.wikipedia.org/wiki?curid=1840976" title="Staropole (powiat wieluński)">
Staropole (powiat wieluński)

Staropole – osada w Polsce położona w województwie łódzkim, w powiecie wieluńskim, w gminie Ostrówek.
W latach 1975–1998 miejscowość administracyjnie należała do województwa sieradzkiego.
Zobacz też: Staropole

</doc>
<doc id="1840977" url="https://pl.wikipedia.org/wiki?curid=1840977" title="Egretta dimorpha">
Egretta dimorpha



</doc>
<doc id="1840978" url="https://pl.wikipedia.org/wiki?curid=1840978" title="Ugoda-Niemierzyn">
Ugoda-Niemierzyn

Ugoda-Niemierzyn – wieś w Polsce położona w województwie łódzkim, w powiecie wieluńskim, w gminie Ostrówek.
W latach 1975–1998 miejscowość administracyjnie należała do województwa sieradzkiego.

</doc>
<doc id="1840979" url="https://pl.wikipedia.org/wiki?curid=1840979" title="Hening">
Hening

Hening (Hening III) – polski herb szlachecki z indygenatu.
Najwcześniejsze wzmianki.
Nadany 10 maja 1566 Salomonowi Heningowi. Następnie zatwierdzony indygenatem Franciszkowi Ernestowi w 1682.
Herbowni.
Hening, Michaelis.

</doc>
<doc id="1840980" url="https://pl.wikipedia.org/wiki?curid=1840980" title="Oziembłowo">
Oziembłowo



</doc>
<doc id="1840984" url="https://pl.wikipedia.org/wiki?curid=1840984" title="Ludowa Partia Zgody">
Ludowa Partia Zgody



</doc>
<doc id="1840985" url="https://pl.wikipedia.org/wiki?curid=1840985" title="Złota Piłka 2009">
Złota Piłka 2009

Złota Piłka 2009 to nagroda przyznana 1 grudnia 2009 roku na antenie stacji TF1. Zawodnicy, którzy nie otrzymali nominacji do Złotej Piłki 2009, lecz znaleźli się w gronie kandydatów do tytułu Piłkarza Roku FIFA 2009, to: Michael Ballack, Gianluigi Buffon, Michael Essien i Carles Puyol. Zawodnicy, którzy nie otrzymali nominacji do Złotej Piłki 2009, lecz znaleźli się w gronie kandydatów do Złotej Piłki 2008, to: Marcos Senna, Emmanuel Adebayor, Sergio Aguero, Gianluigi Buffon, Michael Ballack, Sergio Ramos, Edwin van der Sar, Ruud van Nistelrooy, Pepe, Luca Toni, Rafael van der Vaart i Jurij Żyrkow.
Ranking.
Jedynym graczem, który był nominowany, lecz nie otrzymał ani jednego głosu był Karim Benzema (Olympique Lyon, Real Madryt).

</doc>
<doc id="1840991" url="https://pl.wikipedia.org/wiki?curid=1840991" title="Benzotiazol">
Benzotiazol

Benzotiazol – heterocykliczny, organiczny związek chemiczny o wzorze sumarycznym C7H5NS. Zbudowany jest z pierścienia benzenowego i połączonego z nim pierścienia tiazolowego.

</doc>
<doc id="1840995" url="https://pl.wikipedia.org/wiki?curid=1840995" title="Zungenbart">
Zungenbart

Zungenbart – element dekoracji okna wykonany najczęściej z płytek ceramicznych, zaproponowany przez austriackiego artystę Friedensreicha Hundertwassera. Nazwa odnosi się do kształtu dekoracji: "Zunge" oznacza w języku niem. język, "Bart" – brodę.
W opublikowanym w 1972 manifeście "Dein Fensterrecht – Deine Baumpflicht" Hundertwasser głosił, iż każdy ma prawo zgodnie ze swoim gustem ozdobić swoje okno i fasadę na tyle, na ile zdoła sięgnąć ręką.
W 1981 w Salzburgu otworzono muzeum sztuki nowoczesnej Moderne Galerie und Graphische Sammlung Rupertinum. Muzeum znajdowało się w siedemnastowiecznym budynku, który stał na starówce i niczym się nie odznaczał. Hundertwasser zaproponował ozdobienie fasad dekoracjami wokół okien. W 1982 wokół niektórych okien zamontowano zdobienia nazwane zungenbartami, jednak pod wpływem protestów zostały one usunięte. Dopiero po pewnym czasie, kiedy szeroki ogół społeczeństwa zaczął akceptować sztukę Hundertwassera, zwłaszcza po poświęconej mu w 1987 wystawie, dekoracje zostały na nowo zamontowane.
Zungenbarty są typowymi elementami stylu Hundertwassera.

</doc>
<doc id="1840996" url="https://pl.wikipedia.org/wiki?curid=1840996" title="Osiedle Zdrojowe">
Osiedle Zdrojowe



</doc>
<doc id="1840997" url="https://pl.wikipedia.org/wiki?curid=1840997" title="Cyrk Antosia">
Cyrk Antosia

Cyrk Antosia (fr. "Baby Antonio's Circus", 2009) – serial telewizyjny produkcji australijskiej z 2009 wyprodukowany przez The Wiggles Production (twórców takich seriali jak The Wiggles, Dorotka – wesoły dinozaur czy The Kingdom of Paramithi).

</doc>
<doc id="1841000" url="https://pl.wikipedia.org/wiki?curid=1841000" title="Osiedle Kwiatowe">
Osiedle Kwiatowe



</doc>
<doc id="1841001" url="https://pl.wikipedia.org/wiki?curid=1841001" title="Philip Gröning">
Philip Gröning

Philip Gröning (ur. 7 kwietnia 1959 w Düsseldorfie) – niemiecki reżyser filmowy, twórca i producent filmów dokumentalnych i fabularnych.
Życiorys.
Philip Gröning urodził się w Düsseldorfie w Nadrenii-Północnej Westfalii. Po ukończeniu w 1978 technikum w zakresie filmu i produkcji telewizyjnej, podjął studia i w latach 1979–81 studiował medycynę i psychologię. Gröning zafascynował się scenopisarstwem i zaczął pracować jako aktor dla Petera Kegelevica i Nicolasa Humberta. Pracował również jako asystent dźwięku, rekwizytor, asystent reżysera.
W 1982 rozwinął swoje filmowe zainteresowania i podjął się studiów w Szkole Filmowej w Monachium (HFF). Rok później napisał scenariusz do pierwszego filmu krótkometrażowego "Der Trockenschwimmer". Za debiut fabularny "Lato" (1988) otrzymał w Amsterdamie Nagrodę Kodaka. Groteskowy film "Terrorysta" (1992) spotkał się z dezaprobatą ówczesnego kanclerza Niemiec Helmuta Kohla, który bezskutecznie zabronił jego emisji. Za film ten Philip Gröning otrzymał Brązowego Lamparta na MFF w Locarno.
W 2000 wyreżyserował film "L'amour, l'argent, l'amour", za który otrzymał Heską Nagrodę Filmową dla najlepszego reżysera. W 2005 na podstawie zgromadzonych zdjęć i sekwencji filmowych wykonanych w La Grande Chartreuse nakręcił "Wielką ciszę", wielokrotnie nagradzany film dokumentalny poświęcony życiu monastycznemu kartuzów.
Jego kontrowersyjna fabuła "Żona policjanta" (2013) zdobyła Nagrodę Specjalną Jury na 70. MFF w Wenecji. Kolejny film "Mój brat ma na imię Robert i jest idiotą" (2018) zaprezentowano w konkursie głównym na 68. MFF w Berlinie.
Obecnie Gröning mieszka i pracuje w Düsseldorfie i w Berlinie. Od 1986 jest posiadaczem własnej firmy producenckiej. Zasiadał w jury konkursu głównego na 71. MFF w Wenecji (2014).

</doc>
<doc id="1841004" url="https://pl.wikipedia.org/wiki?curid=1841004" title="Kanał Młyna Maria we Wrocławiu">
Kanał Młyna Maria we Wrocławiu

Kanał Młyna Maria – kanał wodny we Wrocławiu, stanowiący jeden z elementów Śródmiejskiego Węzła Wodnego. Swój początek bierze na lewym brzegu "Odry Północnej", która to odnoga rzeki tworzy w tym miejscu wypięty ku północy łuk. Ta część kanału przebiega przez dwa kanały robocze dawnych młynów wchodzących w skład Piaskowego Stopnia Wodnego. Obudowę rynien stanowi mur z cegły posadowiony na ruszcie z pali dębowych. Koniec kanału uchodzi natomiast do "Odry Południowej". "Kanał Młyna Maria" oddziela Wyspę Młyńską, a za Upustem powodziowym Klary, Wyspę Słodową od Wyspy Piasek. Brzegi kanału to pionowe ściany murowane. Kanał jest dostępny dla żeglugi tylko w jednym kierunku zachodnim, zgodnym z przepływem nurtu rzeki, tzn. w dół rzeki, od ujścia do tego kanału Upustu powodziowego Klary. Droga wodna w kierunku wschodnim, w górę rzeki, prowadzi przez "Odrę Południową" i Śluzę Piaskową.
Nad kanałem przerzucone są dwie przeprawy mostowe:
Ponadto nad kanałem zlokalizowany jest budynek dawnego młyna – pawilon łączący obie części "Młyna Maria".

</doc>
<doc id="1841008" url="https://pl.wikipedia.org/wiki?curid=1841008" title="Sylvio Serpa">
Sylvio Serpa

Alemão, właśc. Sylvio Serpa (ur. 21 stycznia 1904 w Rio de Janeiro - zm. 26 sierpnia 1975 w Rio de Janeiro) – piłkarz brazylijski grający na pozycji środkowego obrońcy.
Kariera klubowa.
Alemão karierę piłkarską rozpoczął w klubie Botafogo FR w 1921 roku i grał w nim do 1925 roku.
Kariera reprezentacyjna.
Alemão wziął udział w turnieju Copa América 1923. Brazylia zajęła czwarte, ostatnie miejsce, a Alemão zagrał we wszystkich trzech meczach turnieju z Argentyną, Urugwajem i Paragwajem. Ostatni raz w reprezentacji zagrał 9 grudnia 1923 w meczu z Argentyną w Buenos Aires. Łącznie w barwach "Canarinhos" zagrał sześć razy.

</doc>
<doc id="1841011" url="https://pl.wikipedia.org/wiki?curid=1841011" title="Gamerankings">
Gamerankings



</doc>
<doc id="1841015" url="https://pl.wikipedia.org/wiki?curid=1841015" title="New Super Mario Bros. Wii">
New Super Mario Bros. Wii

New Super Mario Bros. Wii – komputerowa gra platformowa z serii o Mario, wydana przez Nintendo w 2009 roku na konsolę Wii. Jest także sequelem gry "New Super Mario Bros.", wydanej w 2006 roku na konsole Nintendo DS. Gra została bardzo pozytywnie oceniona przez graczy i krytyków, uzyskując według agregatora GameRankings średnią ocen 90%.
W dniu rozpoczynającym akcję gry księżniczka Peach ma urodziny. Z tortu jednak wyskakują Koopalings i porywają księżniczkę.Mario, Luigi, Yellow Toad i Blue Toad przechodzą 8 światów i pokonują Bowsera, jednak dzięki Kamkowi staje się większy. Herosi jednak spuszczają go w ocean lawy i ratują Peach. Wracają do domu balonami.

</doc>
<doc id="1841018" url="https://pl.wikipedia.org/wiki?curid=1841018" title="That Man Is Forward">
That Man Is Forward

That Man Is Forward – album brytyjskiego puzonisty jamajskiego pochodzenia Rico Rodrigueza. Ukazał się na rynku 1 marca 1981 roku nakładem wytwórni 2 Tone Records. Producentami albumu byli Dick Cuthell i Rico Rodriguez.
Wersja CD ukazała się w 1998 roku nakładem Reggae Retro Records.
W nagraniach wzięli udział znani z The Skatalites Cedric Brooks i Jah Jerry, oraz znani z duetu Sly &amp; Robbie Robbie Shakespeare i Sly Dunbar.
Spis utworów.
Str. A
Str. B

</doc>
<doc id="1841020" url="https://pl.wikipedia.org/wiki?curid=1841020" title="Copadichromis borleyi">
Copadichromis borleyi



</doc>
<doc id="1841021" url="https://pl.wikipedia.org/wiki?curid=1841021" title="Czapla białoskrzydła">
Czapla białoskrzydła

Czapla białoskrzydła ("Ardeola bacchus") – gatunek migrującego ptaka z rodziny czaplowatych (Ardeidae). Występuje w Azji Wschodniej i Południowo-Wschodniej. Nie jest zagrożony.
Systematyka.
Gatunek ten po raz pierwszy naukowo opisał w 1855 roku Karol Lucjan Bonaparte, nadając mu nazwę "Buphus bacchus". Jako miejsce typowe autor wskazał Półwysep Malajski. Obecnie gatunek umieszczany jest w rodzaju "Ardeola" (rodzaj "Buphus" nie jest już uznawany). Nie wyróżnia się podgatunków.
Morfologia.
Długość ciała ok. 42–52 cm; masa ciała 280–332 g; rozpiętość skrzydeł 75–90 cm. Charakterystyczne białe skrzydła, żółty dziób z czarną końcówką, zielone oczy i nogi. W szacie godowej upierzenie biało-czerwono-niebieskie, a w szacie spoczynkowej szaro-brązowe.
Występowanie.
Występuje na płytkich i słonych mokradłach i zbiornikach wodnych subtropikalnej wschodniej Azji, głównie w Chinach i Japonii. Jego areał osobniczy koncentruje się na nizinach, ograniczają go subarktyczne regiony na północy oraz góry na zachodzie i południu. Normalny lęg to 3–6 niebiesko-zielonych jaj. Część populacji zamieszkująca południowe rejony zasięgu letniego jest osiadła bądź przemieszcza się na niewielkie odległości; pozostała część zimuje na Andamanach, Półwyspie Malajskim, w Indochinach, na Borneo i Sumatrze oraz dalej na północny wschód aż po archipelag Riukiu.
Pożywienie.
Żywi się różnego typu rybami, skorupiakami i owadami.
Status.
Międzynarodowa Unia Ochrony Przyrody (IUCN) uznaje czaplę białoskrzydłą za gatunek najmniejszej troski (LC – "Least Concern"). Liczebność populacji nie jest dokładnie znana; w 2006 roku organizacja Wetlands International zgrubnie szacowała, że mieści się ona w przedziale 25 000 – 1 000 000 osobników. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny.

</doc>
<doc id="1841023" url="https://pl.wikipedia.org/wiki?curid=1841023" title="Ardeola bacchus">
Ardeola bacchus



</doc>
<doc id="1841024" url="https://pl.wikipedia.org/wiki?curid=1841024" title="Bronisław Pięcik">
Bronisław Pięcik

Bronisław Pięcik (ur. 1936 zm. 25 marca 2010) – krakowski szopkarz, z zawodu mechanik precyzyjny. W konkursie szopek krakowskich uczestniczył od 1962 roku - łącznie brał udział w 41 konkursach. Dwudziestczterokrotnie zdobywał pierwszą nagrodę w konkursie. Specjalizował się w szopkach średnich i dużych. Niektóre szopki wykonywał wspólnie z żoną Marią. Kilkanaście jego dzieł znajduje się w kolekcji Muzeum Historycznego Miasta Krakowa, wiele innych trafiło do kolekcji prywatnych.
Jedna z jego szopek, którą wykonał podczas pracy w Kuwejcie, znajduje się w katedrze w Bagdadzie.

</doc>
<doc id="1841025" url="https://pl.wikipedia.org/wiki?curid=1841025" title="Runnymede">
Runnymede

Runnymede – łąka nad Tamizą, usytuowana w hrabstwie Surrey (położona w odległości ok. 6 km od Windsoru, 32 km od Londynu). Miejsce, w którym w 1215 r. podpisano Magna Charta Libertatum – "Wielką Kartę Swobód". Znajduje się tam wiele pomników upamiętniających wydarzenia i postaci historyczne (m.in. pomnik upamiętniający podpisanie Wielkiej Karty Swobód, pomnik Johna F. Kennedy’ego, pomnik lotników, którzy zginęli w czasie II wojny światowej).

</doc>
<doc id="1841026" url="https://pl.wikipedia.org/wiki?curid=1841026" title="Mini Ninjas">
Mini Ninjas

Mini Ninjas – komputerowa gra akcji stworzona przez IO Interactive i wydana na platformy Wii, PlayStation 3, Xbox 360, Nintendo DS i Windows. Dystrybucją zajęła się Square-Enix wraz z Steam. 8 września 2009 gra trafiła do sprzedaży. 27 czerwca 2012 wydano spin-off gry, "Mini Ninjas Adventures", przeznaczony na konsolę Xbox 360 z kontrolerem Kinect.
Produkcja.
Prace nad "Mini Ninjas" po raz pierwszy zostały ogłoszone 19 stycznia 2009, kiedy ukazał się zwiastun z gry.

</doc>
<doc id="1841027" url="https://pl.wikipedia.org/wiki?curid=1841027" title="Lajos Rokfalusy">
Lajos Rokfalusy

Lajos Rokfalusy (wym. [], ur. 24 października 1887 w Lewoczy, zm. maj 1974 r. w Salgótarján) – węgierski taternik, alpinista i nauczyciel.
Lajos Rokfalusy zaczął uprawiać taternictwo w 1906 r. Najczęściej wspinał się z Alfrédem Grószem i Tiboldem Kregczym – nazywano ich spiską trójką. Jego partnerami wspinaczkowymi byli również: Gyula Hefty, Zoltán Votisky, Endre Maurer, Gyula Balla, Ernő Kátai i Oszkár Jordán. Wspinał się do lat 20. XX w., bywał także w Alpach, zarówno w lecie, jak i w zimie.
Lajos Rokfalusy był także ratownikiem górskim, brał udział w szkoleniu przewodników tatrzańskich. Od 1907 r. uprawiał narciarstwo wysokogórskie, był także instruktorem narciarskim. W 1919 r. przeprowadził się do Salgótarján, gdzie od 1922 r. był dyrektorem tamtejszej szkoły – funkcję tę pełnił aż do emerytury.
Opisy swoich tatrzańskich wycieczek pozostawił w rękopisie "Életem utja".

</doc>
<doc id="1841033" url="https://pl.wikipedia.org/wiki?curid=1841033" title="Kopułek">
Kopułek

Camarophyllus (kopułek) – rodzaj grzyba z rodziny wodnichowatych ("Hygrophoraceae"). Według aktualnych ujęć taksonomicznych jest to synonim rodzaju wilgotnica ("Hygrocybe") i wszystkie dawniej wyróżniane gatunki kopułka zostały przeniesione do rodzaju wilgotnica 
Cechy charakterystyczne.
Przypuszczalnie grzyby tworzące mikoryzy z trawami. Kapelusze suche. Trzony suche, stosnkowo cienkie. Blaszki grubawe, szeroko rozstawione, zbiegające na trzon. Wysyp zarodników : Biały, nieamyloidalny. Zarodniki eliptyczne, gładkie, bez pory rostkowej. Trama blaszek nieregularna (strzępki są ze sobą nawzajem poprzeplatane)

</doc>
<doc id="1841034" url="https://pl.wikipedia.org/wiki?curid=1841034" title="Camarophyllus">
Camarophyllus



</doc>
<doc id="1841035" url="https://pl.wikipedia.org/wiki?curid=1841035" title="Stan Mikawos">
Stan Mikawos

Stan Mikawos (ur. 11 maja 1958 w Gdańsku) – polski zawodnik futbolu kanadyjskiego w lidze CFL. Grał na pozycji "defensive tackle" w Winnipeg Blue Bombers. Trzykrotnie zdobywał ze swoją drużyną Puchar Greya w 1984, 1988 i 1990.
Podczas finału CFL w 1984 roku, w którym Winnipeg Blue Bombers grali z drużyną Hamilton Tiger-Cats, Mikawos krótko przed przerwą podniósł zgubioną przez przeciwnika piłkę i zdobył touchdown, uzyskując prowadzenie dla swojej drużyny, którego Blue Bombers nie oddali już do końca meczu, zdobywając tym samym Grey Cup 
W 2000 został wybrany do Galerii Sławy Winnipeg Blue Bombers.

</doc>
<doc id="1841036" url="https://pl.wikipedia.org/wiki?curid=1841036" title="Lichenomphalia">
Lichenomphalia

Lichenomphalia Redhead, Lutzoni, Moncalvo &amp; Vilgalys (pęporostek) – rodzaj grzybów z rodziny wodnichowatych ("Hygrophoraceae"). Ze względu na współżycie z glonami zaliczane są do grupy porostów. W Polsce występują cztery gatunki.
Systematyka i nazewnictwo.
Pozycja w klasyfikacji według Index Fungorum: "Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Występujące w Polsce gatunki zaliczane były wcześniej do rodzaju "Omphalina" (pępówka). Po przeniesieniu ich do rodzaju "Lichenomphalia" nazwy polskie stały się niespójne z nazwami naukowymi. Ostatnio wprowadzono nową polską nazwę – pęporostek.

</doc>
<doc id="1841037" url="https://pl.wikipedia.org/wiki?curid=1841037" title="Wyspa Jaskółcza">
Wyspa Jaskółcza

Wyspa Jaskółcza (do 1945 ) – niewielka wyspa o wrzecionowatym kształcie na Odrze Zachodniej w Szczecinie; zajmuje około 9230 m² powierzchni – ma około 264 m długości i szerokość zmienną wahającą się od 32 do 40 m w części centralnej do około 12,5 m na krańcach. 
Charakterystyka.
Znajduje się w okolicy szczecińskiego głównego dworca kolejowego i jest połączona z lewobrzeżnymi dzielnicami miasta znajdującym się w północnej części nitowanym mostem z 1921 roku – jedynym w Szczecinie, który przetrwał II wojnę światową. W 2007 r. wybudowano drugi most – Most Kablowy zlokalizowany kilkanaście metrów na północ od przedwojennego.
Przez Wyspę Jaskółczą poprowadzono pierwszą, wybudowaną w 1846 r., linię kolejowa łącząca Szczecin z Poznaniem. Od 1869 linia przebiega już inną trasą, omijając wyspę. Przed II wojną światową na wyspie znajdowały się zabudowania zajezdni tramwajowej wraz z budynkiem, funkcjonującej do chwili obecnej, stacji zasilania tramwajowej trakcji elektrycznej. 

</doc>
<doc id="1841038" url="https://pl.wikipedia.org/wiki?curid=1841038" title="Mózg elektronowy">
Mózg elektronowy



</doc>
<doc id="1841039" url="https://pl.wikipedia.org/wiki?curid=1841039" title="Humidicutis">
Humidicutis

Humidicutis (Singer) Singer – rodzaj grzybów należący do rodziny wodnichowatych ("Hygrophoraceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonim naukowy: "Tricholoma" subgen. "Humidicutis" Singer.

</doc>
<doc id="1841040" url="https://pl.wikipedia.org/wiki?curid=1841040" title="Magiczne buty">
Magiczne buty

Magiczne buty ("ang. Like Mike") (2002) – film komediowy w reżyserii Johna Schultza. W głównych rolach wystąpili Bow Wow, Brenda Song, Jonathan Lipnicki, oraz Morris Chestnut. Film wyprodukowany został we współpracy z NBA Entertainment oraz wieloma gwiazdami NBA.
Opis fabuły.
Pewnego dnia mieszkający w sierocińcu 14-letni Calvin Cambridge zdobywa stare buty. Zauważa na nich niemal niewidoczny napis – inicjały "MJ". Chłopak wierzy, że buty należały do uwielbianego idola, Michaela Jordana. Ale oto pewnego dnia największy wróg Calvina, Ox, rzuca je na linię energetyczną. Podczas nocnej burzy w buty trafia błyskawica, dzięki której nabierają magicznej mocy. I coś się jednak wydarzy... Po odzyskaniu skarbu Calvin gra w koszykówkę, ale jego gra jest tak doskonała, że zwraca uwagę trenera drużyny Los Angeles Knights i staje przed szansą występowania z gwiazdami NBA.

</doc>
<doc id="1841041" url="https://pl.wikipedia.org/wiki?curid=1841041" title="Chrysomphalina">
Chrysomphalina

Chrysomphalina Clémençon (pępnica) – rodzaj grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji: "Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Synonim naukowy: "Chrysobostrychodes" G. Kost:
Nazwę polską podał Władysław Wojewoda w 1987 r. 

</doc>
<doc id="1841042" url="https://pl.wikipedia.org/wiki?curid=1841042" title="Emil Hoffmann">
Emil Hoffmann

Emil Hoffmann (ur. 3 lipca 1912, zm. 23 stycznia 1947 w Hameln) – zbrodniarz nazistowski, członek załogi niemieckiego nazistowskiego obozu koncentracyjnego Neuengamme, SS-Rottenführer.
W okresie II wojny światowej pełnił służbę w obozie Neuengamme. Sprawował między innymi funkcję zastępcy komendanta podobozu "Husum-Schwesing". W dniach 1 lipca – 13 lipca 1946 został osądzony przez brytyjski Trybunał Wojskowy w Hamburgu i skazany na karę śmierci. Wyrok wykonano w więzieniu Hameln przez powieszenie 23 stycznia 1947.

</doc>
<doc id="1841045" url="https://pl.wikipedia.org/wiki?curid=1841045" title="Złotopępówka różowawa">
Złotopępówka różowawa

Złotopępówka różowawa ("Chromosera cyanophylla" (Fr.) Redhead, Ammirati &amp; Norvell – gatunek grzybów należący do rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Chromosera, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1861 r. Elias Fries nadając mu nazwę "Agaricus cyanophyllus". Obecną, uznaną przez Index Fungorum nazwę nadali mu w 2011 r. Redhead, Ammirati &amp; Norvell, przenosząc go do rodzaju "Chromosera". 
Synonimy:
Nazwa polska na podstawie rekomendacji Komisji ds. Polskiego Nazewnictwa Grzybów.
Morfologia.
O średnicy 0,6 do 2,5 cm. Powierzchnia śliska lub lepka, w młodych owocnikach liliowa, później jasnożółta z jaśniejszym brzegiem, w dojrzałych owocnikach o barwie od białawej do bladożółtej.
O wysokości 1–4 cm i grubości 1–2 mm. Powierzchnia w stanie wilgotnym śluzowata, początkowo liliowa, potem jasnożółta. Podstawa często z liliową grzybnią.
Biały. 
Występowanie i siedlisko.
Znane jest występowanie złotopępówki różowawej w wielu miejscach Ameryki Północnej, na Półwyspie Skandynawskim i w Rosji. W Polsce po raz pierwszy występowanie tego gatunku podali Gierczyk i in. w 2018 r.
Rozwija się na próchniejącym drewnie drzew iglastych, w Ameryce Północnej zwłaszcza jodły balsamicznej.

</doc>
<doc id="1841046" url="https://pl.wikipedia.org/wiki?curid=1841046" title="Jama Rico">
Jama Rico

Jama Rico –album brytyjskiego puzonisty jamajskiego pochodzenia Rico Rodrigueza. Ukazał się na rynku 9 maja 1982 roku nakładem wytwórni 2 Tone Records. Producentem albumu był Dick Cuthell (utwory A1, A5, B4 produkował razem ze znanym z The Specials Jerrym Dammersem. Utwory A2, A3, B1, B2, i B3 nagrano w "Joe Gibbs Studio" w Kingston na Jamaice, resztę utworów w "The Town House" w Londynie.
Wersja CD ukazała się w Japonii na jednym krążku z "That Man Is Forward" (poprzednim albumem Rico) nakładem Chrysalis Records.
Spis utworów.
Str.A
Str.B

</doc>
<doc id="1841048" url="https://pl.wikipedia.org/wiki?curid=1841048" title="Camarophyllopsis">
Camarophyllopsis

Camarophyllopsis Herink (kopułeczek) – rodzaj grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji: "Clavariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Synonimy naukowe: "Hodophilus" R. Heim, 
"Hodophilus" R. Heim, in Herink, "Hygrotrama" Singer.
Nazwę polską podała Barbara Gumińska w 1997 r. 

</doc>
<doc id="1841052" url="https://pl.wikipedia.org/wiki?curid=1841052" title="Ampulloclitocybe">
Ampulloclitocybe

Ampulloclitocybe Redhead, Lutzoni, Moncalvo &amp; Vilgalys (białolejkówka) – rodzaj grzybów z rodziny wodnichowatych ("Hygrophoraceae").
Polską nazwę zaproponowała grupa mykologów w 2015, a w 2021 jej używanie zarekomendowała Komisja ds. Polskiego Nazewnictwa Grzybów Polskiego Towarzystwa Mykologicznego
Systematyka.
Pozycja w klasyfikacji według Index Fungorum: "Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunki:

</doc>
<doc id="1841053" url="https://pl.wikipedia.org/wiki?curid=1841053" title="Pertti Teurajärvi">
Pertti Teurajärvi

Pertti Benjamin „Teura” Teurajärvi (ur. 20 lutego 1951 w Kolari) – fiński biegacz narciarski, dwukrotny medalista olimpijski oraz wicemistrz świata.
Kariera.
Jego olimpijskim debiutem były igrzyska w Innsbrucku w 1976 roku. Wraz z Mattim Pitkänenem, Juhą Mieto i Arto Koivisto zdobył tam złoty medal w sztafecie 4×10 km. Na tych samych igrzyskach zajął także 14. miejsce w biegu na 15 km oraz 24. miejsce w biegu na 50 km. Cztery lata później, podczas igrzysk olimpijskich w Lake Placid wraz z Harrim Kirvesniemim, Juhą Mieto i Mattim Pitkänenem wywalczył kolejny medal w sztafecie, tym razem brązowy. Ponadto w biegu na 15 km zajął 20. miejsce, a na dystansie 50 km był osiemnasty. Na kolejnych igrzyskach już nie startował.
Startował także na mistrzostwach świata w Lahti w 1978 roku. Fińska sztafeta w składzie: Esko Lähtevänoja, Juha Mieto, Pertti Teurajärvi i Matti Pitkänen zdobyła srebrny medal, ustępując jedynie reprezentantom Szwecji. Na tych mistrzostwach wystartował także w biegu na 15 km zajmując 12. miejsce.
Teurajärvi jest także wielokrotnym medalistą mistrzostw Finlandii. Zdobył jeden złoty, jedenaście srebrnych oraz pięć brązowych medali na tych mistrzostwach. Jest siostrzeńcem Eero Mäntyranty.

</doc>
<doc id="1841054" url="https://pl.wikipedia.org/wiki?curid=1841054" title="Pertti Teurajarvi">
Pertti Teurajarvi



</doc>
<doc id="1841055" url="https://pl.wikipedia.org/wiki?curid=1841055" title="Czapla malgaska">
Czapla malgaska

Czapla malgaska ("Ardeola idae") – gatunek migrującego ptaka z rodziny czaplowatych (Ardeidae), zamieszkujący wschodnią Afrykę i afrykańskie wyspy na Oceanie Indyjskim. Nie wyróżnia się podgatunków. Zagrożony wyginięciem.

</doc>
<doc id="1841056" url="https://pl.wikipedia.org/wiki?curid=1841056" title="Johann Heitz">
Johann Heitz

Johann Heitz (ur. 1923, zm. 2 maja 1947 w Hameln) – zbrodniarz nazistowski, esesman, członek załogi niemieckiego obozu koncentracyjnego Neuengamme.
Członek SS od 1943. Służbę obozową rozpoczął w 1943 w obozie głównym Neuengamme, gdzie był strażnikiem odpowiedzialnym za psy wartownicze do września 1944. Następnie został przeniesiony na identyczne stanowisko do podobozu "Schandelah". Podczas swojej służby zastrzelił przynajmniej trzech więźniów.
Po zakończeniu wojny Heitz został osądzony przez brytyjski Trybunał Wojskowy w procesie załogi Schandelah. 3 lutego 1947 skazany został na karę śmierci. Wyrok wykonano przez powieszenie w więzieniu Hameln w początkach maja 1947.

</doc>
<doc id="1841057" url="https://pl.wikipedia.org/wiki?curid=1841057" title="Lentinus">
Lentinus

Lentinus Fr. (twardziak) – rodzaj grzybów z rodziny żagwiowatych ("Polyporaceae").
Systematyka i nazewnictwo.
Pozycja w klasyfikacji: "Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Synonimy naukowe: "Digitellus" Paulet, "Lentodiellum" Murrill, "Lentodium" Morgan, "Pocillaria" P. Browne.
Nazwę polską podał Stanisław Chełchowski w 1898 r. W polskim piśmiennictwie mykologicznym należące do tego rodzaju gatunki opisywane były także jako bedłka, skórzak, łyczak, łuszczak, boczniak i bocznotrzonowiec. 
W wyniku badań prowadzonych a początku XXI wieku nastąpiły duże zmiany w taksonomii tego gatunku. Niektóre gatunki przeniesione zostały do rodzaju "Panus", z kolei do rodzaju "Lentinus" włączone zostały gatunki wcześniej zaliczane do rodzaju "Polyporus" (żagiew).
Charakterystyka.
Grzyby rozwijające się na drewnie, a ich owocniki mają kapelusze osadzone na centralnym lub bocznym trzonie.

</doc>
<doc id="1841058" url="https://pl.wikipedia.org/wiki?curid=1841058" title="Ardeola idae">
Ardeola idae



</doc>
<doc id="1841059" url="https://pl.wikipedia.org/wiki?curid=1841059" title="Elektroniczna maszyna cyfrowa">
Elektroniczna maszyna cyfrowa



</doc>
<doc id="1841062" url="https://pl.wikipedia.org/wiki?curid=1841062" title="Marasmiellus">
Marasmiellus

Marasmiellus Murrill (twardziaczek) – rodzaj grzybów z rodziny "Omphalotaceae".
Systematyka i nazewnictwo.
Pozycja w klasyfikacji według Index Fungorum: "Omphalotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 2003 r. W polskim piśmiennictwie mykologicznym należące do tego rodzaju gatunki opisywane były także jako bedłka, twardzioszek lub pępownik. 

</doc>
<doc id="1841066" url="https://pl.wikipedia.org/wiki?curid=1841066" title="Pseudoclitocybe">
Pseudoclitocybe

Pseudoclitocybe (Singer) Singer (lejkownik) – rodzaj grzybów z rodziny "Pseudoclitocybaceae". W Polsce występują tylko 2 gatunki.
Systematyka i nazewnictwo.
Pozycja w klasyfikacji według Index Fungorum: "Pseudoclitocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską nadał Władysław Wojewoda w 1999 r. W polskim piśmiennictwie mykologicznym gatunek ten opisywany był też jako bedłka lub lejkorodek. Synonimy nazwy naukowej:.
"Cantharellula" subgen. "Pseudoclitocybe" Singer, "Omphalia" (Pers.) Gray, "Omphalius" Roussel

</doc>
<doc id="1841073" url="https://pl.wikipedia.org/wiki?curid=1841073" title="Szyszkówka">
Szyszkówka



</doc>
<doc id="1841074" url="https://pl.wikipedia.org/wiki?curid=1841074" title="Lossower Berge">
Lossower Berge

Lossower Berge – wzgórza na wschodzie Frankfurcie nad Odrą, w północnej części dzielnicy Lossow oraz w południowej części rezerwatu Güldendorfer Mühlental w dzielnicy Güldendorf.

</doc>
<doc id="1841075" url="https://pl.wikipedia.org/wiki?curid=1841075" title="Łosowskie Wzgórza">
Łosowskie Wzgórza



</doc>
<doc id="1841076" url="https://pl.wikipedia.org/wiki?curid=1841076" title="RMIT University">
RMIT University

Royal Melbourne Institute of Technology (Królewski Instytut Technologii w Melbourne, znany powszechnie pod nazwą RMIT University) – australijska uczelnia wyższa z siedzibą w Melbourne. Uczelnia wywodzi się od powstałego w 1887 Working Men's College of Melbourne, który później kilkakrotnie zmieniał nazwę i łączył się z innymi instytucjami. W 1954 jako pierwsza i jak dotąd jedyna australijska uczelnia wyższa, instytut (wówczas znany jako Melbourne Technical College) otrzymał oficjalny patronat królewski i tym samym prawo używania w swej nazwie przymiotnika "royal". Przez większość swojej historii Instytut był finansowany ze środków prywatnych. Dopiero w 1992 władze stanu Wiktoria przyznały mu status uniwersytetu publicznego, co oznaczało przejęcie przez nie głównego ciężaru jego finansowania. Wtedy też zaczęto stosować nazwę RMIT University. W sensie ścisłym odnosi się ona tylko do prowadzonych na RMIT studiów wyższych. Równolegle, podobnie jak wiele innych australijskich uczelni stanowych, prowadzi ona kształcenie typu policealnego pod marką RMIT TAFE.
Uczelnia kształci ok. 50 tysięcy osób, w tym ok. 33,5 tysiąca słuchaczy studiów licencjackich oraz ok. 10,5 tysiąca magistrantów i doktorantów (pozostała część słuchaczy uczy się w trybie policealnym). Zatrudnia ok. 3600 pracowników naukowych.
Struktura.
RMIT dzieli się na trzy kolegia, które z kolei podzielone są na szkoły. Kolegia to:

</doc>
<doc id="1841078" url="https://pl.wikipedia.org/wiki?curid=1841078" title="Wojciech Górski (pedagog)">
Wojciech Górski (pedagog)

Wojciech Górski (ur. 23 kwietnia 1849 w Lekarcicach, zm. 11 lutego 1935 w Warszawie) – polski pedagog, założyciel szkoły średniej w Warszawie oraz szkoły podstawowej w Pamiątce.
Życiorys.
Syn Leonarda Antoniego i Marii Magdaleny z Burskich. W 1867 zdał z odznaczeniem egzamin dojrzałości I Gimnazjum na Nowolipkach. W tym roku podjął studia w Szkole Głównej (od 1869 Cesarski Uniwersytet Warszawski) na kierunku matematycznym na wydziale fizyko-matematycznym
W 1877 założył w Warszawie cztero-, a potem sześcioklasową szkołę realną. W 1883 szkoła została przeniesiona do budynku przy ulicy Hortensji 2, gdzie działała do 1939. W 1905 szkoła została przekształcona w ośmioklasowe gimnazjum filologiczne, późniejsze Gimnazjum im. Wojciecha Górskiego. Od 1927 szkoła działała na prawach fundacji. W szkole wprowadził system semestralny – promocje odbywały się dwa razy w roku. Do grona nauczycielskiego należeli m.in.: Roman Ingarden, Stanisław Szober, Witold Doroszewski, Norbert Barlicki i in.
Ogłosił wiele prac z zakresu pedagogiki. W 1928 ufundował i wyposażył pięcioklasową szkołę eksperymentalną we wsi Pamiątka k. Tarczyna (obecnie Zespół Szkół im. Wojciecha Górskiego w Pamiątce).
Jego żoną była Aniela z domu Skrzypińska. Mieli córkę Marię (zm. 1930).
Został pochowany na cmentarzu Powązkowskim w Warszawie (kwatera 67-5-21).
Upamiętnienie.
Na przełomie 1936/1937 przemianowano ulicę Hortensji na ulicę Wojciecha Górskiego. Byli wychowankowie gimnazjum utworzyli Fundację Wojciecha i Anieli małż. Górskich. Po upadku powstania warszawskiego budynek uległ całkowitemu zniszczeniu. Po wojnie szkoła działała krótko przy ul. Emilii Plater, od 1947 w budynku przy ul. Smolnej (obecne Liceum im. Zamoyskiego). W 1957 jego miejscu postawiono popiersie pedagoga, które pierwotnie w 1937 ustanowiono w gmachu szkoły.

</doc>
<doc id="1841079" url="https://pl.wikipedia.org/wiki?curid=1841079" title="Strobilurus">
Strobilurus

Strobilurus Singer (szyszkówka) – rodzaj grzybów z rodziny obrzękowcowatych ("Physalacriaceae")'. 
Systematyka i nazewnictwo.
Pozycja w klasyfikacji według Index Fungorum: "Physalacriaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi". 
Polską nazwę podali Barbara Gumińska i Władysław Wojewoda w 1983 r. W polskim piśmiennictwie mykologicznym należące do tego rodzaju gatunki opisywane były także jako twardzioszek i pieniążek.
We wcześniejszych klasyfikacjach rodzaj ten zaliczany był do rodziny gąskowatych ("Tricholomataceae").
Charakterystyka.
Saprotrofy rosnące na szyszkach, nierzadko niewidocznych, zagrzebanych w ziemi. Kapelusze małe, wypukłe, o powierzchni suchej i matowej. Skórka zbudowana jak obłocznia. Trzony żółtobrązowawe, na szczycie barwy jaśniejszej, bardzo elastyczne, korzeniaste, z podstawą pokrytą sznurami grzybni. Blaszki białawe, przyrośnięte do trzonu. Wysyp zarodników biały, nieamyloidalny. Zarodniki eliptyczne, gładkie, bez pory rostkowej. Trama blaszek regularna (strzępki biegną równolegle).

</doc>
<doc id="1841085" url="https://pl.wikipedia.org/wiki?curid=1841085" title="Ska 'n' B">
Ska 'n' B

Ska 'n' B – pierwszy album brytyjskiego zespołu ska Bad Manners. Ukazał się na rynku w 1980 roku nakładem Magnet Records. Nagrany został w "Horizon Studios" (Coventry). Producentem albumu był Roger Lomas. Album zajął 34 pozycję na brytyjskiej liście przebojów. 

</doc>
<doc id="1841087" url="https://pl.wikipedia.org/wiki?curid=1841087" title="Amerykanie pochodzenia dominikańskiego">
Amerykanie pochodzenia dominikańskiego

Amerykanie pochodzenia dominikańskiego – obywatele lub rezydenci Stanów Zjednoczonych, których przodkowie pochodzą z Dominikany, bądź też imigranci z tego kraju. Nie należy ich mylić z osobami pochodzącymi ze Wspólnoty Dominiki.
Pierwsi imigranci z Dominikany do Stanów Zjednoczonych zaczęli przybywać w końcówce XIX wieku. W Nowym Jorku w latach 30. XX wieku istniała już społeczność dominikańska. Liczba imigrantów opuszczających Dominikanę zwiększyła się znacząco po upadku junty Rafaela Leonidasa Trujillo w latach 60. XX stulecia, kiedy to zniesiono sankcje nałożone na ten kraj i otwarto granice. W 2006 liczbę Amerykanów pochodzenia dominikańskiego oceniało się na około 1 200 000 ludzi.
Historia.
Od wczesnych lat 60. XX wieku trwała migracja Dominikańczyków do USA, spowodowana ekonomicznymi i politycznymi problemami tego kraju. Większość Dominikańczyków osiedlało się w miastach na wschodnim wybrzeżu, głównie w Nowym Jorku, New Jersey, na Florydzie (w Miami i w Fort Lauderdale), Rhode Island (w Providence) oraz w Lawrence i Bostonie w Massachusetts. Mniejsze grupy migrantów osiadały w Filadelfii, Pensylwanii, Teksasie, Waszyngtonie, Kansas, Missouri i w Luizjanie. Te tereny były atrakcyjne dla Dominikańczyków ponieważ zamieszkiwały je już duże i ciągle rosnące społeczności latynoskie, mówiące po hiszpańsku, znikał więc problem językowy.
Demografia.
Prawie połowa Dominikańczyków żyjących obecnie w USA przybyła tu po roku 1990. Sąsiedztwo Washington Heights w Nowym Jorku ma tak znaczny udział ludności dominikańskiej, że określa się je często mianem Quisqueya Heights (Quisqueya to nazwa jaką Tainowie, rdzenna ludność Karaibów, określali Hispaniolę na której leży Dominikana). Dominikańczycy są piątą co do wielkości grupą Latynosów w Stanach Zjednoczonych po Meksykanach, Portorykańczykach, Kubańczykach i Salwadorczykach.
W 2006 roku najwięcej Dominikańczyków zamieszkiwało stany: Nowy Jork (659,962), New Jersey (167,689), Florydę (136,891), Massachusetts (83,700), Pensylwanię (36,091), Rhode Island (30,876) i Connecticut (17,213). We wszystkich innych stanach liczba Dominikańczyków jest mniejsza niż 10 000. Amerykańskie Biuro Cenzusowe w 2006 oceniało liczebność tej społeczności na 1 217 225 osób.
Od 1980 to samo biuro w przeprowadzanych przez siebie spisach ludności poprosiło wszystkich deklarujących się jako Latynosi o określenie przynależności rasowej. Według badań z 1990 29,2% Dominikańczyków to biali, 30% czarni zaś 39,8 to ludzie pochodzenia mieszanego. Wynika to z tego, iż większość Dominikańczyków to Mulaci, a do tego dochodzą jeszcze ludzie mający nie tylko czarnych i białych przodków, ale także Tainów, rdzennych mieszkańców Hispanioli.
Profil społeczności.
Znaczna część Dominikańczyków w USA to ludzie młodzi. Pierwsza generacja imigrantów to zazwyczaj ludność słabo wykształcona, pochodząca ze wsi. Przedstawiciele drugiej generacji (czyli osoby pochodzenia dominikańskiego, ale urodzone już w USA) są już lepiej wykształceni co znajduje odbicie w ich zarobkach i zajmowanych stanowiskach. Prawie 21% przedstawicieli drugiej generacji ma ukończony college. Jest to wskaźnik nieznacznie niższy od średniej krajowej (23%), ale wyższy niż wśród wielu społeczności latynoskich, na przykład Meksykanów urodzonych w USA (13%) czy Amerykanów pochodzenia portorykańskiego (12%).
Polityka.
W Izbie Reprezentantów nie zasiada żaden polityk pochodzenia dominikańskiego. Jednak członkowie tej społeczności są reprezentowani w polityce na poziomie stanowym. Dominikańczycy piastują urzędy stanowe w Nowym Jorku, New Jersey, Rhode Island, Maryland, Massachusetts, New Hampshire, Pensylwanii i w Portoryko.
Zmiany prawne z 1994 pozwalają Dominikańczykom zamieszkującym Stany Zjednoczone na zachowywanie obywatelstwa rodzimego kraju. Również od 2004 rząd Dominikany pozwala swoim obywatelom posiadać podwójne obywatelstwo. Jest to szczególnie ważne, gdyż wielu Dominikańczyków, w przeciwieństwo do innych latynoskich społeczności Stanów Zjednoczonych, chciałoby kiedyś wrócić do rodzimego kraju.

</doc>
<doc id="1841090" url="https://pl.wikipedia.org/wiki?curid=1841090" title="Sell, Sell, Sell">
Sell, Sell, Sell

Sell, Sell, Sell – trzeci album studyjny brytyjskiego muzyka Davida Graya, wydany nakładem wytwórni EMI. Wydawnictwo ukazało się 15 kwietnia 1996 roku, promowane było przez dwa single: "Faster, Sooner, Now" i "Late Night Radio".
Lista utworów.
Wszystkie utwory na płycie napisał i skomponował David Gray.

</doc>
<doc id="1841091" url="https://pl.wikipedia.org/wiki?curid=1841091" title="Dougie w przebraniu">
Dougie w przebraniu

Dougie w przebraniu (ang. "Dougie in Disguise", 2006) – kanadyjsko-hiszpański serial animowany. Wyprodukowany przez Neptuno Films.
Opis fabuły.
Serial opowiada o przygodach Dougiego, chłopca, który mieszka razem z rodzicami. Dougie uwielbia bawić się swoim albumem z naklejkami. Dzięki wybujałej wyobraźni wszystkie naklejki ożywają. Dougie wraz z psem Timem przeżywa niesamowite przygody.
Wersja polska.
W Polsce serial był nadawany przez kanał telewizyjny JimJam i Polsat JimJam. 
Opracowanie i udźwiękowienie: MediaVoxWystąpili:
i inni

</doc>
<doc id="1841092" url="https://pl.wikipedia.org/wiki?curid=1841092" title="A Century Ends">
A Century Ends

A Century Ends – tytuł debiutanckiego albumu studyjnego Davida Graya, wydanego w kwietniu 1993 roku. Single pochodzące z tego krążka to: "Birds Without Wings", "Shine" oraz "Wisdom".
Po sukcesie czwartego albumu Graya "White Ladder", który wzbudził zainteresowanie jego wcześniejszą twórczością, wydawnictwo "A Century Ends" zostało wznowione 2 lipca 2001.
Lista utworów.
Wszystkie utwory na płycie napisał i skomponował David Gray.

</doc>
<doc id="1841093" url="https://pl.wikipedia.org/wiki?curid=1841093" title="Lost Songs 95–98">
Lost Songs 95–98

Lost Songs 95–98 – piąty album studyjny brytyjskiego muzyka Davida Graya. Wydawnictwo ukazało się w lutym 2001 roku.
Album nagrany został w ciągu dziewięciu dni w październiku 1999, zawiera piosenki napisane pomiędzy 1995 a 1998 rokiem.
Lista utworów.
Wszystkie utwory na płycie napisał i skomponował David Gray.

</doc>
<doc id="1841094" url="https://pl.wikipedia.org/wiki?curid=1841094" title="Wołodymir Boszczuk">
Wołodymir Boszczuk



</doc>
<doc id="1841095" url="https://pl.wikipedia.org/wiki?curid=1841095" title="Oderberge">
Oderberge



</doc>
<doc id="1841096" url="https://pl.wikipedia.org/wiki?curid=1841096" title="Life in Slow Motion">
Life in Slow Motion

Life in Slow Motion – siódmy album studyjny Davida Graya. Wydawnictwo ukazało się 12 września 2005 w Europie i 13 września w Stanach Zjednoczonych.
Z albumu zostały wydane trzy single: "The One I Love", "Hospital Food" oraz "Alibi".
"Life in Slow Motion" ukazał się również na DualDisc; strona dvd dysku zawiera film dokumentalny o powstawaniu albumu, galerię zdjęć oraz teksty wszystkich utworów.
Lista utworów.
Na wydaniu japońskim pojawił się utwór bonusowy:

</doc>
<doc id="1841097" url="https://pl.wikipedia.org/wiki?curid=1841097" title="Flesh (album)">
Flesh (album)

Flesh – drugi album studyjny brytyjskiego muzyka Davida Graya. Wydawnictwo ukazało się we wrześniu 1994 oraz zostało wznowione 2 lipca 2001 roku (razem z albumem debiutanckim Graya "A Century Ends").
Lista utworów.
Wszystkie utwory na płycie napisał i skomponował David Gray.

</doc>
<doc id="1841098" url="https://pl.wikipedia.org/wiki?curid=1841098" title="A New Day at Midnight">
A New Day at Midnight

A New Day at Midnight – szósty album studyjny brytyjskiego muzyka Davida Graya. Ukazał się 28 października 2002 w Wielkiej Brytanii i 5 listopada 2002 w Stanach Zjednoczonych.
Single pochodzące z tego krążka to: "The Other Side" oraz "Be Mine". Utwór "Dead in the Water" został wydany jedynie w celach promocyjnych.
Album jest zadedykowany ojcu Davida Graya, Peterowi, który zmarł na raka w 2001 roku. Utwór zatytułowany "A New Day at Midnight", traktujący o narodzinach pierwszej córki muzyka, Ivy, został napisany w czasie nagrywania albumu, lecz nie znalazł się na nim (pojawia się dopiero na albumie "Foundling" w 2010 roku).
Lista utworów.
Na wydaniu japońskim pojawił się utwór bonusowy:

</doc>
<doc id="1841099" url="https://pl.wikipedia.org/wiki?curid=1841099" title="Lubow Kozyriewa (biegaczka narciarska)">
Lubow Kozyriewa (biegaczka narciarska)

Lubow Władimirowna Baranowa z domu Kozyriewa (ros. Любовь Владимировна Баранова z d. Козырева, ur. 27 sierpnia 1929 w Bugrach, zm. 22 czerwca 2015) – rosyjska biegaczka narciarska reprezentująca Związek Radziecki, czterokrotna medalistka olimpijska oraz sześciokrotna medalistka mistrzostw świata.
Kariera.
W swoim olimpijskim debiucie, w biegu na 10 km podczas igrzysk w Cortina d’Ampezzo w 1956 roku zdobyła złoty medal. Ponadto wspólnie z Alewtiną Kołcziną i Radją Jeroszyną wywalczyła srebrny medal w sztafecie 3x5 km. Cztery lata później, na igrzyskach olimpijskich w Squaw Valley nie obroniła tytułu mistrzyni olimpijskiej w biegu na 10 km, zdobyła jednak srebrny medal, ulegając jedynie swej rodaczce Marii Gusakowej. Sztafeta radziecka w składzie: Radja Jeroszyna, Maria Gusakowa i Lubow Baranowa powtórzyła wynik z Cortiny d’Ampezzo zajmując drugie miejsce w sztafecie.
W 1954 roku wystartowała na mistrzostwach świata w Falun, pierwszych mistrzostwach, na których rozgrywano biegi kobiece. Razem z Margaritą Maslennikową i Walentiną Cariową zdobyła złoty medal w sztafecie. Indywidualnie okazała się najlepsza na dystansie 10 km techniką klasyczną. Cztery lata później, podczas mistrzostwach świata w Lahti wspólnie z Radją Jeroszyną i Alewtiną Kołcziną obroniła tytuł wywalczony w sztafecie. W biegu na 10 km pokonała ją jedynie Kołczina, wobec czego Kozyriewa zgarnęła srebrny medal. Startowała także na mistrzostwach świata w Zakopanem w 1962 roku, gdzie razem z Marią Gusakową i Alewtiną Kołcziną triumfowała w sztafecie zdobywając swój trzeci z rzędu złoty medal mistrzostw świata w tej konkurencji. Indywidualnie zdobyła srebrny medal w biegu na 5 km, w którym wyprzedziła ją tylko Kołczina. Była także czwarta w biegu na 10 km, walkę o brązowy medal przegrała z Gusakową. Na kolejnych mistrzostwach świata już nie startowała.
W 1955 roku wygrała bieg na 10 km podczas Holmenkollen ski festival zostając tym samym pierwszą zawodniczką ze Związku Radzieckiego, która wygrała w Holmenkollen. Ponadto Kozyriewa zdobyła 16 tytułów mistrzyni Związku Radzieckiego: w biegu na 5 km w latach 1953, 1954, 1955 i 1956, w biegu na 10 km w latach 1951, 1952, 1953, 1956 i 1958 oraz w sztafecie w latach 1950, 1951, 1952, 1953, 1955, 1956 i 1957. Po zakończeniu kariery zawodniczej pracowała jako trenerka biegów narciarskich. Pochowana na Cmentarzu Wostriakowskim w Moskwie.

</doc>
<doc id="1841100" url="https://pl.wikipedia.org/wiki?curid=1841100" title="University of Technology, Sydney">
University of Technology, Sydney

University of Technology, Sydney (Uniwersytet Techniczny w Sydney), skrótowiec UTS – australijska uczelnia państwowa z siedzibą w Sydney.
W swej dzisiejszej formie uniwersytet powstał w roku 1988, choć jego korzenie sięgają założonej w latach 70. XIX wieku Sydney Mechanics' School of Arts, pierwszej uczelni technicznej na kontynencie australijskim. 
Instytucja kształci około 32 tysiące studentów, w tym 2/3 na studiach licencjackich, a pozostałą część na studiach magisterskich i doktoranckich. 
Symbolem uczelni w świadomości wielu mieszkańców Sydney jest gmach UTS Tower, liczący 120 metrów wysokości i będący najwyższym budynkiem o przeznaczeniu edukacyjnym w całej Australii.
Struktura organizacyjna.
Uniwersytet dzieli się na siedem wydziałów:

</doc>
<doc id="1841102" url="https://pl.wikipedia.org/wiki?curid=1841102" title="Draw the Line (album Davida Graya)">
Draw the Line (album Davida Graya)

Draw the Line – ósmy album studyjny brytyjskiego muzyka Davida Graya. Wydawnictwo ukazało się 14 września 2009 w Europie i 22 września w Stanach Zjednoczonych.
Pierwszy singel z krążka, "Fugitive", wydany został 7 września 2009.
Jednocześnie ukazała się wersja Deluxe albumu, która posiada 20-stronicową książeczkę z ilustracjami i drugą płytę CD z zapisem koncertu z The Roundhouse.
Drugi singiel z tego albumu "Full Steam", zaśpiewany w duecie z Annie Lennox, wydany został 23 listopada 2009.
Lista utworów.
Na wydaniu iTunes pojawił się utwór bonusowy:
Bonusowa płyta CD (wszystkie utwory pochodzą z występu na żywo w The Roundhouse):

</doc>
<doc id="1841105" url="https://pl.wikipedia.org/wiki?curid=1841105" title="White Ladder">
White Ladder

White Ladder – czwarty album studyjny w dorobku brytyjskiego muzyka Davida Graya, wydany w listopadzie 1998 roku. 
Z albumu ukazało się łącznie osiem singli: "This Year's Love" w marcu 1999 roku (i wznowiony w marcu 2001), "Babylon" w lipcu 1999 (i wznowiony w czerwcu 2000), "Please Forgive Me" w listopadzie 1999 (i wznowiony w październiku 2000), "Sail Away" w lipcu 2001 oraz kower utworu Soft Cell: "Say Hello Wave Goodbye" w grudniu 2001.
Lista utworów.
Wersja brytyjska albumu zawierała utwór ukryty w pregapie:
Na wydaniu amerykańskim pojawił się utwór bonusowy:
Wersja albumu "White Ladder" wydana w Japonii:

</doc>
<doc id="1841107" url="https://pl.wikipedia.org/wiki?curid=1841107" title="Oderberge (Frankfurt nad Odrą)">
Oderberge (Frankfurt nad Odrą)

Oderberge – wzgórza na południowym wschodzie Frankfurtu nad Odrą, w południowej części dzielnicy Lossow, nieopodal rezerwatu Mittlere Oder i północnych granic gminy Brieskow-Finkenheerd.

</doc>
<doc id="1841108" url="https://pl.wikipedia.org/wiki?curid=1841108" title="Odrzańskie Wzgórza">
Odrzańskie Wzgórza



</doc>
<doc id="1841112" url="https://pl.wikipedia.org/wiki?curid=1841112" title="Szelardi">
Szelardi

Szelardi, Selardi (urart. Dši-e-la-ar-di) – lunarne bóstwo urartyjskie. Zgodnie z napisami na urartyjskich tabliczkach glinianych ofiarę dla Szelardiego stanowiły jeden wół i dwie owce. Ponieważ większość elementów mitologii urartyjskiej została zapożyczona z Mezopotamii, Szelardi miał wspólne cechy z mezopotamskim Sinem.

</doc>
<doc id="1841113" url="https://pl.wikipedia.org/wiki?curid=1841113" title="Rehberge (Frankfurt nad Odrą)">
Rehberge (Frankfurt nad Odrą)

Rehberge – wzgórza na południu Frankfurcie nad Odrą, w dzielnicy Lossow, oddalony na południowy wschód od lasu Markendorfer Wald, nieopodal północnych krańców rezerwatu Ehemaliges Grubengelände Finkenheerd oraz jezior: Helenesee i Katjasee.

</doc>
<doc id="1841114" url="https://pl.wikipedia.org/wiki?curid=1841114" title="Sarnie Wzgórza">
Sarnie Wzgórza



</doc>
<doc id="1841117" url="https://pl.wikipedia.org/wiki?curid=1841117" title="Selardi">
Selardi

Szelardi

</doc>
<doc id="1841121" url="https://pl.wikipedia.org/wiki?curid=1841121" title="Loonee Tunes!">
Loonee Tunes!

Loonee Tunes! – drugi album brytyjskiego zespołu ska Bad Manners. Ukazał się na rynku w 1980 roku nakładem Magnet Records. Nagrany został w "Pye Studios" w Londynie. Producentem albumu był Roger Lomas. Album zajął 36 pozycję na brytyjskiej liście przebojów. 

</doc>
<doc id="1841123" url="https://pl.wikipedia.org/wiki?curid=1841123" title="Tommy Boy Entertainment">
Tommy Boy Entertainment

Tommy Boy Entertainment (znana również jako Tommy Boy Records) – amerykańska wytwórnia płytowa założona w 1981 roku przez Toma Silvermana.

</doc>
<doc id="1841124" url="https://pl.wikipedia.org/wiki?curid=1841124" title="Tommy Boy Records">
Tommy Boy Records



</doc>
<doc id="1841125" url="https://pl.wikipedia.org/wiki?curid=1841125" title="Arto Koivisto">
Arto Koivisto

Arto Ilmari Koivisto (ur. 7 grudnia 1948 r. w Isojoki) – fiński biegacz narciarski, dwukrotny medalista olimpijski.
Kariera.
Igrzyska olimpijskie w Innsbrucku w 1976 r. były jego pierwszymi i zarazem ostatnimi w karierze. W biegu na dystansie 15 km stylem klasycznym zajął trzecie miejsce, przegrywając jedynie z dwoma reprezentantami Związku Radzieckiego, zwycięzcą Nikołajem Bażukowem i drugim na mecie Jewgenijem Bielajewem. Ponadto wspólnie z Mattim Pitkänenem, Juhą Mieto i Perttim Teurajärvim triumfował w sztafecie 4x10 km. Na tych samych igrzyskach zajął także 8. miejsce w biegu na 30 km oraz 10. miejsce w biegu na 50 km.
W 1974 r. wystartował na mistrzostwach świata w Falun zajmując 20. miejsce w biegu na 15 km stylem klasycznym. Startował także na mistrzostwach świata w Lahti w 1978 r. oraz na mistrzostwach w Oslo w 1982 r. ale osiągał bardzo słabe rezultaty. Pomimo iż był częścią fińskiej sztafety, która wywalczyła złoto w 1976 r. na mistrzostwach świata nigdy nie został wybrany do sztafety.
W sezonie 1975/1976 zajął drugie miejsce w klasyfikacji nieoficjalnego Pucharu Świata. Koivisto był mistrzem Finlandii w biegu na 50 km w 1974 r. oraz na 15 km w 1982 r. Wygrał także bieg na 15 km podczas Holmenkollen Ski Festival w 1976 r.

</doc>
<doc id="1841127" url="https://pl.wikipedia.org/wiki?curid=1841127" title="Tommy Boy">
Tommy Boy



</doc>
<doc id="1841130" url="https://pl.wikipedia.org/wiki?curid=1841130" title="Wojciech Przyboś">
Wojciech Przyboś

Wojciech Przyboś (ur. 18 marca 1958, zm. 18 maja 2007) – polski aktor teatralny i telewizyjny.
Występował w teatrach: Dramatyczny im. Jerzego Szaniawskiego w Wałbrzychu (1981-84), Polskim w Szczecinie (1984-91 i 1993-97), im. Juliusza Osterwy w Gorzowie Wielkopolskim (1991-93) oraz poza granicami kraju w Monachium (Niemcy). Od roku 2005 był aktorem Teatru Dramatycznego w Elblągu.

</doc>
<doc id="1841133" url="https://pl.wikipedia.org/wiki?curid=1841133" title="Alejandro Villanueva">
Alejandro Villanueva

Carlos Alejandro Villanueva Martinez (ur. 4 czerwca 1908 w Limie, zm. 11 kwietnia 1944) – peruwiański piłkarz, reprezentant kraju, grający na pozycji napastnika.
Kariera piłkarska.
Przez całą swoją karierę, czyli od 1927 do 1943 (w latach 1940–1941 grający trener) związany był z klubem Alianza Lima.
Kariera reprezentacyjna.
Karierę reprezentacyjną rozpoczął w 1927. W 1930 został powołany przez trenera Francisco Bru na MŚ 1930. Wziął też udział w Copa América 1927, Copa América 1935 i Copa América 1937. Uczestnik igrzysk olimpijskich 1936. Karierę reprezentacyjną zakończył w 1937, dla której wystąpił w 11 spotkaniach i strzelił 6 bramek.

</doc>
<doc id="1841135" url="https://pl.wikipedia.org/wiki?curid=1841135" title="Taavi Veskimägi">
Taavi Veskimägi

Taavi Veskimägi (ur. 20 listopada 1974 w Eidapere w prowincji Rapla) – estoński polityk, administratywista, minister finansów w latach 2003–2005, parlamentarzysta.
Życiorys.
Ukończył w 1993 gimnazjum w Rapli, w 1995 studia inżynierskie na Uniwersytecie Technicznym w Tallinnie. W 1998 został absolwentem administracji na Uniwersytecie Pedagogicznym. Pracował jako urzędnik w Ministerstwie Finansów, dochodząc do stanowiska dyrektora departamentu, prowadził też wykłady z zakresu administracji publicznej.
Od 1999 do 2005 był radnym gminy miejskiej i wiejskiej Rapli. Zaangażował się w działalność partii Res Publica, w latach 2001–2002 był skarbnikiem tego ugrupowania. W 2003 uzyskał mandat posła do Riigikogu, jesienią tego samego roku powołano go na urząd ministra finansów w gabinecie Juhana Partsa. Urząd ten sprawował do 2005, powracając do pracy w parlamencie (przez rok był jego wiceprzewodniczącym).
Również w 2005 zastąpił Juhana Partsa na stanowisku prezesa partii. Doprowadził do jej zjednoczenia ze Związkiem Ojczyźnianym w jednolite ugrupowanie pod nazwą Isamaa ja Res Publica Liit. Objął funkcję współprzewodniczącego nowej formacji (obok Tõnisa Lukasa), którą pełnił do czasu objęcia kierownictwa partii przez Marta Laara.
W wyborach w 2007 Taavi Veskimägi uzyskał reelekcję do Zgromadzenia Państwowego XI kadencji. W 2009 złożył mandat poselski i zrezygnował z aktywności partyjnej w związku z objęciem stanowiska prezesa zarządu spółki energetycznej „Elering”.

</doc>
<doc id="1841139" url="https://pl.wikipedia.org/wiki?curid=1841139" title="Arubaini">
Arubaini

Arubaini, Arubani, Uarubaini, Uarubani (urart. D 'a-(a-)ru-ba-(i-)ni / u-a-ru-ba-ni) – naczelne kobiece bóstwo urartyjskie, małżonka Chaldiiego. Zgodnie z napisami na urartyjskich tabliczkach glinianych ofiarę dla Arubaini stanowiły jedna krowa i jedna owca. Prawdopodobnie była boginią płodności.
Arubaini została wspomniana jako Bagbartu lub Bagmasztu w opisie wyprawy wojennej Sargona II do Urartu w 714 roku p.n.e. Początkowo uważano, że Bagbartu było odrębnym bóstwem, nienależącym do panteonu urartyjskiego. Istniał pogląd, że było lokalnym bóstwem opiekuńczym miasta Musasir. Jednak badania wykazały, że Bagbartu to jedno z imion Arubaini. Według E.A. Grantowskiego odmiana imienia Bagmasztu ma pochodzenie irańskie i wywodzi się z imienia Baga-mazda, w którym „Baga” oznacza „pan”, „bóg”, a "mazda" – „mądry”, „wszechwiedzący”.

</doc>
<doc id="1841141" url="https://pl.wikipedia.org/wiki?curid=1841141" title="Christopher Trimmel">
Christopher Trimmel

Christopher Trimmel (ur. 24 lutego 1987 w Oberpullendorfie) – austriacki piłkarz występujący na pozycji pomocnika w 1. FC Union Berlin.
Kariera klubowa.
Trimmel treningi rozpoczął w wieku 7 lat w klubie UFC Mannersdorf. W 2006 roku przeszedł do juniorskiej ekipy zespołu ASK Horitschon-Unterpetersdorf, a rok później został włączony do jego pierwszej drużyny. W 2008 roku przeszedł do pierwszoligowego Rapidu Wiedeń. Początkowo występował w jego drużynie amatorskiej. Do pierwszego zespołu awansował w kwietniu 2009. W Bundeslidze zadebiutował 5 kwietnia 2009 w wygranym 4:2 meczu z Austrią Kärnten. W 2009 roku wywalczył z klubem wicemistrzostwo Austrii. 2 sierpnia 2009 w wygranym 5:1 spotkaniu z Austrią Kärnten strzelił trzy gole, które były jego pierwszymi w trakcie gry w Bundeslidze.
Kariera reprezentacyjna.
W reprezentacji Austrii Trimmel zadebiutował 12 sierpnia 2009 w przegranym 0:2 towarzyskim meczu z Kamerunem. W eliminacjach do Mistrzostw Świata 2010 rozegrał jedno spotkanie, jednak nie udało mu się wywalczyć z kadrą awansu na ten turniej.

</doc>
<doc id="1841142" url="https://pl.wikipedia.org/wiki?curid=1841142" title="Arubani">
Arubani

Arubaini

</doc>
<doc id="1841145" url="https://pl.wikipedia.org/wiki?curid=1841145" title="Parafia Chrystusa Zbawiciela w Strasburgu">
Parafia Chrystusa Zbawiciela w Strasburgu

Parafia Chrystusa Zbawiciela – parafia prawosławna w Strasburgu; jedna z 11 placówek duszpasterskich prowadzonych we Francji przez Rosyjski Kościół Prawosławny poza granicami Rosji. Jest to parafia etnicznie rosyjska, obecnie nie prowadzi czynnej działalności. 
Po utworzeniu eparchii brytyjskiej i zachodnioeuropejskiej w miejsce eparchii genewskiej i zachodnioeuropejskiej oraz brytyjskiej i irlandzkiej, parafia nie została uwzględniona w spisie placówek nowej eparchii.

</doc>
<doc id="1841147" url="https://pl.wikipedia.org/wiki?curid=1841147" title="Mercedes-Benz W463">
Mercedes-Benz W463



</doc>
<doc id="1841148" url="https://pl.wikipedia.org/wiki?curid=1841148" title="Gosh It's... Bad Manners">
Gosh It's... Bad Manners

Gosh It's... Bad Manners – trzeci album brytyjskiego zespołu ska Bad Manners. Ukazał się na rynku w 1981 roku nakładem Magnet Records. Nagrany został w "Rockfield Studios" (Monmouth, Walia). Producentem albumu był Roger Lomas. Album zajął 18 pozycję na brytyjskiej liście przebojów. 

</doc>
<doc id="1841150" url="https://pl.wikipedia.org/wiki?curid=1841150" title="Manor Grand Prix">
Manor Grand Prix



</doc>
<doc id="1841151" url="https://pl.wikipedia.org/wiki?curid=1841151" title="Bracia Flub">
Bracia Flub

Bracia Flub (ang. "The Brothers Flub") – amerykański serial animowany. Wyprodukowany przez Sunbow Productions.
Światowa premiera serialu miała miejsce 17 stycznia 1999 roku na amerykańskim Nickelodeon. Ostatni odcinek został wyemitowany 8 stycznia 2000 roku. W Polsce premiera serialu odbyła się 20 września 1999 roku na antenie Canal+. Po raz ostatni serial pojawił się 25 października 1999 roku.
Opis fabuły.
Serial opowiada o przygodach dwóch braci kosmitów – Guapa i Fraza Flubów, którzy mieszkają w przestrzeni kosmicznej.
Wersja polska.
Opracowanie i udźwiękowienie: PaanFilm Studio Warszawa
Reżyseria i dialogi: Dariusz Dunowski
Dźwięk i montaż: Michał Skarżyński
Organizacja produkcji: Lidia Masiak
Wystąpili:
oraz:

</doc>
<doc id="1841155" url="https://pl.wikipedia.org/wiki?curid=1841155" title="Sven Mikser">
Sven Mikser

Sven Mikser (ur. 8 listopada 1973 w Tartu) – estoński polityk i filolog, minister obrony w latach 2002–2003 oraz 2014–2015, minister spraw zagranicznych od 2016 do 2019, deputowany, przewodniczący Partii Socjaldemokratycznej w latach 2010–2015, poseł do Parlamentu Europejskiego IX kadencji.
Życiorys.
Ukończył w 1992 Szkołę Średnią nr 1 w Paide. W 1996 został absolwentem filologii i literatury angielskiej na Uniwersytecie w Tartu. Przez trzy lata pracował jako asystent na Wydziale Filologii Germańskiej i Romańskiej tej uczelni.
W 1995 wstąpił do Estońskiej Partii Centrum, był sekretarzem politycznym tego ugrupowania. W 1999 i 2003 z jego listy uzyskiwał mandat posła do Zgromadzenia Państwowego IX i X kadencji. W okresie 2002–2003 sprawował urząd ministra obrony w rządzie Siima Kallasa. W 2004 opuścił centrystów, współtworzył Grupę Socjalliberalną (m.in. z Peeterem Kreitzbergiem). W 2005 dołączył do Partii Socjaldemokratycznej. Z jej listy w wyborach w 2007 uzyskał reelekcję do Riigikogu IX kadencji. W marcu 2010 został nowym przewodniczącym SDE, wygrywając rywalizację z Jüri Pihlem. W 2011 ponownie został posłem (na XII kadencję).
W 2014 zawiązał nową koalicję rządową z Estońską Partią Reform. W powołanym 26 marca 2014 rządzie Taaviego Rõivasa objął urząd ministra obrony. W 2015 ponownie wybrany do parlamentu, 9 kwietnia tegoż roku kolejny raz zaprzysiężony na urzędzie ministra obrony w drugim gabinecie dotychczasowego premiera.
W maju 2015 na funkcji przewodniczącego socjaldemokratów zastąpił go Jevgeni Ossinovski. 14 września 2015 Sven Mikser odszedł z rządu. 23 listopada 2016 stanął na czele resortu spraw zagranicznych w utworzonym wówczas rządzie Jüriego Ratasa. W 2019 utrzymał mandat poselski na kolejną kadencję. 29 kwietnia 2019 zakończył pełnienie funkcji rządowej.
Następnie w tym samym został wybrany na posła do Parlamentu Europejskiego IX kadencji.
W 2002 odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="1841158" url="https://pl.wikipedia.org/wiki?curid=1841158" title="Tuffy Neugen">
Tuffy Neugen

Tuffy, właśc. Tuffy Neugen (ur. 6 czerwca 1899 w Santosie - zm. 4 grudnia 1935 w São Paulo) – piłkarz brazylijski grający na pozycji bramkarza.
Kariera klubowa.
Tuffy Neugen karierę piłkarską rozpoczął w klubie A.A. Palmeiras São Paulo w 1917 roku. Rok 1919 spędził w klubie Pelotas. W latach 1920–1921 grał w Santosie FC. Lata 1922–1925 spędził w klubie Sírio-Libânes, z którego odszedł do lokalnego rywala Palestra Itália. W latach 1926–1927 ponownie grał w Santosie FC, po czym w 1928 roku przeszedł do Corinthians Paulista, w którym zakończył piłkarską karierę w 1931 roku. Z Corinthians trzykrotnie zdobył mistrzostwo stanu São Paulo - Campeonato Paulista w 1928, 1929 i 1930 roku.
Kariera reprezentacyjna.
Tuffy w reprezentacji Brazylii zadebiutował 11 listopada 1925 roku w meczu z Corinthians Paulista. Tuffy wziął udział w turnieju Copa América 1925. Brazylia zajęła drugie miejsce, a Tuffy zagrał we wszystkich trzech meczach turnieju z Argentyną i Paragwajem. Ostatni raz w reprezentacji zagrał 25 grudnia 1925 w meczu z Argentyną podczas Copa América 1925. Łącznie w barwach "Canarinhos" zagrał trzy razy.

</doc>
<doc id="1841160" url="https://pl.wikipedia.org/wiki?curid=1841160" title="Daniel Anthony">
Daniel Anthony

Daniel Jevoughn Anthony – brytyjski aktor telewizyjny i radiowy. Występował w roli Danny’ego w "Gdy zadzwoni dzwonek" oraz w roli Clyde’a Langera w serialu "Przygody Sary Jane". Pojawił się też w kilku musicalach na West Endzie.

</doc>
<doc id="1841161" url="https://pl.wikipedia.org/wiki?curid=1841161" title="José María Lavalle">
José María Lavalle

José María Lavalle (ur. 5 czerwca 1911 w Limie, zm. 7 lipca 1984) – peruwiański piłkarz, reprezentant kraju.
W 1930 został powołany przez trenera Francisco Bru na MŚ 1930. Podczas tego turnieju wystąpił w spotkaniach z Urugwajem i Rumunią. Wziął też udział w Copa América 1927 i Copa América 1935.

</doc>
<doc id="1841163" url="https://pl.wikipedia.org/wiki?curid=1841163" title="Peeter Kreitzberg">
Peeter Kreitzberg

Peeter Kreitzberg (ur. 14 grudnia 1948 w Parnawie, zm. 3 listopada 2011 w Pekinie) – estoński polityk i matematyk, profesor, były minister edukacji i kultury w 1995, parlamentarzysta.
Życiorys.
Ukończył w 1967 Szkołę Średnią nr 1 w Rakvere. W 1972 został absolwentem matematyki na Uniwersytecie w Tartu. Później uzyskał stopień kandydata nauk z pedagogiki w Leningradzie oraz odbył studia doktoranckie w Tartu. W 1993 obronił doktorat na Uniwersytecie w Lund.
Przez wiele lat był związany z Uniwersytetem w Tartu, dochodząc do stanowiska profesora tej uczelni (1978–1996). W 1994 wstąpił do Estońskiej Partii Centrum. Z jej rekomendacji w drugim rządzie Tiita Vähiego w 1995 objął stanowisko ministra kultury i edukacji, które sprawował przez sześć miesięcy, odchodząc z urzędu w związku z rozpadem koalicji. W 1997 został profesorem na Uniwersytecie Tallińskim.
Od 1996 do 1999 był zastępcą burmistrza Tallinna, Edgara Savisaara. Zasiadał w radzie gminy Vihula i estońskiej stolicy. W 1999 i 2003 z listy centrystów uzyskiwał mandat posła do Zgromadzenia Państwowego IX i X kadencji. Od 2001 do 2005 był wiceprzewodniczącym parlamentu.
W 2004 opuścił Partię Centrum, współtworzył Grupę Socjalliberalną (m.in. ze Svenem Mikserem). W 2005 dołączył do Partii Socjaldemokratycznej. Z jej listy w wyborach w 2007 uzyskał reelekcję do Riigikogu XI kadencji. W 2011 został wybrany na XII kadencję. Zmarł w tym samym roku podczas wizyty w Chinach.

</doc>
<doc id="1841164" url="https://pl.wikipedia.org/wiki?curid=1841164" title="Eduardo Astengo">
Eduardo Astengo

Eduardo Astengo (ur. 15 sierpnia 1905, zm. 3 grudnia 1969) – peruwiański piłkarz, reprezentant kraju.
W 1930 został powołany przez trenera Francisco Bru na MŚ 1930. Podczas tego turnieju wystąpił w spotkaniu z Urugwajem, rozgrywanym 18 lipca 1930 w Montevideo. Wziął też udział w Copa América 1929, na którym nie zagrał w żadnym spotkaniu.

</doc>
<doc id="1841165" url="https://pl.wikipedia.org/wiki?curid=1841165" title="Tuszpuea">
Tuszpuea

Tuszpuea (urart. Dṭu-uš-pu-e-a) – kobiece bóstwo Urartu, małżonka Sziwini. Zgodnie z napisami na urartyjskich tabliczkach glinianych ofiarę dla Tuszpuei stanowiły jedna krowa i jedna owca.
Nazwa stolicy Urartu, Tuszpa, prawdopodobnie etymologicznie była związana z imieniem Tuszpuei. W Tuszpie znajdował się bowiem ośrodek kultu jej małżonka Sziwini. Przypuszczalnie podczas ceremoniału religijnego na cześć Sziwini i Tuszpuei wykorzystywano kotły, ozdobione brązowymi rzeźbami skrzydlatych bóstw.

</doc>
<doc id="1841171" url="https://pl.wikipedia.org/wiki?curid=1841171" title="Carlos Elizeche">
Carlos Elizeche

Carlos Elizeche Benítez - piłkarz paragwajski, napastnik.
Jako piłkarz klubu Atlántida SC wziął udział w turnieju Copa América 1922, gdzie Paragwaj został wicemistrzem Ameryki Południowej. Elizeche zagrał tylko w meczu z Urugwajem, w którym zdobył jedyną i zwycięską bramkę.
Rok później wziął udział w turnieju Copa Chevallier Boutell 1923, wygranym przez Paragwaj. Elizeche zagrał w obu meczach z Argentyną.
Następnie wziął udział w turnieju Copa América 1923, gdzie Paragwaj zajął trzecie miejsce. Także i tym razem Elizeche zagrał tylko w meczu z Urugwajem.

</doc>
<doc id="1841175" url="https://pl.wikipedia.org/wiki?curid=1841175" title="Volkswagen Kombi">
Volkswagen Kombi



</doc>
<doc id="1841181" url="https://pl.wikipedia.org/wiki?curid=1841181" title="Johannes Honterus">
Johannes Honterus

Johannes Honterus (także "Johann Honterus", "Ioannes Honterus", "Johannes Honter", pol. "Jan Honter", ur. 1498 w Braszowie, zm. 1549 tamże) – saskosiedmiogrodzki humanista, teolog i kartograf.
Pierwszą edukację otrzymał w Braszowie, prawdopodobnie od dominikanów. Studiował na Uniwersytecie w Wiedniu (1500-1525) od 1530 wykładał w Krakowie, był nauczycielem Izabeli Jagiellonki. W stolicy Rzeczypospolitej wydał swoją pierwszą książkę (o greckiej i łacińskiej gramatyce). Był autorem pierwszej mapy Siedmiogrodu, wydanej w Bazylei w 1532, oraz wielu innych map Europy.
W latach 30. XVI wieku wrócił w rodzinne strony, gdzie m.in. otworzył pierwszą siedmiogrodzką drukarnię (1539) i gimnazjum (1542). Był też gorliwym krzewicielem protestantyzmu w Siedmiogrodzie. W 1544 wydał spis saskiego prawa cywilnego ("compendium iuris civilis in usum civitatum ac sedium Saxonicarum in Transylvania").

</doc>
<doc id="1841183" url="https://pl.wikipedia.org/wiki?curid=1841183" title="King Features Syndicate">
King Features Syndicate

King Features Syndicate - amerykańskie wydawnictwo komiksów, w tym również paneli komiksowych a także producent kilku kreskówek i gier założone w 1915 roku.
Historia.
King Features Syndicate zostało ufundowane w 1915 roku przez Williama Randolpha Hearsta oraz Mosesa Koenigsberga. W 1978 roku Bill Yates został zatrudniony w spółce jako edytor komiksów. W 1988 roku Yates odszedł z firmy, po czym zmarł tego samego lata. Potem jego miejsce zajął Jay Kennedy.
Wydane dzieła.
King Features Syndicate wydało wiele komiksów, m.in. "Mutts", "Hazel", "Betty Boop", "Popeye" i wiele innych. Produkowało również seriale animowane, jak np. "Kota Feliksa", "Betty Boop", "Popeye'a", "Popeye'a i Syna" i inne.

</doc>
<doc id="1841185" url="https://pl.wikipedia.org/wiki?curid=1841185" title="Jan Honter">
Jan Honter



</doc>
<doc id="1841187" url="https://pl.wikipedia.org/wiki?curid=1841187" title="Hermann Schwarz">
Hermann Schwarz

Karl Hermann Amandus Schwarz (ur. 25 stycznia 1843 w Hermsdorfie koło Hirschbergu, późniejszym Sobieszowie koło Jeleniej Góry; zm. 30 listopada 1921 w Berlinie) – matematyk niemiecki znany przede wszystkim z osiągnięć w analizie zespolonej.
Życiorys.
Studiował w Berlinie, początkowo chemię, jednak za namową Ernsta Eduarda Kummera i Karla Weierstrassa zajął się matematyką. Doktoryzował się w 1864 roku w Berlinie na podstawie rozprawy pt. "De superficiebus in planum explicabilibus primorum septem ordinum". W latach 1867-1869 pracował w Halle (Saale), następnie w Zurychu, a od 1875 roku przeniósł się na Uniwersytet w Getyndze. Polem jego badań - poza wspomnianą analizą zespoloną, w której uzyskał znaczące wyniki dotyczące możliwości konforemnego odwzorowania jednospójnego obszaru na płaszczyźnie zespolonej w koło jednostkowe - były geometria różniczkowa, rachunek wariacyjny oraz równania różniczkowe cząstkowe na polu których uzyskał znaczący wynik dotyczący iteracyjnej metody rozwiązywania pewnych szczególnych równań tego typu. W roku 1892 został przyjęty w poczet członków Akademii Nauk w Berlinie. Uczniami Schwarza byli m.in. Leopold Fejér, Gerhard Hessenberg, Paul Koebe, Theodor Vahlen oraz Ernst Zermelo. 
Hermann Schwarz jest autorem prac z różnych dziedzin matematyki. Jego nazwisko nosi również kilka matematycznych twierdzeń.

</doc>
<doc id="1841189" url="https://pl.wikipedia.org/wiki?curid=1841189" title="Stéphanie Viellevoye">
Stéphanie Viellevoye

Stéphanie Viellevoye (ur. 27 grudnia 1982) – luksemburska lekkoatletka specjalizująca się w skoku o tyczce.

</doc>
<doc id="1841190" url="https://pl.wikipedia.org/wiki?curid=1841190" title="Maret Maripuu">
Maret Maripuu

Maret Maripuu (ur. 16 lipca 1974 w Tallinnie) – estońska samorządowiec, prawnik i polityk, minister spraw społecznych w latach 2007–2009.
Życiorys.
W 1992 ukończyła szkołę średnią, w 2004 została magistrem prawa na prywatnej uczelni Akadeemia Nord. Podjęła następnie studia doktoranckie.
Pracowała krótko w estońskim oddziale koncernu Statoil. W 1994 zaangażowała się w działalność Estońskiej Partii Reform. Była przez pięć lat dyrektorem biura krajowego tego ugrupowania, a także doradcą frakcji parlamentarnej.
Od 1999 do 2005 zasiadała w radzie miejskiej Tallinna, od 2001 pełniła funkcję jej przewodniczącej. W 1999, 2003 i 2007 z listy Partii Reform uzyskiwała mandat posłanki do Zgromadzenia Państwowego (Riigikogu IX, X i XI kadencji). W latach 2006–2007 była wiceprzewodniczącą parlamentu.
W kwietniu 2007 objęła urząd ministra spraw społecznych w rządzie Andrusa Ansipa. W styczniu 2009 partie opozycyjne zgłosiły wobec niej wniosek o wotum nieufności, krytykując podejmowane działania. Wniosek nie został przegłosowany (odrzucono go większością 51 do 35 głosów), jednak tuż po głosowaniu Maret Maripuu zapowiedziała swoją rezygnację. Urzędowanie zakończyła w lutym 2009, powracając do sprawowania mandatu deputowanej.
Życie prywatne.
Ze związku z politykiem Igorem Gräzinem ma syna.

</doc>
<doc id="1841191" url="https://pl.wikipedia.org/wiki?curid=1841191" title="Amerykanie pochodzenia peruwiańskiego">
Amerykanie pochodzenia peruwiańskiego

Amerykanie pochodzenia peruwiańskiego – obywatele lub rezydenci Stanów Zjednoczonych, których przodkowie pochodzą z Peru, bądź też imigranci z tego kraju. Do tej społeczności zalicza się ludzi o różnej przynależności rasowej – metysów, czarnych, Indian, białych (głównie hiszpańskiego, włoskiego, francuskiego i niemieckiego pochodzenia) oraz żółtych (pochodzenia chińskiego i japońskiego).
Peruwiańczycy migrowali do USA głównie z przyczyn politycznych i gospodarczych. Są stosunkowo nową społecznością, ponieważ większość z nich przybyła tu po 1990 roku. Jednakże niewielkie grupy Peruwiańczyków pojawiły się w San Francisco już w czasie kalifornijskiej gorączki złota (wraz z Chilijczykami) aby pracować w kopalniach. Również w Detroit od lat '50 XX wieku istniała społeczność peruwiańska. Potem Peruwiańczycy osiedlali się już na terenie całych Stanów Zjednoczony, głównie w New Jersey, Nowym Jorku, Waszyngtonie i na Florydzie. W Paterson w New Jersey istnieje na tyle liczna społeczność peruwiańska że powstał tam konsulat Peru. Amerykańskie Biuro Cenzusowe ocenia liczebność osób pochodzenia peruwiańskiego w USA na 453 368 ludzi.
Hrabstwem mający największy procentowy udział Peruwiańczyków w populacji jest hrabstwo Queens, wskaźnik ten wynosi 13%.
Przynależność religijna.
Zdecydowana większość Amerykanów pochodzenia peruwiańskiego to wyznawcy Kościoła katolickiego. Najważniejszym świętem tej społeczności jest dzień „Pana Cudów” jak nazywa się obraz Jezusa w Limie, stolicy Peru. Na cześć tego święta, obchodzonego każdego października, organizowane są masowe parady uliczne i msze. Głównymi świętymi Peruwiańczyków są Marcin de Porrès i Róża z Limy.
Kuchnia.
Najbardziej popularnymi daniami kuchni peruwiańskiej w USA są ceviche, papa a la huancaina, anticuchos y tamales. Kuchnia peruwiańska jest jedną z najbardziej zróżnicowanych kuchni na świecie, mieszają się w niej wpływy afrykańskie, europejskie, dalekowschodnie i indiańskie. Popularnym napojem jest Inca Kola, napój pochodzący z Peru, którą można kupić w tych regionach licznie zamieszkanych przez Latynosów. Kojarzonym z Peru alkoholem jest Pisco, jasna brandy z winogron.
Profil społeczny.
Mimo iż Peruwiańczycy w USA są dość nową społecznością to ich średni dochód nie jest znacząco niższy od średniej amerykańskiej. Są również wykształceni nie gorzej od innych społeczności- 25% Peruwiańczyków po 25 roku życia ma wyższe wykształcenie, podczas gdy amerykańska średnia wynosi 23%.

</doc>
<doc id="1841193" url="https://pl.wikipedia.org/wiki?curid=1841193" title="Zhou Jianchao">
Zhou Jianchao

Zhou Jianchao, chiń. 周健超 (ur. 11 czerwca 1988 w Szanghaju) – chiński szachista, arcymistrz od 2006 roku.
Kariera szachowa.
Na światowej liście rankingowej pojawił się stosunkowo późno, 1 stycznia 2003, a już w następnym roku odniósł międzynarodowy sukces, zdobywając w Kalkucie dwa medale (złoty wspólnie z drużyną oraz srebrny za indywidualny wynik na II szachownicy) na olimpiadzie juniorów do 16 lat. W 2005 zdobył tytuł indywidualnego wicemistrza Chin, w Beer Szewie zdobył tytuł drużynowego wicemistrza świata, a na turniejach w Moskwie ("Aerofłot Open"-B, dz. I m. wspólnie z Arsenem Jegiazarjanem i Siergiejem Zagrebelnym) oraz Dubaju wypełnił normy arcymistrzowskie. Trzecią normę uzyskał w 2006, ponownie w turnieju "Aerofłot Open"-B w Moskwie (dz. I m. wspólnie z m.in. Dawidem Arutinianem, Igorem Kurnosowem, Rusłanem Szczerbakowem, Jurijem Drozdowskim i Merabem Gagunaszwilim). W 2007 podzielił III m. (za Wangiem Hao i Zhangiem Pengxiangiem, wspólnie z m.in. Susanto Megaranto, Abhijitem Kunte i Darwinem Laylo) w indywidualnych mistrzostwach Azji, dzięki czemu awansował do rozegranego w Chanty-Mansyjsku Pucharu Świata. W turnieju tym w pierwszych dwóch rundach wyeliminował wyżej od siebie notowanych Emila Sutowskiego i Andrija Wołokitina, w III rundzie przegrywając z Michaelem Adamsem. W 2008 zdobył dwa złote medale drużynowych mistrzostw Azji, wspólnie z drużyną oraz za indywidualny wynik na V szachownicy oraz zajął II m. (za Armanem Paszikjanem) w kołowym turnieju w Martuni. W 2009 zwyciężył (wspólnie z Wangiem Hao) w turnieju strefowym w Pekinie i zdobył awans do turnieju o Puchar Świata, w I rundzie eliminując Raufa Məmmədova, ale w II przegrywając z Vüqarem Həşimovem. W 2010 i 2011 dwukrotnie zdobył brązowe medale indywidualnych mistrzostw Chin.
Najwyższy ranking w dotychczasowej karierze osiągnął 1 listopada 2010, z wynikiem 2669 punktów zajmował wówczas 72. miejsce na światowej liście Międzynarodowej Federacji Szachowej, jednocześnie zajmując 4. miejsce wśród chińskich szachistów.

</doc>
<doc id="1841196" url="https://pl.wikipedia.org/wiki?curid=1841196" title="Sprzączka">
Sprzączka

Sprzączka – element pasa (części odzieży) lub mniejszego paska (np. paska do zegarka naręcznego) służący do spinania obu końców pasa ze sobą (lub rzadziej – jednego pasa z innym pasem).
W najprostszej formie są to dwa oczka z drutu (najczęściej w kształcie litery "D") przyszyte do jednego końca pasa; drugi koniec pasa przewlekany jest przez te oczka tak, że rozciągnięcie spiętego pasa powoduje zaciśnięcie się pasa na oczkach i przypadkowe rozwiązanie się tak wykonanego zapięcia staje się niemożliwe.
Bardzo często spotykana jest forma sprzączki ze specjalną szpilą wkładaną w otworki przebite w końcowym odcinku pasa. W takiej konstrukcji jest to przyszyty na stałe do początku paska prostokątny kawałek drutu lub blaszki z umocowaną na nim drucianą szpilą; drugi koniec paska przewleka się przez ten prostokąt, a szpilę umieszcza w wykonanym w pasku otworze. Taki rodzaj spięcia obu końców paska na ogół wystarcza w większości zastosowań spotykanych w życiu codziennym. Sprzączka może być zaopatrzona w więcej niż jedną szpilę (np. w dwie, tak jak w paskach pokazanych na dolnym zdjęciu po prawej).
Jeśli sprzączka jest elementem pasa, stanowiącego część ubrania, to często wykonana bywa w mniej lub bardziej ozdobnej formie, a czasami jej konstrukcja jest całkiem odmienna, niż opisane powyżej. Sprzączki ozdobne często nazywa się raczej jednak klamrami.
Szczególnym rodzajem sprzączek są elementy używane w podwiązkach w celu spinania ich z pończochami. Jedną z wersji takich sprzączek przedstawia ilustracja po lewej.

</doc>
<doc id="1841202" url="https://pl.wikipedia.org/wiki?curid=1841202" title="Louis Pilot">
Louis Pilot

Louis Pilot (ur. 11 listopada 1940 w Esch-sur-Alzette, zm. 16 kwietnia 2016 w Senningen) – luksemburski piłkarz oraz trener, reprezentant kraju. 
Kariera piłkarska.
Przygodę z futbolem rozpoczął w 1953 w Fola Esch, w której w 1957 zadebiutował w Nationaldivisioun. Po czterech latach gry w Foli, w 1961 został piłkarzem Standardu Liège. W barwach tej drużyny odnosił największe sukcesy w swojej piłkarskiej karierze. Czterokrotnie wygrywał mistrzostwo Belgii w sezonach 1962/63, 1968/69, 1969/70 i 1970/71. Dwukrotnie zdobył wraz ze Standardem Puchar Belgii w sezonach 1965/66, 1966/67. Także dwa razy dotarł do finału tych rozgrywek w latach 1964/65 oraz 1971/72. 
Dobre występy w Standardzie zostały zauważone w Luksemburgu, gdzie Pilot został czterokrotnie wybrany Piłkarzem Roku w latach 1966 oraz 1970–1972. Dwukrotnie, w latach 1968–1969, Pilot został wybierany Sportowcem roku w Luksemburgu. Łącznie przez 11 lat gry dla Standardu Liège Pilot wystąpił w 264 spotkaniach, w których strzelił 36 bramek. 
W 1972 został piłkarzem Royal Antwerp. Jako zawodnik tej drużyny dotarł w sezonie 1974/75 do finału Pucharu Belgii. W drużynie Royal Antwerp rozegrał 71 spotkań, w których sześciokrotnie pokonywał bramkarzy rywali. Od 1975 występował w trzecioligowym Racing Jet Wavre, w którym w 1978 zakończył karierę piłkarską.
Pilot z okazji 50-lecia UEFA został w 2003 wybrany najlepszym piłkarzem Luksemburga. 
Kariera reprezentacyjna.
Pilot zadebiutował w drużynie narodowej 11 listopada 1959 w meczu przeciwko Francji, przegranym 0:1. Uczestnik eliminacji do Mistrzostw Europy 1964, 1968, 1972 i 1976. Zagrał także eliminacjach do czterech turniejów finałowych Mistrzostw Świata. Po raz ostatni w reprezentacji zagrał 26 maja 1977 w meczu przeciwko Finlandii, przegranym 0:1. Łącznie w latach 1959–1977 Louis Pilot zagrał w 50 spotkaniach reprezentacji Luksemburga, w których strzelił 7 bramek. 
Kariera trenerska.
Przygodę z ławką trenerską rozpoczął w 1978, stając się selekcjonerem reprezentacji Luksemburga. Prowadził reprezentację podczas eliminacji do Mistrzostw Europy 1980 oraz Mistrzostw Europy 1984. Zanotował także nieudaną próbę awansu na Mistrzostwa Świata 1982 w Hiszpanii. Łącznie przez 6 lat pracy jako selekcjoner reprezentacji Luksemburga poprowadził ją w 38 spotkaniach, notując aż 35 porażek. 
W 1984 został trenerem Standardu Liège. Po roku pracy w Standardzie powrócił do Luksemburga, gdzie zaczął pracę w drużynie Etzella Ettelbruck. Prowadził ten zespół do 1988. Dwa lata później powrócił na krótko na ławce trenerską Etzelli, po czym zakończył swoją pracę jako szkoleniowiec. 
Sukcesy.
Klubowe.
Standard Liège
Royal Antwerp

</doc>
<doc id="1841203" url="https://pl.wikipedia.org/wiki?curid=1841203" title="Mandelbrot">
Mandelbrot



</doc>
<doc id="1841206" url="https://pl.wikipedia.org/wiki?curid=1841206" title="Malice n Wonderland">
Malice n Wonderland

Malice n Wonderland – dziesiąty studyjny album amerykańskiego rapera o pseudonimie Snoop Dogg. Został wydany 8 grudnia 2009 nakładem wytwórni Doggy Style Records, której założycielem i właścicielem jest Snoop Dogg. Do utworów „That’s Tha Homie”, „Gangsta Luv”, „I Wanna Rock” i „Pronto” zrealizowano teledyski.
Lista utworów.
Opracowano na podstawie źródła.
More Malice.
Reedycja albumu "Malice n Wonderland" nosi tytuł More Malice i jest wzbogacona o „krążek” CD z ośmioma dodatkowymi utworami, w tym remiksy utworów „I Wanna Rock (G-Mix)” z gościnnym udziałem Jaya-Z (pierwszy singel promujący album), „Gangsta Luv” oraz „Pronto (G-Mix)” z gościnnym udziałem raperów Soulja Boy Tell 'Em i Bun B. Drugim singlem promującym album jest utwór „That Tree”, w którym gościnnie pojawił się Kid Cudi.

</doc>
<doc id="1841207" url="https://pl.wikipedia.org/wiki?curid=1841207" title="Parafia Zmartwychwstania Pańskiego w Brukseli">
Parafia Zmartwychwstania Pańskiego w Brukseli

Parafia Zmartwychwstania Pańskiego – parafia prawosławna w Brukseli, jedna z dwóch (obok parafii św. Hioba) placówek duszpasterskich Rosyjskiego Kościoła Prawosławnego poza granicami Rosji w tym mieście. Równocześnie jedna z dwóch etnicznie rosyjskich parafii tego Kościoła na terytorium Belgii. 

</doc>
<doc id="1841208" url="https://pl.wikipedia.org/wiki?curid=1841208" title="Gminy w departamencie Eure">
Gminy w departamencie Eure

Lista 675 gmin w departamencie Eure we Francji.

</doc>
<doc id="1841209" url="https://pl.wikipedia.org/wiki?curid=1841209" title="Green Giant">
Green Giant

Green Giant – amerykańskie przedsiębiorstwo branży spożywczej, należące do koncernu General Mills, zajmujące się produkcją mrożonych i puszkowanych przetworów z warzyw.
Przedsiębiorstwo zostało założone w 1903 roku w Le Sueur, w stanie Minnesota, jako Minnesota Valley Canning Company. W 1925 roku powstała marka Green Giant, pod którą sprzedawany był groszek, a od 1950 roku przedsiębiorstwo nosi nazwę na Green Giant Company. W 1979 roku Green Giant połączył się z Pillsbury, a w 2001 roku oba przedsiębiorstwa zostały wykupione przez koncern General Mills.
Charakterystyczną maskotką przedsiębiorstwa jest zielony gigant (ang. "Green Giant").
We Francji oraz francuskojęzycznej części Kanady produkty przedsiębiorstwa oferowane są pod marką Géant Vert.

</doc>
<doc id="1841210" url="https://pl.wikipedia.org/wiki?curid=1841210" title="Nowe przygody Supermana">
Nowe przygody Supermana

Nowe Przygody Supermana (ang. "Lois &amp; Clark: New Adventures of Superman") − amerykański serial telewizyjny będący jedną z wielu telewizyjnych wersji przygód komiksowego superbohatera - Supermana. Serial oparty jest na kinowym filmie "Superman" z 1978 roku.
Fabuła.
Serial opowiada o skromnym i nieśmiałym dziennikarzu Clarku Kencie, który tak naprawdę nie jest tym, na kogo wygląda. Ukrywa on przed światem swoją wielką tajemnicę. W rzeczywistości jest superbohaterem i gdy zło zagraża światu, wkłada kostium superbohatera i staje do walki z przestępcami. Jako Clark Kent kocha się skrycie w koleżance z pracy Lois Lane, ale nie ma śmiałości jej tego wyznać. Jednak Lois jest zakochana w jego alter-ego, Supermanie.
Wersja polska.
obsada:
oraz:
i inni

</doc>
<doc id="1841212" url="https://pl.wikipedia.org/wiki?curid=1841212" title="Korytarz Gansu">
Korytarz Gansu

Korytarz Gansu () – przedgórskie obniżenie w północnych Chinach w prowincji Gansu. Ma długość prawie 1000 km, od wieków stanowi ważny szlak komunikacyjny – dawniej biegł tamtędy jedwabny szlak łączący Chiny z Europą; obecnie biegnie tamtędy droga i linia kolejowa pomiędzy miastami Lanzhou a Urumczi.

</doc>
<doc id="1841213" url="https://pl.wikipedia.org/wiki?curid=1841213" title="Korytarz Kansu">
Korytarz Kansu



</doc>
<doc id="1841214" url="https://pl.wikipedia.org/wiki?curid=1841214" title="Hexi Zoulang">
Hexi Zoulang



</doc>
<doc id="1841215" url="https://pl.wikipedia.org/wiki?curid=1841215" title="Antoine Baumé">
Antoine Baumé

Antoine Baumé (ur. 26 lutego 1728, zm. 15 października 1804) – francuski chemik i farmaceuta, od 1752 r. profesor chemii École de Pharmacie, a od 1773 r. członek Francuskiej Akademii Nauk. Opublikował prace nad otrzymaniem amoniaku, porcelany, bieleniem jedwabiu. W 1768 r. skonstruował areometr, nazwany później areometrem Baumégo, wyskalowany w stopniach Baumégo (°Be).

</doc>
<doc id="1841216" url="https://pl.wikipedia.org/wiki?curid=1841216" title="Blood Oath">
Blood Oath

Blood Oath – szósty album studyjny amerykańskiej grupy muzycznej Suffocation. Wydawnictwo ukazało się 3 lipca 2009 roku nakładem wytwórni muzycznej Nuclear Blast. Album został przed premierą udostępniony do odsłuchania w formie digital stream na oficjalnym profilu MySpace zespołu. 
Podczas nagrań muzycy współpracowali z producentem muzycznym Joe Cincotta. Miksowanie wykonał Zack Ohren, który współpracował z grupami All Shall Perish i Decrepit Birth. Natomiast okładkę przygotował Jon Zig. Wydawnictwo zadebiutowało na 135. miejscu listy Billboard 200 sprzedając się w nakładzie 3 500 egzemplarzy w przeciągu tygodnia od dnia premiery. W ramach promocji został zrealizowany teledysk do utworu pt. "Cataclysmic Purification" w reżyserii Davida Brodsky'ego.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1841219" url="https://pl.wikipedia.org/wiki?curid=1841219" title="Alkantaryni">
Alkantaryni



</doc>
<doc id="1841220" url="https://pl.wikipedia.org/wiki?curid=1841220" title="Wyżyna Ałaszan">
Wyżyna Ałaszan



</doc>
<doc id="1841221" url="https://pl.wikipedia.org/wiki?curid=1841221" title="Parafia św. Marii Egipcjanki w Amsterdamie">
Parafia św. Marii Egipcjanki w Amsterdamie

Parafia św. Marii Egipcjanki – parafia prawosławna w Amsterdamie, w jurysdykcji eparchii brytyjskiej i zachodnioeuropejskiej Rosyjskiego Kościoła Prawosławnego poza granicami Rosji. Jest to parafia etnicznie rosyjska. 

</doc>
<doc id="1841222" url="https://pl.wikipedia.org/wiki?curid=1841222" title="Dyskalceaci">
Dyskalceaci



</doc>
<doc id="1841223" url="https://pl.wikipedia.org/wiki?curid=1841223" title="Bozo Pericić">
Bozo Pericić



</doc>
<doc id="1841225" url="https://pl.wikipedia.org/wiki?curid=1841225" title="Order Podwójnego Smoka">
Order Podwójnego Smoka

Order Podwójnego Smoka lub Order Smoka Podwójnego () – chiński order cesarski istniejący w końcowym okresie rządów dynastii Qing.
Ustanowiony został przez cesarza Guangxu 7 lutego 1882. Nadawany za zasługi dla domu panującego. Początkowo przyznawany tylko cudzoziemcom, od 1908 także obywatelom cesarstwa. Dzielił się na pięć klas (czternaście stopni), trzy klasy były podzielone, każda na trzy stopnie, a dwie klasy były bezstopniowe.

</doc>
<doc id="1841226" url="https://pl.wikipedia.org/wiki?curid=1841226" title="Słońce z Werginy">
Słońce z Werginy

Słońce z Werginy ( ), także gwiazda Argeadów () – określenie, nadane symbolowi, przedstawiającemu stylizowaną wieloramienną gwiazdę lub słońce o szesnastu promieniach. Symbol oparty jest o zbliżone wizerunki gwiazdy-słońca, spotykane w wielu miejscach terytorium Grecji, w tym także na wyspach greckich, niektóre z nich wcześniejsze o wieki lub o tysiąclecie.
Najbardziej znane, wykonane ze złota wizerunki Słońca z Werginy odkryto w 1977 roku w czasie prac archeologicznych w Werginie, w północnej części obecnej Grecji. Zostały one odnalezione na larnaksie w grobach królów starożytnej Macedonii. Pracami archeologicznymi kierował wówczas profesor Manolis Andronikos. Jego zdaniem grób, na którym odnaleziony został symbol słońca z Werginy, należał do Filipa II, który był ojcem Aleksandra Wielkiego, choć niektórzy przypisują go Filipowi III, który był przyrodnim bratem Aleksandra. Larnaks jest obecnie prezentowany w muzeum archeologicznym w mieście Wergina, tam, gdzie został odnaleziony. Inna wersja symbolu, przedstawiająca słońce o dwunastu promieniach, została odkryta na larnaksie królowej, przypisywanym ostatniej żonie Filipa II, Kleopatrze.
Od chwili odkrycia słońce z Werginy podniesiono do rangi symbolu politycznego po obu stronach granicy grecko-macedońskiej, co stało się jednym z przedmiotów konfliktu między Grekami a słowiańskojęzycznymi Macedończykami. Obydwie strony uważają bowiem słońce z Werginy za swój symbol narodowy, aczkolwiek jako oficjalny symbol państwowy, zastrzeżony w Światowej Organizacji Własności Intelektualnej wykorzystywany winien być jedynie przez Grecję.
11 sierpnia 1992 parlament Republiki Macedonii uznał słońce z Werginy umieszczone na czerwonym tle za oficjalny symbol państwowy. Ze względu na protesty Grecji, w październiku 1995 roku zmieniono stylizację tego symbolu na fladze państwowej Macedonii. W praktyce, na terytorium Republiki Macedonii, starsza wersja flagi wciąż często pojawiała się obok obecnie obowiązującej.
W roku 1993 parlament Grecji ustanowił gwiazdę z Werginy umieszczoną na niebieskim tle godłem współczesnej Macedonii (regionu Grecji).

</doc>
<doc id="1841229" url="https://pl.wikipedia.org/wiki?curid=1841229" title="Język mundari">
Język mundari

Język mundari – jeden z języków należących do grupy munda austroazjatyckiej rodziny językowej. Używany jest przez członków plemion Mundari i Bhumidź zamieszkujących wschodnie rejony Indii, zaliczanych do tzw. Adiwasi (Scheduled Tribes). Nadawane są programy radiowe w tym języku. Około 20% użytkowników posługuje się językiem mundari również na piśmie, około 60–70% jest piśmiennych w innych językach, takich jak orija i bengali. 

</doc>
<doc id="1841232" url="https://pl.wikipedia.org/wiki?curid=1841232" title="Parafia Opieki Matki Bożej w Arnhem">
Parafia Opieki Matki Bożej w Arnhem

Parafia Opieki Matki Bożej – parafia prawosławna w Arnhem; jedna z dwóch placówek duszpasterskich prowadzonych w Holandii przez Rosyjski Kościół Prawosławny poza granicami Rosji. Jest to parafia etnicznie rosyjska.
Historia.
Prawosławni Rosjanie pojawiły się w Arnhem po rewolucji październikowej w Rosji. Jednak ich liczba znacznie wzrosła po II wojnie światowej, kiedy przybyli do Arnhem przesiedleńcy z niemieckich obozów pracy, tzw. „displaced persons” – osoby przemieszczone uwięzione w pracy przymusowej podczas wojny na terenie Niemiec i nie chcące wracać do stalinowskiego ZSRR. Dzięki temu powstała parafia prawosławna w Arnhem. Przez około trzy lata (1950–1953) nabożeństwa odprawiano w świątyni starokatolickiej, a następnie w pomieszczeniach domów starców w Osterbejku. W 1954 r. do Holandii przybyła duża grupa uchodźców z komunistycznych Chin, głównie z Szanghaju, a także z komunistycznej Jugosławii. Przy Annastraat 1, gdzie od 1957 do 1973 mieszkali rosyjscy uchodźcy. Tam też w Osterbejku na miejscowym cmentarzu pojawiła się również rosyjska działka, która od 1964 r. została udostępniona do pochówków. Dzięki mieszkającym w Arnhem Tatianie Falk-Koczerginie i jej mężowi awangardowemu artyście Hendrikowi Falkowi stało się możliwe, aby Rosyjska Wspólnota prawosławna w Arnhem miała własny budynek pod kościołem przy Amsterdamsweg 96. Później założono STICHTING, który stał się prawnym założycielem parafii.
W 2001 r. parafia wraz ze swoim proboszczem opuściła Rosyjski Kościół Prawosławny poza granicami Rosji. Do 2008 parafia pozostawała w Rosyjskim Kościele Prawosławnym Na Wygnaniu, a następnie przeszła do Mołdawskiego Kościoła Prawdziwie Prawosławnego. 22 lipca 2020 biskup londyński i zachodnioeuropejski Ireneusz (Steenberg) potwierdził przyjęcie parafii do diecezji zachodnioeuropejskiej Rosyjskiego Kościoła Prawosławnego poza granicami Rosji.

</doc>
<doc id="1841245" url="https://pl.wikipedia.org/wiki?curid=1841245" title="Amaro da Silveira">
Amaro da Silveira

Amaro, właśc. Amaro da Silveira (ur. 11 października 1901 w Rio de Janeiro) – brazylijski piłkarz grający na pozycji napastnika.
Kariera klubowa.
Amaro karierę piłkarską rozpoczął w klubie Goytacaz Campos na początku lat dwudziestych. W latach 1926-1930 grał w klubie Comercial Atlético Clube (Espírito Santo). W 1930 roku krótko grał w Sport Club Brasil, po czym wrócił do Goytacaz Campos, w którym zakończył karierę w 1936 roku. Z Goytacaz dwukrotnie zdobył tytuł mistrza miasta Campos - Campeonato da Cidade de Campos w: 1932 i 1933 roku.
Kariera reprezentacyjna.
Amaro wziął udział w turnieju Copa América 1923. Brazylia zajęła czwarte, ostatnie miejsce, a Amaro zagrał we wszystkich trzech meczach turnieju z Argentyną, Urugwajem i Paragwajem. Ostatni raz w reprezentacji zagrał 9 grudnia 1923 w meczu z Argentyną w Buenos Aires. Łącznie w barwach "Canarinhos" zagrał sześć razy. Jedyną bramkę w reprezentacji zdobył w nieoficjalnym meczu z Durazno 28 listopada 1923.

</doc>
<doc id="1841253" url="https://pl.wikipedia.org/wiki?curid=1841253" title="Musikhaus Cieplik">
Musikhaus Cieplik

Musikhaus Cieplik – przedsiębiorstwo istniejące w latach 1892–1944, zajmujące się głównie budową, naprawą i sprzedażą instrumentów muzycznych.
Założycielem Musikhaus Cieplik był Thomas Cieplik (ur. 1862 r., zm. 15 marca 1925 r.) – nauczyciel, handlowiec, organista, kompozytor i fabrykant pianin. Urodzony w Kuniowie, początkowo był nauczycielem, a później organistą w Miechowicach. W 1892 r. założył skład instrumentów wraz z zakładem naprawczym w Bytomiu przy Tarnowitzerstrasse 13 (dzisiejsza Jainty, obecnie budynek nie istnieje). Początkowo zajmował się sprzedażą akordeonów, cytr i fisharmonii; następnie poszerzył asortyment o fortepiany, pianina i instrumenty smyczkowe. Od około 1896 r. budował pianina sygnowane własnym nazwiskiem. 1908 r. wydał, razem z organistą przy kościele Wniebowzięcia NMP w Bytomiu Ryszardem Gillarem, chorał (towarzyszenie organowe) die polskiej pieśni kościelnej. 
W 1900 r. sprzedawał także instrumenty światowych producentów min: Steinway, Blüthner. Zajmował się także budową instrumentów smyczkowych oraz produkcją strun basowych do fortepianów i pianin. W 1906 r. firma Cieplika wzbogaciła się o dwa budynki przy Bahnhofstrasse 10 i 33 (obecnie Dworcowa 18 i 21). Jedynym śladem, który dotrwał do naszych czasów po Musikhaus Cieplik jest rzeźba na fasadzie jednego z nich przedstawiająca kobietę z lirą w ręku.
Przed I wojną światową firma zajmowała się głównie naprawą i strojeniem pianin i fortepianów; w okresie międzywojennym prowadzono też wydawnictwo muzyczne i skład nut oraz gramofonów. W 1912 r. zostało założone konserwatorium, które w latach swojej świetności liczyło 1 300 uczniów. Po śmierci pryncypała firmę przejął syn dr Theobald Cieplik i Anna Cieplik, przekształcając ją w sp. z o. o.
Firma posiadała także filię w Gliwicach, Raciborzu, Zabrzu, Opolu.
Ukoronowaniem działalności Musikhaus Cieplik było zorganizowanie w 1927 r. koncertu Karola Szymanowskiego.
Musikhaus Cieplik przetrwał do 1944 r., jednak oddzielone po śmierci założyciela konserwatorium stopniowo podupadało, a pod koniec istnienia zostało upaństwowione przez nazistów. Po zajęciu Bytomia przez sowietów część instrumentów zniszczono, a to co przetrwało zostało przeniesione do gmachu przy obecnej ulicy Moniuszki gdzie później powstała istniejąca do dzisiaj szkoła muzyczna.

</doc>
<doc id="1841255" url="https://pl.wikipedia.org/wiki?curid=1841255" title="Apodemus arianus">
Apodemus arianus



</doc>
<doc id="1841256" url="https://pl.wikipedia.org/wiki?curid=1841256" title="Józef II (koptyjski patriarcha Aleksandrii)">
Józef II (koptyjski patriarcha Aleksandrii)

Józef II "Yusab II" (zm. 14 listopada 1956) – 91. patriarcha Kościoła koptyjskiego w latach 1946–1956.

</doc>
<doc id="1841258" url="https://pl.wikipedia.org/wiki?curid=1841258" title="Parafia św. Mikołaja i św. Spirydona w Bari">
Parafia św. Mikołaja i św. Spirydona w Bari

Parafia św. Mikołaja i św. Spirydona – placówka duszpasterska prowadzona w Bari we Włoszech przez Rosyjski Kościół Prawosławny poza granicami Rosji. Jest to parafia etnicznie rosyjska. W skład Cerkwi Zagranicznej weszła po 1927. W tym roku jej delegaci są jeszcze odnotowywani na zjeździe parafii Zachodnioeuropejskiego Egzarchatu Rosyjskiego Kościoła Prawosławnego, gdzie zdecydowanie negatywnie wypowiadali się w sprawie deklaracji lojalności wobec rządu radzieckiego, jaką złożył metropolita moskiewski Sergiusz. Kwestia ta stała się następnie przyczyną zmiany jurysdykcji.
Po utworzeniu eparchii brytyjskiej i zachodnioeuropejskiej w miejsce eparchii genewskiej i zachodnioeuropejskiej oraz brytyjskiej i irlandzkiej, parafia nie została uwzględniona w spisie placówek nowej eparchii.

</doc>
<doc id="1841260" url="https://pl.wikipedia.org/wiki?curid=1841260" title="Przedwiośnie (serial telewizyjny)">
Przedwiośnie (serial telewizyjny)

Przedwiośnie – polski serial telewizyjny z 2002 w reżyserii Filipa Bajona.
Serial jest sześcioodcinkową telewizyjną wersją kinowego filmu "Przedwiośnie", zrealizowanego w 2001 roku na podstawie powieści Stefana Żeromskiego o tym samym tytule.

</doc>
<doc id="1841261" url="https://pl.wikipedia.org/wiki?curid=1841261" title="Babygrande Records">
Babygrande Records

Babygrande Records – wytwórnia płytowa z siedzibą w Nowym Jorku założona w 2001 roku przez Chucka Wilsona. Głównym gatunkiem muzycznym, jaki produkuje "Babygranade" jest rap oraz hip-hop.
Albumy wydane przez Babygrande Records.
Lista przedstawia listę albumów wydanych przez Babygrande Records.

</doc>
<doc id="1841262" url="https://pl.wikipedia.org/wiki?curid=1841262" title="Babygrande">
Babygrande



</doc>
<doc id="1841266" url="https://pl.wikipedia.org/wiki?curid=1841266" title="Gzdów">
Gzdów

Gzdów – wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
Prywatna wieś duchowna położona była w drugiej połowie XVI wieku w powiecie mszczonowskim ziemi sochaczewskiej województwa rawskiego. W latach 1975–1998 miejscowość należała administracyjnie do województwa skierniewickiego.
Urodził się tu Stanisław Biedrzycki – starszy sierżant lotnictwa, cichociemny, powstaniec warszawski.

</doc>
<doc id="1841267" url="https://pl.wikipedia.org/wiki?curid=1841267" title="Mickey Evans">
Mickey Evans

Michael James "Mickey" Evans (ur. 1 stycznia 1973) to były irlandzki piłkarz angielskiego pochodzenia występujący na pozycji napastnika. Jego pseudonim, "Trigger" wziął się od jednej z postaci serialu Only Fools and Horses. Większą część swojej kariery spędził w Plymouth Argyle, klubie z miasta, z którego pochodził. Pomimo iż urodził się w Anglii, zdecydował się reprezentować barwy Irlandii, w reprezentacji, której rozegrał jednak tylko jeden mecz.

</doc>
<doc id="1841269" url="https://pl.wikipedia.org/wiki?curid=1841269" title="Małe Łąki">
Małe Łąki

Małe Łąki – wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
W latach 1975–1998 miejscowość należała administracyjnie do województwa skierniewickiego.

</doc>
<doc id="1841271" url="https://pl.wikipedia.org/wiki?curid=1841271" title="Patoki (województwo mazowieckie)">
Patoki (województwo mazowieckie)

Patoki – osada w Polsce położona w województwie mazowieckim, w powiecie żyrardowskim, w gminie Puszcza Mariańska.
W latach 1975–1998 miejscowość należała administracyjnie do województwa skierniewickiego.

</doc>
<doc id="1841273" url="https://pl.wikipedia.org/wiki?curid=1841273" title="Zadworze">
Zadworze



</doc>
<doc id="1841276" url="https://pl.wikipedia.org/wiki?curid=1841276" title="Zadworze (Wygoda)">
Zadworze (Wygoda)

Zadworze – zniesiona wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
Wieś istniała do 2011 r. - nazwa zniesiona , teren włączony do wsi Wygoda, mimo że leży przy samym Bierniku.
W latach 1975–1998 miejscowość należała administracyjnie do województwa skierniewickiego.

</doc>
<doc id="1841279" url="https://pl.wikipedia.org/wiki?curid=1841279" title="At Your Best (You Are Love)">
At Your Best (You Are Love)

At Your Best (You Are Love) – drugi singel promujący debiutancki album amerykańskiej piosenkarki Aaliyah pt. "Age Ain’t Nothing but a Number". Cover utworu wokalno-instrumentalnej grupy The Isley Brothers pod tym samym tytułem.
25 października 1994 roku organizacja Recording Industry Association of America (RIAA) przyznała kompozycji status złotego singla.

</doc>
<doc id="1841280" url="https://pl.wikipedia.org/wiki?curid=1841280" title="Mysz małooka">
Mysz małooka



</doc>
<doc id="1841281" url="https://pl.wikipedia.org/wiki?curid=1841281" title="Żerań (osada)">
Żerań (osada)

Żerań – osada w Polsce położona w województwie mazowieckim, w powiecie żyrardowskim, w gminie Puszcza Mariańska.
W latach 1975–1998 miejscowość należała administracyjnie do województwa skierniewickiego.

</doc>
<doc id="1841282" url="https://pl.wikipedia.org/wiki?curid=1841282" title="Kevin Campbell">
Kevin Campbell

Kevin Joseph Campbell (ur. 4 lutego 1970 r. w Lambeth), były angielski piłkarz występujący na pozycji napastnika. Przez większą część swojej kariery związany był z dwoma zespołami: Arsenalem (którego jest wychowankiem) oraz Evertonem.

</doc>
<doc id="1841283" url="https://pl.wikipedia.org/wiki?curid=1841283" title="Parafia Opieki Matki Bożej w Lizbonie">
Parafia Opieki Matki Bożej w Lizbonie

Parafia Opieki Matki Bożej – parafia prawosławna w Lizbonie, placówka duszpasterska prowadzona w Portugalii przez Rosyjski Kościół Prawosławny poza granicami Rosji. Jest to parafia etnicznie rosyjska.
Po utworzeniu eparchii brytyjskiej i zachodnioeuropejskiej w miejsce eparchii genewskiej i zachodnioeuropejskiej oraz brytyjskiej i irlandzkiej, parafia nie została uwzględniona w spisie placówek nowej eparchii.

</doc>
<doc id="1841286" url="https://pl.wikipedia.org/wiki?curid=1841286" title="Parafia św. Jerzego w Madrycie">
Parafia św. Jerzego w Madrycie

Parafia św. Jerzego – parafia prawosławna w Madrycie, placówka duszpasterska prowadzona w Hiszpanii przez Rosyjski Kościół Prawosławny poza granicami Rosji. Jest to parafia etnicznie rosyjska.
Po utworzeniu eparchii brytyjskiej i zachodnioeuropejskiej w miejsce eparchii genewskiej i zachodnioeuropejskiej oraz brytyjskiej i irlandzkiej, parafia nie została uwzględniona w spisie placówek nowej eparchii. 

</doc>
<doc id="1841290" url="https://pl.wikipedia.org/wiki?curid=1841290" title="Zawodnik Miesiąca Premier League">
Zawodnik Miesiąca Premier League



</doc>
<doc id="1841291" url="https://pl.wikipedia.org/wiki?curid=1841291" title="Wojna Macedonii ze Związkiem Chalkidyckim">
Wojna Macedonii ze Związkiem Chalkidyckim

Wojna Macedonii ze Związkiem Chalkidyckim – konflikt zbrojny w latach 349-348 p.n.e., między Macedonią a jej dotychczasowym sojusznikiem, Związkiem Chalkidyckim do którego dołączyły Ateny. Wojna zakończyła się późnym latem 348 p.n.e. zdobyciem przez Macedończyków Olintu, stolicy federacji.
Od 357 Związek Chalkidycki i Macedonię walczące dotąd osobno z Ateńczykami połączyło przymierze. Jedna z klauzul zobowiązywała obie strony do nie zawierania separatystycznego pokoju z Atnami. Jednak jesienią 352 Chalkidyjczycy podejmowali nieoficjalne próby porozumienia się z Ateńczykami za plecami macedońskiego króla, w obawie przed rosnącą potęgą Macedonii. (Filip dowiedział się o całej sprawie, mimo że obie strony starały się zachować ją w tajemnicy). W lecie 349 Filip II, król Macedonii, przystąpił do przygotowywania podłoża pod przyszłą kampanię przeciw Chalkidyjczykom, obawiając się, że ich kraj może posłużyć Ateńczykom jako baza wypadowa na terytoria macedońskie. Stronnictwo promacedońskie w Olincie doprowadziło do wygnania Apollonidesa, przywódcy demokratycznego cieszącego się przyjaźnią Aten. Kolejnym etapem było wysunięcie żądania wydania dwóch przyrodnich braci Filipa, Menelaosa i Arridajosa, którym Związek Chalkidycki udzielił schronienia. Władze związku obawiając się, że zgoda na wydanie braci będzie równoznaczna z utratą niezależności odmówiły macedońskiemu władcy ich wydania, równocześnie wysyłając do Aten poselstwo z prośbą o przymierze przeciw Filipowi. Latem tego samego roku armia macedońska wkroczyła do Chalkidyki zmuszając część przygranicznych miast związku do poddania się oraz zdobywając jedną z twierdz a także zajmując półwysep Pallene. Początkowe sukcesy Macedończyków przerwały wieści o buncie w Feraj, gdzie do władzy powrócił jeden z wygnanych przez Filipa tyranów, Pejtholaos. Filip uporał się z buntem do końca 349, korzystając jedynie z sił Związku Tesalskiego, którego był archontem. W czasie gdy trwała pacyfikacja Tesalii Ateny zawarły przymierze ze Związkiem Chalkidyckim wspomagając go 2000 najemników i 30 trójrzędowcami, które operowały już wcześniej na północy Morza Egejskiego. Z samych Aten wyruszyła do Mekyberny, portu Olintu eskadra 8 trójrzędowców. Zimą Macedończycy nadal nacierali w głąb Chalkidyki, w tym samym czasie Ateńczycy przysłali związkowi 4000 peltastów i 18 okrętów oraz 150 jeźdźców z sił tłumiących bunt na Eubei. Ateński dowódca Charidemos zaatakował półwysep Pallene i Bottike których mieszkańcy prawdopodobnie popierali Filipa. Lato przyniosło Macedończykom dwie zwycięskie bitwy, zajęli także Torone, Sane, Apollonię i Mekybernę. Przywódcy chalkidyjscy poprosili Ateńczyków o przysłanie armii obywatelskiej. W Atenach zadecydowano o wysłaniu 17 okrętów oraz 2000 hoplitów i 300 konnych. Sukcesy Filipa skłoniły część konnicy Olintyjczyków do przejścia na jego stronę, tuż przed tym jak macedońska armia obległa ich miasto. Olint padł po zdradzie dwóch przywódców Euthykratesa i Lasthenesa zanim dotarły do niego wysłana z Aten pomoc. Ludność sprzedano w niewolę a samo miasto zburzono. Po zniszczeniu Olintu inne miasta federacji poddały się. Kilku z nich nakazano zburzenie murów. Związek Chalkidycki rozwiązano a jego ziemie wcielono do Macedonii.
Zobacz też.
Demostenes
Bibliografia.
Źródła współczesne
Źródła antyczne

</doc>
<doc id="1841294" url="https://pl.wikipedia.org/wiki?curid=1841294" title="Alfred Jacob Miller">
Alfred Jacob Miller

Alfred Jacob Miller – amerykański malarz, znany z obrazów i rycin przedstawiających życie na północnym zachodzie USA.

</doc>
<doc id="1841297" url="https://pl.wikipedia.org/wiki?curid=1841297" title="KSquirrel">
KSquirrel

KSquirrel – przeglądarka grafik dla środowiska graficznego KDE z eksploratorem plików, drzewkiem plików, miniaturkami, dynamiczną obsługę formatów, interfejsem DCOP, obsługą wtyczek KEXIF i KIPI. Aktualna wersja 0.8.0 (wydana 7 grudnia 2007) obsługuje powyżej 57 formatów plików, m.in. PNG, JPEG, PSD, APNG, GIF, WMF, OpenEXR i wiele innych. Od roku 2008 program nie jest dalej rozwijany.

</doc>
<doc id="1841300" url="https://pl.wikipedia.org/wiki?curid=1841300" title="Meistriliiga 2008">
Meistriliiga 2008



</doc>
<doc id="1841302" url="https://pl.wikipedia.org/wiki?curid=1841302" title="Antykatoda">
Antykatoda



</doc>
<doc id="1841303" url="https://pl.wikipedia.org/wiki?curid=1841303" title="Geografia Eswatini">
Geografia Eswatini

Eswatini jest jednym z najmniejszych państw kontynentu afrykańskiego, które znajduje się we wschodniej części Afryki Południowej. Obszar dzisiejszego Eswatini był pierwotnie zamieszkiwany przez Buszmenów, zaś w czasach kolonialnych znajdował się pod panowaniem Wielkiej Brytanii. Kraj uzyskał niepodległość w 1968 roku. Choć obecnie podstawą gospodarki jest rolnictwo, to Eswatini należy do wąskiej grupy krajów Afryki, które są dosyć dobrze rozwinięte. Ponadto kraj należy do regionu stabilnych politycznie i niedotkniętych wojnami domowymi jak Sudan czy Somalia. 
Stolicą Eswatini jest Mbabane.
Powierzchnia i granice.
Powierzchnia - 17 363 km²
Skrajne punkty - północny 25°42'S, południowy 27°28'S, zachodni 30°47'E, wschodni 32°07'E. Kraj o owalnym kształcie jest długi na 170 km i szeroki na 130 km.
Eswatini graniczy z następującymi państwami:
Eswatini jest krajem śródlądowym, leżącym około 80 km od wybrzeży Oceanu Indyjskiego.
Budowa geologiczna i rzeźba.
Eswatini jest w przeważającej części krajem wyżynnym i górzystym, ze średnią wysokością 500 m n.p.m. Obszar gór, porozcinany głębokimi dolinami, opadającymi w postaci progów w kierunku wschodnim. Teren opadając przechodzi w formację wyżynną, a potem w obszar nizinny, który ma postać pofalowanej równiny. Dalej na wschód krajobraz ponownie się wznosi, tworząc falisty płaskowyż Lubombo.
Eswatini znajduje się na obszarze formacji geologicznej, zwanej Wielką Krawędzią. Zachodnia część kraju jest górzysta, tworzy ją pasmo Gór Smoczych o wysokości od 1200 do 1500 m n.p.m. Najwyższy szczyt kraju – góra Emlembe wznosi się na 1862 m n.p.m. Obszar gór jak wyżej wspomniano opada progami, tworząc schodzące w dół formacje geologiczne o południkowym układzie. Obszar niżej położony zwany jest Średnim Weldem, jego wysokość wynosi od 400 do 800 m n.p.m. Dalej na wschód obszar Eswatini stanowi region Niskiego Weldu o wysokości od 150 do 300 m n.p.m. Na wschodzie wznosi się wspomniany wcześniej płaskowyż Lubombo. Na jego obszarze znajdują się niewielkie góry o tej samej nazwie o maksymalnej wysokości 810 m n.p.m.
Każda z tych wyżej opisanych krain ma odmienną budowę geologiczną. Wyżyna Weldów zbudowana jest z prekambryjskich granitów i gnejsów, przy czym Niski Weld tworzą głównie piaskowce, zaś Lubombo zbudowane jest głównie bazaltów.
Klimat.
Klimat z racji położenia określany jest jako zwrotnikowy, z wilgotną odmianą, gdzie rzeźba terenu ma istotny wpływ na pogodę w Eswatini.
Kraj jest stosunkowo chłodny, obszary Niskiego Weldu cechują się średnimi dobowymi temperaturami około 25°C w styczniu i 20°C w lipcu. Im dalej na zachód, tym jest chłodniej. Wraz ze wzrostem wysokości spada temperatura. Obszary Wysokiego Weldu są chłodne, w styczniu średnie wartości przyjmują zaledwie 15°C, a w lipcu zaś 12°C. Na terenach najwyżej położonych występują przymrozki, a nawet opady śniegu. 
Eswatini jest krajem dosyć wilgotnym, gdzie przyczyną są góry i wyżyny. Na terenach najwyżej położonych rocznie spada około 1700 mm deszczu. Na terenie Niskiego Weldu jest bardziej sucho, rocznie spada około 500 mm. deszczu. Jest to ilość bardzo duża jeśli weźmie się pod uwagę te same szerokości geograficzne, ale leżące na półkuli północnej. Co kilka lat na terenach nisko położonych zdarzają się susze. Na terenach Średniego Weldu i Lubombo, roczne wartości opadowe wynoszą 800 - 1000 mm.
Cechą klimatu jest przede wszystkim dość łagodny przebieg roczny temperatur. Poza tym faktem w kraju występują dwie pory, sucha (maj-październik) i deszczowa (listopad-kwiecień). W związku ze stosunkowo niewielką odległością od oceanu, nad wschodnie regiony Eswatini docierają cyklony tropikalne, które raz na kilka lat pustoszą wschodnie regiony kraju. Ostatni niszczycielski cyklon Domoina wyrządził w roku 1984 ogromne straty. 
Wody.
Sieć rzeczna kraju dzięki obszarom górskim na zachodzie jest dość gęsta. Ze zboczy Wielkiej Krawędzi spływają liczne rzeki, charakteryzujące się dużymi spadkami i występowaniem wodospadów. Inną cechą tych rzek są wyraźne sezonowe wahania przepływów. 
Największą rzeką kraju jest Lusutfu, której źródła znajdują się na terenie RPA. Do innych głównych rzek należą Komati i Mbuluzi. Eswatini należy do zlewiska Oceanu Indyjskiego. Wszystkie rzeki w kraju są stałe, a ich wody wykorzystywane są do nawadniania pól, szczególnie na obszarze Niskiego Weldu.
Gleby.
Gleby w Eswatini są dość urodzajne. Obszary górskie co prawda cechują się mało urodzajnymi glebami czerwonożółtymi zwanymi ferrasolami i czerwonymi luwisolami, to jednak tereny nizinne posiadają zasobne warstwy glebowe. Na terenie Niskiego Weldu dominują planosole i brunatne kambisole. W dolinach rzek występują aluwialne fluwisole.
Flora.
Szata roślinna kraju jest uboga, ponieważ została znacznie przeobrażona przez działalność człowieka. Pierwotnie wiele obszarów górskich i wyżynnych było porośniętych lasami. Obecnie lasy zajmują jedynie 6% powierzchni kraju. W wielu miejscach jest to las wtórny składający się głównie z szybko rosnących eukaliptusów i palm. Lasy rosną głównie na wschodzie kraju, na Wysokim Weldzie lasów jest niewiele. 
W kraju dominuje sawanna i inne trawiaste formacje, rosnące przeważnie w górach i na terenach wyżynnych. Sawanny rosną przeważnie na Niskim Weldzie, gdzie w jego wschodniej części są to suche formacje. W skład sawann wchodzą głównie akacje i baobaby. Nad rzekami rosną lasy galeriowe. 
Fauna.
Świat zwierząt jest mocno zubożony z powodu działalności rolniczej człowieka i stosunkowo wysokiego poziomu rozwoju kraju. 
Na terenie Eswatini występują charakterystyczne dla wschodnioafrykańskich sawann gatunki, takie jak zebry, antylopy i żyjące nad rzekami hipopotamy. Z drapieżników występują głównie lwy i hieny W wielu regionach nisko położonych dominującymi gatunkami zwierząt jest bydło wypasane przez człowieka na znacznych obszarach. Utrapieniem mieszkańców Eswatini jest mucha tse-tse, która utrudnia wypas bydła. Muchy te roznoszą bakterie wywołujące śpiączkę afrykańską.
Obszary chronione zajmują niewielki procent kraju, bo tylko 50 tysięcy hektarów. Największym rezerwatem jest Hlane, a poza nim utworzony w 1964 roku rezerwat Mlilwane, który był pierwszym obszarem chroniącym przyrodę Eswatini.

</doc>
<doc id="1841305" url="https://pl.wikipedia.org/wiki?curid=1841305" title="Dolina Parzychwost">
Dolina Parzychwost

Dolina Parzychwost () – dolina w słowackich Tatrach Zachodnich będąca największym odgałęzieniem Doliny Jałowieckiej.
Topografia.
Odgałęzia się od Doliny Jałowieckiej na wysokości około 1000 m pod Małym Łyścem i podnosi w północno-wschodnim kierunku, górą podchodząc pod główną grań Tatr Zachodnich. Dolina Parzychwost ma jedną, orograficznie prawą odnogę – Dolinę Głęboką. Jeśli potraktować dolinę Parzychwost oddzielnie, z wyłączeniem Doliny Głębokiej, to orograficznie prawe jej obramowanie tworzą stoki Małego Łyśca, północno-zachodni grzbiet odchodzący od Płaczliwego (Zawraty), grzbiet od Płaczliwego do Pachoła, odcinek grani głównej od Pachoła po Banówkę, boczny grzbiet odchodzący od Banówki po Rosochę i zachodni grzbiet Rosochy opadający do Trnaca.
Opis doliny.
Dolina Parzychwost ma długość 3 km i wznosi się od 1000 po 2178 m n.p.m., więc ma dużą deniwelację względną (1178 m) przy stosunkowo niedużej długości. Początkowy odcinek głównego ciągu doliny Parzychwost jest łagodny, ale górny pod Zawratami jest bardzo stromy. Doliną schodzą lawiny, w jednej z nich właśnie tutaj w marcu 1995 roku ponieśli śmierć ekolog i polityk, minister ochrony środowiska w czechosłowackim rządzie Josef Vavroušek i jego 20-letnia córka. Przyspieszyło to decyzję o otwarciu Symbolicznego Cmentarza Ofiar Tatr Zachodnich przy Schronisku Żarskim.
Dawniej dolina nazywana była Doliną Wielką, pod taką nazwą występuje w pisanych źródłach już w 1640 r. Była dawniej wypasana. Pozostałością dawnego pasterstwa są zarastające lub już zarośnięte polany: polana Parzychwost, Nowa Hala i Praszywe. Dnem doliny płynie potok Parzychwost.
Turystyka.
Dolina jest dostępna turystycznie. Szlaki turystyczne prowadzą zarówno głównym ciągiem doliny Parzychwost, jak i jej odnogą, Doliną Głęboką. Końcowy odcinek niebieskiego szlaku wspinającego się na Banikowską Przełęcz przez Zawraty należy do jednego z najbardziej stromych w całych Tatrach. Szlaki wiodące doliną Parzychwost i Doliną Głęboką są rzadko odwiedzane przez turystów, chociaż – jak o dolinie Parzychwost Józef Nyka pisze w swoim przewodniku "Tatry słowackie" – jest to jeden "z najładniejszych pod względem krajobrazowym i przyrodniczym szlaków Tatr Zachodnich".
Szlaki turystyczne.
Obydwa szlaki czynne są tylko w sezonie od 16 czerwca do 31 października.

</doc>
<doc id="1841308" url="https://pl.wikipedia.org/wiki?curid=1841308" title="Golica Huciańska">
Golica Huciańska

Golica Huciańska, Golica, Holica (słow. "Holica") – wybitny, lesisty szczyt w słowackich Tatrach Zachodnich, wznoszący się na wysokość 1342 m n.p.m. Znajduje się w bocznej grani odchodzącej od Jaworzyńskiej Kopy ("Javorina", 1280 m) i zakończonej Ostrym Wierchem Kwaczańskim ("Ostrý vrch", 1129 m). Od Jaworzyńskiej Kopy Golica oddzielona jest Jaworzyńską Przełęczą ("Hutianske sedlo", "sedlo Javorina", 1187 m), od Ostrego Wierchu natomiast Kwaczańską Przełęczą ("Kvačianske sedlo", 1066 m).
Masyw Golicy góruje nad Doliną Suchą Sielnicką ("Suchá dolina") oraz nad Doliną Kwaczańską ("Kvačianska dolina") i jej górną częścią – Doliną Huciańską. Szczytowe partie są wypłaszczone, z kilkoma niewielkimi garbami, z których najwyższy jest środkowy. Na wierzchołku zachodnim (1340 m) stoi słupek geodezyjny. W kierunku południowym odchodzą od Golicy dwa wyraźniejsze grzbiety. Dłuższy, zachodni, rozpoczyna się niedaleko Kwaczańskiej Przełęczy i oddziela dolinę Jamnik ("Suchý jarok") uchodzącą w Kwaczanach ("Kvačany") od Doliny Beszeniowskiej ("Bešeňovská dolina") – odgałęzienia Doliny Suchej Sielnickiej. Boczne ramię tego grzbietu zakończone jest dosyć wybitną Mesztrową ("Meštrová", 870 m), opadającą ku Dolinie Suchej wapiennymi ścianami. Krótszy, wschodni grzbiet schodzi w widły Doliny Beszeniowskiej i Doliny Suchej. Zakończony jest bezimienną kopką (910 m). W kierunkach zachodnim i północnym z Golicy opadają krótkie, na ogół słabo wyodrębnione grzędy, porozdzielane płytkimi, leśnymi żlebami. Jedna z nich, opadająca nad górny koniec właściwej Doliny Kwaczańskiej, zakończona jest skalistą kulminacją Kwarta ("Kvart", 932 m). Od strony wschodniej masyw obrywa się bardzo stromym stokiem do Doliny Suchej. Stok ten, upstrzony licznymi skałami i ściankami, nosi nazwę Gołych Ździarów lub Żarów ("Holé Žiare").
Południowa i wschodnia część masywu zbudowana jest z wapieni i dolomitów mezozoicznych, stoki opadające do Doliny Huciańskiej utworzone są natomiast przez młodsze skały osadowe – zlepieńce i piaskowce, a w dolnych partiach iłowce.
Golica jest w większości porośnięta świerkowymi lasami, gdzieniegdzie występują zręby i polany, z których najbardziej znane są dwie: Zawozy ("Závozy") w pobliżu Kwaczańskiej Przełęczy i położone niżej Wyżnie Łąki ("Ovsiská") z pensjonatem. Przez polany te oraz wzdłuż zachodnich stoków Golicy biegnie droga krajowa nr 584, łącząca Liptowski Mikułasz ("Liptovský Mikuláš") z Zubercem ("Zuberec").
Na szczyt nie prowadzą żadne szlaki turystyczne. Nie obowiązują tu jednak zakazy poruszania się poza nimi, gdyż Golica Huciańska, jako jeden z nielicznych wierzchołków w Tatrach, nie leży w granicach parku narodowego. Z podszczytowej polany, położonej na wschód od najwyższego punktu, rozpościera się widok m.in. na Siwy Wierch ("Sivý vrch", 1805 m) i Ostrą ("Ostrá", 1764 m).
W literaturze słowackiej Golica Huciańska zaliczana jest najczęściej nie do Tatr, lecz do Gór Choczańskich ("Chočské vrchy"). Podział ten argumentuje się względami geologicznymi. Granica między Górami Choczańskimi a Tatrami Zachodnimi prowadzona jest wtedy przez Jaworzyńską Przełęcz.

</doc>
<doc id="1841313" url="https://pl.wikipedia.org/wiki?curid=1841313" title="Huciańska Golica">
Huciańska Golica



</doc>
<doc id="1841316" url="https://pl.wikipedia.org/wiki?curid=1841316" title="Zbrodnia w Płutowie">
Zbrodnia w Płutowie

Zbrodnia w Płutowie – seria zbiorowych egzekucji przeprowadzonych przez członków niemieckiego "Selbstschutzu" w leśnym parowie w pobliżu wsi Płutowo w okolicach Chełmna. Ocenia się, że jesienią 1939 r. zamordowano tam ponad 200 mieszkańców ziemi chełmińskiej.
Powstanie obozu "Selbstschutzu" w Płutowie.
Chełmno zostało zajęte przez oddziały Wehrmachtu 6 września 1939 r. W mieście i jego okolicach natychmiast uaktywnili się członkowie miejscowego "Selbstschutzu" – paramilitarnej formacji złożonej z przedstawicieli niemieckiej mniejszości narodowej, zamieszkującej przedwojenne terytorium Rzeczypospolitej. Niezwłocznie rozpoczęły się aresztowania Polaków, których ofiarą padli przede wszystkim przedstawiciele lokalnych elit politycznych, gospodarczych i intelektualnych, ale również osoby do których członkowie "Selbstschutzu" żywili po prostu osobiste urazy bądź pretensje.
"Selbstschutzmani" z ziemi chełmińskiej podlegali organizacyjnie II Inspektoratowi "Selbstschutzu", który obejmował zasięgiem swego działania powiaty: chełmiński, lipnowski, toruński i wąbrzeski. Siedziba inspektoratu znajdowała się w Płutowie, w dawnym dworze niemieckiego rodu Alvensleben, którego potomek – Ludolf-Hermann von Alvensleben – stał na czele pomorskiego "Selbstschutzu". Szefem II Inspektoratu był zresztą inny członek rodu – Jacob Ludolf von Alvensleben.
W pałacu, a w zasadzie w jego piwnicach, Niemcy utworzyli w październiku 1939 r. prowizoryczny obóz koncentracyjny dla mieszkańców ziemi chełmińskiej. Więziono tam Polaków przywiezionych z tymczasowych aresztów w Chełmnie, jak również mieszkańców okolicznych miejscowości – głównie Płutowa, Unisławia, Borówna, Kiełpia i Gzina. Wśród uwięzionych znajdowali się księża katoliccy, rolnicy, członkowie Polskiego Związku Zachodniego. W obozie znajdowało się średnio około 100 więźniów.
Uwięzionych w Płutowie Polaków przetrzymywano w bardzo ciężkich warunkach. Aresztowanych głodzono, szykanowano i zmuszano do wyczerpującej pracy. Bicia i tortur ze strony członków "Selbstschutzu" doświadczył m.in. ksiądz Kajetan Kaszewski, wikary w Unisławiu, którego w listopadzie 1939 r. zakatowano pałkami w piwnicach dworu.
Egzekucje w parowie płutowskim.
Większość więźniów Płutowa przeznaczona była do fizycznej likwidacji. Na miejsce kaźni "Selbstschutzmani" wybrali pobliski leśny parów, usytuowany wzdłuż drogi wiodącej do Szymborna. W październiku i listopadzie 1939 r. doszło tam do serii egzekucji, których ofiarą padło około 230 przetrzymywanych w obozie Polaków. Wśród zabitych znaleźli się nauczyciele i kierownik szkoły z Unisławia oraz rolnicy z Borówna.
Parów płutowski był trzecim, po Klamrach i Małym Czystym, największym miejscem kaźni ludności polskiej z Chełmna i okolic w 1939 r.
W drugiej połowie 1944 r., w związku ze zbliżaniem się Armii Czerwonej, Niemcy przystąpili do zacierania śladów zbrodni. Zwłoki pomordowanych zostały wykopane i spalone we wsi Małe Czyste. Przez przeoczenie naziści nie zdołali odnaleźć jednego z grobów, z którego władze polskie ekshumowały w 1945 r. osiemnaście zwłok.
Po wojnie na miejscu straceń postawiono pomnik ku czci ofiar.

</doc>
<doc id="1841320" url="https://pl.wikipedia.org/wiki?curid=1841320" title="Age Ain’t Nothing but a Number (singel)">
Age Ain’t Nothing but a Number (singel)

Age Ain’t Nothing but a Number – trzeci singel promujący debiutancki album amerykańskiej piosenkarki Aaliyah pod tym samym tytułem. Jest to kompozycja autorstwa R. Kelly’ego.
W Stanach Zjednoczonych singel wydano pod koniec 1994 roku i był on pierwszym utworem Aaliyah, który w notowaniu Billboard Hot 100 uplasował się poza ścisłą czołówką (konkretnie – na pozycji #75). Na liście UK Singles Chart piosenka objęła miejsce trzydzieste drugie.
Tekst utworu opowiada historię młodej dziewczyny, która chce spotykać się ze starszym od siebie chłopakiem. Według niej – zgodnie z tytułem – wiek nie ma znaczenia w relacjach międzyludzkich.Singel zobrazowano wideoklipem, który powstał w reżyserii Millicent Shelton w wersji czarno-białej. W klipie w rolach cameo pojawili się raper Proof, wokalistka Janet Jackson oraz brat Aaliyah, Rashad Haughton. W muzycznych stacjach telewizyjnych teledysk pojawił się wraz z początkiem roku 1995.

</doc>
<doc id="1841329" url="https://pl.wikipedia.org/wiki?curid=1841329" title="Świetłohorsk">
Świetłohorsk



</doc>
<doc id="1841331" url="https://pl.wikipedia.org/wiki?curid=1841331" title="Johnny Haynes">
Johnny Haynes

John Norman Haynes, znany także jako Johnny Haynes (ur. 17 października 1934, zm. 18 października 2005) – angielski piłkarz występujący na pozycji napastnika. Przez większą część kariery związany był z klubem, w którym się wychował Fulham F.C. Wpisał się w historię tego zespołu jako zawodnik z największą liczbą rozegranych spotkań w barwach klubu (658). Przez trzy lata był kapitanem reprezentacji Anglii, w której rozegrał 58 spotkań. Brazylijczyk Pelé powiedział kiedyś o Haynesie, że był „najlepszym rozgrywającym, jakiego kiedykolwiek widział”
. 17 października 2005 został poważnie ranny w wypadku samochodowym. Zmarł następnego dnia w wieku 71 lat.

</doc>
<doc id="1841334" url="https://pl.wikipedia.org/wiki?curid=1841334" title="Rejon świetłohorski">
Rejon świetłohorski



</doc>
<doc id="1841337" url="https://pl.wikipedia.org/wiki?curid=1841337" title="Syntezatory">
Syntezatory



</doc>
<doc id="1841341" url="https://pl.wikipedia.org/wiki?curid=1841341" title="Dolar nowofundlandzki">
Dolar nowofundlandzki

Dolar nowofundlandzki – waluta używana w kolonii a później Dominium Nowej Fundlandii w okresie 1865–1949, jako następca funta nowofundlandzkiego i wycofany gdy Nowa Fundlandia stała się częścią Kanady. Dzielił się na 100 centów.

</doc>
<doc id="1841342" url="https://pl.wikipedia.org/wiki?curid=1841342" title="SMS Hamburg">
SMS Hamburg

SMS Hamburg - niemiecki krążownik lekki (według klasyfikacji niemieckiej: mały krążownik - "Kleiner Kreuzer").
Budowa SMS "Hamburg" rozpoczęła się w sierpniu 1902 roku. W tym samym miesiącu rozpoczęła się budowa bliźniaczego okrętu, SMS "Bremen" od którego nazwę wzięła cała klasa pruskich lekkich krążowników. Pierwszym przyjętym do służby tej klasy, był właśnie wybudowany kosztem 4 706 000 marek SMS "Hamburg".
16 grudnia 1914 wziął udział w starciu z siłami brytyjskimi osłaniając ogniem artyleryjskim walczące z niszczycielami nieprzyjaciela torpedowce. 21 maja przypadkowo staranował i zatopił torpedowiec S 21. W 1916 uczestniczył, w składzie IV Grupy Rozpoznawczej, w bitwie jutlandzkiej. Od marca 1917 pełnił funkcję stacjonarnego okrętu dowodzenia, a od 1931 - hulku.
W 1944 został zatopiony w porcie w Hamburgu. Podniesiony z dna po wojnie i złomowany.

</doc>
<doc id="1841344" url="https://pl.wikipedia.org/wiki?curid=1841344" title="Makary III (koptyjski patriarcha Aleksandrii)">
Makary III (koptyjski patriarcha Aleksandrii)

Makary III (ur. 18 lutego 1872 w El-Mahalla al-Kubra, zm. 31 sierpnia 1945 w Kairze) – 90. patriarcha Kościoła koptyjskiego w latach 1942-1945.

</doc>
<doc id="1841347" url="https://pl.wikipedia.org/wiki?curid=1841347" title="Jimmy Johnstone">
Jimmy Johnstone

James Connolly "Jimmy" Johnstone (ur. 30 września 1944, zm. 13 marca 2006) – szkocki piłkarz występujący na pozycji prawoskrzydłowego. Johnstone znany również jako "Jinky" został wybrany przez kibiców za najlepszego gracza Celticu w historii klubu z Glasgow. Zmarł 13 marca 2006 roku z powodu schorzenia neuronów ruchowych.

</doc>
<doc id="1841349" url="https://pl.wikipedia.org/wiki?curid=1841349" title="Jan XIX (koptyjski patriarcha Aleksandrii)">
Jan XIX (koptyjski patriarcha Aleksandrii)

Jan XIX (ur. 1855, zm. 21 czerwca 1942) – 89. patriarcha Kościoła koptyjskiego w latach 1929-1942.

</doc>
<doc id="1841350" url="https://pl.wikipedia.org/wiki?curid=1841350" title="Funt nowofundlandzki">
Funt nowofundlandzki

Funt nowofundlandzki – waluta używana w kolonii Nowej Fundlandii w okresie przed 1865 rokiem, jako poprzednik dolara nowofundlandzkiego. Dzielił się na 20 szylingów, z których każdy na 20 pensów.
Funt nowofundlandzki był wartościowo równy funtowi brytyjskiemu, w efekcie w kolonii funkcjonowały w obiegu zarówno monety i banknoty miejscowe oraz brytyjskie. W 1865 roku dokonano wymiany miejscowego funta na dolara nowofundlandzkiego po kursie 1 dolar = 4 szylingi i 2 pensy.

</doc>
<doc id="1841351" url="https://pl.wikipedia.org/wiki?curid=1841351" title="Orense">
Orense



</doc>
<doc id="1841352" url="https://pl.wikipedia.org/wiki?curid=1841352" title="Jakub Hlava">
Jakub Hlava

Jakub Hlava (ur. 29 grudnia 1979 w Jilemnicach) – czeski skoczek narciarski. Starszy brat Lukáša Hlavy.
W całej swojej karierze 8 razy zdołał awansować do czołowej "30" w konkursach Pucharu Świata. Najwyżej w konkursie PŚ był na 18. miejscu w Harrachovie i Willingen. Uczestniczył w mistrzostwach świata w lotach w Vikersund (2000) oraz w mistrzostwach świata w Lahti (2001). Po raz ostatni w zawodach rangi FIS wystartował w sezonie 2002/2003.

</doc>
<doc id="1841353" url="https://pl.wikipedia.org/wiki?curid=1841353" title="Kościoły podczas konfliktu polsko-ukraińskiego 1848–1945">
Kościoły podczas konfliktu polsko-ukraińskiego 1848–1945

Kościoły podczas konfliktu polsko-ukraińskiego w latach 1848–1945 – działania i reakcje Kościoła rzymskokatolickiego, greckokatolickiego, ormiańskokatolickiego oraz Kościoła prawosławnego wobec konfliktu polsko-ukraińskiego na terenie Austrii, II Rzeczypospolitej i podczas okupacji w latach 1939–1945.
Przed I wojną światową.
Pierwszym politycznym wystąpieniem Ukraińców na terenie Galicji było powołanie Głównej Rady Ruskiej podczas Wiosny Ludów. Przewodniczącym Rady został biskup Hryhorij Jachymowycz, a w jej składzie działało wielu księży greckokatolickich. Rada wysunęła wobec władz austriackich wiele żądań o charakterze narodowym. Dziełem Rady było utworzenie Macierzy Halicko-Ruskiej, otwarcie Narodnego Domu we Lwowie, Soboru Ruśkych Uczenych, jak również wydanie pierwszej ukraińskiej gazety w Galicji – „Zorii Hałyćkej”. Były to organizacje stanowiące podstawę ukraińskiego rozwoju narodowego.
Część duchownych zarówno grecko-, jak i rzymskokatolickich, weszło w skład Rady Przybocznej utworzonej przez gubernatora Franza Stadiona.
W 1863 we Lwowie, po kilkuletnich dyskusjach i konsultacjach, duchowieństwo rzymsko- i greckokatolickie podpisało umowę zwaną popularnie "Concordia", regulującą stosunki pomiędzy oboma obrządkami.
Okres międzywojenny.
Polski Autokefaliczny Kościół Prawosławny.
Polski Autokefaliczny Kościół Prawosławny w momencie swojego usamodzielnienia się względem Patriarchatu Moskiewskiego posiadał hierarchię złożoną wyłącznie z biskupów narodowości rosyjskiej (dawniej podległych patriarsze Moskwy). Wychodziła ona z założenia, że rosyjski charakter Kościoła musi zostać zachowany. Prasa prawosławna na początku lat 20. twierdziła, że wprowadzenie do tradycji Kościoła elementów tradycji ukraińskiej lub białoruskiej będzie równoznaczne z odstępstwem od dogmatów starożytnych, dotąd chronionych przez tradycję rosyjską. W opozycji do takiego stanowiska hierarchii od początku istnienia PAKP znalazł się ruch na rzecz ukrainizacji Kościoła, powołujący się na fakt, że Ukraińcy stanowili do 1939 większość wiernych Kościoła. Według danych spisu ludności z 1931 wśród prawosławnych w Polsce było 1,5 mln Ukraińców wobec 900 tys. Białorusinów, 600 tys. Polaków, 125 tys. Rosjan oraz 700 tys. ludzi podających się za „miejscowych”. Prawosławni Ukraińcy dominowali w województwach wołyńskim i lubelskim. Janusz Żarnowski twierdzi ponadto, że z liczby 600 tys. Polaków ok. 50 tys. należy dodatkowo uznać za Ukraińców, którzy nie podali w spisie swojej prawdziwej narodowości.
Koncepcja ukraińskiego Kościoła narodowego.
Aktywność Ukraińców w łonie Kościoła prawosławnego była związana z rozwojem świadomości narodowej Ukraińców. Znaczenie przynależności wyznaniowej podkreślali również ideolodzy rodzącego się nacjonalizmu ukraińskiego, którzy – zależnie od obszaru działania – uważali Kościół prawosławny lub greckokatolicki za potencjalny czynnik państwotwórczy. Rzadsze były głosy nawołujące do zjednoczenia Ukraińców w jednym Kościele. Prawosławni działacze niepodległościowi uważali usamodzielnienie się PAKP za szansę na uczynienie z Kościoła prawosławnego podobnej instytucji narodowej, jaką był dla Ukraińców z Galicji Kościół katolicki obrządku bizantyjsko-ukraińskiego. Za niezbędne dla realizacji tych planów uważali przeprowadzenie reform w strukturze wewnętrznej Kościoła, chcąc przede wszystkim zwiększyć rolę świeckich w jego działaniu.
Głównymi twórcami koncepcji Kościoła opartego na tradycji ukraińskiej byli działacze niepodległościowi, którzy wyemigrowali z Ukrainy naddnieprzańskiej, m.in. Aleksander Łotocki, Iwan Ohijenko, Dmytro Doroszenko. Głosili oni, że Kościoły wschodnie z samej swojej natury opierają się na podziale narodowościowym, zatem powstanie nowego Kościoła ukraińskiego jest naturalnym procesem. Twierdzili również, że średniowieczna metropolia kijowska była organizacją "stricte" ukraińską, która została zniszczona poprzez rusyfikacyjną działalność Rosji. Powrót do ukraińskiego charakteru Kościoła na ziemiach polskich traktowali jako powrót do pierwotnego stanu rzeczy. Teza ta wynikała z koncepcji historiograficznej, według której istniała nieprzerwana ciągłość między tradycją Rusi Kijowskiej a Ukrainy. Np. Łotocki przedstawiał następującą periodyzację dziejów Kościoła ukraińskiego:
Autorzy koncepcji o istnieniu Kościoła ukraińskiego twierdzili, że – mimo specyfiki swojej historii – był to Kościół analogiczny w strukturze do tradycyjnie uznawanych Kościołów (Serbskiego, Rosyjskiego, Rumuńskiego itp.), posiadający specyficzne tradycje lokalne i własny dorobek w zakresie prawa kościelnego. Wykazywano, że niesłuszne jest nawet traktowanie Kościoła Rosyjskiego jako jego Kościoła-matki. Zwłaszcza Iwan Ohijenko dowodził, że język ukraiński już w XVII-XVIII wieku był na terenie metropolii kijowskiej co najmniej tak rozpowszechniony, jak cerkiewnosłowiański, przy czym dominował w kazaniach. Jego zanik uważał za wynik rusyfikacji. Za cechę Kościoła ukraińskiego podawano również dużą rolę soborów, w których uczestniczyli na równi duchowni i świeccy, oraz obieralność hierarchii. Również i w tym wypadku za powód zniszczenia tej tradycji wskazywano działalność rosyjską. Ohijenko twierdził również, że w odróżnieniu od Kościoła rosyjskiego w tradycji ukraińskiej nie istniał bliski związek między władzą świecką i kościelną.
Zdaniem Papierzyńskiej-Turek koncepcje przedstawiane przez ukraińskich działaczy niepodległościowych w niektórych punktach oparte były na słabych dowodach historycznych. Ich autorom zależało jednak bardziej na zachęceniu współczesnych do zaangażowania w walkę o ukrainizację Kościoła, niż na przedstawieniu pełnych dowodów historiograficznych. W niewielkim stopniu odnosili się również do prób usamodzielnienia się Kościoła na Ukrainie podejmowanych już po 1917.
Działania na rzecz ukrainizacji PAKP.
Ukraińscy działacze prawosławni byli najgorętszymi krytykami podstawy prawnej działania Kościoła prawosławnego w Polsce – dokumentu o nazwie "Tymczasowe przepisy o stosunku rządu do Kościoła prawosławnego w Polsce". Podobnie jak działacze rosyjscy i białoruscy, uważali dokument ten za formalne uznanie stałej ingerencji państwa w sprawy Kościoła. Domagali się jak najszybszego zwołania soboru PAKP, który mógłby wprowadzić zmiany w strukturze Kościoła.
Oddolna działalność ukraińskich aktywistów prawosławnych opierała się na dążeniu do wprowadzeniu na szeroką skalę języka ukraińskiego jako języka pomocniczego lub nawet języka liturgicznego: domagano się wprowadzenia ukraińskiej wymowy języka cerkiewnosłowiańskiego lub odprawiania nabożeństw po ukraińsku, nauki religii i głoszenia kazań w tym języku. Ukraińcy uważali, że fakt, iż stanowią większość wyznawców prawosławia w Polsce uprawnia ich do decydowania o kształcie działalności PAKP. Za zupełnie naturalne zaś uważali postulaty ukrainizacji Kościoła na tych obszarach, gdzie Ukraińcy stanowili większość wiernych. Mimo wielokrotnie powtarzanej potrzeby skoordynowania oddolnych działań w skali całego kraju, ruch ukraiński nigdy nie wykształcił jednolitego programu ani przywództwa (jego zjazd w 1927 podjął ten problem jedynie częściowo). Jego głównymi ośrodkami były Włodzimierz Wołyński i Brześć, a ponadto seminarium duchowne w Krzemieńcu i bractwo cerkiewne w Łucku.
Za pierwszy znaczący moment wyrażenia wymienionych wyżej postulatów uważa się zjazd duchowieństwa i świeckich diecezji wołyńskiej, jaki miał miejsce między 3 a 11 października 1921. Oprócz ogólnego protestu przeciw akcji rewindykacji majątku Kościoła zjazd domagał się wprowadzenia języka ukraińskiego do praktyki liturgicznej. Postulaty Ukraińców, artykułowane coraz wyraźniej w toku trzeciej dekady XX wieku, znalazły się w konflikcie zarówno ze stanowiskiem władz kościelnych, jak i władz państwowych. Polskie władze uważały bowiem wzmacnianie ruchu ukraińskiego poprzez jego wpływy w Kościołach za niecelowe i sprzeczne z dobrem kraju.
Konflikt między rządem polskim i kołami ukraińskimi PAKP.
Od 1926 władze polskie kierowały się w odniesieniu do Kościoła prawosławnego przekonaniem o konieczności wzmacniania polskości Kresów Wschodnich, w obronie m.in. przed ukraińskim ruchem narodowym. W związku z tym Polski Autokefaliczny Kościół Prawosławny stał się jedną z aren narastającego konfliktu polsko-ukraińskiego. Stanowisko władz polskich wobec niego było niejednoznaczne. Z jednej strony za najpewniejszego gwaranta polskości kontrowersyjnych terytoriów uważano katolicyzm w obrządku łacińskim, z drugiej jednak częściowe wsparcie prawosławie było traktowane jako środek osłabiania Kościoła greckokatolickiego, o jednoznacznym obliczu narodowym i ideowym. Rząd konsekwentnie stał zatem na stanowisku niedopuszczenia do ukrainizacji PAKP. Stąd zdecydowany sprzeciw kolejnych polityków wobec wprowadzania do liturgii języka ukraińskiego oraz wykorzystywanie prawa do usuwania duchownych nieetatowych na podstawie ich poglądów na kwestię ukraińską. Jako alternatywne rozwiązanie traktowano przez pewien czas promocję języka polskiego. Mimo poparcia metropolity Dionizego (Waledyńskiego) dla tej inicjatywy, brak zainteresowania ludności wprowadzeniem języka polskiego do nabożeństw sprawił, że przerwano podjęte już działania w zakresie przygotowywania odpowiednich tekstów liturgicznych.
Do szczególnego zaostrzenia konfliktu polsko-ukraińskiego w Kościele prawosławnym doszło po 1934, kiedy władze województwa lubelskiego, w którym postępy ukrainizacji były największe, zaczęły planowo usuwać z parafii kapłanów o wyraźnym nastawieniu proukraińskim, zaś na biskupie lubelskim Sawie wymusiły szersze stosowanie języka polskiego w kazaniach. Odmienne, bardziej tolerancyjne wobec ukrainizacji stanowisko reprezentował wojewoda wołyński Henryk Józewski. Jeszcze do 1935 władze polskie były zdania, że PAKP może być czynnikiem sprzyjającym asymilacji państwowej Ukraińców. Stąd podjęty został szereg działania na rzecz upowszechniania języka polskiego w Kościele prawosławnym, jakie trwały do 1938. Równolegle jednak władze zdały sobie sprawę ze słabości ruchu prawosławnych Polaków, którzy mimo zachęt ze strony władz nie podejmowali inicjatyw podobnych do ukraińskich. W związku z tym 4 czerwca 1937 na zebraniu Komitetu Koordynacyjnego przy DOK nr II w Lublinie otwarcie stawiano już postulat podjęcia szerokich działań na rzecz polonizacji Wołynia, jednoznacznie uznawanej za odzyskiwanie dla polskości tego, co zostało utracone „dzięki nieprzychylnym koniunkturom politycznym”. Jednym z elementów akcji rewindykacyjno-polonizacyjnej miało być aktywne wspieranie Kościoła rzymskokatolickiego kosztem prawosławia. Walkę z wpływami PAKP pojmowano jako element zwalczania ukraińskiego ruchu narodowego, w tym jego najbardziej radykalnej, nacjonalistycznej postaci.
Rząd konsekwentnie twierdził, że wszyscy, którzy w toku prowadzonej w latach 1937–1938 akcji rewindykacyjnej przeszli na katolicyzm dobrowolnie zmienili religię. Prawosławne środowiska ukraińskie utrzymywały natomiast, że większość przechodzących na katolicyzm czyniła to pod wpływem szantażu i przymusu, lub też za sprawą zatargów z lokalnym klerem prawosławnym. Obecnie wiadomo, że KOP, główny wykonawca akcji nawracania, stosował wobec potencjalnych konwertytów obietnice nadania chłopom ziemi po przejściu na katolicyzm, przekonywał, że ich przodkowie należeli do katolickiej szlachty zagrodowej, jednak posuwał się również do aresztowań i zastraszania prawosławnych. Wydarzenia na Wołyniu, Lubelszczyźnie i Chełmszczyźnie były jedną z przyczyn ogromnego wzrostu antagonizmów polsko-ukraińskich w czasie poprzedzającym II wojnę światową i już po jej wybuchu.
II wojna światowa.
1939–1942.
Kościoły prawosławne.
Po podbiciu Polski przez III Rzeszę władze nazistowskie odsunęły metropolitę Dionizego od zarządzania PAKP i uwięziły w areszcie domowym w Otwocku. Pełniącym obowiązki metropolity warszawskiego i całej Polski został biskup berliński i niemiecki Rosyjskiego Kościoła Prawosławnego poza granicami Rosji Serafin (Lade). W tym czasie działacze Ukraińskiego Cerkiewnego Komitetu starali się przekonać uwięzionego metropolitę do poparcia dążeń Ukraińców do autokefalii, jak również do ogłoszenia przezeń ponownego przejęcia rządów w Kościele. Metropolita przystał wówczas na wyświęcenie w przyszłości dwóch biskupów narodowości ukraińskiej i nadanie językowi ukraińskiemu statusu oficjalnego języka PAKP. 23 września 1940, w czasie audiencji u Hansa Franka, metropolita Dionizy złożył deklarację lojalności, za co pozwolono mu powrócić na urząd zwierzchnika PAKP.
W tydzień później metropolita przewodniczył Soborowi Biskupów Autokefalicznego Kościoła Prawosławnego w Generalnej Guberni, w którym wziął udział tylko on sam i biskup Tymoteusz (Szretter). Metropolita Dionizy zatwierdził decyzję o powołaniu diecezji warszawsko-radomskiej, krakowsko-łemkowskiej i chełmsko-podlaskiej, a następnie – zgodnie z wcześniejszą zgodą – wyświęcił na biskupów archimandrytę Palladiusza (Widybidę-Rudenkę) oraz mnicha Hilariona (Ohijenkę). W sierpniu 1943 metropolita w wystąpieniu radiowym chwalił odwagę żołnierzy niemieckich na froncie wschodnim w walce z „bezbożną bolszewicką nawałą”. Zdaniem Antoniego Mironowicza metropolita był w tym czasie przekonany o trwałości zwycięstwa III Rzeszy na Polską i rychłym upadku ZSRR. Przewidywał całkowitą ukrainizację Kościoła prawosławnego w nowych warunkach politycznych, dlatego sam się do niej włączył – odprawiał nabożeństwa w soborze św. Marii Magdaleny w Warszawie w języku ukraińskim i w tym języku wydawał prasę cerkiewną. Pragnął również – wbrew zastrzeżeniom i zakazom władz nazistowskich – przekształcić Autokefaliczny Kościół w Generalnej Guberni w Ukraiński Autokefaliczny Kościół Prawosławny, co oddawałoby strukturę narodowościową Kościoła. W ramach formowania podstaw autokefalicznego Kościoła na Ukrainie metropolita Dionizy uczynił biskupa Polikarpa (Sikorskiego), Ukraińca z pochodzenia, dotychczasowego biskupa pomocniczego eparchii wołyńskiej, tymczasowym zarządzającym „Autokefalicznym Kościołem na wyzwolonych ziemiach ukraińskich”. Biskup Polikarp przed wojną sympatyzował ze środowiskiem petlurowców, zaś 30 czerwca 1941 poparł akt ogłoszenia niepodległości Ukrainy. Ryszard Torzecki uważa go za zwolennika polityki OUN-B. Jego stanowisko nie było powszechnie podzielane wśród autokefalistów. Metropolita Hilarion (Ohijenko) wypowiadał się przeciwko walkom polsko-ukraińskim, część niższego duchowieństwa współpracowała z oddziałami partyzantki radzieckiej.
Działalność metropolity Dionizego spotkała się ze sprzeciwem części hierarchii przedwojennego PAKP. Biskup Aleksy (Hromadśkyj), również z pochodzenia Ukrainiec, opuścił Kościół Polski i stanął na czele Autonomicznego Kościoła Ukraińskiego, podległego jurysdykcyjnie Kościołowi Rosyjskiemu. Biskup Aleksy starał się przeciwdziałać walce Ukraińców z Polakami, aż do swojej śmierci w zasadzce melnykowskiej (według sprawców zastawionej na inną osobę) we wsi Smyga.
Kierownictwo OUN, chociaż niezwiązane z żadną organizacją religijną, w sporze o kształt Kościoła prawosławnego na Ukrainie jednoznacznie poparło autokefalistów.
Kościoły podczas czystki etnicznej na Polakach 1943–1944.
Jednym z celów czystki etnicznej przeprowadzonej przez OUN-B i UPA było duchowieństwo rzymskokatolickie. Zabójstwa polskich kapłanów i zniszczenie świątyń obrządku łacińskiego miały złamać polski duch oporu. Ofiarą mordów padło w latach 1939–1945 łącznie 35 kapłanów archidiecezji lwowskiej, a 16 innych doświadczyło różnorodnych szykan i cierpień. W samej diecezji łuckiej zginęło 17 księży i zakonników. 5 listopada 1939 duchowieństwo rzymskokatolickie archidiecezji lwowskiej liczyło 805 kapłanów.
Postawa duchownych greckokatolickich wobec tych wydarzeń była niejednoznaczna. Wiele było przypadków solidarności i pomocy dla prześladowanych, np.:
Znane są jednak przypadki, gdy kapłani greckokatoliccy namawiali do pozbycia się Polaków:
Odnotowano nawet przypadki osobistego zaangażowania duchowieństwa greckokatolickiego w akcję antypolską:
Odnotować należy, że według stanu na 1937 rok na terenach greckokatolickiej diecezji lwowskiej, przemyskiej, stanisławowskiej oraz Apostolskiej Administracji Łemkowszczyzny pracę duszpasterską prowadziło 2298 księży greckokatolickich i 7 biskupów. Liczba księży greckokatolickich biorących, w świetle znanych relacji, udział w akcjach antypolskich była według określenia Grzegorza Motyki "marginalna".
Zdzisław Konieczny twierdzi, że w dystrykcie krakowskim większość księży greckokatolickich popierała OUN i odnosiła się wrogo do Polaków a liczba ich antypolskich wystąpień była duża.
Na czele archidiecezji lwowskiej, obejmującej tereny Małopolski Wschodniej, stał od 1923 r. arcybiskup metropolita Bolesław Twardowski. Zwracał się on wielokrotnie do arcybiskupa metropolity greckokatolickiego Andrzeja Szeptyckiego z prośbami o powstrzymanie zbrodni. 30 lipca 1943, w obliczu kulminacji wydarzeń rzezi wołyńskiej, arcybiskup Twardowski skierował list do metropolity Szeptyckiego z prośbą o zapobieżenie podobnym wypadkom w Galicji. List ten zapoczątkował wymianę korespondencji między obu hierarchami, trwającą do 8 marca 1944. Arcybiskup Szeptycki opublikował dwa listy pasterskie do wiernych i duchowieństwa ("Nie zabijaj" z 21 XI 1942 r. i "Posłanie do duchowieństwa i wiernych greckokatolickiej archidiecezji lwowskiej" z 10 VIII 1943 r., a także w końcu 1943 specjalny list pasterski "Mir o Hospodi (Pro wbiwannja swiaszczennikiw)" w sprawie mordów na kapłanach), ale w listach do abp. Twardowskiego twierdził, że eksterminację Polaków poprzedziły: "[...] bardzo liczne zabójstwa Ukraińców tylko dlatego, że byli Ukraińcami na Wołyniu, Lubelszczyźnie, Chełmszczyźnie i w okolicach Leżajska." Ponadto wskazywał on, że mordy na Polakach to również dzieło band dezerterów i porachunków. Arcybiskup Szeptycki uważał również, że powinien być wystosowany wspólny apel do wszystkich wiernych obu obrządków o zapobieżenie przelewowi krwi, co nie nastąpiło.
Zdaniem Władysława Filara listy Szeptyckiego nie przyniosły skutku. Według niego księża "po przeczytaniu listu metropolity głosili z ambon, że „list jest listem, bo to jest polityka, a Polaków trzeba i tak wyciąć”."
Cała korespondencja odbyła się w okresie przed falą mordów w Galicji, rozpoczętą w końcu lutego 1944. Na terenie Wołynia grekokatolicy byli zaś nieznaczącą mniejszością – 11,1 tys. wiernych (0,5% w 1931), kościół greckokatolicki praktycznie nie posiadał struktur parafialnych, a dla dominujących tam wyznawców prawosławia metropolita greckokatolicki nie był rozstrzygającym autorytetem duchowym jako hierarcha innego wyznania i wobec niewielkiej liczby parafii greckokatolickich nie miał nawet możliwości dotarcia do nich z bezpośrednim przesłaniem. Stanowisko zajęte przez abp. Szeptyckiego zniechęciło w marcu 1944 metropolitę Twardowskiego do kontynuacji wymiany listów. Nie oznaczało to zaprzestania kontaktów między sędziwymi hierarchami. Po śmierci metropolity Szeptyckiego arcybiskup Twardowski wraz z biskupem Eugeniuszem Baziakiem koncelebrował 5 listopada 1944 recytowaną mszę świętą w obrządku łacińskim w Katedrze św. Jura i Requiem przy katafalku zmarłego.
Arcybiskup metropolita Twardowski podjął również w marcu 1944, za pośrednictwem arcybiskupa metropolity krakowskiego Adama Sapiehy, próbę interwencji u generalnego gubernatora Hansa Franka, ale memoriał arcybiskupa Sapiehy do Hansa Franka z 27 marca 1944 nie przyniósł skutku.
Arcybiskup Twardowski zwrócił się również w 1943, równolegle do korespondencji z metropolitą Szeptyckim z listami do diecezjalnych biskupów greckokatolickich: Hryhoryja Chomyszyna i Jozafata Kocyłowskiego. W odpowiedzi biskup Chomyszyn wydał równolegle do listu pasterskiego metropolity własne orędzie:
Biskup Jozafat Kocyłowski wydał również samodzielny list pasterski w tej sprawie.

</doc>
<doc id="1841354" url="https://pl.wikipedia.org/wiki?curid=1841354" title="Sato Kilman">
Sato Kilman

Sato Kilman – vanuacki polityk, wicepremier i minister spraw zagranicznych w latach 2004-2007, lider opozycji od marca do listopada 2009, wicepremier i minister handlu od 18 listopada 2009 do 2 grudnia 2010. Przewodniczący Ludowej Partii Postępu. Premier Vanuatu od 2 grudnia 2010 do 24 kwietnia 2011, od 13 maja 2011 do 16 czerwca 2011 oraz ponownie od 26 czerwca 2011 do 23 marca 2013.
Życiorys.
Sato Kilman jest członkiem parlamentu Vanuatu z okręgu Lakatoro na wyspie Malekula. Od lipca do grudnia 2004, razem z Hamem Lini, przewodził opozycji wobec rządu premiera Serge'a Vohora. Mocno krytykował wówczas próby nawiązania stosunków dyplomatycznych z Tajwanem. W grudniu 2004 zgłosił wobec rządu Vohora wotum nieufności, w wyniku którego jego gabinet został obalony. W nowym gabinecie, na którego czele stanął Ham Lini, objął 13 grudnia 2004 stanowisko wicepremiera i ministra spraw zagranicznych. 29 lipca 2007 został usunięty z urzędu z powodu oskarżeń jego współpracowników o oszustwa i kradzież środków publicznych.
W wyborach parlamentarnych z 2 września 2008 Ludowa Partia Postępu zdobyła 4 mandaty i znalazła się w opozycji, jako część koalicji Sojusz. W marcu 2009 Kilman został mianowany liderem całej opozycji.
18 listopada 2009 powrócił do rządu po tym, jak premier Edward Natapei zaprosił do koalicji opozycyjny dotąd Sojusz w miejsce Zjednoczonej Partii Narodowej (VNUP) oraz Partii Republikańskiej (VRP), które planowały uchwalenie wotum nieufności przeciw premierowi. W rządzie Natapei objął stanowisko wicepremiera i ministra handlu.
2 grudnia 2010 został mianowany nowym szefem rządu, po uchwaleniu przez parlament wotum nieufności wobec rządu premiera Natapei, który przebywał wówczas poza granicami kraju, uczestnicząc w szczycie klimatycznym w Cancún.
Również jego gabinet został odsunięty od władzy w wyniku parlamentarnego głosowania nad wotum nieufności 24 kwietnia 2011. Za jego przyjęciem opowiedziało się 26 z 52 deputowanych. Nowym szefem rządu został wybrany po raz kolejny Serge Vohor.
Kilman odwołał się jednak do sądu. 13 maja 2011 Sąd Apelacyjny anulował mianowanie Vohora na stanowisko premiera, uznając jego wybór za niekonstytucyjny. Sąd uznał, że jego wybór odbył się w oparciu o zwykłą większość głosów (26 z 52), a nie wymaganą przez konstytucję większość bezwzględną (co najmniej 27 spośród 52 głosów). W rezultacie Kilman powrócił na stanowisko szefa rządu.
16 czerwca 2011, decyzją sądu, wybór Sato Kilmana na stanowisko premiera 2 grudnia 2010 uznany został za nieważny, co skutkowało natychmiastowym złożeniem urzędu. Sąd uznał, że głosowanie nad powołaniem jego rządu odbyło się z naruszeniem przepisów konstytucji, gdyż nie było tajne. Pełniącym obowiązki szefa rządu, do czasu wyboru przez parlament nowego premiera, został były premier Edward Natapei, który złożył wniosek w tej sprawie do sądu, a ministrowie z jego ówczesnego gabinetu powrócili na swoje dawne stanowiska. Kilman powrócił w ten sposób na zajmowane wówczas stanowisko wicepremiera i ministra handlu.
26 czerwca 2011 został wybrany przez parlament po raz kolejny na urząd szefa rządu. Za jego kandydaturą opowiedziało się 29 deputowanych, podczas gdy 23 poparło kandydaturę Serge'a Vohora. Następnego dnia premier Kilman powołał swój rząd, w którym stanowiska objęli wszyscy byli ministrowie. Po rezygnacji z urzędu, jego następcą 23 marca 2013 został Moana Carcasses Kalosil.

</doc>
<doc id="1841355" url="https://pl.wikipedia.org/wiki?curid=1841355" title="Lorenzo Costa">
Lorenzo Costa

Lorenzo Costa (ur. ok. 1460 w Ferrarze, zm. 5 marca 1535 w Mantui) – włoski malarz, rysownik, grafik i freskant okresu renesansu.
Życie.
Był synem malarza Giovanniego Battisty Costa. Kształcił się w Ferrarze w pracowni Ercole de’ Robertiego i być może u Cosima Tury. W latach 1483–1506 działał w Bolonii, gdzie pracował dla rodu Bentivoglio i współpracował z Francesco Francią. Wykonał szereg dzieł do kościołów bolońskich: San Giovanni in Monte, San Petronio, San Martino oraz San Giacomo Maggiore. Później przeniósł się do Mantui, gdzie pracował na dworze Gonazagów. W 1506 został nadwornym malarzem miasta po śmierci Mantegni. W latach 1497–1499 odbył podróż do Florencji, gdzie poznał prace Filippina Lippi, które wpłynęły na zmianę jego stylu. Pochowany został w kościele San Silvestro w Mantui. Jego dwaj synowie Ippolito Costa (1506-1561) i Girolamo Costa oraz prawdopodobnie wnuk Lorenzo Costa Młodszy (1537-1583) również byli malarzami. Do uczniów i współpracowników Costy należeli m.in. Dosso Dossi, Amico Aspertini (1474-1552) i Ludovico Mazzolino (1480-1528).
Twórczość.
Malował kompozycje religijne, mitologiczne, alegoryczne oraz portrety. W pierwszym okresie twórczości pozostawał pod silnym wpływem przedstawicieli szkoły ferraryjskiej Cosima Tury, Francesca del Cossa i Ercole de’ Robertiego. W latach 1488–1490 namalował trzy wielkoformatowe dzieła do kaplicy Bentigvoliów w kościele San Giacomo Maggiore (Świętego Jakuba Starszego) w Bolonii, charakteryzujące się zdecydowaną kompozycją, bogactwem detali, twardym rysunkiem i chłodnym kolorytem ("Tronująca Madonna, Triumf Śmierci, Triumf Sławy"). W latach 1504–1506 był współautorem, obok Francesco Francii i Amico Aspertiniego, cyklu 9 malowideł ściennych w oratorium przy kościele San Giacomo Maggiore w Bolonii, przedstawiając dwie sceny z życia św. Cecylii: "Nawrócenie św. Waleriana" oraz "Miłosierdzie św. Cecylii". W latach 1506–1512 brał udział w dekoracji "studiolo" w apartamencie margrabiny Isabelli d’Este (1474-1539) na zamku San Giorgio w Mantui, wykonując dwa obrazy alegoryczne: "Alegoria dworu Isabelli d’Este" oraz "Historia boga Komusa". Jego dojrzały styl odznacza się elegancją i delikatnością oraz prostotą kompozycji, zdradzając wyraźne wpływy Perugina.
Był też autorem "Koncertu" – jednego z pierwszych przykładów scenki rodzajowej przedstawiającej muzykujące towarzystwo.

</doc>
<doc id="1841356" url="https://pl.wikipedia.org/wiki?curid=1841356" title="Cyryl V (koptyjski patriarcha Aleksandrii)">
Cyryl V (koptyjski patriarcha Aleksandrii)

Cyryl V (ur. w 1830 lub 1831 r.; zm. 7 sierpnia 1927) – 88. patriarcha Kościoła koptyjskiego w latach 1874–1927.

</doc>
<doc id="1841364" url="https://pl.wikipedia.org/wiki?curid=1841364" title="Gabor Talmacsi">
Gabor Talmacsi



</doc>
<doc id="1841366" url="https://pl.wikipedia.org/wiki?curid=1841366" title="Wybory generalne w Urugwaju w 2009 roku">
Wybory generalne w Urugwaju w 2009 roku



</doc>
<doc id="1841368" url="https://pl.wikipedia.org/wiki?curid=1841368" title="Karmir Blur">
Karmir Blur

Karmir Blur, Czerwone Wzgórze (orm. Կարմիր Բլուր) – wzgórze położone w Armenii, 30 km na północ od Erywania, na lewym brzegu rzeki Hrazdan, na którym odkryto ślady starożytnych osad, w tym urartyjskiego miasta-twierdzy Tejszebaini.
Karmir Blur zwrócił uwagę archeologów w 1936 roku, gdy geolog Aleksandr Diemiochin podczas badań bazaltów nad rzeką Hrazdan odkrył na wierzchołku wzgórza odłamek kamienia z pismem klinowym. Zorganizowane wkrótce prace archeologiczne przyczyniły się do odkrycia na wzgórzu ruin starożytnej osady.
Od 1939 roku Karmir Blur stał się obiektem systematycznych badań naukowych. Wykopaliska wykazały, że w VII–VI wiekach p.n.e. na Karmir Blur znajdowało się urartyjskie miasto-twierdza Tejszebaini. Warstwy wcześniejsze zawierały pozostałości po osadach z epoki eneolitu i wczesnego brązu (XIII–VIII wiek p.n.e.). Przedurartyjskie osady były zbudowane na planie koła lub prostokąta. W domostwach odkryto jamy na ziarno i antropomorficzne figurki bogów z kamienia – prawdopodobnie symboli płodności. Wszystkie osady sprzed powstania Urartu, położone na lewym brzegu rzeki Hrazdan, miały wiele wspólnych cech. Przypuszczalnie obszar ten był określany nazwą „kraina Aza”, o której istnieją wzmianki w późniejszych rocznikach urartyjskich.
Osada odkryta na Karmir Blur została spalona i zburzona prawdopodobnie za panowania Argisztiego I, tj. w okresie ekspansji Urartu na północ w kierunku Zakaukazia. Po podbiciu krainy Aza Karmir Blur przez prawie sto lat nie interesował królów urartyjskich. Dopiero Rusa II wzniósł w tych okolicach twierdzę Tejszebaini. W VI wieku p.n.e. została ona zdobyta i spalona przez Scytów. Możliwe, że wzgórze otrzymało miano czerwonego po pożarze, wskutek którego cegła, z której budowano domy, wypaliła się na czerwono.

</doc>
<doc id="1841376" url="https://pl.wikipedia.org/wiki?curid=1841376" title="Szulerzy (zespół muzyczny)">
Szulerzy (zespół muzyczny)

Szulerzy – polski zespół założony w 2001 roku w Inowrocławiu.
Historia.
Zespół został założony przez braci Marcina (gitara) i Miłosza (perkusja) Szulkowskich oraz Przemysława Kazimierskiego (bas). Wkrótce dołączyli Małgorzata Niezborała (śpiew) oraz Michał Kielak (harmonijka). W tym składzie zadebiutowali na I Festiwalu Bluesowym w Bydgoszczy. Po kilku miesiącach odszedł Przemysław Kazimierski; zastąpił go Jacek Mazurkiewicz. W 2003 roku grupa nagrała w Polskim Radiu „PiK” pierwszą płytę o tytule "Bez Ciebie". Po jej wydaniu z zespołu odeszli basista i wokalistka. 
Bracia Szulkowscy wzięli udział w nagraniu solowego albumu Michała Kielaka "Tribute to Skiba" (z udziałem: Jarosław Tioskow, Paweł Szymański, Jaromi Drażewski). Płyta ukazała się w 2003 roku, a biorący udział w sesji basista Paweł Urowski został nowym członkiem Szulerów. Rok później ukazuje się album okazjonalnej formacji Jaromi &amp; Szulerzy o tytule "Gra w piki daje wyniki". W nagraniach wzięła również udział nowa wokalistka Szulerów Aleksandra Więtczak. 
W 2005 roku wydana została druga płyta grupy – "Pilnuj się!". Zespół wygrał XIV Olsztyńskie Noce Bluesowe, a Marcin i Miłosz Szulkowscy wraz z Michałem Kielakiem wzięli udział w projekcie skupiającym polskich muzyków bluesowych pod nazwą Polish Blues Session. Wydarzenie to zostało udokumentowane albumem koncertowym, który ukazał się w 2009 roku. 
2007 rok przyniósł duże zmiany. Odeszli: Michał Kielak, Paweł Urowski i Aleksandra Więtczak, a dołączyli: Łukasz Rumpel (harmonijka; ex- Teenage Beat), Marcin Pluskota (bas; ex- Killer Band) oraz wokalistka Małgorzata Kaczmarek. W tym składzie Szulerzy zrealizowali album "Koniec tygodnia" (2008), na którym zespół wspomagał pianista Bartek Szopiński (Boogie Boys) i akordeonista Henryk Szopiński (Blues Flowers).
Pod koniec 2008 roku harmonijkarza Łukasza Rumpla zastąpił Dominik Abłamowicz (ex- Pralnia), a od połowy 2010 roku basistą grupy jest Marek Wikarski (ex- Nie-Toperz). W lutym 2011 roku nową wokalistką została Natalia Kaczmarczyk (później Abłamowicz), z którą zespół kontynuował prace nad nową płytą. Album "Blues'n'roll" został zarejestrowany jesienią 2011 roku, a ukazał się w marcu 2012 roku. W tym samym roku pojawili się w telewizyjnym show Must Be the Music. Tylko muzyka, dochodząc do półfinału. W 2014 roku ukazał się album "Życie zaczyna się w piątek", który zawierał m.in. kontrowersyjną „Ramonę”. Pod koniec 2015 roku z zespołu odeszli Natalia oraz Dominik. 
Od 2016 do końca 2017 roku w zespole śpiewała Anna Niestatek, a od 2016 do połowy 2019 roku harmonijkarzem był Jacek Karpowicz. 
W 2018 roku nową wokalistką Szulerów zostaje Emilia Wikarska-Karbowiak. 
W 2020 roku ukazuje się siódmy album grupy pt. "18", który wyprodukował znany m.in. z Rick Estrin &amp; the Nightcats"." 
Szulerzy grają muzykę będącą połączeniem rhythm and bluesa, rock and rolla, swingu oraz muzyki soul. Styl ten określają mianem "blues'n'roll". Wszystkie płyty zespołu zawierają własne kompozycje i polskie teksty.

</doc>
<doc id="1841377" url="https://pl.wikipedia.org/wiki?curid=1841377" title="Marokańska odmiana języka arabskiego">
Marokańska odmiana języka arabskiego

Marokańska odmiana języka arabskiego – dialekt arabski używany w Maroku jako język codzienny, stanowiący część magrebijskiego kontinuum dialektalnego. Sami użytkownicy określają go jako "darija" الدارجة (dosłownie „dialekt”), przeciwstawiając ten kod literackiemu językowi arabskiemu (fua), używanemu w sytuacjach oficjalnych. Ze względu na wpływ substratu berberyjskiego znacznie się różni od dialektów wschodnich.
Słownictwo.
Marokański arabski zaczerpnął wiele słów pochodzących z języka francuskiego, hiszpańskiego i berberyjskiego.

</doc>
<doc id="1841379" url="https://pl.wikipedia.org/wiki?curid=1841379" title="Fantastyczna Czwórka">
Fantastyczna Czwórka

Fantastyczna Czwórka (ang. "Fantastic Four", "FF") – drużyna fikcyjnych postaci komiksowych (superbohaterów), stworzonych przez Stana Lee i Jacka Kirby’ego w roku 1961 dla wydawnictwa Marvel Comics. Zadebiutowali oni w komiksie "Fantastic Four vol. #1" (listopad 1961), jako odpowiedź Marvel Comics na sukces serii komiksów o przygodach drużyny Justice League of America wydawnictwa DC Comics. Podobnie jak część innych superbohaterów Marvela, idea Fantastic Four zrodziła się na bazie obaw Amerykanów przed zwycięstwem ZSRR w zimnowojennej rywalizacji obu mocarstw (w tym przypadku w wyścigu kosmicznym). Cechą charakterystyczną tych postaci jest fakt, że każdy z nich cechuje się odrębnym zestawem nadludzkich mocy. W komiksach z ich udziałem zadebiutowały również inne postacie Marvel Comics, takie jak: Doctor Doom, Galactus, Silver Surfer, Skrullowie, Inhumans, Black Panther.
Poza komiksem Fantastic Four pojawiała się w serialach animowanych i filmach fabularnych. W pierwszej, niskobudżetowej adaptacji przygód FF, która nigdy nie trafiła do kin – "Fantastyczna Czwórka" ("Fantastic Four") z 1994 roku w reżyserii Oleya Sassone’a, w którym role członków drużyny zagrali: Alex Hyde-White (jako Mister Fantastic), Rebecca Staab (jako Invisible Woman), Michael Bailey Smith (jako Thing) i Jay Underwood (jako Human Torch). W dwuczęściowej serii filmów: "Fantastyczna Czwórka" ("Fantastic Four") z 2005 roku i "" ("Fantastic Four: Rise of the Silver Surfer") z 2007 (oba w reżyserii Tima Story) z następującą obsadą: Ioan Gruffudd (jako Mister Fantastic), Jessica Alba (jako Invisible Woman), Michael Chiklis (jako Thing) i Chris Evans (jako Human Torch). Obecnie trwają prace nad rebootem serii, którego premiera planowana jest na marzec 2015 roku. Odtwórcami ról członków drużyny zostali: Miles Teller (jako Mister Fantastic), Kate Mara (jako Invisible Woman), Jamie Bell (jako Thing) oraz Michael B. Jordan (jako Human Torch). Kontrowersyjny wybór afroamerykańskiego aktora Michaela B. Jordana na Johnny’ego Storma, przy jednoczesnym fakcie, iż jego filmową siostrę Sue zagra aktorka Kate Mara, spotkał się z ostrą falą krytyki ze strony części fanów.
Fantastic Four stali się jedną z ikon współczesnej popkultury, wychodząc poza ramy amerykańskiego komiksu o superbohaterach.
Historia drużyny.
Na Fantastic Four składa się czteroosobowa załoga statku kosmicznego (kapitan Reed Richards, jego narzeczona Sue Storm i jej brat Johnny Storm, oraz Ben Grimm), którzy w katastrofie statku kosmicznego zostali poddani promieniowaniu kosmicznemu zyskując niesamowite zdolności. Reed Richards stał się rozciągliwy, potrafi zmieniać kształt swojego ciała. Ben Grimm uzyskał pomarańczową, kamienną skórę, praktycznie niezniszczalną oraz nadludzką siłę. Sue Storm otrzymała moc niewidzialności oraz generowania zmiennokształtnego pola siłowego, a Johnny stał się człowiekiem-pochodnią, zdolnym podpalić swoje ciało siłą woli, bez uszczerbku na zdrowiu i wykorzystać płomienie do latania. Czwórka astronautów postanowiła wykorzystać swoje moce dla dobra ludzkości.
Co jest bardzo nietypowe dla komiksowych superbohaterów, w świecie w którym istnieją tożsamość całej czwórki jest jawna. Początkowo nie nosili żadnych wyróżniających ich na tle zwykłych ludzi kostiumów (co zmieniło się w trzecim numerze oryginalnej serii). Nigdy nie ukrywali swoich nazwisk, używają ich równoległe z pseudonimami. Często nie unikają dziennikarzy. Uczestniczą w konferencjach prasowych, akcjach charytatywnych i uświadamiających, ceremoniach otwierania szpitali etc. Pan Fantastyczny zapraszany jest na wykłady akademickie. Równie nietypowy jest fakt, że ich baza operacyjna także nie jest sekretem. To fikcyjny budynek wielorodzinny na Manhattanie, który z zewnątrz wygląda jak biurowiec. Jego nazwa to Baxter. Mają niewielu sąsiadów. Większość powierzchni zajmuje FF. Na dachu jest wielka cyfra 4.
Od czwartego numeru magazyn lansowany był śmiałym sloganem "The World’s Greatest Comic Magazine!". Lee i Kirby tworzyli wspólnie miesięczniki komiksowe o przygodach czwórki superbohaterów, aż do numeru "Fantastic Four vol. 1 #102" (wrzesień 1970), ustanawiając tym samym ówczesny rekord najdłużej działającego duetu twórczego w historii wydawnictwa, który jednak został pobity za sprawą duetu twórców magazynu "Ultimate Spider-Man": Briana Michael Bendisa i Marka Bagleya (ostatnim ich wspólnym numerem był "Ultimate Spider-Man vol. 1 #111" z września 2007). Po odejściu Kirby’ego w 1970 do konkurencyjnego wydawnictwa DC Comics, nowymi rysownikami serii zostali John Romita Sr., John Buscema, Rich Buckler i George Pérez, natomiast tacy scenarzyści jak m.in. Roy Thomas, Gerry Conway i Marv Wolfman przejęli serię po Stanie Lee. W latach 80. XX wieku, gdy seria zaczynała tracić popularność, scenarzysta John Byrne zdołał ją ożywić wprowadzając szereg zmian m.in. zastępując Thinga postacią She-Hulk (Ben później wrócił do podstawowego składu drużyny). Dodatkowo Byrne umocnił pozycję Sue Storm, która zazwyczaj była ukazywana jako stereotypowa „dziewczyna w opałach” i obdarzył ją charakterem przywódczyni, a także zmienił jej pseudonim z Invisible Girl na Invisible Woman. Po odejściu Byrne’a w 1986, jego prace kontynuowali tacy scenarzyści jak Roger Stern, Tom
DeFalco, Steve Englehart i Mark Waid, oraz artyści Jerry Ordway, Sal Buscema, Keith Pollard, Mike Wieringo i Walt Simonson.
Oprócz fantastycznych przygód (bardzo często pojawiały się motywy m.in. życia pozaziemskiego, podróży w czasie i podróży do równoległych światów), komiksy o Fantastycznej Czwórce opisują życie codzienne ludzi postawionych w roli superbohaterów. Ben Grimm czuje się jak potwór, przeraża ludzi mimo swych dobrych czynów (motywem przewodnim postaci stały się ucieczki Bena). Reed Richards i Sue Storm zostają małżeństwem i mają pierwsze dziecko o imieniu Franklin. Mają problemy niby czysto małżeńskie, jednak trafniejszym określeniem byłoby nazwanie ich czysto supermałżeńskimi. Johny Storm najbardziej korzysta ze swoich mocy i popisuje się nimi, zmienia dziewczyny jak rękawiczki i choć pragnie pozostać w stałym związku, nie potrafi. Do największych wrogów Fantastycznej Czwórki zalicza się m.in. szaleńca o straszliwie oszpeconej twarzy, Victora von Dooma, znanego bardziej jako Doktor Doom (swoją twarz skrywa za metalową maską), „pożeracza światów”, Galactusa oraz Mole-Mana – szalonego naukowca, który rządzi podziemnym królestwem, a także rasa kosmitów nazywanych Skrullami, którzy usiłowali dokonać inwazji na Ziemię.
Podstawowy skład drużyny.
Reed Richards/Mr. Fantastic (pol. Pan Fantastyczny) – przywódca drużyny Fantastycznej Czwórki. Naukowy geniusz.
Benjamin J. „Ben” Grimm/Thing (pol. Stwór/Rzecz) – znakomity pilot.
Susan „Sue” Storm Richards/Invisible Girl/Invisible Woman (pol. Niewidzialna Kobieta) – narzeczona Reeda i siostra Johnny’ego.
John „Johnny” Storm/Human Torch (pol. Ludzka Pochodnia) – brat Sue.

</doc>
<doc id="1841380" url="https://pl.wikipedia.org/wiki?curid=1841380" title="Hot like Fire">
Hot like Fire

„Hot like Fire” − rhythm and bluesowa kompozycja autorstwa Missy Elliott i Tima „Timbalanda” Mosleya zrealizowana na drugi studyjny album amerykańskiej wokalistki Aaliyah zatytułowany "One in a Million". W Stanach Zjednoczonych utwór wydano jako czwarty oficjalny singel promujący ową płytę, zaś w pozostałych regionach świata − piąty. Singel wydano w wersji zremiksowanej, znanej jako „Timbaland’s Groove Mix”.
Tło.
Tekst piosenki traktuje o damsko-męskim związku emocjonalnym. Aaliyah śpiewa, że chce, by partner wykazał się tolerancją wobec jej seksualnej wstrzemięźliwości, obiecuje też, że „wynagrodzi” mu okres oczekiwań na inicjację płciową.
Tematyka utworu spowodowała, że wiele amerykańskich stacji radiowych odmówiło emisji singla (co z kolei przyczyniło się do spadku jego popularności).
Listy utworów i formaty singla.
UK 12-inch single
U.S. CD single
U.S. Promo 12-inch single
Promocja.
10 sierpnia 1997 roku „Hot like Fire” zostało wykonane przez Aaliyah podczas hip-hopowego festiwalu muzycznego Summer Jam w Nowym Jorku. Wokalistka zaprezentowała także swoją piosenkę podczas trwania jednego z odcinków amerykańskiego talk-show pt. "VIBE".
Teledysk.
Wideoklip do utworu wyreżyserował Lance „Un” Rivera. Fatima Robinson, bliska przyjaciółka Aaliyah, opracowała doń choreografię, a w rolach cameo pojawili się Missy Elliott i Timbaland w towarzystwie zespołu Playa, duetu Changing Faces, raperki Lil’ Kim i hip-hopowej formacji Junior M.A.F.I.A.
Akcja klipu rozgrywa się w jednej z wielkomiejskich dzielnic w parny, letni dzień. W scenie rozpoczynającej teledysk zostaje ukazana liczna grupa ludzi. Przez ulicę przejeżdża Aaliyah, która prowadzi czerwony samochód pożarniczy. Scenografia szybko ulega zmianie, gdyż zapada noc. Wokalistka wysiada z pojazdu, by wykonać refren utworu na zadymionej scenie. Następnie tańczy wśród tłumów i powraca na scenę z tancerzami, by raz jeszcze odśpiewać refren.

</doc>
<doc id="1841381" url="https://pl.wikipedia.org/wiki?curid=1841381" title="The Silver Treasure">
The Silver Treasure

The Silver Treasure – niemy dramat prod. USA z 1926 roku na podstawie powieści Josepha Conrada pod tytułem Nostromo.

</doc>
<doc id="1841382" url="https://pl.wikipedia.org/wiki?curid=1841382" title="Osypenko (rejon berdiański)">
Osypenko (rejon berdiański)

Osypenko (ukr. Осипенко), do 1939 Nowospasiwka (ukr. Новоспасівка) – wieś na południu Ukrainy, w rejonie berdiańskim obwodu zaporoskiego. Siedziba sołectwa o tej samej nazwie. Wieś liczy 4 667 tysiące mieszkańców.
Wieś została założona w 1805 przez grupę zbiegłych chłopów pańszczyźnianych z prowincji połtawskiej. Zorganizowali oni małą osadę nad brzegiem rzeki Erd, nazywając ją Nowospasiwka.

</doc>
<doc id="1841384" url="https://pl.wikipedia.org/wiki?curid=1841384" title="Otto Ludwig Hölder">
Otto Ludwig Hölder

Otto Ludwig Hölder (ur. 22 grudnia 1859 w Stuttgarcie, zm. 29 sierpnia 1937 w Lipsku) – niemiecki matematyk zajmujący się analizą i algebrą, konkretniej analizą rzeczywistą i teorią grup.
Upamiętnieniają go:
Życiorys.
Urodził się w Stuttgarcie w Badenii-Wirtembergii – tam też ukończył szkołę "Polytechnikum" (dzisiejszy Uniwersytet w Stuttgarcie). W 1877 roku rozpoczął studia w Berlinie. Wśród jego nauczycieli można odnaleźć takie nazwiska, jak Leopold Kronecker, Karl Weierstraß, czy Ernst Eduard Kummer. W 1882 uzyskał doktorat na Uniwersytecie w Tybindze, jego rozprawa doktorska dotyczyła teorii potencjału. Od 1899 osiadł w Lipsku, pracował na tamtejszym Uniwersytecie. Zmarł w Lipsku w 1937 roku.

</doc>
<doc id="1841386" url="https://pl.wikipedia.org/wiki?curid=1841386" title="Otto Hölder">
Otto Hölder



</doc>
<doc id="1841387" url="https://pl.wikipedia.org/wiki?curid=1841387" title="FK Berdiańsk">
FK Berdiańsk

FK Berdiańsk (ukr. Футбольний клуб «Бердянськ», "Futbolnyj Kłub „Berdianśk”") – ukraiński klub piłkarski z siedzibą w Berdiańsku, w obwodzie zaporoskim.
Historia.
Chronologia nazw:
Drużyna piłkarska Kryła Rad Berdiańsk (ros. Крылья Советов Бердянск, "Krylja Sowietow Bierdiansk") została założona w mieście Berdiańsk w latach 30. XX wieku. W 1938 zespół debiutowała w rozgrywkach Pucharu ZSRR. Po ataku Niemiec na ZSRR w 1941 zaprzestał funkcjonować. Po zakończeniu II wojny światowej klub został odrodzony i pod nazwą Azoweć Berdiańsk występował w rozgrywkach mistrzostw i Pucharu obwodu zaporoskiego. W 1962 jako mistrz obwodu walczył z Metałurhiem Zaporoże w barażach o miejsce w Klasie B, 2 strefie ukraińskiej Mistrzostw ZSRR. W 1975, 1977 i 1978 występował w Mistrzostwach Ukraińskiej SRR]. Potem kontynuował występy w rozgrywkach Mistrzostw i Pucharu obwodu, dopóki nie został rozwiązany pod koniec lat 80. XX wieku. 
W pobliskiej miejscowości Osypenko istniała drużyna piłkarska, która reprezentowała miejscowy kołchoz „Drużba”. Od początku rozgrywek w niezależnej Ukrainie w 1992 Drużba Osypenko debiutował w Przejściowej Lidze, 2 podgrupie. Od sezonu 1992/93 występował w Drugiej Lidze. Latem 1993 klub przeniósł się do Berdiańska i jako Drużba Berdiańsk kontynuował występy w Drugiej Lidze. Po zakończeniu sezonu 1995/96, w którym zajął 11 miejsce, z powodu problemów finansowych klub został rozwiązany.
W 2005 był reaktywowany i jako FK Berdiańsk kontynuował występy w rozgrywkach Mistrzostw i Pucharu obwodu.

</doc>
<doc id="1841390" url="https://pl.wikipedia.org/wiki?curid=1841390" title="Drużba Berdiańsk">
Drużba Berdiańsk



</doc>
<doc id="1841391" url="https://pl.wikipedia.org/wiki?curid=1841391" title="Klamra">
Klamra

Klamra – w podstawowym znaczeniu tego słowa stanowi część pasa, najczęściej ozdobną, umieszczaną na jednym z jego końców w celu połączenia go z drugim końcem pasa (lub rzadziej – z innym pasem). W tym zastosowaniu klamra pełni funkcję identyczną jak sprzączka.
Klamry bywają niekiedy kunsztownie zdobione (jak na fotografii z prawej u góry przedstawiającej klamrę z Ordos).
Klamry w pasach będących elementami umundurowania bywają zdobione wytłoczeniami przedstawiającymi godła, emblematy lub napisy podkreślające związek noszącej mundur osoby z macierzystą formacją. Przykłady takich klamer przedstawiono w galerii poniżej.
Przy pomocy specjalnie skonstruowanych szybkich zapięć (nazywanych potocznie klamrami) zapinane są także współczesne buty sportowe (np. narciarskie lub niektóre modele kolarskich). Klamry lub sprzączki bywają też używane jako elementy czysto ozdobne, nie pełniąc żadnej lub prawie żadnej innej roli. Takie zastosowanie pojawia się na przykład w niektórych wzorach obuwia, zarówno damskiego, jak i męskiego.
Klamrą nazywany jest też element służący do trwałego lub tymczasowego połączenia różnego rodzaju elementów, na przykład w ciesielstwie i budownictwie.
Także w medycynie stosowane są klamry. Tam mogą łączyć ze sobą krawędzie rozciętych tkanek (np. ran skóry) do czasu ich zabliźnienia.

</doc>
<doc id="1841393" url="https://pl.wikipedia.org/wiki?curid=1841393" title="Drużba Osypenko">
Drużba Osypenko



</doc>
<doc id="1841395" url="https://pl.wikipedia.org/wiki?curid=1841395" title="Torpedo Berdiańsk">
Torpedo Berdiańsk

Torpedo Berdiańsk (ukr. Футбольний клуб «Торпедо» Бердянськ, "Futbolnyj Kłub „Torpedo” Berdianśk") – ukraiński klub piłkarski, mający siedzibę w mieście Berdiańsk, w obwodzie zaporoskim.
Historia.
Chronologia nazw:
Zespół piłkarski powstał w 1911 roku w zakładzie John Greaves'a w Berdiańsku. Dwaj wnukowie angielskiego kapitalisty Greaves'a, który założył fabrykę maszyn rolniczych w Berdiańsku, po odwiedzinach w Anglii zostali zafascynowani piłką nożną i potem często grali we dwójkę w piłkę na podwórku zakładu. Ich grą zainteresował się młody tokarz Pawło Małychin, który po zapoznaniu się z regułami, zaczął organizować pierwszą drużynę w mieście w 1911 roku. Pierwszy mecz między dwoma zespołami fabrycznymi odbył się latem 1912 roku na pustkowiu, który służył jako stadion.
W 1914 roku, kiedy wielu piłkarzy zostało wysłanych na wojnę, zespół został rozwiązany. Po zakończeniu wojny domowej w ZSRR, na początku lat 20. XX wieku zespół wznowił swoje istnienie już pod nazwą Metalist Berdiańsk (na bazie zakładu Perwomajski, dawna fabryka John Greaves'a znacjonalizowana przez bolszewików).
Na początku lat 30. XX wieku został zniszczony cerkiew prawosławna, a na jej miejscu zbudowano stadion Silmash (obecnie Torpedo). Następnie klub zmienił nazwę na Silmasz Berdiańsk i od tego czasu stadion został przydzielony do klubu.
Od 1936 roku na Ukrainie zaczęły się mistrzostwa Ukraińskiej SRR wśród zespołów wychowania fizycznego. W 1937 roku zespół Silmasz zadebiutował w tych rozgrywkach. Debiut zakończył się sukcesem – 2 miejsce w swojej grupie. Niestety latem 1941 roku klub zawiesił swoją działalność z powodu ataku Niemiec na ZSRR.
Po zakończeniu wojny klub został odrodzony i przemianowany na Traktor Berdiańsk. I już w 1947 i 1948 został mistrzem obwodu zaporoskiego. Również dwa razy z rzędu – w 1949 i 1950 – zdobył puchar obwodu. Cztery razy z rzędu – od 1948 do 1951 roku – klub występował w mistrzostwach Ukraińskiej SRR wśród amatorów. W 1956 roku klub przyjął obecną nazwę Torpedo Berdiańsk i po raz trzeci wygrał puchar obwodu. W 1964 roku klub wygrał mistrzostwa Towarzystwa Sportowego Awangard.
W maju 1966 roku startował w Klasie B, 2 strefie ukraińskiej Mistrzostw ZSRR, w której występował przez 5 lat jako klub profesjonalny. W sezonie 1970 w wyniku reorganizacji systemu lig ZSRR klub spadł do niższej ligi, w której zajął końcowe, 22 miejsce i pożegnał się z rozgrywkami na szczeblu profesjonalnym. W 1971 roku klub startował w mistrzostwach Ukraińskiej SRR wśród amatorów. W 1972 nie brał udziału w mistrzostwach Ukraińskiej SRR. Ponadto zespół Torpedo został prawie rozwiązany. W latach 1977-1983 funkcjonowała drużyna zakładowa Perwomajeć Berdiańsk, która grała w rozgrywkach lokalnych. Dopiero w 1985 klub Torpedo został przywrócony. Od tego momentu zespół bierze udział w zawodach obwodowych i miejskich. W 1987 zdobył po raz trzeci mistrzostwo obwodu, a w 1989 wicemistrzostwo. W 1988 i 1990 brał udział w mistrzostwach Ukraińskiej SRR wśród amatorów. W 1991 roku klub nie brał udziału w żadnych rozgrywkach. Potem kontynuował występy w rozgrywkach o mistrzostwo miasta.
Barwy klubowe, strój.
Zawodnicy klubu zazwyczaj grają swoje mecze domowe w czerwonych koszulkach i czarnych spodenkach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub rozgrywa swoje mecze domowe na stadionie Torpedo w Berdiańsku, który może pomieścić 8600 widzów.

</doc>
<doc id="1841396" url="https://pl.wikipedia.org/wiki?curid=1841396" title="Kryła Rad Berdiańsk">
Kryła Rad Berdiańsk



</doc>
<doc id="1841399" url="https://pl.wikipedia.org/wiki?curid=1841399" title="Sława i chwała (serial telewizyjny)">
Sława i chwała (serial telewizyjny)

Sława i chwała – polski serial telewizyjny z 1997 roku, zrealizowany na podstawie powieści Jarosława Iwaszkiewicza.
Film kręcony w Lublinie.
Obsada.
Wystąpili także

</doc>
<doc id="1841401" url="https://pl.wikipedia.org/wiki?curid=1841401" title="Sława i chwała">
Sława i chwała



</doc>
<doc id="1841403" url="https://pl.wikipedia.org/wiki?curid=1841403" title="Kościół w Sieniawie">
Kościół w Sieniawie



</doc>
<doc id="1841405" url="https://pl.wikipedia.org/wiki?curid=1841405" title="Łukasz Krawczuk">
Łukasz Krawczuk

Łukasz Krawczuk (ur. 15 czerwca 1989 w Kłodzku) – polski lekkoatleta, sprinter. Żołnierz Wojska Polskiego.
Kariera sportowa.
Reprezentuje barwy WKS Śląsk Wrocław. Absolwent Szkoły Mistrzostwa Sportowego we Wrocławiu. W przeszłości specjalizował się w biegach krótkich na 100 metrów i 200 metrów. W 2008 roku został podwójnym mistrzem Polski juniorów na 200 metrów w hali i na stadionie. Po zakończeniu kategorii wiekowej juniora, zdecydował się przedłużyć dystans do 400 metrów. Podczas rozegranych w 2009 w Kownie młodzieżowych mistrzostw Europy biegł w eliminacjach sztafety 4 × 400 metrów, Polacy wywalczyli złoty medal tej imprezy. Dwa lata później, podczas kolejnych młodzieżowych mistrzostw Europy w Ostrawie zdobył z kolegami srebrny medal na tym samym dystansie. W 2014 zajął 2. miejsce w sztafecie 4 × 400 metrów na 22. Lekkoatletycznych Mistrzostwach Europy w Zurychu. 8 marca 2015 podczas Halowych mistrzostw Europy w Pradze zdobył srebrny medal w sztafecie 4 × 400 metrów. W 2016 wystartował na mistrzostwach Europy w Amsterdamie i zdobył srebrny medal w sztafecie 4 × 400 metrów, a udział w biegu na 400 metrów zakończył na półfinale. W 2017 biegł na drugiej zmianie polskiej sztafety 4 × 400 metrów, która zdobyła złoty medal halowych mistrzostw Europy.
W 2018 biegł na trzeciej zmianie polskiej sztafety 4 × 400 metrów, która triumfowała w halowych mistrzostwach świata i ustanowiła wynikiem 3:01,77 halowy rekord świata w tej konkurencji.
Wielokrotny medalista mistrzostw Polski w kategoriach juniora, młodzieżowca i seniora oraz reprezentant kraju w IAAF World Relays.

</doc>
<doc id="1841406" url="https://pl.wikipedia.org/wiki?curid=1841406" title="AGM-86 ALCM">
AGM-86 ALCM



</doc>
<doc id="1841408" url="https://pl.wikipedia.org/wiki?curid=1841408" title="Robert Zanibal">
Robert Zanibal

Robert Jan Franciszek Zanibal (ur. 23 października 1843 w Błogocicach, zm. 13 grudnia 1878) – nauczyciel, działacz narodowy, pisarz ludowy, krajoznawca i folklorysta.
Życiorys.
Absolwent dwuletniego seminarium nauczycielskiego (tzw. „preparandy”) w Cieszynie. Szykanowany za swe polskie przekonania, był przerzucany przez austriackie władze szkolne z miejsca na miejsce. Uczył m.in. w Końskiej nad Olzą i w Janowicach pod Łysą Górą (Beskid Śląsko-Morawski). Był aktywnym działaczem Czytelni Ludowej w Cieszynie i od 1863 animatorem ruchu dążącego do powołania polskiego, ponadwyznaniowego stowarzyszenia nauczycielskiego. Za swe narodowe przekonania został karnie przeniesiony do Galicji na teren żywiecczyzny. Tam popadł w depresję psychiczną i zmarł wskutek samobójstwa.
Był współpracownikiem „Gwiazdki Cieszyńskiej”, w której drukował niektóre teksty (m.in. “Chłopi spod Cieszyna”, “Hrabia Prażma” i “Ondraszek, dowódca zbójców. Obrazek z przeszłego wieku”). W rękopisie pozostawił powieść ludową “Panek, czyli kochanek i rywal. Prawdziwe zdarzenie spod Łysej Góry”. Zasłyszane podania, opowieści ludowe oraz wiadomości historyczne i topograficzne spisał w sześciu zeszytach, opatrzonych wspólnym tytułem “Księstwa Cieszyńskego powieści, osobliwości, lud i jego obyczaje, śpiewy itd.”. Historyczno-topograficzne zapiski Zanibala wykorzystywał w swych pracach historyk Franciszek Popiołek. Zwyczaje doroczne i obrzędy zawarte w VI zeszycie Zanibala, znajdującym się wówczas w zbiorach Andrzeja Cinciały, przedstawił Ludwik Brożek w “Zaraniu Śląskim” (z.3-4, 1931). Spisane przez Zanibala podania, opowieści ludowe oraz wiadomości historyczne i topograficzne o miejscowościach Śląska Cieszyńskiego L. Brożek opublikował dopiero w 1975 r. (częściowo) pt. „Księstwa Cieszyńskiego powieści i osobliwości” („Głos Ziemi Cieszyńskiej” nr 38–50).

</doc>
<doc id="1841409" url="https://pl.wikipedia.org/wiki?curid=1841409" title="Hygrophorus eburneus">
Hygrophorus eburneus



</doc>
<doc id="1841410" url="https://pl.wikipedia.org/wiki?curid=1841410" title="Wodzicki">
Wodzicki

Polskie nazwisko
Herb

</doc>
<doc id="1841413" url="https://pl.wikipedia.org/wiki?curid=1841413" title="Iwan Jełagin">
Iwan Jełagin



</doc>
<doc id="1841416" url="https://pl.wikipedia.org/wiki?curid=1841416" title="Try Again">
Try Again



</doc>
<doc id="1841418" url="https://pl.wikipedia.org/wiki?curid=1841418" title="Lech Antonowicz">
Lech Antonowicz

Lech Antonowicz (ur. 17 sierpnia 1928 w Potoczanach) – polski prawnik, profesor nauk prawnych, specjalista z zakresu prawa międzynarodowego publicznego, wieloletni nauczyciel akademicki Uniwersytetu Marii Curie-Skłodowskiej w Lublinie i Katolickiego Uniwersytetu Lubelskiego Jana Pawła II.
Życiorys.
W 1947 został abiturientem Liceum Ogólnokształcącego w Krynicy-Zdroju, po czym udał się na studia do Warszawy. W latach 1947–1951 studiował na Wydziale Dyplomatyczno-Konsularnym w Akademii Nauk Politycznych. Na tejże uczelni w 1955 otrzymał stopień doktora nauk prawnych, zaś w 1963 uzyskał habilitację w Instytucie Nauk Prawnych Polskiej Akademii Nauk. W 1976 uzyskał tytuł profesora nadzwyczajnego, a 10 lipca 1990 tytuł profesora zwyczajnego. Jego zainteresowania naukowe, dotyczą głównie zagadnienia państwa jako podmiotu prawa międzynarodowego. 
W 2011 został uczczony w KUL publikacją: "Ius et mundus. Księga pamiątkowa dedykowana Profesorowi Lechowi Antonowiczowi", red. Tadeusz Guz, Ryszard Mazurkiewicz, Maria R. Pałubska, Wydawnictwo KUL, Lublin 2011 , ss. 522.

</doc>
<doc id="1841421" url="https://pl.wikipedia.org/wiki?curid=1841421" title="Ewangelia św. Macieja">
Ewangelia św. Macieja



</doc>
<doc id="1841422" url="https://pl.wikipedia.org/wiki?curid=1841422" title="Parafia św. Mikołaja w Ugine">
Parafia św. Mikołaja w Ugine

Parafia św. Mikołaja – parafia prawosławna w Ugine. Należy do dekanatu francuskiego eparchii chersoneskiej Rosyjskiego Kościoła Prawosławnego. Jest to parafia etnicznie rosyjska, obecnie nie prowadzi czynnej działalności.

</doc>
<doc id="1841425" url="https://pl.wikipedia.org/wiki?curid=1841425" title="Askon Jakymiwka">
Askon Jakymiwka

Askon Jakymiwka (ukr. Футбольний клуб «Аскон» Якимівка, "Futbolnyj Kłub "Askon" Jakymiwka") – ukraiński klub piłkarski z siedzibą w Jakymiwce, w obwodzie zaporoskim.
Historia.
Chronologia nazw:
Drużyna piłkarska Kołos Jakymiwka została założona w miejscowości Jakymiwka w XX wieku i reprezentowała miejscowy kołchoz "Znamia Lenina". Zespół występował w rozgrywkach mistrzostw i Pucharu obwodu zaporoskiego. W sezonie 1967/68 debiutował w rozgrywkach Pucharu ZSRR. W 1968 startował w Klasie B, 1 strefie ukraińskiej Mistrzostw ZSRR, w której zajął 11 miejsce, a w następnym sezonie 6 miejsce. W 1970 w wyniku reorganizacji systemu lig ZSRR klub pożegnał się z rozgrywkami na szczeblu profesjonalnym. Potem kontynuował występy w rozgrywkach Mistrzostw i Pucharu obwodu i rejonu. Nazywał się potem Dorożnyk Jakymiwka i Rotor Jakymiwka. Obecnie występuje pod nazwą Askon Jakymiwka i reprezentuje miejscowe prywatne przedsiębiorstwo o identycznej nazwie "Askon".

</doc>
<doc id="1841426" url="https://pl.wikipedia.org/wiki?curid=1841426" title="Kołos Jakymiwka">
Kołos Jakymiwka



</doc>
<doc id="1841427" url="https://pl.wikipedia.org/wiki?curid=1841427" title="Rąbinek">
Rąbinek

Zobacz też: Rąbin, Rąbinko, Rąbino, Rąbiń

</doc>
<doc id="1841428" url="https://pl.wikipedia.org/wiki?curid=1841428" title="Delegacja do Kongresu USA stanu Luizjana">
Delegacja do Kongresu USA stanu Luizjana

Delegacja do Kongresu Stanów Zjednoczonych stanu Luizjana liczy dziewięciu kongresmenów (dwóch senatorów oraz siedmiu reprezentantów). Luizjana została włączona do Stanów Zjednoczonych jako 18. stan 30 kwietnia 1812 roku. Oficjalnie delegaci z Luizjany po raz pierwszy zasiedli w Kongresie podczas 13. Kongresu (1813-1815).
Czynne prawo wyborcze przysługuje tym Amerykanom, którym przysługuje prawo głosu w wyborach do stanowej Izby Reprezentantów ("Louisiana House of Representatives").
111. Kongres (2009-11).
Obecna delegacja stanu Luizjana do Kongresu USA w większości składa się z członków Partii Republikańskiej, która posiada jednego senatora oraz aż sześciu na siedmiu reprezentantów. Jedynym nierepublikańskim reprezentantem z Luizjany jest członek Partii Demokratycznej, Charlie Melancon.
Oto obecny skład delegacji stanu Luizjana do Kongresu Stanów Zjednoczonych:
110. Kongres (2007-09).
Podczas 110. Kadencji Kongresu Stanów Zjednoczonych Partia Republikańska zdobyła w Luizjanie 5 mandatów reprezentacyjnych, natomiast "Demokraci" wprowadzili do Izby Reprezentantów swoich dwóch przedstawicieli. Obie partie wysłały do Senatu po jednym senatorze.
Liczba kongresmenów.
Liczba delegatów ze stanu Luizjana zmieniała się na przestrzeni lat. Do 1993 stan miał prawo wysłać do Kongresu ośmiu reprezentantów, jednakże w 1993 ich liczba zmalała do siedmiu i od tego roku utrzymuje się na identycznym poziomie.

</doc>
<doc id="1841429" url="https://pl.wikipedia.org/wiki?curid=1841429" title="Parafia św. Serafina z Sarowa w Bruges">
Parafia św. Serafina z Sarowa w Bruges

Parafia św. Serafina z Sarowa – parafia w eparchii chersoneskiej Rosyjskiego Kościoła Prawosławnego w Bruges. Jest to parafia etnicznie rosyjska.
Historia.
Parafia została erygowana w 2003 r. w składzie eparchii chersoneskiej Rosyjskiego Kościoła Prawosławnego. Ponieważ wspólnota nie dysponowała własną świątynią, nabożeństwa odbywały się w cerkwi św. Mikołaja w Bordeaux, podlegającej Greckiej Metropolii Francji.
Na początku 2015 r. na zalecenie arcybiskupa Bordeaux, kardynała Jeana-Pierrа Ricarda, katolickie Zgromadzenie Sióstr św. Marty w Bordeaux przekazało w darze lokalnej społeczności Rosyjskiej Cerkwi Prawosławnej budynek wcześniej zajmowanego przezeń kościoła katolickiego.
W ciągu roku wysiłkiem parafian prowadzono prace adaptacyjne.
3 czerwca 2016 r. biskup Nestor (Sirotienko) i przedstawiciele Zgromadzenia Sióstr św. Marty podpisali dokumenty o przekazaniu kościoła św. Hermana w mieście Bruges na własność parafii św. Serafina z Sarowa. W połowie czerwca 2016 r. w pozyskanej świątyni został umieszczony prawosławny ikonostas.

</doc>
<doc id="1841430" url="https://pl.wikipedia.org/wiki?curid=1841430" title="Kościół św. Anny w Zębie">
Kościół św. Anny w Zębie

Kościół św. Anny w Zębie – kościół drewniany z początków XX wieku, położony w Zębie, w województwie małopolskim, w powiecie tatrzańskim, w gminie Poronin.
Historia.
Budowę rozpoczęto w roku 1915, ukończono w 1921. W 1932 arcybiskup krakowski Adam Sapieha erygował parafię w Zębie, obejmującą dodatkowo wsie Bustryk i Sierockie.
Kościół wybudowany został według projektu Jędrzeja Gracy (przydomek Gobera) z Bustryku, ołtarz główny projektował Wojciech Brzega. Wykonawcą projektu był Jan Ustupski z Zakopanego, wystrój wnętrza wykonał Jan Tylka z Zakopanego. Ołtarze boczne i bogato zdobioną chrzcielnicę z rzeźbą Jezusa i Jana Chrzciciela wykonał artysta Franciszek Bobak Końcowy z Zębu. 
Architektura.
Kościół jednonawowy, wzniesiony z drewna. Elewacja prezbiterium jest oszalowana pionowo, dach i elewacje wieży kryte gontem. Wieża o konstrukcji słupowo-ramowej. Dachy prezbiterium i transeptu są dwuspadowe, na dachu prezbiterium znajduje się sygnaturka.
Ołtarz główny z obrazem św. Anny, po jego bokach drewniane rzeźby św. Jana Ewangelisty i św. Jakuba Starszego, w górnej części ołtarza obraz przedstawiający św Trójcę.

</doc>
<doc id="1841431" url="https://pl.wikipedia.org/wiki?curid=1841431" title="Iwan Jełagin (1725–1794)">
Iwan Jełagin (1725–1794)

Iwan Pierfiljewicz Jełagin (), (ur. 11 grudnia 1725, zm. 3 października 1794) – rosyjski poeta, historyk i polityk.
W 1758 jako stronnik Aleksego Piotrowicza Bestużewa-Riumina i zaufany Stanisława Poniatowskiego został zesłany do guberni kazańskiej. Przywrócony do łask po wstąpieniu na tron Katarzyny II, mianowany oberhofmeistrem - dyrektorem teatrów dworskich. W 1766 został kawalerem Orderu Świętego Stanisława.
W latach 1766-1779 zajmował się rosyjskimi teatrami. Był wybitnym wolnomularzem rosyjskim. Został pierwszym Wielkim Mistrzem loży rosyjskiej systemu angielskiego. Adept nauk Alessandro di Cagliostro. W 1777 był zwolennikiem wprowadzania systemu szwedzkiego w rosyjskim wolnomularstwie.

</doc>
<doc id="1841432" url="https://pl.wikipedia.org/wiki?curid=1841432" title="Isidor Zabludowski">
Isidor Zabludowski

Isidor Zabludowski, Izrail (Isidor) Wieniaminowicz Zabłudowski (ros. Израиль (Исидор) Вениаминович Заблудовский, ur. 30 lipca 1850 lub 8 lutego 1851 w Białymstoku, zm. 24 listopada 1906 w Berlinie) – rosyjsko-niemiecki lekarz i pisarz żydowskiego pochodzenia. Profesor tytularny, wykładowca wydziału medycznego Uniwersytetu Fryderyka Wilhelma w Berlinie. Twórca własnej metody masażu i autor prac na ten temat w języku rosyjskim i niemieckim. 
Studiował medycynę w Sankt Petersburgu, dyplom otrzymał 1 maja 1882. Następnie służył w armii jako lekarz wojskowy, w pułku kozaków pod Plewną. Odznaczony Orderem św. Stanisława II klasy. 
W 1896 został profesorem tytularnym na Uniwersytecie Fryderyka Wilhelma w Berlinie.
W wieku 12 lat napisał powieść "Ha-Yaldut we-ha-Shaharut", wydaną w Wilnie w 1863.

</doc>
<doc id="1841433" url="https://pl.wikipedia.org/wiki?curid=1841433" title="Kościół w Zębie">
Kościół w Zębie



</doc>
