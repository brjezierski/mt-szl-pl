<doc id="1848491" url="https://pl.wikipedia.org/wiki?curid=1848491" title="Sašo Komovec">
Sašo Komovec

Sašo Komovec (ur. 1 lutego 1971) – jugosłowiański i słoweński skoczek narciarski, drużynowy brązowy medalista mistrzostw świata juniorów (1990) i zimowej uniwersjady (1995 i 1997).

</doc>
<doc id="1848493" url="https://pl.wikipedia.org/wiki?curid=1848493" title="Calstock (stacja kolejowa)">
Calstock (stacja kolejowa)

 Calstock – stacja kolejowa w miejscowości Calstock na linii Tamar Valley Line. Jest najbardziej na wschód wysuniętą stacją kolejową Kornwalii.
Ruch pasażerski.
Stacja w Calstock obsługuje 10 534 pasażerów rocznie (dane za okres od kwietnia 2020 do marca 2021). Stacja obsługuje połączenia z Plymouth i Gunnislake.

</doc>
<doc id="1848494" url="https://pl.wikipedia.org/wiki?curid=1848494" title="Antonina Amalia z Brunszwiku-Wolfenbüttel">
Antonina Amalia z Brunszwiku-Wolfenbüttel

Antonina Amalia z Brunszwiku-Wolfenbüttel, niem. "Antoinette Amalie von Braunschweig-Wolfenbüttel" (ur. 22 kwietnia 1696 w Wolfenbüttel, zm. 6 marca 1762 w Brunszwiku) – córka księcia Brunszwiku Ludwika Rudolfa i jego żony Krystyny Oettingen, księżna Brunszwiku-Bevern.
Życiorys.
W 1712 roku poślubiła swojego dalekiego kuzyna Ferdynanda Albrechta II z Brunszwiku-Lüneburga. Ze związku przyszło na świat czternaścioro dzieci :
Jej siostrą była Szarlota Krystyna żona carewicza Aleksego Piotrowicza, matka cesarza Piotra II Romanowa oraz Elżbieta Krystyna cesarzowa Świętego Cesarstwa Rzymskiego żona Karola VI Habsburga i matka Marii Teresy.

</doc>
<doc id="1848496" url="https://pl.wikipedia.org/wiki?curid=1848496" title="Parafia katedralna św. Wojciecha w Ełku">
Parafia katedralna św. Wojciecha w Ełku

Parafia Katedralna Świętego Wojciecha w Ełku – parafia rzymskokatolicka należąca do dekanatu Ełk – Matki Bożej Fatimskiej diecezji ełckiej.
Parafia została erygowana 22 maja 1853 przez biskupa warmińskiego Josepha Ambrosiusa Geritza jako pierwsza parafia katolicka w zdominowanym przez luteran mieście. 15 października 1854 ks. kan. Franciszek Thiedig poświęcił kaplicę pw. św. Wojciecha - biskupa i męczennika. Budowę kościoła i plebanii zapoczątkował ks. Andrzej Erdmann, którą ukończono w 1893. 9 lipca 1894 biskup Andreas Thiel wyraził zgodę na błogosławieństwo nowej świątyni. Konsekracja kościoła nastąpiła 19 sierpnia 1903. Podczas gdy w styczniu 1945 niemiecka ludność cywilna opuszczała Ełk, ówczesny proboszcz ks. Karol Foks pozostał w świątyni i kontynuował pracę duszpasterską. 25 marca 1992 papież Jan Paweł II bullą "Totuus Tuus, Poloniae Populus" powołał do życia diecezję ełcką, podnosząc kościół do rangi katedry. Niebawem z parafii wydzielono parafię Ducha Świętego i parafię Opatrzności Bożej.

</doc>
<doc id="1848498" url="https://pl.wikipedia.org/wiki?curid=1848498" title="Parafia Ducha Świętego w Ełku">
Parafia Ducha Świętego w Ełku

Parafia Ducha Świętego w Ełku została utworzona w 1992 roku. Należy do dekanatu Ełk – Matki Bożej Fatimskiej diecezji ełckiej. Kościół parafialny budowany od roku 1998, konsekrowany został 15 maja 2016 roku. Jest to najliczniejsza parafia w mieście – liczy 8200 wiernych. Obejmuje swoim zasięgiem osiedla Kochanowskiego i Bogdanowicza.
Autorem projektu jest Andrzej Józef Chwalibóg. Kierownikiem budowy kościoła jest Waldemar Pieńkowski.

</doc>
<doc id="1848500" url="https://pl.wikipedia.org/wiki?curid=1848500" title="Karol Hyŏn Sŏng-mun">
Karol Hyŏn Sŏng-mun

Św. Karol Hyŏn Sŏng-mun (ko. 현석문 가롤로) (ur. ok. 1797 w Seulu – zm. 19 września 1846 w Saenamteo) – święty Kościoła katolickiego, męczennik.
Życiorys.
Karol Hyŏn Sŏng-mun pochodził z rodziny, która ucierpiała w wyniku prześladowań katolików. Jego ojciec został stracony w 1801 roku, starsza siostra Benedykta Hyŏng Kyŏng-nyŏn poniosła męczeństwo w 1839 roku, żona i syn zmarli w więzieniu. Karol Hyŏn Sŏng-mun całe swoje życie poświęcił pomaganiu misjonarzom i katolikom. Po rozpoczęciu prześladowań w 1838 roku chciał sam oddać się w ręce władz, żeby sprawdzić swoją wiarę, ale misjonarze powstrzymali go przed tym krokiem. Towarzyszył pierwszemu księdzu pochodzenia koreańskiego Andrzejowi Kim Tae-gŏn w niebezpiecznej podróży z Szanghaju w Chinach. Po powrocie do Seulu narażał się na niebezpieczeństwo, ponieważ dom ojca Andrzeja Kim Tae-gŏn był zapisany na jego nazwisko. Po aresztowaniu Andrzeja Kim Tae-gŏn kupił nowy dom i w pośpiechu przeprowadził się. Mimo to już po 5 dniach 10 lipca 1846 roku aresztowano go razem z katolikami przebywającymi w jego domu (m.in. Teresą Kim Im-i). Został ścięty w Saenamteo 19 września 1846 roku.
Dzień obchodów.
20 września w grupie 103 męczenników koreańskich.
Proces beatyfikacyjny i kanonizacyjny.
Beatyfikowany 5 lipca 1925 roku przez papieża Piusa XI, Kanonizowany 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1848501" url="https://pl.wikipedia.org/wiki?curid=1848501" title="Jim Holland">
Jim Holland

Jim Holland, właśc. James Henry Holland (ur. 4 lipca 1967 w Hanover) – amerykański skoczek narciarski. Najlepsze wyniki w Pucharze Świata osiągnął w sezonie 1991/1992, kiedy zajął 20. miejsce w klasyfikacji generalnej. Zajął 10. miejsce w 40. Turnieju Czterech Skoczni. Brat Mike’a Hollanda

</doc>
<doc id="1848503" url="https://pl.wikipedia.org/wiki?curid=1848503" title="Tadeusz Kalinowski">
Tadeusz Kalinowski



</doc>
<doc id="1848505" url="https://pl.wikipedia.org/wiki?curid=1848505" title="Parafia św. Rafała Kalinowskiego w Ełku">
Parafia św. Rafała Kalinowskiego w Ełku

Parafia Świętego Rafała Kalinowskiego w Ełku została utworzona w 1988 roku. Należy do dekanatu Ełk - Matki Bożej Fatimskiej diecezji ełckiej. Kościół parafialny wybudowany w latach 90. XX wieku. Parafię prowadzą księża Salezjanie. Pierwszym proboszczem został ks. Henryk Korzeniowski.

</doc>
<doc id="1848506" url="https://pl.wikipedia.org/wiki?curid=1848506" title="Aleksandr Lebiedź">
Aleksandr Lebiedź



</doc>
<doc id="1848507" url="https://pl.wikipedia.org/wiki?curid=1848507" title="Gidazepam">
Gidazepam

Gidazepam () – organiczny związek chemiczny z grupy benzodiazepin. Farmakologicznie wykazuje działanie przeciwlękowe i uspokajające, w mniejszym stopniu przeciwdrgawkowe. Stosowany w lecznictwie jako lek anksjolityczny z grupy leków benzodiazepinowych. Podobnie jak fenazepam, jest oryginalnym rosyjskim lekiem.
Dostępny w Rosji i niektórych innych krajach byłego ZSRR w postaci tabletek 0,02 g i 0,05 g.

</doc>
<doc id="1848509" url="https://pl.wikipedia.org/wiki?curid=1848509" title="Baran (syn Bëora)">
Baran (syn Bëora)



</doc>
<doc id="1848511" url="https://pl.wikipedia.org/wiki?curid=1848511" title="Parafia Chrystusa Sługi w Ełku">
Parafia Chrystusa Sługi w Ełku

Parafia Chrystusa Sługi w Ełku została utworzona w 1989 roku. Należy do dekanatu Ełk – Miłosierdzia Bożego diecezji ełckiej. Kościół parafialny wybudowany w latach 1992–2001. Leży w centrum osiedla Konieczki. Parafię prowadzą księża diecezjalni. 

</doc>
<doc id="1848515" url="https://pl.wikipedia.org/wiki?curid=1848515" title="Referendum w Szwajcarii w lutym w 2009 roku">
Referendum w Szwajcarii w lutym w 2009 roku



</doc>
<doc id="1848516" url="https://pl.wikipedia.org/wiki?curid=1848516" title="Yvan Vouillamoz">
Yvan Vouillamoz

Yvan Vouillamoz (ur. 18 czerwca 1969) – szwajcarski skoczek narciarski. W Pucharze Świata startował w latach 1990–1992, jednak nie zdobył żadnych punktów.

</doc>
<doc id="1848517" url="https://pl.wikipedia.org/wiki?curid=1848517" title="Śluza Miejska we Wrocławiu">
Śluza Miejska we Wrocławiu

Śluza Miejska ("Untere Schleuse", "Groeschel Schleus", "Gröschelschleuse") – śluza wodna komorowa, zlokalizowana na rzece Odra, w 256,95 km biegu rzeki, w 6+950 km kanału Kanału Miejskiego. Śluza została wybudowana w ramach inwestycji z zakresu hydrotechniki prowadzonej we Wrocławiu, w ramach przebudowy drogi wodnej na rzece Odra prowadzącej do i przez miasto, ale z pominięciem centrum miasta i "Śródmiejskiego Węzła Wodnego". Inwestycja ta była przeprowadzona w latach 1892–1897 i polegała na budowie nowego szlaku żeglugowego, głównie pod kątem możliwości przewozu drogą wodną materiałów masowych, szczególności węgla z Górnego Śląska. W tym celu, częściowo istniejącym wcześniej korytem, służącym do odprowadzenia wód wezbraniowych i powodziowych, a częściowo nowym "Kanałem Miejskim" przeprowadzono nową drogę wodną, tzw. "Drogę Wielkiej Żeglugi", "Wrocławski Szlak Miejski".
Charakterystyka.
"Śluza Miejska" stanowi jeden z elementów stopnia wodnego, w odniesieniu do którego stosuje się nazywę "Stopień Miejski", Stopień Wodny Psie Pole. Ze względu na niewielkie wymiary tej śluzy i innych na "Wrocławskim Szlaku Miejskim" (Śluza Opatowice, Śluza Szczytniki), ta droga wodna nie ma większego znaczenia transportowego, towarowego. Obecnie jednak następuje aktywizacja turystyki i rekreacji wodnej. Ponadto w okresie zamknięcia ruchu żeglugowego podczas nawigacyjnej przerwy zimowej dopuszczalny jest postój statków w dolnym awanporcie "Śluzy Miejskiej".
Wymiary śluzy są następujące: długość – 55,8; szerokość – 9,6; piętrzenie wynosi 3,65 m. Zamknięcia komory śluzy, dolne i górne, to wrota wsporne, stalowe, wykonane w technologii połączeń nitowych. Do napełniania i opróżniania komory śluzy zastosowano krótkie kanały obiegowe. W głowie dolnej śluza wyposażona jest w bramę przeciwpowodziową. Wybudowano tu również przepompownię. Ściany komory mają wysokość 8,67 m i wykonane są z kamienia łamanego licowanego blokami granitowymi, płyta denna cementowa ma grubość 2,0–2,5 m. Obie głowy śluzy – dolna i górna – wykonane są z cegły i ciosów granitowych. Do zamykania i otwierania kanałów obiegowych zastosowano cylindry o konstrukcji nitowanej. Ich wymiary są następujące: w głowie górnej 1600x3540 mm, w głowie dolnej 1200x5740 mm. Każdy z cylindrów zawieszony jest na dwu łańcuchach. Otwieranie wrót śluzy, jak i zamknięć kanałów obiegowych następuje za pomocą napędu elektrycznego.
Odległości i szlaki żeglugowe na drogach wodnych prowadzących przez śluzę są następujące:
Prawy brzeg stanowi grobla rozdzielająca "Kanał Miejski" od "Starej Odry". Tu mieści się budynek dawnej siedziby Przedsiębiorstwa Budownictwa Hydrotechnicznego „Odra 2" przy ulicy Pasterskiej 2. Natomiast lewy brzeg to obszar przynależny do osiedla Kleczków. Poniżej śluzy oba kanały łączą się w jeden, a nieco dalej z Kanałem Różanka, by następnie połączyć się z "Górną Odrą". Tu też na lewym brzegu znajduje się Przeładownia Elektrociepłowni Wrocław. Poziom wody dolnej kształtuje "Stopień Wodny Rędzin". Natomiast poziom wody górnej kształtowany jest przez Jaz Psie Pole, i ewentualnie, przy jej zamknięciu Śluza Powodziowa, usytuowana w początkowym biegu "Kanału Miejskiego", oraz wrota powodziowe "Śluzy Miejskiej" wraz z przepompownią, umożliwiające utrzymanie stałego poziomu wody także podczas wezbrań.

</doc>
<doc id="1848520" url="https://pl.wikipedia.org/wiki?curid=1848520" title="Parafia Opatrzności Bożej w Ełku">
Parafia Opatrzności Bożej w Ełku

Parafia Opatrzności Bożej w Ełku została utworzona w 1992 roku. Należy do dekanatu Ełk – Miłosierdzia Bożego diecezji ełckiej. Kościół parafialny w budowie od 1992. Parafię prowadzą księża diecezjalni.

</doc>
<doc id="1848525" url="https://pl.wikipedia.org/wiki?curid=1848525" title="Zespół klasztorny Sióstr Pasterek od Opatrzności Bożej w Poznaniu">
Zespół klasztorny Sióstr Pasterek od Opatrzności Bożej w Poznaniu

Zespół klasztorny Sióstr Pasterek od Opatrzności Bożej w Poznaniu – zabytkowy zespół klasztorny w Poznaniu, znajdujący się na terenie Winiar (w bezpośrednim sąsiedztwie Osiedla Powstańców Warszawy), przy ul. Piątkowskiej 148.
Geneza.
Koniec XIX wieku był w Poznaniu okresem dynamicznego rozwoju miasta, likwidacji murów miejskich i znaczącej industrializacji – jak we wszystkich metropoliach europejskich tego okresu rodziło to określone problemy społeczne, takie jak imigracja ze wsi do miast, zagubienie młodzieży, alkoholizm i prostytucja młodocianych. Dla ratowania dziewcząt zagrożonych prostytucją, bł Maria Karłowska założyła w 1894 Zgromadzenie Sióstr Pasterek od Opatrzności Bożej.
Budowa klasztoru.
W latach 1898-1900 na terenie Winiar (wtedy była to jeszcze wieś podmiejska), hrabina Potulicka wykupiła cztery hektary gruntu z zabudowaniami gospodarczymi, na których wzniesiono klasztor dla Sióstr Pasterek, z przeznaczeniem m.in. na dom opieki dla zagubionych dziewcząt z ulicy. Projektantem założenia był Kornel Stabrowski z Nakła nad Notecią, natomiast sponsorami budowy – hrabina Aniela Potulicka i Leonia Clerval.
Forma.
Zespół klasztorny przy ul. Piątkowskiej reprezentuje skromne formy neogotyckie. Zbudowany jest z nietynkowanej cegły. Wejście dawniej odbywało się przez ścianę szczytową prezbiterium (za ołtarzem), co było rozwiązaniem tyle niekonwencjonalnym, co niepraktycznym – zmieniono to w latach 20. XX w. W końcu XX w. część głównego budynku strawił pożar, co było asumptem do częściowej rozbudowy założenia (różnice widać w wybarwieniu cegieł).
Obiekt otaczają rozległe ogrody, otoczone wysokim murem z tynkowanych pustaków. Część tego muru jest pozostałością po autentycznym pierwotnym założeniu z 1900.
Współcześnie.
Dom Opiekuńczo-Wychowawczy dla Dziewcząt im. bł. M. Karłowskiej jest niepubliczną placówką socjalizacyjną, zarządzaną przez Zgromadzenie Sióstr Pasterek od Opatrzności Bożej, przeznaczoną dla 30 dziewcząt w wieku gimnazjalnym (na terenie placówki działa gimnazjum). Średnio dotąd, każdego roku do Domu przyjmowano 20 dziewcząt i tyle samo go opuszczało. W 1994 pracowały tu 34 zakonnice.
Dojazd.
Do zespołu klasztornego dojazd zapewniają autobusy MPK Poznań linii 190 – przystanek "Św. Leonarda". Przystanek ten znajduje się przy samym obiekcie i służy także autobusom PKS (kierunek Oborniki, Czarnków).

</doc>
<doc id="1848527" url="https://pl.wikipedia.org/wiki?curid=1848527" title="Ulica Karla Liebknechta w Mińsku">
Ulica Karla Liebknechta w Mińsku

Ulica Karla Liebknechta (, Vulica Karła Libkniechta) – ulica w Mińsku, stolicy Białorusi.W roku 1922 dawna ulica Niemiecka otrzymała imię żydowskiego działacza komunistycznego z Niemiec Karla Liebknechta (1871–1919). Formowała się w miarę powiększania się miasta. Stara jej część od ul. Miasnikowa do cmentarza niemieckiego zabudowana była drewnianymi domami w końcu XIX i początku XX wieku.
Ulica składa się z trzech niezależnych odcinków. Całkowita jej długość z uwzględnieniem przerw między odcinkami wynosi 2850 m.

</doc>
<doc id="1848529" url="https://pl.wikipedia.org/wiki?curid=1848529" title="St Germans">
St Germans

St Germans - wieś w Wielkiej Brytanii, w Anglii, w Kornwalii w estuarium rzeki Tamar na przedmieściach Saltash. Jest siedzibą civil parish. We wsi znajduje się stacja kolejowa na linii Cornish Main Line.
Historia.
Wieś znana w średniowieczu; w r. 926 kościół parafialny podniesiono do rangi katedry. W r. 1600 miejscowość otrzymała przywilej targowy.

</doc>
<doc id="1848531" url="https://pl.wikipedia.org/wiki?curid=1848531" title="Dobre życie (film 1996)">
Dobre życie (film 1996)

Dobre życie (tytuł oryg. "La buena vida") − hiszpańsko-francuski film fabularny (komediodramat) z 1996 roku.
Zarys fabuły.
Rodzice Tristána giną w katastrofie lotniczej. Nastolatkiem zajmuje się chory dziadek.

</doc>
<doc id="1848532" url="https://pl.wikipedia.org/wiki?curid=1848532" title="Parafia bł. Karoliny Kózkówny w Ełku">
Parafia bł. Karoliny Kózkówny w Ełku

Parafia bł. Karoliny Kózkówny w Ełku została utworzona w 1991 roku. Należy do dekanatu Ełk – Świętej Rodziny diecezji ełckiej. 
Historia.
Początkowo funkcję kościoła parafialnego pełniła tymczasowa kaplica, wybudowana w 1992 roku, do której w 1996 roku dobudowano część socjalną. W 2005 roku poświęcono plac pod budowę nowej świątyni parafialnej. W dniu 13 września 2014 roku bp Jerzy Mazur dokonał konsekracji nowej świątyni parafialnej. Parafię prowadzą księża diecezjalni.

</doc>
<doc id="1848535" url="https://pl.wikipedia.org/wiki?curid=1848535" title="Lista programów Disney Channel (Polska)">
Lista programów Disney Channel (Polska)

Lista programów emitowanych przez Disney Channel, polskojęzyczną stację familijną, emitującą głównie produkcje Disneya. Zostały one pogrupowane na seriale, filmy i koncerty.

</doc>
<doc id="1848537" url="https://pl.wikipedia.org/wiki?curid=1848537" title="Magne Johansen">
Magne Johansen

Magne Johansen (ur. 18 stycznia 1965 r. w Trondheim) – norweski skoczek narciarski. Najlepsze wyniki w Pucharze Świata osiągnął w sezonie 1991/1992, kiedy zajął 26. miejsce w klasyfikacji generalnej.
Największym sukcesem tego skoczka jest srebrny medal mistrzostw świata w Lahti wywalczony drużynowo.

</doc>
<doc id="1848539" url="https://pl.wikipedia.org/wiki?curid=1848539" title="St Germans (stacja kolejowa)">
St Germans (stacja kolejowa)

 St Germans – stacja kolejowa w miejscowości St Germans na linii Cornish Main Line. 
Ruch pasażerski.
Stacja w St Germans obsługuje 17 770 pasażerów rocznie (dane za okres od kwietnia 2020 do marca 2021). Stacja obsługuje połączenia z Plymouth.

</doc>
<doc id="1848541" url="https://pl.wikipedia.org/wiki?curid=1848541" title="Parafia Najświętszego Serca Pana Jezusa w Ełku">
Parafia Najświętszego Serca Pana Jezusa w Ełku

Parafia Najświętszego Serca Pana Jezusa w Ełku została utworzona w 1962 roku. Należy do dekanatu Ełk – Świętej Rodziny diecezji ełckiej. Kościół parafialny poewangelicki wybudowany w latach 1847–1850 w stylu neogotyckim, odbudowany w latach 1922–1925 po zniszczeniach I wojny światowej, od 1946 katolicki. Parafię prowadzą księża Kanonicy Regularni Laterańscy (CRL).

</doc>
<doc id="1848543" url="https://pl.wikipedia.org/wiki?curid=1848543" title="Börzow">
Börzow

Börzow – dzielnica gminy Stepenitztal w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w Związku Gmin Grevesmühlen-Land. Do 24 maja 2014 samodzielna gmina.

</doc>
<doc id="1848544" url="https://pl.wikipedia.org/wiki?curid=1848544" title="Boerzow">
Boerzow



</doc>
<doc id="1848550" url="https://pl.wikipedia.org/wiki?curid=1848550" title="Kilka słów wyjaśnień">
Kilka słów wyjaśnień

Kilka słów wyjaśnień – pierwszy album EP łódzkiego zespołu Familia H.P. Ukazał się 25 marca 2004 nakładem wytwórni Slang Records.

</doc>
<doc id="1848552" url="https://pl.wikipedia.org/wiki?curid=1848552" title="Tadeusz Kalinowski (malarz)">
Tadeusz Kalinowski (malarz)

 
Tadeusz Kalinowski, pseudonim „Doktor” (ur. 23 czerwca 1909 w Warszawie, zm. 7 maja 1997 w Poznaniu) – polski malarz, scenograf i grafik. Żołnierz Armii Krajowej i powstaniec warszawski. Członek Związku Polskich Artystów Plastyków.
Życiorys.
Dzieciństwo i młodość (1909-1945).
Urodził się 23 czerwca 1909 w Warszawie w rodzinie drukarza Konstantego. W latach 1929-1937 studiował scenografię, malarstwo i architekturę wnętrz w Akademii Sztuk Pięknych w Warszawie. Już w 1939 roku rozpoczął współpracę z najważniejszymi reżyserami międzywojnia jakimi byli: Leon Schiller i Wilam Horzyca. Tworzył scenografię dla prowadzonych przez nich teatrów w Łucku, Łodzi i Lwowie, gdzie zastał go wybuch wojny. Współpracę tę kontynuował po wojnie w Warszawie, Bydgoszczy, Łodzi, Toruniu i Poznaniu do 1953 roku. Podczas wojny żołnierz AK, brał czynny udział w powstaniu warszawskim.
Działalność powojenna (1945-1997).
Od 1949 organizował działania pierwszej powojennej awangardowej grupy artystów 4F+R (Forma, Farba, Faktura, Fantastyka + Realizm), do której należał wspólnie z m.in. I. Houwaltem, A. Lenicą i F.M. Nowowiejskim. W owym okresie pełnił funkcje społeczne, między innymi był dwukrotnym prezesem ZPAP w Poznaniu.
Od roku 1957 do 1961 uprawiał głównie malarstwo w stylistyce informel; zainteresował się także tzw. "sztuką śmietnika", tworząc do 1962 roku obrazy z użyciem rozmaitych materiałów gotowych umieszczanych na powierzchni płótna. W latach 1961-1964 malował kompozycje, które za Leonem Chwistkiem nazywał "obrazami streficznymi". 
Jednocześnie, aż do 1966 roku powstawały jego grafiki, którym artysta poświęcił kilka lat swego życia. Od połowy lat 60. zwrócił się w stronę tzw. Twardej Abstrakcji Geometrycznej, którą w różnych odmianach (np. obrazy reliefowe, z użyciem światła, dźwięku) uprawiał do połowy lat 70. Po tym okresie artysta wprowadził do swej twórczości pewne wątki malarstwa ornamentacyjnego, prowadząc tym samym swoistą grę z tendencją dekoracyjnego symbolizmu w sztuce.
Tzw. "Okres kalejdoskopowy", w którym artysta używał dziecięcego kalejdoskopu jako inspiracji, przypadł na lata 1977-1979, poprzedzają rysunki i malarstwo z użyciem liter. Artysta używał tu między innymi treści nagłówków gazetowych lub powtarzanych mechanicznie rzędów liter, które były namalowane na płótnie. Podobnie obrazy kalejdoskopowe są swego rodzaju kompozycyjnymi składankami.
Od początku lat 80. aż do śmierci w 1997 roku jego malarstwo zdominowały trzy główne idee plastyczne, które określał jako Układy Otwarte, Wielostronne i Zamknięte. Korzystał wówczas z różnych rodzajów podobrazia, jak np. płótno workowe, lniane, juta czy inne, których powierzchnie pozostawiał częściowo nie zamalowane.
O swojej twórczości powiedział: "Od 1957 nie namalowałem żadnego obrazu przedstawiającego, ale nie czuję, że maluję abstrakcję – wydaje mi się, że maluję przestrzenie istniejące, czuję, że w tych przestrzeniach żyję – widzę te przestrzenie w rzeczywistości."
Zmarł 7 maja 1997 w Poznaniu w wieku 87 lat. Został pochowany 13 maja 1997 na cmentarzu Junikowo w Poznaniu.
Wystawy.
Wziął udział w kilkudziesięciu wystawach indywidualnych i zbiorowych, m.in. w Poznaniu, Warszawie, Krakowie, Szczecinie i Zielonej Górze oraz poza granicami, w ówczesnej Czechosłowacji, Niemczech i Szwecji. Jego prace znajdują się w kolekcjach Muzeum Narodowego w Poznaniu, Warszawie i Szczecinie, w Muzeum Śląskim w Katowicach, w Muzeum Okręgowym w Bydgoszczy a także w kolekcjach prywatnych w Polsce, Niemczech, Austrii, Szwecji i Stanach Zjednoczonych.
Życie prywatne.
Był ojcem dwóch synów. Ze związku z Zofia Męczyńską pochodzi Bogdan Kalinowski, a ze związku z malarką Anną Cyronek-Kalinowską (1919-2008) pochodzi Adam Kalinowski.

</doc>
<doc id="1848553" url="https://pl.wikipedia.org/wiki?curid=1848553" title="Gägelow">
Gägelow

Gägelow – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Grevesmühlen-Land.

</doc>
<doc id="1848554" url="https://pl.wikipedia.org/wiki?curid=1848554" title="Gaegelow">
Gaegelow



</doc>
<doc id="1848556" url="https://pl.wikipedia.org/wiki?curid=1848556" title="Menheniot (stacja kolejowa)">
Menheniot (stacja kolejowa)

Menheniot – stacja kolejowa w miejscowości Menheniot na linii Cornish Main Line.
Ruch pasażerski.
Stacja w Menheniot obsługuje ok. 3 610 pasażerów rocznie (dane za rok 2008). Stacja obsługuje połączenia z Plymouth i Penzance.

</doc>
<doc id="1848558" url="https://pl.wikipedia.org/wiki?curid=1848558" title="Wskaźnik Treynora">
Wskaźnik Treynora

Wskaźnik Treynora – wskaźnik pozwalający ocenić wysokość premii uzyskiwanej z danego portfela inwestycyjnego przez inwestora w stosunku do poniesionego ryzyka.
Dodatni wskaźnik oznacza, że dany fundusz lub portfel osiąga stopę zwrotu wyższą od stopy wolnej od ryzyka.

</doc>
<doc id="1848560" url="https://pl.wikipedia.org/wiki?curid=1848560" title="Jackie Jackson">
Jackie Jackson

Sigmund Esco Jackson, znany jako Jackie Jackson (ur. 4 maja 1951 w Gary) – amerykański piosenkarz, były członek The Jackson Five, starszy brat Michaela Jacksona. Jest współtwórcą hitu „Can You Feel It” i autorem singla „Torture”, powstałych w okresie, gdy bracia występowali już jako The Jacksons. Ważniejsze partie wokalne Jackie Jacksona z tego czasu można usłyszeć w piosenkach „Wondering Who” i „Wait”. Ma dwójkę dzieci z małżeństwa z Enid Spann.

</doc>
<doc id="1848562" url="https://pl.wikipedia.org/wiki?curid=1848562" title="Ludwik Rudolf z Brunszwiku-Lüneburga">
Ludwik Rudolf z Brunszwiku-Lüneburga

Ludwik Rudolf z Brunszwiku-Lüneburga, niem. "Ludwig Rudolf von Braunschweig-Wolfenbüttel" (ur. 22 lipca 1671 w Wolfenbüttel, zm. 1 marca 1735 w Brunszwiku) – książę Brunszwiku-Wolfenbüttel. Syn Antoniego Ulricha Brunszwickiego i jego żony Elżbiety Julianny ze Schlezwika-Holsztynu-Norburg.
22 kwietnia 1690 roku poślubił Krystynę Luizę Oettingen (1671-1747). Z tego związku narodziło się czworo dzieci:
Po jego śmierci w 1735 roku księstwo Bruszwiku zostało zjednoczone pod berłem Ferdynanda Albrechta II z Brunszwiku-Lüneburga.

</doc>
<doc id="1848563" url="https://pl.wikipedia.org/wiki?curid=1848563" title="Hanshagen (Upahl)">
Hanshagen (Upahl)

Hanshagen – część gminy "(Ortsteil)" Upahl w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w Związku Gmin Grevesmühlen-Land. Do 31 grudnia 2010 samodzielna gmina.

</doc>
<doc id="1848564" url="https://pl.wikipedia.org/wiki?curid=1848564" title="Lactobacillus sakei">
Lactobacillus sakei

Lactobacillus sakei – Gram-dodatnie, nieruchliwe pałeczki, fakultatywnie heterofermentatywne, względnie beztlenowe, powszechnie zasiedlające mięso, ryby oraz rośliny. Izoluje się je również z kiszonek, produktów mięsnych pakowanych próżniowo oraz jelit.
Bakteria ta jest cenna w technologii mięsa gdyż posiada właściwości, które pozwalają na jego lepszą konserwację i przechowywanie. Jest powszechnie stosowana w procesach wytwarzania kiełbas fermentowanych w Europie podczas gdy w Stanach Zjednoczonych najczęściej stosowany jest "Pediococcus pentosaceus".(5)
Nazwa "Lactobacillus sakei" pochodzi od sake – alkoholu w którym ten szczep po raz pierwszy opisano, aczkolwiek nie bierze on udziału w procesie jej produkcji a jest jedynie zanieczyszczeniem. (5)
Opis i znaczenie.
Zsekwencjonowanie genomu "Lactococcus sakei" było istotnym krokiem do zrozumienia dobrego przystosowania tych bakterii do bytowania w mięsie. Zespół badaczy z INRA (Institut National de La Recherche Agronomique) określił budowę genomu co pozwoliło stwierdzić, iż wysoka wydajność fermentacji i konserwacji produktów wynika z ich zdolności do przeżycia nawet w niesprzyjających warunkach (niski poziom tlenu, niskie temperatury, stężenie chlorku sodu do 9%), syntetyzowania substancji toksycznych i hamujących wzrost innych mikroorganizmów (kwas mlekowy, bakteriocyny), a także optymalnego wykorzystania substancji odżywczych dostępnych w mięsie.(5)
Budowa genomu.
Cały genom "Lactococcus sakei" szczepu 23K jest kolistym chromosomem zbudowanym z 1.884.661 par zasad. Zawiera 1.883 geny kodujące białka, 7 klastrów genów rRNA i zawartość G+C 41,25%. Znaleziono również 12 kompletnych sekwencji insercyjnych (IS) zlokalizowanych głównie w naprzeciwległych regionach bogatych w A+T.(1)
Metabolizm.
Mimo że surowe mięso zapewnia "Lactobacillus sakei" substancje odżywcze niezbędne do wzrostu to zawiera ograniczoną ilość węglowodanów. Spośród niewielu cukrów występujących w mięsie i surowych rybach "Lactobacillus sakei" jest w stanie przetwarzać glukozę i rybozę występujące w największych ilościach. W związku z tym jego system fosfotransferaz (PTS) odpowiedzialny za przyswajanie cukrów jest wyspecjalizowany pod kątem bytowania w mięsie. Ponieważ zasoby cukrów w mięsie szybko się wyczerpują bakterie te również są w stanie katabolizować nukleozydy takie jak inozyna i adenozyna by wykorzystać je jako źródła energii. Posiadają też transportery ABC dla substancji chroniących przed wysokim ciśnieniem osmotycznym i niskimi temperaturami.(7)
Ekologia.
"Lactobacillus sakei" oddziałuje na inne bakterie obecne w produktach mięsnych dzięki rybosomalnej syntezie antydrobnoustrojowych peptydów zwanych bakteriocynami. Stwierdzono, iż optimum syntezy bakteriocyn występuje w temperaturze suboptymalnej dla wzrostu samych drobnoustrojów.(6)
Badania wykazały, iż w warunkach chłodniczych szczep "Lactobacillus sakei" wytwarzający bakteriocyny hamował wzrost bakterii "Listeria monocytogenes" w filetach pstrąga tęczowego pakowanych próżniowo podczas gdy szczep nie wytwarzający bekteriocyn nie miał wpływu na ich wzrost.(4)
Zastosowanie w Biotechnologii.
Szczepy "Lactobacillus sakei" wytwarzające bakteriocyny zwane sakacynami hamują wzrost niektórych patogenów i bakterii gnilnych bytujących w mięsie i produktach rybnych. Dzięki tej zdolności są powszechnie stosowane jako składnik kultur starterowych w procesie fermentacji mięsa.
Badania.
Przeprowadzono szereg badań bakterii "Lactobacillus sakei" mających na celu ustalenie optymalnych warunków środowiskowych, możliwości w fermentowaniu mięsa oraz mechanizmów adaptacyjnych.
"Lactobacillus sakei" jest w stanie rosnąć zarówno w warunkach aerobowych (tlenowych) jak i anaerobowych (beztlenowych). Na tej podstawie przeprowadzono badania ekspresji genów w warunkach beztlenowych wykorzystując dwukierunkową elektroforezę. Stwierdzono anaerobową regulację transkrypcji peptydazy kodowanej przez gen pepR co stanowi pierwszy opisany przypadek wśród bakterii kwasu mlekowego. Taki typ regulacji został opisany jedynie dla peptydazy "Salmonella enterica" serovar Typhimurium.(2)
Inne badanie wykazało, iż cztery geny "Lactobacillus sakei" są zaangażowane w czasie fermentacji surowych kiełbas. Są to ctsR, asnA2, LSA1065 i LSA1194. Dezaktywacja regulatora genu szoku cieplnego ctsR zwiększała wzrost podczas gdy wyłączenie genów asnA2, LSA1065 i LSA1194 powodowało osłabienie wydajności w porównaniu ze szczepem dzikim.(3)

</doc>
<doc id="1848568" url="https://pl.wikipedia.org/wiki?curid=1848568" title="Parafia św. Jana Apostoła w Ełku">
Parafia św. Jana Apostoła w Ełku

Parafia Świętego Jana Apostoła i Ewangelisty w Ełku – parafia rzymskokatolicka należąca do dekanatu Ełk – Świętej Rodziny diecezji ełckiej.
Historia.
Parafia została erygowana 1 lipca 1991 roku, przez bp Edmunda Piszcza. Została ona wydzielona z parafii Najświętszego Serca Jezusowego.
W latach 1991–1996 zbudowano tymczasową kaplicę, na placu poświęconym przez bp Józef Wysocki. Pierwszym proboszczem został ks. prałat Ryszard Gwiazdowski. 1 lipca 2000 roku nowym proboszczem został ks.kan. Jan Skorupski. W 2001 roku podjęto decyzję o budowie nowego kościoła. Podczas wizytacji kanonicznej 10 kwietnia 2005 roku bp Jerzy Mazur poświęcił plac pod budowę kościoła. 26 września 2006 roku Diecezjalna Komisja ds. Architektury i Sztuki Sakralnej zatwierdziła projekt budowy kościoła wykonany przez architekta z Warszawy prof. Andrzeja Miklaszewskiego. 24 maja 2007 r. w czasie mszy świętej sprawowanej w budującym się kościele biskup ełcki Jerzy Mazur SVD dokonał wmurowania kamienia węgielnego, który pochodzi z ogrodu Oliwnego (Ziemia Święta). W prezbiterium kościoła w kaplicy bocznej widnieje obraz Jezusa Miłosiernego oraz otaczana czcią wiernych ikona Matki Bożej Bolesnej. Z tego powodu bp Jerzy Mazur SVD dnia 10 lutego 2011 roku, dekretem ustanowił w parafii (drugorzędny) odpust, który przypada 15 września. W czasie nawiedzenia kopii obrazu Matki Bożej Częstochowskiej 4 czerwca 2014 roku, bp Jerzy Mazur SVD pobłogosławił nowo wybudowany kościół parafialny.

</doc>
<doc id="1848569" url="https://pl.wikipedia.org/wiki?curid=1848569" title="Mallentin">
Mallentin

Mallentin – dzielnica gminy Stepenitztal w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w Związku Gmin Grevesmühlen-Land. Do 24 maja 2014 samodzielna gmina.

</doc>
<doc id="1848571" url="https://pl.wikipedia.org/wiki?curid=1848571" title="Ásmegin">
Ásmegin

Ásmegin – norweski zespół wykonujący viking metal, założony w 1998 roku. Nazwa pochodzi z języka staronorweskiego, oznacza potęgę bogów. Teksty utworów również są napisane w tym języku.

</doc>
<doc id="1848576" url="https://pl.wikipedia.org/wiki?curid=1848576" title="Psycho Therapy">
Psycho Therapy

Psycho Therapy – singel zespołu Ramones promujący album "Subterranean Jungle", wydany w 1983 przez wytwórnię Sire Records.
Skład.
Gościnnie:

</doc>
<doc id="1848579" url="https://pl.wikipedia.org/wiki?curid=1848579" title="Parafia św. Tomasza Apostoła w Ełku">
Parafia św. Tomasza Apostoła w Ełku

Parafia Świętego Tomasza Apostoła w Ełku została utworzona w 1991 roku. Należy do dekanatu Ełk – Świętej Rodziny diecezji ełckiej. Kościół parafialny to tymczasowa kaplica wybudowana w 1992 roku, do której w latach 1995–1996 dobudowano dom parafialny. Parafię prowadzą księża diecezjalni.

</doc>
<doc id="1848581" url="https://pl.wikipedia.org/wiki?curid=1848581" title="Menheniot">
Menheniot

Menheniot – wieś w Anglii w Kornwalii położona na zachód od Plymouth. Siedziba civil parish. We wsi znajduje się stacja kolejowa. Wieś zamieszkuje 1605 osób. We wsi znajduje się kościół z XVII w. W pobliżu nieczynne szyby kopalń cyny.

</doc>
<doc id="1848582" url="https://pl.wikipedia.org/wiki?curid=1848582" title="Wskaźnik Sharpa">
Wskaźnik Sharpa



</doc>
<doc id="1848588" url="https://pl.wikipedia.org/wiki?curid=1848588" title="Na krawędzi (singel)">
Na krawędzi (singel)

Na krawędzi – utwór polskiego zespołu Closterkeller z jego szóstego studyjnego albumu, "Graphite". Skrócona wersja radiowa ukazała się jako pierwszy singel promujący album w marcu 1999 roku. Poza utworem tytułowym singel zawierał radiową wersję utworu „Ate” oraz radio edit utworu „Fortepian”. W wersji singlowej „Ate”, Anja Orthodox zamieniła słowo "Bóg" na "On", co dodatkowo uwypukliło dość kontrowersyjną wymowę całego tekstu.
Lista utworów.
Opracowano na podstawie materiału źródłowego.
Notowania.
Opracowano na podstawie materiału źródłowego.
Teledysk.
Do utworu „Na krawędzi” nakręcono teledysk, który swą premierę telewizyjną miał na początku 1999. 
Teledysk był emitowany w telewizji, oprócz tego znalazł się na DVD Act III, wydanym w 2003 roku oraz na ścieżce multimedialnej zawartej na płycie Graphite.

</doc>
<doc id="1848597" url="https://pl.wikipedia.org/wiki?curid=1848597" title="Czas komety (singel)">
Czas komety (singel)

Czas komety – utwór polskiego zespołu Closterkeller z jego szóstego studyjnego albumu, "Graphite". Został wydany jako drugi singel promujący album w czerwcu 1999 roku.
Lista utworów.
Opracowano na podstawie materiału źródłowego.
Notowania.
Opracowano na podstawie materiału źródłowego.
Teledysk.
Do utworu „Czas komety” nakręcono teledysk, który swą premierę telewizyjną miał na początku kwietnia 1999.
Teledysk był emitowany w telewizji, oprócz tego znalazł się na DVD "Act III", wydanym w 2003 roku, oraz na ścieżce multimedialnej zawartej na płycie "Graphite".

</doc>
<doc id="1848598" url="https://pl.wikipedia.org/wiki?curid=1848598" title="Time Has Come Today">
Time Has Come Today

Time Has Come Today – singel zespołu Ramones promujący album "Subterranean Jungle", wydany w 1983 przez wytwórnię Sire Records.
Skład.
Gościnnie:

</doc>
<doc id="1848599" url="https://pl.wikipedia.org/wiki?curid=1848599" title="Marmoryzacja">
Marmoryzacja

Marmoryzacja – pokrywanie powierzchni ścian, schodów, rzeźb, kominków itp. materiałem składającym się z gipsu lub specjalnych cementów oraz proszkiem marmurowym naśladującym marmur. Imitowanie żyłkowań występujących w marmurze, na papierze, drewnie lub ceramice.

</doc>
<doc id="1848602" url="https://pl.wikipedia.org/wiki?curid=1848602" title="Nowa Starówka w Kołobrzegu">
Nowa Starówka w Kołobrzegu

Nowa Starówka w Kołobrzegu - zwyczajowa nazwa osiedla mieszkaniowego w Śródmieściu Kołobrzegu wybudowanego na przełomie lat 80. i 90. XX wieku.
Administracyjne Nowa Starówka wchodzi w skład jednostki pomocniczej Osiedle Nr 2 Śródmiejskie.
Historia.
Pomysł budowy nowego osiedla w miejscu zburzonej w wyniku działań wojennych i powojennych wyburzeń zabudowy centrum miasta powstał w 1984 roku. W 1985 roku przystąpiono do realizacji projektu. Prace realizowano według koncepcji Michała Witwickiego z Międzyresortowej Komisji ds. Rewaloryzacji Miast i Zespołów Staromiejskich.
W ciągu kilkunastu lat wzniesiono kilkanaście bloków mieszkalnych, które stylowo z zewnątrz nawiązywały do dawnego budownictwa miast pomorskich, ale nie były ich kopią. Odtworzono przy tym średniowieczną siatkę kołobrzeskich ulic, a także przeprowadzono badania archeologiczne odkrytych podczas robienia wykopów piwnic.
Pierwotnie domy przy ul. Giełdowej, ul. Dubois, ul. Gierczak, ul. Narutowicza, ul. Katedralnej i ul. Rzecznej, projektowane były tak, by fasady nawiązywały stylem do historycznych kamieniczek średniowiecznych. Z czasem jednak zaczęto pozwalać sobie na pewną dowolność czego przykładem jest fragment ul. Armii Krajowej.

</doc>
<doc id="1848605" url="https://pl.wikipedia.org/wiki?curid=1848605" title="Takayuki Kubota (soke)">
Takayuki Kubota (soke)



</doc>
<doc id="1848609" url="https://pl.wikipedia.org/wiki?curid=1848609" title="Kardynałowie z nominacji antypapieża Benedykta XIII">
Kardynałowie z nominacji antypapieża Benedykta XIII

Benedykt XIII (1394–1422), antypapież obediencji awiniońskiej w okresie wielkiej schizmy zachodniej mianował 19 nowych kardynałów, choć często nie uwzględnia się czterech ostatnich nominacji, jakich dokonał już po swojej depozycji przez Sobór w Konstancji w 1417. Z uwagi na nielegalność pontyfikatu Benedykta XIII uważa się ich czasem za pseudokardynałów, jednak wielu z nich uzyskało potwierdzenie swoich godności na soborach w Pizie (1409) i Konstancji (1414–18) oraz od wybranego w 1417 papieża Marcina V:
Ludovico Fieschi.
Ludovico Fieschi, kardynał diakon S. Adriano w obediencji rzymskiej od 17 grudnia 1384, przeszedł na stronę Benedykta XIII w październiku 1404 i został zatwierdzony przez niego na urzędzie kardynalskim 17 listopada 1404. W 1409 przeszedł do obediencji pizańskiej, a następnie wziął udział w Soborze w Konstancji i wyborze Marcina V w 1417. Zmarł 3 kwietnia 1423.
Nominacje z 27 listopada 1422.
Opuszczony przez prawie wszystkich swoich zwolenników Benedykt XIII dwa dni przed swoją śmiercią mianował czterech nowych kardynałów z poleceniem, by wybrali jego następcę. Między tą czwórką doszło do rozłamu - trzech z nich obrało antypapieża Klemensa VIII (1423–1429), a jeden, Jean Carrier nie uznawszy tego wyboru samodzielnie naznaczył na papieża Bernarda Garniera (1425–?, zm. ok. 1453). Żaden z tych dwóch antypapieży nie odegrał już większej roli:

</doc>
<doc id="1848610" url="https://pl.wikipedia.org/wiki?curid=1848610" title="Dziennik (czasopismo)">
Dziennik (czasopismo)



</doc>
<doc id="1848612" url="https://pl.wikipedia.org/wiki?curid=1848612" title="Howling at the Moon (Sha-La-La)">
Howling at the Moon (Sha-La-La)

Howling at the Moon (Sha-La-La) – singel zespołu Ramones promujący album "Too Tough to Die", wydany w 1984.
Lista utworów.
Wersja amerykańska (12"):
Wersja francuska (7"):
Wersja brytyjska (12"):
Wersja holenderska (7"):
Wersja hiszpańska (7"):
Skład.
Gościnnie:

</doc>
<doc id="1848615" url="https://pl.wikipedia.org/wiki?curid=1848615" title="Marin Bosiočić">
Marin Bosiočić

Marin Bosiočić (ur. 8 sierpnia 1988 w Rijece) – chorwacki szachista, arcymistrz od 2008 roku.
Kariera szachowa.
W latach 1998–2006 wielokrotnie reprezentował Chorwację na mistrzostwach świata i Europy juniorów w różnych kategoriach wiekowych, był również dwukrotnie (2003, 2006) reprezentantem kraju na drużynowych mistrzostwach Europy juniorów do 18 lat. W latach 2004 i 2005 dwukrotnie zdobył w złote medale w mistrzostwach Chorwacji juniorów do 17 lat. W 2005 r. zajął II m. (za Tomasem Polakiem) w kołowym turnieju w Splicie, w 2006 r. był drugi (za Aleksandarem Kovaceviciem) w Nowym Sadzie, natomiast w 2007 r. podzielił I m. (wspólnie z Nebojsą Nikceviciem, Ovidiu Foisorem i Robertem Zelciciem) w otwartym turnieju w Cannes. W 2008 r. wypełnił dwie arcymistrzowskie normy, podczas indywidualnych mistrzostw Europy w Płowdiwie oraz na turnieju "open" w Trieście (dz. I m. wspólnie z Siergiejem Tiwiakowem) oraz podzielił II m. (za Ivanem Sariciem, wspólnie z Ognjenem Jovaniciem i Borki Predojeviciem) w Puli. W 2009 r. wystąpił w reprezentacji kraju na rozegranych w Nowym Sadzie drużynowych mistrzostwach Europy, podzielił również II m. (za Grzegorzem Gajewskim, wspólnie z m.in. Ognjenem Cvitanem, Mladenem Palacem i Eltajem Safarlim) w Rijece. W 2011 r. zwyciężył w Splicie oraz podzielił I m. (wspólnie z m.in. Peterem Prohaszką, Ołeksandrem Ipatowem, Momcziłem Nikołowem i Jurijem Kryworuczko) w Retimnie. W 2014 r. zwyciężył w St. Veit an der Glan.
Najwyższy ranking w dotychczasowej karierze osiągnął 1 września 2011 r., z wynikiem 2593 punktów zajmował wówczas 4. miejsce wśród chorwackich szachistów.

</doc>
<doc id="1848616" url="https://pl.wikipedia.org/wiki?curid=1848616" title="Marin Bosiocić">
Marin Bosiocić



</doc>
<doc id="1848620" url="https://pl.wikipedia.org/wiki?curid=1848620" title="Hartmut Briesenick">
Hartmut Briesenick

Hartmut Briesenick (ur. 17 marca 1949 w Luckenwalde, zm. 8 marca 2013) – wschodnioniemiecki lekkoatleta, który specjalizował się w pchnięciu kulą.
Kariera.
W 1972 r. zdobył brązowy medal igrzysk olimpijskich. Dwa razy w karierze zdobywał tytuł mistrza Europy. Złoty medalista uniwersjady w Turynie (1970). Pięciokrotny rekordzista NRD (w latach 1971–1973). Rekord życiowy: 21,67 m (1 września 1973, Poczdam). Zakończył karierę w 1978 r.
Były mąż Ilony Slupianek (para wzięła rozwód).

</doc>
<doc id="1848623" url="https://pl.wikipedia.org/wiki?curid=1848623" title="Sergey Zverev">
Sergey Zverev



</doc>
<doc id="1848624" url="https://pl.wikipedia.org/wiki?curid=1848624" title="Ibrahim Kodra">
Ibrahim Kodra

Ibrahim Shaban Kodra (ur. 22 kwietnia 1918 w Ishem k. Durrësu, zm. 7 lutego 2006 w Mediolanie) – albański malarz.
Życiorys.
W 1929 jeszcze jako dziecko trafił na dwór króla Zoga I, gdzie doceniono jego talent artystyczny. Uczył się w Szkole Technicznej Harry’ego Fultza w Tiranie, a jednocześnie pobierał lekcje rysunku u rzeźbiarza Odhise Paskaliego. W 1938 uzyskał stypendium rządu włoskiego dla młodzieży utalentowanej artystycznie i mógł podjąć studia w Akademii Sztuk Pięknych Brera w Mediolanie. W 1943, w Mediolanie wystawił po raz pierwszy publicznie swoje obrazy. W 1948 prezentował swoje dzieła w rzymskim Art-Clubie, gdzie spotkał po raz pierwszy Picassa. Prace Kodry znalazły się na wystawie zbiorowej razem z dziełami Picassa, Rouaulta i Dufy’ego w Mostra del Disegno w Chiavari. Wystawiał swoje prace także w Stone Gallery w Newcastle, w nowojorskim Princess Hall, a także w Zurychu i Prisztinie. W okresie komunizmu, Kodra był w swojej ojczyźnie uznawany za wroga, tworzącego w stylu dalekim od obowiązującego wzorca socrealizmu.
W 1996 po raz pierwszy przyjechał do Albanii po długiej przerwie. W Tiranie odebrał z rąk ówczesnego prezydenta Salego Berishy nagrodę państwową, za całokształt twórczości. W listopadzie 1998 uczestniczył w otwarciu wystawy malarstwa albańskiego i włoskiego w Narodowym Muzeum Historycznym w Tiranie.
Pozostawił po sobie co najmniej 2 tys. różnego rodzaju obrazów i szkiców, w większości nawiązujących do kubizmu. Oprócz prywatnych kolekcji obrazy Kodry znajdują się w Muzeum Watykańskim, a także na ścianach budynku, w którym toczą się obrady Izby Deputowanych włoskiego parlamentu. Mniej znana jest jego twórczość poetycka, pisał głównie w języku włoskim.
Po śmierci jego szczątki sprowadzono do Albanii. Spoczywa w grobowcu, znajdującym się u wejścia do osmańskiej twierdzy w Ishëm. Odznaczony Orderem Nderi i Kombit (Honor Narodu). Imię Kodry noszą ulice w Tiranie i w Durrësie.

</doc>
<doc id="1848626" url="https://pl.wikipedia.org/wiki?curid=1848626" title="Łucja Kim">
Łucja Kim

Św. Łucja Kim (ko. 김 루치아) (ur. 1769 w Seulu, Korea – zm. sierpień/wrzesień 1839 w więzieniu w Seulu) – męczennica, święta Kościoła katolickiego.
Prawdopodobnie Łucja Kim została katoliczką już w młodości, mimo to poślubiła niechrześcijanina. Ponieważ nie zgadzał się on na jej przynależność do kościoła, wyprowadziła się i mieszkała u współwyznawców. Chętnie przyjmowano ją pod dach, gdyż pomagała w prowadzeniu domu, zajmowała się dziećmi i opiekowała chorymi.
Podczas prześladowań katolików w Korei została aresztowana pomimo podeszłego wieku. Torturami próbowano zmusić ją do wyrzeczenia się wiary i wydania innych chrześcijan. Na skutek odniesionych obrażeń zmarła w więzieniu pod koniec sierpnia lub na początku września 1839 roku.
Dzień jej wspomnienia przypada 20 września w grupie 103 męczenników koreańskich.
Beatyfikowana 5 lipca 1925 roku przez Piusa XI, kanonizowana 6 maja 1984 roku przez Jana Pawła II w grupie 103 męczenników koreańskich.

</doc>
<doc id="1848628" url="https://pl.wikipedia.org/wiki?curid=1848628" title="Gladesville">
Gladesville

Gladesville – geograficzna nazwa dzielnicy (przedmieścia), położona na terenie samorządów lokalnych Hunter's Hill i City of Ryde, wchodzących w skład aglomeracji Sydney, w stanie Nowa Południowa Walia, w Australii.

</doc>
<doc id="1848629" url="https://pl.wikipedia.org/wiki?curid=1848629" title="Chasing the Night">
Chasing the Night

Chasing the Night – singel zespołu Ramones promujący album "Too Tough to Die", wydany w 1985 przez wytwórnię Sire Records.
Skład.
Gościnnie:

</doc>
<doc id="1848634" url="https://pl.wikipedia.org/wiki?curid=1848634" title="Joseph H. Taylor, Jr.">
Joseph H. Taylor, Jr.



</doc>
<doc id="1848637" url="https://pl.wikipedia.org/wiki?curid=1848637" title="Hunters Hill">
Hunters Hill

Hunters Hill – geograficzna nazwa dzielnicy (przedmieścia), położona na terenie samorządu lokalnego Hunter's Hill, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1848641" url="https://pl.wikipedia.org/wiki?curid=1848641" title="Alan Lerwill">
Alan Lerwill

Alan Leslie Lerwill (ur. 15 listopada 1946 w Portsmouth, zm. 6 lutego 2021) – brytyjski lekkoatleta, który specjalizował się w skoku w dal.
Na igrzyskach Brytyjskiej Wspólnoty Narodów reprezentował Anglię, a na pozostałych imprezach międzynarodowych Wielką Brytanię.
Odpadł w kwalifikacjach na igrzyskach olimpijskich w 1968 w Meksyku i na mistrzostwach Europy w 1969 w Atenach. Zajął 10. miejsce na halowych mistrzostwach Europy w 1970 w Wiedniu.
Zdobył brązowy medal w skoku w dal (za obrońcą tytułu Lynnem Daviesem z Walii i Philem Mayem z Australii) oraz zajął 10. miejsce w trójskoku na igrzyskach Brytyjskiej Wspólnoty Narodów w 1970 w Edynburgu. Zwyciężył w skoku w dal na uniwersjadzie w 1970 w Turynie. Zajął 9. miejsce w tej konkurencji na halowych mistrzostwach Europy w 1971 w Sofii, a na mistrzostwach Europy w 1971 w Helsinkach odpadł w kwalifikacjach. Zajął 7. miejsce w skoku w dal na igrzyskach olimpijskich w 1972 w Monachium.
Zwyciężył w skoku w dal (przed Chrisem Commonsem z Australii i Joshuą Owusu z Ghany) oraz zajął 10. miejsce w trójskoku na igrzyskach Brytyjskiej Wspólnoty Narodów w 1974 w Christchurch. Zajął 6. miejsce w skoku w dal na halowych mistrzostwach Europy w 1974 w Göteborgu. Na mistrzostwach Europy w 1974 w Rzymie zajął 9. miejsce w skoku w dal i odpadł w eliminacjach sztafety 4 × 100 metrów.
Lerwill był mistrzem Wielkiej Brytanii (AAA) w skoku w dal w 1970, 1972, 1974 i 1975 oraz wicemistrzem w 1969 i 1971, a w hali był mistrzem w tej konkurencji w 1970, 1971 i 1973.
Jego rekord życiowy w skoku w dal wynosił 7,98 m, został ustanowiony podczas trójmeczu Wielkiej Brytanii z Polską i Kanadą 29 czerwca 1974 w Warszawie. Lewrill był natomiast rekordzistą Wielkiej Brytanii w skoku wzwyż z wynikiem 2,10 m, uzyskanym 18 lipca 1973 w Atenach.

</doc>
<doc id="1848645" url="https://pl.wikipedia.org/wiki?curid=1848645" title="Newquay (stacja kolejowa)">
Newquay (stacja kolejowa)

 Newquay – stacja kolejowa w mieście Newquay, w hrabstwie Kornwalia. Stacja leży na linii kolejowej Atlantic Coast Line. Jest stacją czołową, ostatnią stacją na tej linii.
Ruch pasażerski.
Stacja obsługuje 87 550 pasażerów rocznie (dane za 2007 rok). Posiada połączenie z Par i linią Cornish Main Line. W okresie letnim stacja obsługuje jeden z nielicznych w Anglii pociągów sypialnych.
Obsługa pasażerów.
Kasy biletowe, automat biletowy, informacja kolejowa, WC, przystanek autobusowy, postój taksówek. Stacja znajduje się w centrum miasta.

</doc>
<doc id="1848647" url="https://pl.wikipedia.org/wiki?curid=1848647" title="Raimo Ylipulli">
Raimo Ylipulli

Raimo Esko Tapio Ylipulli (ur. 13 czerwca 1970 w Rovaniemi) – fiński skoczek narciarski, drużynowy srebrny medalista mistrzostw świata.
Największym sukcesem tego skoczka jest srebrny medal w konkursie drużynowym zdobyty wspólnie z Ari-Pekką Nikkolą, Vesą Hakalą i Risto Laakkonenem podczas mistrzostw świata w Val di Fiemme w 1991. Najlepsze rezultaty w Pucharze Świata osiągnął w sezonie 1990/1991, kiedy zajął 15. miejsce w klasyfikacji generalnej. W zawodach pucharowych jego najlepszym wynikiem było trzecie miejsce wywalczone 30 marca 1991 w Štrbskim Plesie. Było to jego jedyne indywidualne podium, a w drużynie dokonał tego jeszcze dwukrotnie – 12 stycznia 1992 w Predazzo (2. miejsce) i 28 marca 1992 w Planicy (3. miejsce). 
Jego bracia – Heikki i Tuomo także byli skoczkami narciarskimi, a Jukka uprawiał kombinację norweską.

</doc>
<doc id="1848650" url="https://pl.wikipedia.org/wiki?curid=1848650" title="Marc Nölke">
Marc Nölke

Marc Nölke (ur. 13 kwietnia 1973) – niemiecki skoczek narciarski, a następnie trener.
Przebieg kariery.
W oficjalnych zawodach międzynarodowych rangi FIS zadebiutował w styczniu 1990 w konkursie Alpen Cupu w Bad Goisern. W marcu 1990 wystartował na mistrzostwach świata juniorów, zajmując 10. miejsce w konkursie drużynowym. Rok później na mistrzostwach świata juniorów zajął 49. lokatę indywidualnie oraz 5. w rywalizacji drużynowej. 29 grudnia 1991 zadebiutował w Pucharze Świata, zajmując 42. miejsce w Oberstdorfie. Pierwsze punkty tego cyklu zdobył trzy dni później, za zajęcie 13. pozycji w Garmisch-Partenkirchen. 25 stycznia 1992 zajął 9. lokatę w zawodach Pucharu Świata w Oberstdorfie. Po raz ostatni na arenie międzynarodowej startował w marcu 1995 podczas zawodów Pucharu Kontynentalnego w Schönwaldzie.
W latach 2006–2010 był asystentem Alexandra Pointnera w reprezentacji Austrii. 
W kwietniu 2022 został asystentem Thomasa Thurnbichlera w reprezentacji Polski.

</doc>
<doc id="1848653" url="https://pl.wikipedia.org/wiki?curid=1848653" title="Parafia św. Mikołaja w Grudziądzu">
Parafia św. Mikołaja w Grudziądzu

Parafia św. Mikołaja w Grudziądzu – parafia rzymskokatolicka w diecezji toruńskiej.
Historia.
Pierwsze wzmianki o nazwie Grudziądz pojawiają się już w 1065 r. w dokumencie Bolesława Szczodrego. Od 1207 r. był częścią dzielnicy Konrada Mazowieckiego. Po utworzeniu biskupstwa misyjnego dla Prus, gród w Grudziądzu został przekazany biskupowi Chrystianowi. To spowodowało przybycie na te ziemie Krzyżaków w 1230 r. Po śmierci biskupa Grudziądz stał się własnością Zakonu, który tutaj postawił zamek. Brakuje informacji na temat powstania parafii; być może istniał w grodzie drewniany kościółek, który był katedrą biskupa Chrystiana. 
Budowę gotyckiego kościoła św. Mikołaja, rozpoczętą w połowie XIII w., zakończono dopiero u schyłku XV stulecia. Wielkie spustoszenie wśród katolików przyniosła reformacja. W 1569 luteranie zajęli kościół Ducha Świętego. Wkrótce na luteranizm przeszedł proboszcz kościoła św. Mikołaja i praktycznie katolicy nie dysponowali już w mieście żadnym kościołem. W 1598 r. świątynie wróciły do katolików, którzy podczas "potopu" szwedzkiego znowu na kilka lat zostali pozbawieni swojego kościoła farnego. W okresie rozbiorów Grudziądz znalazł się pod rządami pruskimi, które sprzyjały rozwojowi protestantyzmu. W pewnym momencie ewangelicy dwukrotnie przewyższali liczebnie katolików. W czasie oblężenia miasta przez wojska radzieckie w 1945. kościół św. Mikołaja został zniszczony w 60%. Po wojnie przystąpiono do odbudowy.
W 1992 biskup toruński Andrzej Suski podniósł kościół do godności kolegiaty i erygował Kapitułę Kolegiacką Grudziądzką. Wielkim wydarzeniem religijnym dla parafii były Misje Ewangelizacyjne oraz peregrynacja figury Matki Bożej Fatimskiej. W Roku Jubileuszowym fara grudziądzka była jednym z kościołów stacyjnych. Przybywały do niej pielgrzymki z całej diecezji celem uzyskania odpustu jubileuszowego. W kościele szczególną czcią otaczany jest łaskami słynący obraz Matki Bożej Grudziądzkiej. Ostatnie lata to czas wielu gruntownych remontów i inwestycji, takich jak pokrycie sygnaturki blachą miedzianą, malowanie kościoła i budynków parafialnych, renowacja zewnętrznych ścian świątyni, remont kapitalny organów, malowanie budynków parafialnych, nowe ogrodzenie cmentarza (1/2 całości) i nowa nawierzchnia kamienna wokół kościoła.
Ruchy i Stowarzyszenia.
Akcja Katolicka, Stowarzyszenie Rodzin Katolickich, Katolickie Stowarzyszenie Młodzieży, Ruch Światło – Życie, Schola, Chór "Kolegiata", Koło Ministranckie, Lektorzy, Żywy Różaniec, Franciszkański Zakon Świeckich, Zespół Charytatywny Caritas

</doc>
<doc id="1848656" url="https://pl.wikipedia.org/wiki?curid=1848656" title="Falmouth Docks">
Falmouth Docks

 Falmouth Docks – stacja kolejowa w mieście Falmouth, w hrabstwie Kornwalia. Stacja leży na linii kolejowej Maritime Line. Jest stacją czołową, ostatnią stacją na tej linii. Znajduje się na południu miasta.
Ruch pasażerski.
Stacja obsługuje 67 164 pasażerów rocznie (dane za 2007 rok). Posiada połączenie z Truro i linią Cornish Main Line. 
Obsługa pasażerów.
Kasy biletowe, automat biletowy, informacja kolejowa, WC, przystanek autobusowy, postój taksówek.

</doc>
<doc id="1848657" url="https://pl.wikipedia.org/wiki?curid=1848657" title="My Brain Is Hanging Upside Down (Bonzo Goes to Bitburg)">
My Brain Is Hanging Upside Down (Bonzo Goes to Bitburg)

Bonzo Goes to Bitburg – singel zespołu Ramones, wydany w dwóch wersjach w 1985 w Wielkiej Brytanii nakładem wytwórni Beggars Banquet Records. Utwór tytułowy pojawił się w USA rok później, na płycie "Animal Boy" pod rozszerzonym tytułem „My Brain Is Hanging Upside Down (Bonzo Goes to Bitburg)”.
Lista utworów.
Wersja (7"):
Wersja (12"):

</doc>
<doc id="1848659" url="https://pl.wikipedia.org/wiki?curid=1848659" title="Falmouth Town">
Falmouth Town

 Falmouth Docks – stacja kolejowa w mieście Falmouth, w hrabstwie Kornwalia. Stacja leży na linii kolejowej Maritime Line.
Ruch pasażerski.
Stacja obsługuje 91 638 pasażerów rocznie (dane za 2007 rok). Posiada połączenie z Truro, stacją Falmouth Docks i linią Cornish Main Line. Serwis obsługiwany jest wahadłowo, w przybliżeniu co godzinę w jedną stronę.

</doc>
<doc id="1848662" url="https://pl.wikipedia.org/wiki?curid=1848662" title="Huntleys Cove">
Huntleys Cove

Huntleys Cove – geograficzna nazwa dzielnicy (przedmieścia), położona na terenie samorządu lokalnego Hunter's Hill, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1848665" url="https://pl.wikipedia.org/wiki?curid=1848665" title="PNV Waasland">
PNV Waasland

PNV Waasland – belgijski męski klub siatkarski z Bazel założony w 2000 roku. Obecnie występuje w Belgijskiej Lidze Siatkówki.

</doc>
<doc id="1848666" url="https://pl.wikipedia.org/wiki?curid=1848666" title="Raszyd Szarafietdinow">
Raszyd Szarafietdinow

Raszyd Szarafietdinow, ros. Рашид Имамович Шарафетдинов (ur. 10 lipca 1943 w Kujbyszewie, zm. 21 listopada 2012) – rosyjski lekkoatleta specjalizujący się w biegach długich, który reprezentował Związek Radziecki.
Dwukrotnie startował w igrzyskach olimpijskich: Meksyk 1968 (odpadł w eliminacjach biegu na 5000 metrów) oraz Monachium 1972 (odpadł w eliminacjach biegu na 10 000 metrów). Srebrny (1969 i brązowy (1971 medalista mistrzostw Europy. Mistrz uniwersjady (1970). Wielokrotny mistrz ZSRR. Rekordy życiowe: bieg na 5000 metrów – 13:33,6 (1971); bieg na 10 000 metrów – 27:56,26 (1971).

</doc>
<doc id="1848668" url="https://pl.wikipedia.org/wiki?curid=1848668" title="Raszid Sharafetdinow">
Raszid Sharafetdinow



</doc>
<doc id="1848673" url="https://pl.wikipedia.org/wiki?curid=1848673" title="Huntleys Point">
Huntleys Point

Huntleys Point – geograficzna nazwa dzielnicy (przedmieścia), położona na terenie samorządu lokalnego Hunter's Hill, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1848676" url="https://pl.wikipedia.org/wiki?curid=1848676" title="Heiko Hunger">
Heiko Hunger

Heiko Hunger (ur. 24 czerwca 1964 w Sebnitz) – niemiecki skoczek narciarski oraz specjalista kombinacji norweskiej reprezentujący barwy NRD. Najlepsze wyniki w Pucharze Świata w skokach osiągnął w sezonie 1988/1989, kiedy zajął 28. miejsce w klasyfikacji generalnej. W Pucharze Świata w kombinacji norweskiej jego najlepszym sezonem był sezon 1984/1985, kiedy zajął 5. miejsce w klasyfikacji generalnej.
Największym sukcesem tego zawodnika jest brązowy medal mistrzostw świata w Val di Fiemme wywalczony drużynowo w skokach. Zdobył także dwa złote medale mistrzostw świata juniorów w kombinacji norweskiej: indywidualnie w Kuopio oraz drużynowo w Trondheim.

</doc>
<doc id="1848679" url="https://pl.wikipedia.org/wiki?curid=1848679" title="Jan Kormiański">
Jan Kormiański

Jan Kormiański, właśc. Jan Haszkiewicz (ur. 20 października 1837 w Aharodni, zm. w 1917 tamże) – duchowny Rosyjskiego Kościoła Prawosławnego, święty.
Życiorys.
Urodził się w rodzinie wiejskiego kapłana Jana Haszkiewicza. Według tradycji jeszcze przed jego urodzeniem miejscowy jurodiwy przepowiedział jego matce, że jej syn zostanie świętym. Przyszły święty od dzieciństwa pomagał swojemu ojcu w opiece nad cerkwią, podobnie jak jego brat Mikołaj (również został kapłanem). Ukończył seminarium duchowne w Mohylewie i wrócił do rodzinnej wsi jako nauczyciel religii. Ożenił się z córką innego księdza imieniem Maria; w tym samym roku – 11 lutego 1862 – przyjął święcenia kapłańskie. Otrzymał polecenie wyjazdu do wsi Szerścin, gdzie pracował w tamtejszej cerkwi Narodzenia Matki Bożej. W 1876 został przeniesiony do parafii św. Mikołaja w Aharodni. Po kilku latach udał się na pielgrzymkę do ławry Peczerskiej, gdzie otrzymał błogosławieństwo na rozpoczęcie bardziej ascetycznego trybu życia: ograniczył spożywane pokarmy i całkowicie zrezygnował z jedzenia mięsa. W 1912 otrzymał za osiągnięcia w pracy duszpasterskiej Order Świętego Włodzimierza IV stopnia, po czym odszedł na emeryturę. Jego następcą został jego syn Jan.
Według wspomnień świadków miał przewidzieć wybuch wojny domowej w Rosji, śmierć Mikołaja II, jak również opisać własną śmierć i losy swojego ciała. Zmarł jesienią 1917. Jego grób w Aharodni stał się miejscem pielgrzymek, a kapłan niemal natychmiast został uznany za świętego. W czasach stalinowskich na miejscu cmentarza, gdzie spoczywał, urządzono boisko piłkarskie. W 1997 ciało kapłana zostało ekshumowane, zaś komisja Rosyjskiego Kościoła Prawosławnego ogłosiła, że jego zwłoki nie uległy rozkładowi i wydzielały przyjemny zapach. Ostatecznie pochowano je w cerkwi Opieki Matki Bożej w Kormie. 31 maja 1998 został kanonizowany przez Rosyjski Kościół Prawosławny.
Miał siedmioro dzieci: synów Symeona, Ignacego, Michała, Płatona i Jana oraz córki Tatianę i Annę. Spośród pięciorga synów tylko Ignacy nie został kapłanem.

</doc>
<doc id="1848680" url="https://pl.wikipedia.org/wiki?curid=1848680" title="Ludwik Karol Ogiński">
Ludwik Karol Ogiński

Ludwik Karol Ogiński herbu Brama (ur. we wrześniu 1680, zm. 1718), duchowny katolicki, proboszcz w Bobrujsku, kanonik wileński.
1 maja 1704 przyjął święcenia kapłańskie. 22 listopada 1717 mianowany nominalnym ordynariuszem smoleńskim.
Pochowany w katedrze Św. Stanisława i Św. Władysława w Wilnie.

</doc>
<doc id="1848686" url="https://pl.wikipedia.org/wiki?curid=1848686" title="Woolwich (Sydney)">
Woolwich (Sydney)

Woolwich – geograficzna nazwa dzielnicy (przedmieścia), położona na terenie samorządu lokalnego Hunter's Hill, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1848692" url="https://pl.wikipedia.org/wiki?curid=1848692" title="Michaił Jesin">
Michaił Jesin

Michaił Wiktorowicz Jesin (ros. Михаил Викторович Есин, ur. 25 stycznia 1968 r.) – radziecki oraz rosyjski skoczek narciarski. Najlepsze wyniki w Pucharze Świata osiągnął w sezonie 1991/1992, kiedy zajął 44. miejsce w klasyfikacji generalnej.
Największym sukcesem tego skoczka jest brązowy medal mistrzostw świata juniorów z Lake Placid wywalczony drużynowo.

</doc>
<doc id="1848693" url="https://pl.wikipedia.org/wiki?curid=1848693" title="PKO BP S.A.">
PKO BP S.A.



</doc>
<doc id="1848694" url="https://pl.wikipedia.org/wiki?curid=1848694" title="Franciszek Lewiński">
Franciszek Lewiński

Franciszek Ignacy Lewiński herbu Brochwicz (ur. 12 sierpnia 1783, zm. 15 lipca 1854 w Łosicach) – duchowny rzymskokatolicki, biskup pomocniczy janowski w latach 1826–1854. Przyrodni brat biskupa Feliksa Łukasza Lewińskiego.
Życiorys.
Urodził się w 12 sierpnia 1783 jako syn szlachcica Franciszka i Katarzyny z Dzięcielskich. Pochodził z Lewina, należącego do parafii Świętej Marii Magdaleny w Strzepczu, na terenie ówczesnego powiatu mirachowskiego. Studiował we Wrocławiu i Warszawie. Święcenia kapłańskie przyjął w 1806.
Był proboszczem parafii Narodzenia Najświętszej Maryi Panny w Swarzewie w powiecie puckim (1806–1809), parafii Świętego Dominika w Chodczu w powiecie włocławskim (1809–1817), parafii św. Wojciecha w Rogóźnie (w ówczesnym dekanacie łasińskim) oraz parafii Świętych Apostołów Szymona i Judy w Wąbrzeźnie (1817). Jednak na stałe mieszkał przy katedrze Trójcy Świętej w Chełmży. W 1814 został mianowany kanonikiem gremialnym kapituły katedralnej chełmińskiej, do której został instalowany w tym samym roku. 7 października 1823 został dziekanem kapituły katedralnej chełmińskiej. 29 sierpnia 1825 oficjalnie zrezygnował z tej funkcji, ponieważ jego brat Feliks Łukasz, biskup diecezjalny janowski, mianował go dziekanem kapituły katedralnej w Janowie Podlaskim. Po śmierci brata, z wyboru kapituły katedralnej janowskiej, pełnił w latach 1825–1826 urząd administratora diecezji.
Na początku 1825 został przez swego brata Feliksa Łukasza przedstawiony papieżowi Leonowi XII na biskupa pomocniczego diecezji janowskiej. Nominację biskupią wraz ze stolicą tytularną Eleutheropolis w Palestynie uzyskał od Leona XIII 3 lipca 1826. Sakrę biskupią przyjął w Lublinie 17 września 1826 z rąk Józefa Marcelina Dzięcielskiego, biskupa diecezjalnego lubelskiego. Rezydował w Łosicach (w majątku Zakrze) i był jednocześnie w latach 1827–1854 proboszczem parafii św. Zygmunta Króla w Łosicach.
Zmarł 15 lipca 1854 w Łosicach i tam został pochowany na cmentarzu parafialnym przy kaplicy Świętego Stanisława.

</doc>
<doc id="1848695" url="https://pl.wikipedia.org/wiki?curid=1848695" title="Parafia konkatedralna św. Stanisława Biskupa w Ostrowie Wielkopolskim">
Parafia konkatedralna św. Stanisława Biskupa w Ostrowie Wielkopolskim

Parafia konkatedralna pw. św. Stanisława Biskupa i Męczennika w Ostrowie Wielkopolskim – rzymskokatolicka parafia w dekanacie Ostrów Wielkopolski I.
Erygowana 8 marca 1434. Jest najstarszą parafią w mieście.
Proboszczem parafii od 1906 do połowy 1915 był ks. Henryk Zborowski.
Od 25 marca 1992 kościół parafialny nosi godność konkatedry diecezji kaliskiej.

</doc>
<doc id="1848696" url="https://pl.wikipedia.org/wiki?curid=1848696" title="Sergiusz Rodakowski">
Sergiusz Rodakowski

Sergiusz Rodakowski (ur. 1882, zm. 1933) – białoruski kapłan prawosławny i nowomęczennik.
Życiorys.
Urodził się w 1882. O jego dzieciństwie i młodości nic nie wiadomo poza faktem, że w 1904 ukończył seminarium duchowne w Mińsku jako jeden z najlepszych uczniów. W tym samym roku przyjął święcenia kapłańskie i podjął pracę duszpasterską w parafii Zaśnięcia Matki Bożej w Ławriszewie. Był żonaty z Ksenią Czerniawską, siostrą późniejszej świętej Walentyny Mińskiej. Pracował tam do 1914; następnie udał się na bieżeństwo. W latach 1916-1917 pracował jako kapelan w armii rosyjskiej. Opuścił swoją jednostkę po rewolucji październikowej i zgłosił się do arcybiskupa mińskiego i turowskiego Jerzego, by na nowo podjąć działalność na Białorusi. Został proboszczem w parafii Trójcy Świętej w Talu. W 1930 został aresztowany za niepłacenie podatków nałożonych na parafię i skazany na prace przymusowe. Został warunkowo zwolniony po sześciu miesiącach, jednak władze stalinowskie odebrały mu dom parafialny, w którym dotąd zamieszkiwał; odtąd razem z rodziną mieszkał w różnych miejscach.
W marcu 1933 został ponownie zatrzymany i oskarżony o prowadzenie propagandy religijnej, jak również rozpuszczanie plotek o przyjeździe papieża do wsi Tal. Kapłan zaprzeczał tym zarzutom, jednak został 21 kwietnia 1933 skazany na rozstrzelanie i stracony w tym samym roku w nieznanym miejscu. 23 maja 1989 został całkowicie zrehabilitowany.
28 października 1999 został kanonizowany przez Egzarchat Białoruski Patriarchatu Moskiewskiego. W 2000 Rosyjski Kościół Prawosławny włączył go do grona świętych nowomęczenników czczonych w całej Rosji.

</doc>
<doc id="1848697" url="https://pl.wikipedia.org/wiki?curid=1848697" title="Batyżowieckie Wodospady">
Batyżowieckie Wodospady

Batyżowieckie Wodospady (słow. "Batizovské vodopády") – seria kaskad na Batyżowieckim Potoku w słowackiej części Tatr Wysokich. Batyżowieckie Wodospady powstają na progu Doliny Batyżowieckiej zwanym Batyżowieckimi Spadami, nieco na południe od Batyżowieckiego Stawu. Do Batyżowieckich Wodospadów nie prowadzą żadne znakowane szlaki turystyczne, w odległości ok. 350 m na wschód od nich przebiega fragment czerwono znakowanej Magistrali Tatrzańskiej.
Poszczególne kaskady Batyżowieckich Wodospadów nazywano niegdyś (w kolejności od dołu): Wodospad Sznurowy, Wodospad Perlisty i Wodospad Zakwefiony. Nazewnictwo to nie utrzymało się, było ono zbyt wyrafinowane. Obecnie trudno zlokalizować dawne nazwy, ponieważ w rzeczywistości Batyżowieckich Wodospadów jest więcej.

</doc>
<doc id="1848698" url="https://pl.wikipedia.org/wiki?curid=1848698" title="Hurstville">
Hurstville

Hurstville – geograficzna nazwa dzielnicy (przedmieścia), położona na terenie samorządu lokalnego City of Hurstville, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1848699" url="https://pl.wikipedia.org/wiki?curid=1848699" title="Tunel Winston">
Tunel Winston

Tunel Winston (ang. Winston Tunnel) – tunel kolejowy mający 760 m (2493 stopy) długości, znajdujący się 14,5 km (9 mil) na zachód od Elizabeth. Został oddany do użytku w 1888 przez Minnesota and Northwestern Railroad (później Chicago Great Western Railway). Budowla znajduje się na główniej linii CGW 245 kilometrów (152 mile) na zachód od Chicago. W Driftless Area w północno-zachodnim Illinois. W 1972 roku, cztery lata po tym jak w wyniku fuzji powstała firma Chicago and Noth Western Railway, tunel stał się niepotrzebny, gdyż przewozy tą linią zostały zlikwidowane. W czasie eksploatacji tunel Winston był najdłuższym tunelem w stanie Illinois.
Historia.
W 1886 roku firma Minnesota and Northwestern Railroad dostała koncesję na budowę linii Illinois Central Railroad pomiędzy Dubuque i Stockton. Przed rozpoczęciem budowy projektanci stwierdzili konieczność budowy tunelu, który został zbudowany przez firmę Sheppard, Winston and Company. Na budowie pracowało 350 robotników, kopiących ręcznie w dość niestabilnym łupkowo-ilastym podłożu. Tunel powstał w ciągu 9 miesięcy od wiosny 1887 roku. Praca była wyczerpująca i niebezpieczna. Podczas budowy zginęła przynajmniej jedna osoba, 32 letni imigrant z Finlandii John Hill. Całkowity koszt budowy przekroczył planowany wstępnie kosztorys o 600 000 dolarów.
Tunel okazał się dość kłopotliwy w eksploatacji ze względu na niestabilność ilastego podłoża, przesiąkanie wód gruntowych, dodatkowo był położony w miejscu dość odległym od bazy. Warunki te powodowały konieczność częstych i kosztownych napraw. Już w 1902 roku oryginalna drewniana konstrukcja została zastąpiona żelbetową ceglaną. Modernizacja ta jednak nie spowodowała znacznego polepszenia wytrzymałości tunelu, przez co w latach 1912, 1918, 1944 i 1947 trzeba było wykonać remonty kapitalne w tym tunelu.
Tunel początkowo miał też problemy z wentylacją (używano wówczas wyłącznie trakcji parowej), przez co dym utrudniał pracę załogom pociągów. W 1912 roku założono wyciąg napędzany silnikiem wysokoprężnym o mocy 310 KM, co wymusiło konieczność całodobowego nadzoru. Kolejne modernizacje powodowały niewielką lecz wciąż niewystarczającą poprawę. W 1947 roku firma CGW rozpoczęła obsługę linii lokomotywami spalinowymi, co poprawiło warunki w tunelu.
Podczas I wojny światowej CGW zostało upaństwowione, a do obrony tunelu wyznaczono kontyngent Illinois Army National Guard. Trudność i kosztowność obsługi tunelu sprawiały, że kierownictwo CGW zastanawiało się nad jego przebudową lub objazdem. Jednakże, żaden z planów nie wszedł do realizacji ze względu na zbyt wysokie koszty.
Pod koniec 1968 roku tunel został przejęty przez Chicago and North Western (C&amp;NW). W tym czasie zmalało znaczenie przewozów tą linią ze względu na zmniejszenie się gęstości zaludnienia oraz zubożenie obszarów północno-zachodniego Illinois. Trudny profil linii oraz właśnie ten tunel spowodował podjęcie decyzji o zawieszeniu przewozów. W 1971 roku przejechał tędy ostatni pociąg obsługiwany przez C&amp;NW. Po zawieszeniu przewozów wloty zostały zabezpieczone przed intruzami i dzikimi lokatorami. W 1973 linia została ostatecznie zamknięta a teren pod nią został przejęty przez Jo Daviess County a następnie przez właścicieli sąsiednich działek.
Stan obecny.
Wschodnia część tunelu została zrekultywowana. Zachodnia część została zakupiona przez Illinois Department of Natural Resources jako "Obszar satelitarny" Apple River Canyon State Park. DNR zainstalował nowe drzwi stalowe zamiast siatki. Tunel został udostępniony do zwiedzenia, jednak obecnie jest zamknięty ze względu na katastrofalny stan techniczny oraz obecność grzechotników.
Bibliografia.
"Artykuł jest tłumaczeniem z angielskiego, źródła i przypisy pochodzą z anglojęzycznej wersji artykułu."

</doc>
<doc id="1848700" url="https://pl.wikipedia.org/wiki?curid=1848700" title="Ferdynand Albrecht I z Brunszwiku-Lüneburga">
Ferdynand Albrecht I z Brunszwiku-Lüneburga

Ferdynand Albert I z Brunszwiku-Lüneburga (ur. 22 maja 1636, zm. 23 kwietnia 1687) – książę Brunszwiku-Bevern. Był synem Augusta II i jego żony Elżbiety.
W 1667 roku ożenił się z Krystyną z Hesji-Eschwege. Z tego związku przyszło na świat dziewięcioro dzieci:

</doc>
<doc id="1848701" url="https://pl.wikipedia.org/wiki?curid=1848701" title="Parafia Najświętszej Maryi Panny Królowej Polski w Ostrowie Wielkopolskim">
Parafia Najświętszej Maryi Panny Królowej Polski w Ostrowie Wielkopolskim

Parafia Najświętszej Maryi Panny Królowej Polski w Ostrowie Wielkopolskim – rzymskokatolicka parafia w dekanacie Ostrowskim I. Od 1945 roku kościół poewangelicki był użytkowany przez katolików, w 1959 roku kościół został ustanowiony kościołem rektorskim, a 1 czerwca 1974 roku abp Poznański Antoni Baraniak erygował parafię pw. NMP Królowej Polski, ustanawiając ks. Mieczysława Kutznera jej pierwszym proboszczem. Kolejni proboszczowie w dziejach parafii:

</doc>
<doc id="1848702" url="https://pl.wikipedia.org/wiki?curid=1848702" title="Sōke Kubota Takayuki">
Sōke Kubota Takayuki



</doc>
<doc id="1848703" url="https://pl.wikipedia.org/wiki?curid=1848703" title="Parafia Miłosierdzia Bożego w Ostrowie Wielkopolskim">
Parafia Miłosierdzia Bożego w Ostrowie Wielkopolskim

Parafia Miłosierdzia Bożego w Ostrowie Wielkopolskim - rzymskokatolicka parafia w dekanacie Ostrów Wielkopolski I. Erygowana w roku 1994 przez księdza biskupa Stanisława Napierałę. Biskup kaliski w 2012 roku Kościół Miłosierdzia Bożego ustanowił Diecezjalnym Sanktuarium.

</doc>
<doc id="1848704" url="https://pl.wikipedia.org/wiki?curid=1848704" title="Zofia Eleonora z Brunszwiku-Wolfenbüttel">
Zofia Eleonora z Brunszwiku-Wolfenbüttel

Zofia Eleonora z Brunszwiku-Wolfenbüttel (ur. 5 marca 1674, zm. 14 stycznia 1711) – księżniczka brunszwicka i siostra zakonna. Była najstarszą córką Ferdynanda Albrechta I i jego żony Krystyny z Hesji-Eschwege.

</doc>
<doc id="1848705" url="https://pl.wikipedia.org/wiki?curid=1848705" title="PNV Waasland Kruib-Nieuwk">
PNV Waasland Kruib-Nieuwk



</doc>
<doc id="1848707" url="https://pl.wikipedia.org/wiki?curid=1848707" title="PNV Waasland Kruibeke">
PNV Waasland Kruibeke



</doc>
<doc id="1848709" url="https://pl.wikipedia.org/wiki?curid=1848709" title="Parafia św. Pawła Apostoła w Ostrowie Wielkopolskim">
Parafia św. Pawła Apostoła w Ostrowie Wielkopolskim

Parafia Świętego Pawła Apostoła w Ostrowie Wielkopolskim - rzymskokatolicka parafia w dekanacie Ostrów Wielkopolski I. Erygowana w roku 1984 przez księdza arcybiskupa Jerzego Strobę. Jej pierwszym proboszczem i założycielem był ks. prałat Czesław Majorek.Kościół rozpoczęto budować w 1987 roku. W 1996 roku świątynia została poświęcona, a w 2000 roku konsekrowana. 
1 lipca 2015 r. decyzją ks. Biskupa Edwarda Janiaka proboszczem parafii został ks. Jacek Kita, natomiast ks. kan. Marian Niemier został skierowany na placówkę do Stawu Kaliskiego.

</doc>
<doc id="1848711" url="https://pl.wikipedia.org/wiki?curid=1848711" title="Azotan magnezu">
Azotan magnezu

Azotan magnezu (), – nieorganiczny związek chemiczny z grupy azotanów, sól kwasu azotowego i magnezu. Jest to białe lub bezbarwne krystaliczne ciało stałe o szklistym połysku, bez zapachu. Bardzo dobrze rozpuszczalny w wodzie i etanolu.
Występowanie.
Występuje rzadko w kopalniach i jaskiniach, w wyniku reakcji azotowych związków obecnych w guanie ze skałami bogatymi w magnez.
Zastosowania.
Jest stosowany w przemyśle chemicznym i rolniczym. Nawozy zawierające azotan magnezu wykorzystywane są w uprawach hydroponicznych i szklarniowych. Sporadycznie wykorzystywany jako środek osuszający. Wykorzystywany do uzyskiwania silnie stężonego kwasu azotowego.
Zagrożenia.
Azotan magnezu jest silnym utleniaczem. Należy unikać kontaktu z pyłami i materiałami łatwopalnymi. Po kontakcie z oczami, przemyć je dużą ilością wody przez około 15 minut, skórę przemywać wodą z mydłem oraz usunąć skażone ubrania i buty. Po połknięciu należy natychmiast zgłosić się do lekarza, nie prowokować wymiotów, wypłukać usta i wypić 2–4 szklanek mleka lub wody. Do leczenia stosować wapń, lecz tylko po uprzednim kontakcie z lekarzem.

</doc>
<doc id="1848716" url="https://pl.wikipedia.org/wiki?curid=1848716" title="Elite Cafe Poland Sp. z o.o.">
Elite Cafe Poland Sp. z o.o.



</doc>
<doc id="1848718" url="https://pl.wikipedia.org/wiki?curid=1848718" title="Osvaldo Güenzatti">
Osvaldo Güenzatti

Osvaldo Óscar Güenzatti – argentyński piłkarz, napastnik, pomocnik.
W 1956 roku Güenzatti pomógł klubowi Atlanta Buenos Aires zdobyć mistrzostwo drugiej ligi. Jako piłkarz klubu Atlanta był w kadrze reprezentacji podczas turnieju Copa América 1959, gdzie Argentyna zdobyła mistrzostwo Ameryki Południowej. Güenzatti zagrał w dwóch meczach – z Chile (w 75 minucie zmienił Juana Pizzutiego) i Boliwią (w 80 minucie wszedł za Juana Pizzutiego).
Güenzatti grał także w klubach Chacarita Juniors i CA Vélez Sarsfield. W pierwszej lidze argentyńskiej rozegrał 88 meczów i zdobył 9 bramek.
W 1964 roku grał w drugoligowym klubie Sportivo Dock Sud, a w 1965 roku grał w także drugoligowym klubie Almirante Brown Buenos Aires

</doc>
<doc id="1848719" url="https://pl.wikipedia.org/wiki?curid=1848719" title="Pawieł Kustow">
Pawieł Kustow

Pawieł Kustow, ros. Павел Кустов (ur. 1965) – radziecki skoczek narciarski narodowości rosyjskiej. Najlepsze wyniki w Pucharze Świata osiągnął w sezonie 1989/1990, kiedy zajął 21. miejsce w klasyfikacji generalnej.
Startował na mistrzostwach świata w Lahti oraz Val di Fiemme oraz mistrzostwach świata w lotach, ale bez sukcesów.

</doc>
<doc id="1848720" url="https://pl.wikipedia.org/wiki?curid=1848720" title="Osvaldo Guenzatti">
Osvaldo Guenzatti



</doc>
<doc id="1848721" url="https://pl.wikipedia.org/wiki?curid=1848721" title="Osvaldo Óscar Güenzatti">
Osvaldo Óscar Güenzatti



</doc>
<doc id="1848722" url="https://pl.wikipedia.org/wiki?curid=1848722" title="Osvaldo Oscar Güenzatti">
Osvaldo Oscar Güenzatti



</doc>
<doc id="1848723" url="https://pl.wikipedia.org/wiki?curid=1848723" title="Procreation">
Procreation

Procreation – drugi album zespołu NoNe wydany w 2001 roku nakładem wytwórni Metal Mind Productions.
Materiał muzyczny na płytę został zarejestrowany w dniach 10-20 sierpnia 2001 w sali Zakładu Karnego Koronowo, zaś wokale w dniach od 1 września do 20 października 2001 w studiu Laronerma Sound Instytut w Poznaniu. Mastering został wykonany w Studio Q w Pile.
Twórcy.
Autorami muzyki i tekstów utworów na płycie byli członkowie zespołu, z wyjątkiem poniżej wymienionych.

</doc>
<doc id="1848726" url="https://pl.wikipedia.org/wiki?curid=1848726" title="Jan Błażejewski">
Jan Błażejewski

Jan Błażejewski (ur. 4 lutego 1904 w Winnicy, zm. 16 grudnia 1942) – kapitan pilot Polskich Sił Powietrznych w Wielkiej Brytanii, kawaler Krzyża Srebrnego Orderu Wojennego Virtuti Militari.
Życiorys.
15 sierpnia 1933, po ukończeniu Szkoły Podchorążych Lotnictwa w Dęblinie (VII promocja, 10 lokata), mianowany podporucznikiem obserwatorem i przydzielony został do 6 pułku lotniczego. W okresie od 17 maja do 6 października 1934 pozostawał na przydziale Centrum Wyszkolenia Oficerów Lotnictwa. W Eskadrze Szkolnej Pilotażu w Sadkowie ukończył kurs pilotażu. Na stopień porucznika został mianowany ze starszeństwem z 1 stycznia 1936 w korpusie oficerów aeronautyki (od 1937 korpus oficerów lotnictwa, grupa liniowa). W marcu 1939 był instruktorem w Obozie Szybowcowym w Ustianowej.
Brał udział w wojnie obronnej Polski. Po 17 września ewakuował się poprzez Rumunię i Francję do Wielkiej Brytanii.
Wstąpił do RAF, otrzymał numer służbowy P-0004. Służył jako pilot w 304 dywizjonie bombowym „Ziemi Śląskiej im. Ks. Józefa Poniatowskiego”. Dnia 16 grudnia 1942 załoga w składzie kpt. pil. Jan Błażejewski, por. pil. Marian Szczodrowski, ppor. naw. Jan Kołmacz, sierż. rtg. Bogusław Gołąbek, sierż. strz. Kazimierz Suwalski, sierż. strz. Hubert Rutkowski wystartowała z lotniska dywizjonu w Lindholme do nalotu na doki w Ostendzie. Wkrótce po starcie pilotowany przez dowódcę Jana Błażejewskiego Vickers Wellington z nieznanych przyczyn spadł do morza. Wszyscy lotnicy zginęli. Został pochowany na cmentarzu komunalnym w Dunkierce (działka 2, rząd 3, grób 2).

</doc>
<doc id="1848728" url="https://pl.wikipedia.org/wiki?curid=1848728" title="Dopłaty rolnicze">
Dopłaty rolnicze

Dopłaty rolnicze ("subwencje rolnicze") to pomoc przeznaczona dla gospodarstw prowadzących produkcję rolną.
Istnieją różne typy dopłat rolniczych, które najogólniej można podzielić na:
W Unii Europejskiej, rolnictwo jest subwencjonowane w różnym stopniu, w zależności od konkretnych produktów rolniczych. Unia Europejska dzięki wspólnej polityce rolnej (PAC) reguluje i subwencjonuje na różne sposoby produkcję rolniczą. Trzy mechanizmy, które są głównie stosowane to:
Metody, które powodują obniżanie się cen produktów rolniczych na rynkach światowych i są niekorzystne dla rolników pochodzących spoza Unii Europejskiej są często krytykowane.

</doc>
<doc id="1848730" url="https://pl.wikipedia.org/wiki?curid=1848730" title="Podniebny wyścig">
Podniebny wyścig



</doc>
<doc id="1848731" url="https://pl.wikipedia.org/wiki?curid=1848731" title="Andriej Wierwiejkin">
Andriej Wierwiejkin

Andriej Jurjewicz Wierwiejkin, ros. Андрей Юрьевич Вервейкин (ur. 3 stycznia 1966 w Ałmaty) – radziecki i kazachski skoczek narciarski. Od 2020 r. wiceprezydent federacji skoków narciarskich i kombinacji norweskiej w Kazachstanie. 
Olimpijczyk (1992 i 1994), trzykrotny uczestnik mistrzostw świata (1989, 1991, 1993), pięciokrotny mistrz ZSRR w skokach narciarskich. Otrzymał tytuł honorowy Mistrza Sportu Klasy Międzynarodowej ZSRR. W 1996 r. skończył karierę sportową. Do roku 2002 był szkoleniowcem kazachskiej kadry skoczków. Od 2007 do 2020 r. kierował federacją skoków narciarskich i kombinacji norweskiej w Kazachstanie.
Życiorys.
Kariera zawodnicza.
ZSRR (1983-1991).
Występy w Pucharze Świata Wierwiejkin rozpoczął w roku 1983 w wieku 17 lat, startując w konkursie w Sankt Moritz. Zajął tam 51. miejsce. Kilka dni później wystartował w konkursie w Engelbergu, zajmując 18. lokatę. Ponadto wystąpił w próbie przedolimpijskiej w Sarajewie, plasując się na odległych lokatach. Uczestniczył na mistrzostwach świata juniorów w Kuopio, gdzie wywalczył 22. miejsce.
Kolejny sezon 1983/1984 nie należał do udanych w wykonaniu Wierwiejkina. Wystąpił on w mistrzostwach świata juniorów w Trondheim, gdzie zajął odległe, 46. miejsce. Pomimo obniżki dyspozycji, znalazł miejsce w kadrze ZSRR w Turnieju Czterech Skoczni w następnym sezonie. W klasyfikacji końcowej 33. TCS uplasował się na 69. pozycji.
Sezon 1985/1986 okazał się przełomowy ze względu na pierwsze punkty w Pucharze Świata. Wierwiejkin zajął 15. miejsce w konkursie w Oberwiesenthal. W następnym sezonie reprezentant ZSRR wystartował w próbie przedolimpijskiej w Calgary, zajmując 8. i 15. pozycję. Ponadto udało mu się zapunktować w Pucharze Świata w Thunder Bay, gdzie w pierwszym konkursie był 13. Wystąpił w 35. edycji Turnieju Czterech Skoczni, gdzie poprawił swe notowania względem debiutanckiej edycji, będąc na 39. miejscu w klasyfikacji generalnej.
W sezonie olimpijskim 1987/1988 Wierwiejkin znacząco poprawił swoje notowania. Najlepszym wynikiem w Pucharze Świata okazał się być występ w Lake Placid, gdzie reprezentant ZSRR był na 11. miejscu. Dobre występy w Turnieju Czterech Skoczni, zwieńczone 19. miejscem w klasyfikacji końcowej cyklu, zwiastowały pewny występ na Igrzyskach Olimpijskich w Calgary. W styczniu 1988 w zawodach o mistrzostwo ZSRR w Tysowcu zaliczył fatalny upadek, który mógł przekreślić jego karierę sportową. Nie wystąpił na igrzyskach, lecz powrócił do uczestnictwa zawodach w następnym sezonie.
Sezon 1988/1989 sprawił, że mieszkaniec Ałmaty stał się kluczowym zawodnikiem podupadającej reprezentacji radzieckiej. Przeciętne wyniki w Pucharze Świata zatuszował świetnym występem na Mistrzostwach Świata w Lahti. Udało mu się tam zdobyć 5. miejsce w rywalizacji na skoczni dużej, a z drużyną (Michaił Jesin, Pawieł Kustow, Walerij Wdowienko) osiągnął miejsce czwarte. Dobry sezon przypieczętował indywidualnym zwycięstwem w 12. Spartakiadzie Armii Zaprzyjaźnionych w Szczyrbskim Jeziorze.
Kampanię 1989/1990 Wierwiejkin rozpoczął od dobrych występów w amerykańskich zawodach, punktując w każdym konkursie. Mniej okazałym udziałem okazał się być Turniej Czterech Skoczni, w którym reprezentant ZSRR zajął 29. lokatę. Końcówka sezonu zaowocowała 5. miejscem w zawodach PŚ we włoskim Predazzo. Wierwiejkin wystąpił na Mistrzostwach Świata w Lotach w Vikersund, zajmując 35. miejsce z notą końcową 292,5 pkt.
Sezon 1990/1991 okazał się być najlepszym w historii startów w Pucharze Świata. Przyszły reprezentant Kazachstanu sezon zaczął 4. i 7. lokatą w grudniowych konkursach w Lake Placid i 6. miejscem w zawodach w Thunder Bay. Następnie zaprezentował się w konkursach w Sapporo, zajmując 5. i 7. miejsce. Gorszy epizod miał miejsce na przełomie grudnia i stycznia, w Turnieju Czterech Skoczni, gdzie skoczek uzyskał dopiero 37. pozycję w klasyfikacji końcowej cyklu. Wierwiejkin uczestniczył w ostatnim występie reprezentacji ZSRR w historii startów na Mistrzostwach Świata w narciarstwie klasycznym. W konkursach indywidualnych wywalczył 11. miejsce na skoczni dużej, zaś 31. na skoczni normalnej w Predazzo. Wraz z drużyną (Dionis Wodniew, Michaił Jesin, Pawieł Kustow) zajął 10. miejsce. Pozostałe konkursy Pucharu Świata w sezonie 90/91 nie były udane dla skoczka. Zakończył sezon z dorobkiem 57 punktów, osiągając w ten sposób 16. miejsce w klasyfikacji generalnej PŚ.
Przemiany społeczno-polityczne w bloku wschodnim spowodowały, że Związek Radziecki przestał istnieć. Była reprezentacja skoczków ZSRR od sezonu 1991/1992 zaczęła uczestniczyć w zawodach w ramach Wspólnoty Niepodległych Państw.
WNP (1991/1992).
Krótki epizod w barwach WNP nie przysporzył Wierwiejkinowi dobrych rezultatów. Przed igrzyskami w Albertville nabawił się kontuzji obojczyka i łopatki, co w pewien sposób wykluczyło go z gry o pomyślny wynik. W zawodach olimpijskich zajął 32. i 29. lokatę indywidualnie. Osiągnął jedenaste miejsce w konkursie drużynowym (Michaił Jesin, Dionis Wodniew, Jurij Dudariew). Występ na igrzyskach był ostatnim pod patronatem Wspólnoty Niepodległych Państw.
Kazachstan (1992-1996).
Wierwiejkin znalazł się w kadrze tworzącej się reprezentacji Kazachstanu i zaczął w niej startować od lata 1992. W swoich pierwszych zawodach międzynarodowych w reprezentacji zajął 40. miejsce w letnich zawodach w Hinterzarten. Uczestniczył w pierwszych zawodach Pucharu Świata z udziałem reprezentacji Kazachstanu. Wystąpił na mistrzostwach świata w narciarstwie klasycznym w Falun 1993. W konkursie na skoczni normalnej zajął 60. lokatę, zaś w zawodach na skoczni dużej 39. miejsce. Wraz z drużyną (Maksim Połunin, Aleksandr Taranow, Dionis Wodniew) uplasował się na 12. pozycji.
Po wprowadzeniu obowiązkowych kwalifikacji, Wierwiejkinowi było coraz trudniej zaistnieć na arenie międzynarodowej. Sezon 1993/1994 rozpoczął od nieudanych startów w Pucharze Świata i Turnieju Czterech Skoczni. Zdobył jednak trzy punkty PŚ w konkursie w Innsbrucku, które okazały się ostatnimi w jego karierze. Wystąpił na igrzyskach olimpijskich 1994 w Lillehammer. Na ceremonii otwarcia chorążym reprezentacji Kazachstanu był kompan Wierwiejkina z drużyny skoczków, Kajrat Bijekienow. Podczas pochodu kazachskiej reprezentacji, prócz flagi narodowej pojawił się radziecki sztandar, co było inicjatywą Wierwiejkina. Zawodnik otrzymał reprymendę od wiceprezydenta komitetu olimpijskiego w Kazachstanie, generała Pawieła Nowikowa. W konkursie na skoczni dużej zajął 37. miejsce, zaś na skoczni dużej wywalczył 24. pozycję.
Sezon 1994/1995 okazał się totalnie nieudany - skoczek nie awansował do żadnego z czterech konkursów TCS. Był jednym z najstarszych zawodników w stawce, co nie sprzyjało w osiąganiu dobrych wyników sportowych. Ostatnim epizodem w karierze sportowej Andrieja Wierwiejkina okazał się być sezon 1995/1996. Na igrzyskach azjatyckich w Harbinie 1996, zaliczanych do rangi nieoficjalnych, Kazachstan wywalczył złoty medal w rywalizacji drużynowej. Po udziale w triumfie drużyny kazachskiej, Wierwiejkin zakończył karierę sportową.
Kariera trenerska (1996-2002).
Pomimo zakończenia kariery sportowej, Wierwiejkin pozostał aktywny w strukturach kazachskich skoków narciarskich. Był wieloletnim trenerem reprezentacji Kazachstanu. Swoją kadencję zakończył w roku 2002. Po igrzyskach olimpijskich w Salt Lake City 2002 nowym trenerem reprezentacji został Kajrat Bijekienow. Najbardziej znanym epizodem z okresu trenerskiego Wierwiejkina był konflikt z członkiem kadry narodowej Dmitrijem Czwykowem, który wybrzmiał w roku 1999. Rezultatem sporu okazały się późniejsze starty Czwykowa w barwach Kirgistanu.
Prezydent federacji (2007-2020).
W 2007 roku Andriej Wierwiejkin został wybrany prezydentem federacji skoków narciarskich i kombinacji norweskiej w Kazachstanie, zastępując na tym stanowisku Kadyra Nukina. Wierwiejkin wraz z byłym wiceprezydentem komitetu olimpijskiego generałem Pawiełem Nowikowem był głównym orędownikiem powstania nowoczesnego kompleksu skoczni narciarskich w Ałmaty. Kompleks skoczni powstał z okazji igrzysk azjatyckich 2011. Za jego kadencji zorganizowano konkursy Pucharu Świata w Ałmaty 2016, a ponadto skocznie w Ałmaty były wielokrotnie areną zmagań skoczków w Letnim Grand Prix.

</doc>
<doc id="1848732" url="https://pl.wikipedia.org/wiki?curid=1848732" title="Ewangelicki Kościół Berlin-Brandenburgia-śląskie Górne Łużyce">
Ewangelicki Kościół Berlin-Brandenburgia-śląskie Górne Łużyce



</doc>
<doc id="1848734" url="https://pl.wikipedia.org/wiki?curid=1848734" title="Wasilij Chmielewski">
Wasilij Chmielewski

Wasilij Władimirowicz Chmielewski (ros. Василий Владимирович Хмелевский; ur. 14 stycznia 1948 w Milkowszczyźnie, zm. w 2002) – białoruski lekkoatleta specjalizujący się w rzucie młotem, który reprezentował Związek Radziecki.
W 1972 roku uczestniczył w Igrzyskach olimpijskich, podczas których wywalczył brązowy medal z wynikiem 74,04. Wicemistrz uniwersjady, która w 1970 roku odbyła się w Turynie. Rekord życiowy: 74,98 (1975).

</doc>
<doc id="1848739" url="https://pl.wikipedia.org/wiki?curid=1848739" title="Go-Joseon">
Go-Joseon



</doc>
<doc id="1848740" url="https://pl.wikipedia.org/wiki?curid=1848740" title="Takayuki Kubota Sōke">
Takayuki Kubota Sōke



</doc>
<doc id="1848742" url="https://pl.wikipedia.org/wiki?curid=1848742" title="Klaus Huber (skoczek narciarski)">
Klaus Huber (skoczek narciarski)

Klaus Huber (ur. 17 lipca 1969) – austriacki skoczek narciarski.
Najlepsze wyniki w Pucharze Świata osiągnął w sezonie 1990/1991, kiedy zajął 28. miejsce w klasyfikacji generalnej.

</doc>
<doc id="1848743" url="https://pl.wikipedia.org/wiki?curid=1848743" title="Adam Swaczyna">
Adam Swaczyna

Adam Swaczyna (ur. 4 maja 1989) – polski siatkarz, występujący na pozycji libero. Od sezonu 2012/2013 do 2013/2014 występował w drużynie BBTS Bielsko-Biała. Od sezonu 2014/2015 został asystentem trenera Dariusza Daszkiewicza w drużynie Effectora Kielce, a w grudniu 2016 r. zastąpił go na stanowisku I trenera.
Adam Swaczyna rozpoczynał siatkarską karierę w MMKS-ie Kędzierzyn-Koźle. W 2004 wraz z nim zajął czwarte miejsce w mistrzostwach Polski młodzików – w półfinale przegrali 0:2 z Myszkowem, a w meczu o trzecie miejsce ulegli ekipie GTPS-u Gorzów Wielkopolski 1:2. Dwa lata później z tym samym zespołem sięgnął po wicemistrzostwo Polski juniorów. Podopieczni Rolanda Dembończyka po pasjonującym półfinale z AZS Częstochową awansowali do finału, gdzie po tie-breaku ulegli Skrze Bełchatów. Lata 2005–2008 spędził w SMS-ie Spała.
W 2008 Swaczyna rozpoczął poszukiwania nowego klubu. Chciał grać w I lidze, ale większość silnych zespołów miała już zakontraktowanych zawodników. Wówczas jego menadżer, Andrzej Grzyb, dostał wiadomość, że jest możliwość występowania w Farcie Kielce. Po kilku rozmowach zdecydował, że to najlepsze wyjście dla niego i podpisał umowę z tą drużyną. W sezonie 2008/2009 z kieleckim zespołem zmagania II ligi gr. 4 zakończył na 1. miejscu, kwalifikując się do rywalizacji barażowej o awans do I ligi. W pierwszym turnieju rozegranym w Hali Legionów Fartowi nie udało się zająć żadnego z dwóch pierwszych miejsc, jednakże awans wywalczył podczas turnieju w Jaworznie. Rok później jego zespół uzyskał promocję do PlusLigi.
Sukcesy klubowe.
Mistrzostwo I ligi:

</doc>
<doc id="1848744" url="https://pl.wikipedia.org/wiki?curid=1848744" title="Takanohana Kenshi">
Takanohana Kenshi



</doc>
<doc id="1848747" url="https://pl.wikipedia.org/wiki?curid=1848747" title="Ulica Orłowska w Mińsku">
Ulica Orłowska w Mińsku

Ulica Orłowska (, Vulica Arłoŭskaja) – magistralna ulica w Mińsku, stolicy Białorusi, położona w rejonach sowieckim i centralnym, część drugiej obwodnicy miejskiej. Jej długość wynosi 4020 m. Nazwana ku czci Kiryła Arłouskiego (1895–1968), jednego z przywódców sowieckiego ruchu partyzanckiego na Białorusi (1920–1925, 1941–1944) і w Hiszpanii (1937–1938), Bohatera Związku Radzieckiego (1943), Bohatera Pracy Socjalistycznej (1958), kawalera 5 Orderów Lenina. Do 1990 ulica nosiła imię Klimenta Woroszyłowa.

</doc>
<doc id="1848750" url="https://pl.wikipedia.org/wiki?curid=1848750" title="Hein-Direck Neu">
Hein-Direck Neu

Hein-Direck Neu (ur. 13 lutego 1944 w Bad Kreuznach, zm. 14 kwietnia 2017 w Wiesbaden) – zachodnioniemiecki lekkoatleta, który specjalizował się w rzucie dyskiem.
Trzykrotny olimpijczyk: Meksyk 1968 (9. miejsce), Monachium 1972 (odpadł w eliminacjach) oraz Montreal 1976 (12. miejsce). W 1967 oraz 1970 roku zdobywał srebrne krążki uniwersjady. Reprezentant RFN w Pucharze Europy. Sześciokrotny rekordzista kraju w rzucie dyskiem (w latach 1967 – 1977). Rekord życiowy: 68,08 (27 maja 1977, Bernhausen).

</doc>
<doc id="1848753" url="https://pl.wikipedia.org/wiki?curid=1848753" title="Goran Janus">
Goran Janus

Goran Janus (ur. 27 marca 1970 w Lublanie) – jugosłowiański i słoweński skoczek narciarski, drużynowy srebrny medalista mistrzostw świata juniorów (1989).
Najlepsze wyniki w Pucharze Świata osiągnął w sezonie 1990/1991, kiedy zajął 42. miejsce w klasyfikacji generalnej. W 1999 zakończył karierę. Jego rekord życiowy w długości skoku wynosi 205,5 metra (uzyskany 21 marca 1997 w Planicy).
W latach 2011–2018 trener reprezentacji Słowenii w skokach narciarskich.
Mistrzostwa świata.
Sukcesy podopiecznych Janusa w Słowenii w latach 2011–2018 (chronologicznie)

</doc>
<doc id="1848756" url="https://pl.wikipedia.org/wiki?curid=1848756" title="Takayuki Kubota">
Takayuki Kubota

 – japoński sōke (宗家), mistrz japońskich sztuk walki, twórca stylu karate Gōsoku-ryū, w którym ma, jako jego twórca, stopień 10 dan, założyciel i prezes "International Karate Association". Poza karate ma również wysokie (6 dan) stopnie mistrzowskie w aikido i judo, jest również znanym ekspertem szermierki, kobudō, toshin-ryu, taiho-jutsu, a także twórcą współczesnych narzędzi do samoobrony i systemów walki nimi, jak kubotan i kubotai. 
Sōke Kubota urodził się w mieście, w którym znany i legendarny szermierz Musashi Miyamoto spędził ostatnie sześć lat swojego życia. Rozpoczął naukę sztuk walki w wieku 4 lat pod okiem ojca. Kiedy miał 14 lat sam zaczął nauczać swoich kolegów, a po kolejnych 4 latach otworzył własne dojo w Tokio. Nauczał walki wręcz policjantów w Tokio i Los Angeles, stale współpracuje z FBI. Za namową wieloletniego przyjaciela, Fumio Demury, wkrótce po osiągnięciu dorosłości przeniósł się do USA, gdzie zamieszkuje do dziś. 
Sōke Kubota napisał wiele książek, jest także autorem wielu filmów szkoleniowych. W pierwszej książce Masutatsu Ōyamy, który był serdecznym przyjacielem Soke Kuboty, na zdjęciach prawidłowego ułożenia pięści wykorzystana została ręka Soke Kuboty.
Książki.
Soke Kubota napisał także książki o sztukach walki:
Hollywood.
Sōke Kubota występował i szkolił aktorów w ponad 321 filmach, 195 programach telewizyjnych i reklamach. Współpracował z takimi gwiazdami Hollywood, jak m.in.: James Caan, Yul Brynner, Charles Bronson, Michael Douglas, Sean Connery, Mel Gibson, Christopher Lambert, Chuck Norris, Jackie Chan, Arnold Schwarzenegger.

</doc>
<doc id="1848760" url="https://pl.wikipedia.org/wiki?curid=1848760" title="Obiecaj mi">
Obiecaj mi

Obiecaj mi (ang. "Promise Me") – powieść Harlana Cobena wydana w 2006 roku, w której głównym bohaterem jest Myron Bolitar.
Fabuła.
Sześć lat. Tyle czasu minęło, odkąd Myron po raz ostatni grał rolę bohatera. Przez ten okres ani razu nie miał w ręku broni, a żaden z jego klientów nie został zamordowany. U boku nowej dziewczyny prowadzi spokojne i uporządkowane życie. Niestety, to co dobre, dobiega właśnie końca. A wszystko za sprawą jednego nocnego telefonu od przerażonej nastolatki. Spełniając obietnicę, Myron jedzie po Aimee i odwozi ją do domu jej koleżanki na przedmieściach. Dziewczyna wysiada z samochodu i znika w ciemnościach. Przepada bez śladu. Dręczony wyrzutami sumienia Bolitar musi rozwikłać najtrudniejszą zagadkę w swojej karierze.

</doc>
<doc id="1848763" url="https://pl.wikipedia.org/wiki?curid=1848763" title="Ivo Pertile">
Ivo Pertile

Ivo Pertile (ur. 12 sierpnia 1971 r. w Predazzo) – włoski skoczek narciarski i trener. Najlepsze wyniki w Pucharze Świata osiągnął w sezonie 1989/1990, kiedy zajął 39. miejsce w klasyfikacji generalnej.
Startował na mistrzostwach świata w Val di Fiemme, Falun i Thunder Bay, mistrzostwach świata w lotach w Harrachovie, Tauplitz i Planicy oraz igrzyskach olimpijskich w Albertville i Lillehammer, ale bez sukcesów.
W sezonie 2018/2019 został trenerem kadr młodzieżowych reprezentacji Włoch w skokach narciarskich.

</doc>
<doc id="1848765" url="https://pl.wikipedia.org/wiki?curid=1848765" title="Konsensus Kopenhaski">
Konsensus Kopenhaski

Konsensus Kopenhaski to projekt stworzony w 2004 roku, którego celem jest ustalenie priorytetów w dążeniu do dobrobytu społecznego, a którego podstawą jest teoria ekonomii dobrobytu. Utworzony z inicjatywy Bjørna Lomborga, autora książki "Sceptyczny ekolog" oraz dyrektora duńskiego Instytutu Badań Środowiska Naturalnego. Projekt wspierany jest finansowo przez duński rząd oraz czasopismo "The Economist ".
Eksperci uczestniczący w tym projekcie to m.in. laureaci Nagrody Nobla w dziedzinie Ekonomii: Robert Fogel, Douglass North, Thomas Schelling, Vernon L. Smith oraz specjaliści: Bruno Frey, Justin Yifu Lin, Jagdish Bhagwati czy Nancy Stokey.
Priorytety i proponowane rozwiązania dotyczą globalnego ocieplenia, chorób zakaźnych, wojen, edukacji, kryzysu gospodarczego, korupcji politycznej, walki z głodem, migracji ludności, subwencji i barier celnych. Prace stworzone w 2004 roku, zostały zaktualizowane również w latach późniejszych (w 2006 oraz 2008 roku).

</doc>
<doc id="1848766" url="https://pl.wikipedia.org/wiki?curid=1848766" title="Gaz fotonowy">
Gaz fotonowy

Gaz fotonowy – w fizyce terminem tym określa się zbiór fotonów, który ma wiele tych samych właściwości co konwencjonalne gazy jak neon czy wodór – w tym ciśnienie, temperaturę i entropię.
Najbardziej typowym przykładem gazu fotonowego w równowadze jest promieniowanie ciała doskonale czarnego.
Masa gazu doskonałego jest jednoznacznie określona przez trzy wielkości fizyczne: temperaturę, objętość i liczność materii. Jednak dla ciała doskonale czarnego oddawanie energii związane jest z oddziaływaniem fotonów z materią (najczęściej jest to ściana zbiornika). W tym oddziaływaniu liczba fotonów nie jest zachowywana.

</doc>
<doc id="1848769" url="https://pl.wikipedia.org/wiki?curid=1848769" title="Światosław Wakarczuk">
Światosław Wakarczuk



</doc>
<doc id="1848771" url="https://pl.wikipedia.org/wiki?curid=1848771" title="Erminio Azzaro">
Erminio Azzaro

Erminio Azzaro (ur. 12 stycznia 1948 w Sarno) – włoski lekkoatleta, który specjalizował się w skoku wzwyż.
W roku 1969 wywalczył brązowy medal podczas rozgrywanych w Atenach mistrzostw Europy. Wicemistrz uniwersjady z 1970 roku. Reprezentant Włoch w meczach międzypaństwowych (także przeciwko Polsce) oraz w Pucharze Europy. Siedmiokrotny rekordzista kraju w skoku wzwyż w latach 1966 - 1971. Wielokrotny mistrz kraju, zarówno w hali jak i na stadionie. Rekord życiowy: 2,18 (11 września 1971, Madryt).
Mąż Sary Simeoni – włoskiej skoczkini wzwyż, mistrzyni olimpijskiej z 1980.

</doc>
<doc id="1848773" url="https://pl.wikipedia.org/wiki?curid=1848773" title="Giorio Azzaro">
Giorio Azzaro



</doc>
<doc id="1848775" url="https://pl.wikipedia.org/wiki?curid=1848775" title="Kazimierz Nałęcz-Rychłowski">
Kazimierz Nałęcz-Rychłowski

Kazimierz Lucjan Nałęcz-Rychłowski, Kazimierz Rychłowski, krypt. KR (ur. 7 stycznia 1878 w Płocku, zm. 10 stycznia 1941 we Lwowie) – polski dziennikarz, tłumacz, poeta.
Droga życiowa.
Pochodził z zasłużonego dla Polski rodu Nałęcz-Rychłowskich, który wydał kasztelanów, chorążych i sędziów. Syn Brunona Nałęcz-Rychłowskiego i Felicji z domu Bethley. Ojciec Kazimierza Zbigniewa Nałęcz-Rychłowskiego, również dziennikarza i poety, piszącego w prasie wrocławskiej pod pseudonimem Kajetan. Jego zięciem był Zbigniew Stuchly, zmarły w 2005 roku profesor wrocławskiej Akademii Medycznej.
Jako młody człowiek przeprowadził się wraz z owdowiałą matką i rodzeństwem do Krakowa. W latach 1888–1895 uczęszczał tam do Gimnazjum św. Jacka, gdzie 10 czerwca 1895 roku zdał egzamin maturalny „z pierwszą lokatą”. W protokole maturalnym odnotowano ocenę celującą z języka łacińskiego, bardzo dobrą z języka greckiego, języka polskiego i historii.
Zaczynał potem romanistykę, germanistykę i polonistykę na Uniwersytecie Jagiellońskim, a także medycynę. Ostatecznie studiów wyższych nie skończył. Zajął się pracą literacką, ponieważ zaś nie mógł się z niej utrzymać, dorabiał jako urzędnik państwowy.
Władał francuskim, niemieckim, włoskim, angielskim, łaciną i greką. Już w gimnazjum tłumaczył poezje Heinego, bezskutecznie starając się o ich druk. Dopiero w 1907 roku wydał w Krakowie własnym nakładem u Gebethnera i Wolffa wybór poezji „Współcześni poeci francuscy”. Zawarł w nim przekłady m.in. Jeana Arthura Rimbauda, Paula Verlaine’a, Maeterlincka, Heredii i Verhaerena. Tłumaczył wiersze Charlesa Baudelaire’a. Był ceniony. W krótkiej autobiografii napisał: „Lektor języka francuskiego Paúl Rongier specjalnie entuzjazmował się mymi przekładami. Dla mnie sprowadzał z Paryża wydawane przez „Mercure de France” najnowsze formy poezji” (1905).
W 1909 przeniósł się na stałe do Lwowa, gdzie pracował przez trzydzieści lat bez przerwy. Już w 1919 roku otrzymał z Ministerstwa Sztuki i Kultury subwencję w wysokości 1000 marek polskich „z uwagi na duże zalety i wartość artystyczną przekładów”. Ministrem był wówczas Zenon Przesmycki. 22 listopada 1922 roku Związek Zawodowy Literatów Polskich we Lwowie zorganizował XXVIII Wieczór liryki francuskiej, gdzie Rychłowski deklamował przekłady swoje i Jana Gelli. Jak ocenił potem w „Słowie Polskim” Jan Zahradnik: „...utwory w spolszczeniu lub nawet wiernym przekładzie Rychłowskiego pozostają takimi samymi arcydziełami, jakimi są w oryginale...”. Fragmenty przekładów Rychłowskiego zamieścił w swojej „Historii literatury francuskiej” Marceli Szarota.
Już jako czterdziestolatek sam nauczył się języka angielskiego i w 1927 wydał w Krakowie tłumaczenie „Złotych sideł” Jamesa Olivera Curwooda. Według przekazu rodzinnego podpisał z Curwoodem umowę na wyłączność tłumaczeń. W latach 90. XX wieku ukazały się tłumaczenia Curwooda podpisane nazwiskiem „Kazimierz Rychołowski” (przeinaczone brzmienie nazwiska). Były to „Złote sidła”, wydane w roku 1990 przez Krajową Agencję Wydawniczą oraz w 1994 przez Oficynę Morex.
Do roku 1939, w ciągu trzydziestu lat pracy literackiej i dwudziestu dziennikarskiej współpracował z kilkunastoma redakcjami. Wydał we Lwowie ponad trzydzieści tomów powieści w przekładzie własnym. W „Kurierze Lwowskim” ogłosił szereg szkiców i obrazków z przeszłości miasta. Miał kilka odczytów we rozgłośni lwowskiej Polskiego Radia. Poprowadził tam audycję o poezji francuskiej oraz o poezji jugosłowiańskiej, tej ostatniej towarzyszyła jego własna muzyka fortepianowa.
W latach 30. napisał poemacik pt. „Mały Grześ”.
Tłumaczył dramaty. W 1929 roku we Lwowie wystawiono jego przekład wierszem dramatu Friedricha Schillera „Marii Stuart” w reżyserii dyrektora Henryka Barwińskiego. Według przekazu rodzinnego, 1 września 1939 roku teatr we Lwowie miał wystawić inne dzieło Schillera w jego tłumaczeniu, a mianowicie „Zbójców”. Wybuchła jednak wojna i do premiery nie doszło.
Należał do Polskiego Towarzystwa Gimnastycznego „Sokół”, był honorowym członkiem korporacji akademickiej Cresovia Leopoliensis.
Zmarł 10 stycznia 1941 roku i został pochowany na Cmentarzu Janowskim we Lwowie. Grób został zniszczony jeszcze przed końcem wojny. Inskrypcja ku pamięci pisarza znajduje się na tablicy nagrobnej żony, Marii z Golachowskich Rychłowskiej, na Cmentarzu Rakowickim w Krakowie, i głosi: „Pro memoria Kazimierz Nałęcz-Rychłowski, literat”. Miejsce pochówku Kazimierza Rychłowskiego zostało znalezione w 2019 roku, staraniem lwowskiego Towarzystwa Miłośników Kultury Polskiej "Zabytek" i rodziny w Polsce. Tego samego roku jesienią postawiono tam i pod przewodnictwem ówczesnej konsul RP we Lwowie i ks. abpa Mieczysława Mokrzyckiego uroczyście odsłonięto oraz poświęcono nagrobek, którego fotografia ilustruje niniejszy artykuł. 
Twórczość.
Wybrane przekłady z języka angielskiego.
W 1939, dwa lata przed śmiercią, pracował nad przekładem powieści lotnika Kennetha Malcolma Murraya pt. "Skrzydła nad Polską" (wspomnienia z lat 1919–1921) oraz nad spolszczeniem pięciu włoskich dzieł dla młodzieży treści popularnonaukowej.
Prasa, w której zamieszczał artykuły i przekłady.
Przez rok redaktor miesięcznika "Torpeda" (ilustrowany tygodnik powieściowy) i tygodnika dla młodzieży "Na Progu Życia". Zachowały się także rękopisy i przekazy rodzinne.

</doc>
<doc id="1848778" url="https://pl.wikipedia.org/wiki?curid=1848778" title="OK Salonit Anhovo Kanal">
OK Salonit Anhovo Kanal

OK Salonit Anhovo - Kanal – słoweński męski klub siatkarski z siedzibą w miejscowości Kanal ob Soči, założony w 1947 roku. Obecnie uczestniczy w rozgrywkach Ligi Środkowoeuropejskiej organizowanej przez MEVZA.
Sukcesy.
Mistrzostwo Słowenii: 
Puchar Słowenii: 

</doc>
<doc id="1848779" url="https://pl.wikipedia.org/wiki?curid=1848779" title="Salonit Anhovo Kanal">
Salonit Anhovo Kanal



</doc>
<doc id="1848781" url="https://pl.wikipedia.org/wiki?curid=1848781" title="Salonit Anhovo">
Salonit Anhovo



</doc>
<doc id="1848782" url="https://pl.wikipedia.org/wiki?curid=1848782" title="Salonit Anhovo-Kanal">
Salonit Anhovo-Kanal



</doc>
<doc id="1848783" url="https://pl.wikipedia.org/wiki?curid=1848783" title="3 Pułk Piechoty Legionów Armii Krajowej">
3 Pułk Piechoty Legionów Armii Krajowej

3 Pułk Piechoty Legionów AK (3 pp Leg. AK) – oddział piechoty Armii Krajowej.
W wyniku akcji odtwarzania przedwojennych jednostek wojskowych powstała 2 Dywizja Piechoty Legionów AK "Pogoń" – Okręg Radom-Kielce AK, a w jej składzie 3 Pułk Piechoty Legionów AK. Pierwszy etap mobilizacji i formowania oddziałów rozpoczął się na początku lipca 1944 roku.
Mobilizacja i koncentracja.
Inspektorat Starachowicki zmobilizował dowództwo i sztab pułku.
Obwód Konecki AK, wobec trudności w uzbrojeniu utworzył tylko I batalion. Stan jego wynosił 750 ludzi.
II batalion powstał z oddziału partyzanckiego inspektoratu dowodzonego przez ppor. Antoniego Hedę „Szarego". Stan wynosił wówczas ok. 750 ludzi.
III baon nie zdążył zmobilizować się w wyznaczonym czasie i pozostał na terenie Obwodu Iłżeckiego. Przed wyruszeniem na pomoc Powstaniu Warszawskiemu na to miejsce przydzielono 27 sierpnia batalion z Obwodu Kozienickiego. Zgodnie z przydziałem miał to być I baon 172 pp AK, ze zgrupowania 28 DP AK. Batalion ten, w sile 438 ludzi jako III wszedł w skład pułku.
Ze względu na krótki okres mobilizacyjny, przyspieszony rozkazem marszu na pomoc Warszawie (akcja "Zemsta"), w rejonie koncentracji w lasach niekłańskich pułk osiągnął stan około 1900 ludzi.
Akcja Burza.
Po decyzji o rozwiązaniu koncentracji do akcji „Zemsta"' i pozostaniu całością sił na terenie Okręgu Radomsko-Kieleckiego AK do wykonywania akcji „Burza", zgrupowaniu 2 DP Leg. AK wyznaczono rejon na południowy zachód od Kielc (lasy nadleśnictwa Dyminy, między Kielcami a Chęcinami) z przewidywanym przyszłym zadaniem opanowania Kielc. Zgrupowanie do połowy września przebywało w lasach rejonu Radoszyce — Małachów — Mniów. 2 i 3 września 1944 roku pułk wziął udział w boju pod Radoszycami i Grodziskiem, skąd wycofał się pod Trawniki. Przeszło tygodniowy pobyt w tym rejonie pozwolił na uporządkowanie pododdziałów pułku. 13 września pod Miedzierzą i Trawnikami doszło do ciężkich walk z oddziałami Wehrmachtu. Pułk przez kilka dni wycofywał się na południe. 17 września w godzinach porannych placówka 5 kompanii pułku została wykryta przez oddział niemiecki w leśniczówce Szewce. Doszło do całodobowych, ciężkich walk, w których pułk stracił 1 zabitego i 11 rannych. Zginęło ponad 100 żołnierzy wroga, a kilkudziesięciu zostało rannych.
Pułk wycofał się do lasów włoszczowskich, gdzie 27 września został zaatakowany pod Zakrzowem przez oddział żandarmerii wsparty przez lotnictwo i jednostki pancerne. Straty pułku wyniosły 3 rannych. Zniszczono 1 czołg i 2 samochody pancerne, liczby zabitych i rannych żołnierzy niemieckich nie ustalono.
Urlopowanie.
27 września zapadła decyzja podziału 2 DP Leg. na pułki i częściowego urlopowania żołnierzy. Pułki już w nocy rozpoczęły marsze do wyznaczonych im rejonów, w których miały urlopować żołnierzy i wykonywać dalsze zadania.
3 pp Leg. AK odskoczył w nocy z 27 na 28 września na północ, gdzie po przejściu toru kolejowego linii Kielce—Częstochowa w rejonie stacji kolejowej Ludynia i dalej po przekroczeniu wzgórz małogoskich miał maszerować w lasy Obwodu Koneckiego AK.
3 listopada Niemcy rozpoczęli obławę w lasach przysuskich. W obławie w lasach chlewiskich pułk nie przyjął walki i wycofał się bez strat. Natomiast w dniu 5 listopada już w lasach niekłańskich postępująca za 3 pp Leg. AK i 25 pp AK obława niemiecka uderzyła na oddział por. „Szarego". W walce zginęło 9 żołnierzy, a kilkunastu zostało rannych, zginęła też większość taboru. Oddział oderwał się od Niemców i ruszył do Obwodu Iłżeckiego AK.
Na przełomie grudnia 1944 r. i stycznia 1945 r. oddziały Armii Krajowej Okręgu Radomsko-Kieleckiego AK znajdowały się na leżach zimowych. Nieliczne i drobne oddziały znajdowały się w stanie pogotowia. W połowie stycznia 1945 r. ruszyła ofensywa sowiecka. Oddziały Armii Krajowej działały jedynie pojedynczymi plutonami, likwidując tylne straże wojsk niemieckich bądź informując dowódców nacierających oddziałów sowieckich o zgrupowaniach wroga. 19 stycznia Armia Krajowa została rozwiązana.
Ordre de Bataille i obsada personalna pułku.
Dowództwo
I batalion
II batalion
III batalion / I batalion „kozienicki” 172 pp AK /

</doc>
<doc id="1848784" url="https://pl.wikipedia.org/wiki?curid=1848784" title="Radnički Kombank Kragujevac">
Radnički Kombank Kragujevac



</doc>
<doc id="1848786" url="https://pl.wikipedia.org/wiki?curid=1848786" title="Ołeksandr Wałerijowycz Ponomariow">
Ołeksandr Wałerijowycz Ponomariow



</doc>
<doc id="1848790" url="https://pl.wikipedia.org/wiki?curid=1848790" title="Ruprecht I Legnicki">
Ruprecht I Legnicki



</doc>
<doc id="1848791" url="https://pl.wikipedia.org/wiki?curid=1848791" title="Ludwik II Brzeski">
Ludwik II Brzeski



</doc>
<doc id="1848792" url="https://pl.wikipedia.org/wiki?curid=1848792" title="Jerzy Wilhelm Legnicki">
Jerzy Wilhelm Legnicki



</doc>
<doc id="1848794" url="https://pl.wikipedia.org/wiki?curid=1848794" title="Jerzy Rudolf Legnicki">
Jerzy Rudolf Legnicki



</doc>
<doc id="1848795" url="https://pl.wikipedia.org/wiki?curid=1848795" title="Henryk XI Legnicki">
Henryk XI Legnicki



</doc>
<doc id="1848797" url="https://pl.wikipedia.org/wiki?curid=1848797" title="Ron Richards">
Ron Richards

Ronald "Ron" Richards (ur. 5 czerwca 1963 w Oshawa) – kanadyjski skoczek narciarski. Najlepsze wyniki w Pucharze Świata osiągnął w sezonie 1989/1990, kiedy zajął 27. miejsce w klasyfikacji generalnej.
Startował na mistrzostwach świata w Oslo, Seefeld, Oberstdorfie i Val di Fiemme, mistrzostwach świata w lotach w Vikersund oraz igrzyskach olimpijskich w Sarajewie, Calgary i Albertville, ale bez sukcesów.

</doc>
<doc id="1848798" url="https://pl.wikipedia.org/wiki?curid=1848798" title="Jan Chrystian Brzeski">
Jan Chrystian Brzeski



</doc>
<doc id="1848800" url="https://pl.wikipedia.org/wiki?curid=1848800" title="Jan II Legnicki">
Jan II Legnicki



</doc>
<doc id="1848802" url="https://pl.wikipedia.org/wiki?curid=1848802" title="Jerzy III Brzeski">
Jerzy III Brzeski



</doc>
<doc id="1848803" url="https://pl.wikipedia.org/wiki?curid=1848803" title="Fryderyk III Legnicki">
Fryderyk III Legnicki



</doc>
<doc id="1848804" url="https://pl.wikipedia.org/wiki?curid=1848804" title="Fryderyk II Legnicki">
Fryderyk II Legnicki



</doc>
<doc id="1848805" url="https://pl.wikipedia.org/wiki?curid=1848805" title="Fryderyk I Legnicki">
Fryderyk I Legnicki



</doc>
<doc id="1848806" url="https://pl.wikipedia.org/wiki?curid=1848806" title="Chrystian Legnicki">
Chrystian Legnicki



</doc>
<doc id="1848807" url="https://pl.wikipedia.org/wiki?curid=1848807" title="Barbara Agnieszka Brzeska">
Barbara Agnieszka Brzeska



</doc>
<doc id="1848810" url="https://pl.wikipedia.org/wiki?curid=1848810" title="Kazuhiro Higashi">
Kazuhiro Higashi

Kazuhiro Higashi (jap. 東和広, "Higashi Kazuhiro", ur. 2 lipca 1968 r. w Niki) – japoński skoczek narciarski. Najlepsze wyniki w Pucharze Świata osiągnął w sezonie 1990/1991, kiedy zajął 34. miejsce w klasyfikacji generalnej.
Największym sukcesem tego skoczka jest 5. miejsce na Mistrzostwach Świata w Val di Fiemme, wywalczone indywidualnie na normalnej skoczni.

</doc>
<doc id="1848812" url="https://pl.wikipedia.org/wiki?curid=1848812" title="Mykoła Bahrajew">
Mykoła Bahrajew

Mykoła Heorhijowycz Bahrajew, ukr. Микола Георгійович Баграєв (ur. 19 czerwca 1964 w Osetii Północnej) – ukraiński przedsiębiorca i polityk, poseł do Rady Najwyższej IV, V, VI i VII kadencji.
Życiorys.
Ukończył w 1987 studia inżynierskie w Chersońskim Instytucie Rolniczym, a w 2005 studia ekonomiczne na Kijowskim Narodowym Uniwersytecie im. Wadyma Hetmana.
Pracował krótko jako starszy inżynier-technolog. Od 1988 do 1991 był etatowym działaczem miejskiego komitetu LKSMU (ukraińskiego Komsomołu) w Kachowce. Później przez trzy lata był urzędnikiem miejskim.
W 1992 zainicjował stworzenie międzynarodowego festiwalu "Tawrijśki ihry", którego został dyrektorem. Utworzył spółkę prawa handlowego o takiej samej nazwie, której został prezesem. Zaangażował się też w działalność biznesową na rynku medialnym, uzyskał m.in. kontrolę nad telewizyjnym kanałem muzycznym M1.
W 1998 pierwszy raz kandydował bez powodzenia do parlamentu. Mandat posła do Rady Najwyższej uzyskał cztery lata później w jednym z okręgów obwodu chersońskiego. Zasiadał we frakcjach wspierających prezydenta Łeonida Kuczmę i rząd Wiktora Janukowycza (Grupie Ludowy Wybór, następnie Grupie Związek). W 2005 przeszedł na stronę nowej władzy, wstępując do partii Batkiwszczyna i Bloku Julii Tymoszenko. W 2006 i 2007 z listy krajowej BJuT był ponownie wybierany do ukraińskiego parlamentu.
W 2009 Mykoła Bahrajew został jednym z twórców kampanii prezydenckiej Julii Tymoszenko. Nieformalnie powierzono mu uzyskanie poparcia wśród ukraińskich artystów i organizację koncertów w tym z 12 września na Placu Niepodległości w Kijowie, na którym wystąpili m.in. Ołeksandr Ponomariow, Rusłana, Tina Karol, Druha Rika, Mad Heads i TNMK. Po przejęciu władzy przez Partię Regionów wsparł nowy rząd i przeszedł do frakcji tego ugrupowania. Z jego ramienia w 2012 ponownie uzyskał mandat poselski.

</doc>
<doc id="1848814" url="https://pl.wikipedia.org/wiki?curid=1848814" title="Bilal Dervišević">
Bilal Dervišević

Bilal (Biko) Dervišević (ur. w 1910 we wsi Bobovik w Sandżaku, zm. w 1987 w Adapazarı) – bośniacki żołnierz muzułmańskiej milicji Sandżaku, a następnie dowódca oddziału policji kolaboracyjnej w Novim Pazarze podczas II wojny światowej, turecki wojskowy (kapitan) podczas wojny koreańskiej.
Życiorys.
Jesienią 1940 został wraz ze swoim bratem Dervišem aresztowany i osadzony w więzieniu w Novim Pazarze. Wkrótce udało im się jednak zbiec na wolność. Po zajęciu Jugosławii przez wojska niemieckie w kwietniu 1941 powrócili w rodzinne strony. Wzięli udział w szeregach muzułmańskiej milicji pod koniec 1941 w krwawych walkach z serbskimi czetnikami, zaś od początku 1942 także z NOVJ. Bilal Dervišević pod koniec 1943 w Novim Pazarze został dowódcą 120-osobowego oddziału policji pomocniczej, podporządkowanej Niemcom.
Pod koniec 1944 terytorium Sandżaku zaatakowali partyzanci NOVJ z Czarnogóry i Serbii. Oddział B. Derviševicia rozbił część sił komunistycznych w Górach Jarut koło Tutina. Było to ostatnie zwycięstwo muzułmańskiej milicji, które nie zapobiegło klęsce. Po rozbiciu oddziału B. Dervišević ukrywał się wraz z bratem i 2 podkomendnymi w jaskiniach górskich koło rodzinnej wsi Bobovik. Udzielał im pomocy Demir Kljević, jeden z najbogatszych gospodarzy w okolicy. Po pewnym czasie postanowili przedostać się poprzez Kosowo i Macedonię do Grecji, a stamtąd do Turcji. Szli nocą, zaś dniem odpoczywali, aby uniknąć patroli NOVJ.
Obaj bracia zamieszkali w Adapazarı na wybrzeżu Morza Czarnego, gdzie istniała silna diaspora bośniacka. Założyli tam kawiarnię. Rząd SFR Jugosławii wystąpił do Turcji o ich wydanie jako zbrodniarzy wojennych, ale wniosek odrzucono. W 1950 Bilal Dervišević wstąpił do armii tureckiej, po czym wziął udział w wojnie koreańskiej. Został dowódcą pododdziału w batalionie tureckim, będącym częścią „wojsk ONZ” (podległych dowództwu USA). Awansował do stopnia kapitana. Po zakończeniu działań wojennych powrócił do Adapazarı.

</doc>
<doc id="1848815" url="https://pl.wikipedia.org/wiki?curid=1848815" title="Bernard Niemodliński">
Bernard Niemodliński



</doc>
<doc id="1848816" url="https://pl.wikipedia.org/wiki?curid=1848816" title="Bolesław II Niemodliński">
Bolesław II Niemodliński



</doc>
<doc id="1848817" url="https://pl.wikipedia.org/wiki?curid=1848817" title="Jan I Opolski">
Jan I Opolski



</doc>
<doc id="1848818" url="https://pl.wikipedia.org/wiki?curid=1848818" title="Henryk Opolski">
Henryk Opolski



</doc>
<doc id="1848819" url="https://pl.wikipedia.org/wiki?curid=1848819" title="Henryk II Niemodliński">
Henryk II Niemodliński



</doc>
<doc id="1848820" url="https://pl.wikipedia.org/wiki?curid=1848820" title="Henryk I Niemodliński">
Henryk I Niemodliński



</doc>
<doc id="1848821" url="https://pl.wikipedia.org/wiki?curid=1848821" title="Bolko IV Opolski">
Bolko IV Opolski



</doc>
<doc id="1848822" url="https://pl.wikipedia.org/wiki?curid=1848822" title="Bolko III Opolski">
Bolko III Opolski



</doc>
<doc id="1848823" url="https://pl.wikipedia.org/wiki?curid=1848823" title="Mikołaj II Niemodliński">
Mikołaj II Niemodliński



</doc>
<doc id="1848824" url="https://pl.wikipedia.org/wiki?curid=1848824" title="Wacław Niemodliński">
Wacław Niemodliński



</doc>
<doc id="1848825" url="https://pl.wikipedia.org/wiki?curid=1848825" title="22. ceremonia wręczenia Złotych Globów">
22. ceremonia wręczenia Złotych Globów

22. ceremonia wręczenia Złotych Globów odbyła się 8 lutego 1965 roku.
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1848827" url="https://pl.wikipedia.org/wiki?curid=1848827" title="Kwas wodorokarboksylowy">
Kwas wodorokarboksylowy



</doc>
<doc id="1848828" url="https://pl.wikipedia.org/wiki?curid=1848828" title="Takuya Takeuchi">
Takuya Takeuchi

 – japoński skoczek narciarski, uczestnik mistrzostw świata w narciarstwie klasycznym.
Przebieg kariery.
W Pucharze Świata występował w latach 1987–1995, startował głównie w konkursach tego cyklu w Sapporo. Tamże zadebiutował 24 stycznia 1987 roku, zajmując 19. miejsce. Również w Sapporo zdobył pierwsze w karierze punkty do klasyfikacji generalnej – 15 grudnia 1990 roku zajął dziewiąte miejsce na normalnej skoczni. Dzień później na dużej skoczni uplasował się jedno miejsce wyżej. Punkty Pucharu Świata zdobył jeszcze tylko raz – 12 stycznia 1991 roku w Oberhofie zajął 14. pozycję. Jego ostatni start w Pucharze Świata miał miejsce 21 stycznia 1995 roku w Sapporo, kiedy to zajął 48. miejsce.
W lutym 1991 roku wziął udział w konkursach skoków podczas mistrzostw świata w Val di Fiemme. W zawodach indywidualnych zajął 33. miejsce na normalnej skoczni i 23. na dużej, a drużynowo reprezentacja Japonii zajęła 11. miejsce (razem z Takeuchi w drużynie wystąpili Kazuhiro Higashi, Noriaki Kasai i Masahiko Harada).
W latach 1994–1996 regularnie startował w zawodach Pucharu Kontynentalnego. Trzykrotnie w konkursach tej rangi uplasował się w pierwszej dziesiątce, a raz na podium – 1 marca 1995 roku w Yamagacie był trzeci.
W 1990 roku zajął drugie miejsce w konkursie skoków na normalnym obiekcie podczas igrzysk azjatyckich w Sapporo, przegrywając tylko z Kazuhiro Higashi. Skoki narciarskie były jednak na tych igrzyskach dyscypliną pokazową, osiągnięte rezultaty nie były zaliczane do klasyfikacji medalowej.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata. Opracowano na podstawie materiału źródłowego.

</doc>
<doc id="1848829" url="https://pl.wikipedia.org/wiki?curid=1848829" title="Zhongjianornis">
Zhongjianornis

Zhongjianornis – rodzaj ptaka żyjącego we wczesnej kredzie na obecnych terenach Azji. Został opisany w 2010 roku przez Zhou i współpracowników na podstawie niemal kompletnego szkieletu (IVPP V15900) pochodzącego z osadów formacji Jiufotang w chińskiej prowincji Liaoning. "Zhongjianornis" był stosunkowo duży w porównaniu do innych wczesnokredowych ptaków – osiągał rozmiary gołębia. Holotyp w chwili śmierci był dorosłym osobnikiem. Cechował się bezzębnymi szczękami zakończonymi ostrym dziobem. Inne wczesnokredowe ptaki o porównywalnych rozmiarach – "Jeholornis" i "Sapeornis" – miały wyższy stosunek długości skrzydeł do kończyn tylnych, były też uzębione. Confuciusornithidae były bardziej podobne do "Zhongjianornis" i również miały bezzębne dzioby, jednak ich skrzydła były stosunkowo krótsze w porównaniu do kończyn tylnych. Bazalne Ornithurae, takie jak "Hongshanornis" i "Archaeorhynchus", także nie miały zębów, osiągały jednak mniejsze rozmiary niż "Zhongjianornis".
Analiza filogenetyczna przeprowadzona przez Zhou i współpracowników sugeruje, że "Zhongjianornis" to jeden z najbardziej bazalnych znanych ptaków – bardziej zaawansowany od archeopteryksa, sapeornisa i jeholornisa, ale bazalniejszy niż pozostałe ptaki – Confuciusornithidae, Enantiornithes i Ornithurae. W takim przypadku byłby najbardziej bazalnym i najstarszym znanym bezzębnym ptakiem. Analiza przeprowadzona przez O'Connor i Zhou sugeruje jednak przynależność "Zhongjianornis" do Ornithurae, choć wsparcie dla takiej hipotezy jest względnie słabe.
Nazwa gatunku typowego rodzaju, "Zhongjianornis yangi" honoruje chińskiego paleontologa Yanga Zhongjiana.

</doc>
<doc id="1848830" url="https://pl.wikipedia.org/wiki?curid=1848830" title="Polityka makroekonomiczna">
Polityka makroekonomiczna

Polityka makroekonomiczna – oddziaływanie państwa na przebieg procesów gospodarczych w skali całej gospodarki narodowej.
Może być klasyfikowana według teorii lub doktryn ekonomicznych, na których oparta jest dana polityka gospodarcza, wówczas można wyróżnić:
Podział ze względu na wytyczane cele:
Kryterium instrumentów, na których jest oparta:

</doc>
<doc id="1848831" url="https://pl.wikipedia.org/wiki?curid=1848831" title="Zhongjianornis yangi">
Zhongjianornis yangi



</doc>
<doc id="1848832" url="https://pl.wikipedia.org/wiki?curid=1848832" title="Mikołaj Mały Ziębicki">
Mikołaj Mały Ziębicki



</doc>
<doc id="1848833" url="https://pl.wikipedia.org/wiki?curid=1848833" title="Michail Esin">
Michail Esin



</doc>
<doc id="1848834" url="https://pl.wikipedia.org/wiki?curid=1848834" title="Henryk II Świdnicki">
Henryk II Świdnicki



</doc>
<doc id="1848838" url="https://pl.wikipedia.org/wiki?curid=1848838" title="Henryk II Ziębicki">
Henryk II Ziębicki



</doc>
<doc id="1848839" url="https://pl.wikipedia.org/wiki?curid=1848839" title="Henryk I Ziębicki">
Henryk I Ziębicki



</doc>
<doc id="1848840" url="https://pl.wikipedia.org/wiki?curid=1848840" title="Bolko III Ziębicki">
Bolko III Ziębicki



</doc>
<doc id="1848841" url="https://pl.wikipedia.org/wiki?curid=1848841" title="Bolko II Ziębicki">
Bolko II Ziębicki



</doc>
<doc id="1848843" url="https://pl.wikipedia.org/wiki?curid=1848843" title="Bernard Świdnicki">
Bernard Świdnicki



</doc>
<doc id="1848845" url="https://pl.wikipedia.org/wiki?curid=1848845" title="Beatrycze Świdnicka">
Beatrycze Świdnicka



</doc>
<doc id="1848846" url="https://pl.wikipedia.org/wiki?curid=1848846" title="Anna Świdnicka">
Anna Świdnicka



</doc>
<doc id="1848848" url="https://pl.wikipedia.org/wiki?curid=1848848" title="Tomasz Suwary">
Tomasz Suwary

Tomasz Suwary (ur. 15 sierpnia 1974 w Gorzowie Wielkopolskim) – polski piłkarz występujący na pozycji napastnika. Obecnie jest menedżerem.
Kariera.
Wychowanek Stilonu Gorzów w, którym grał od 1992 roku do 1995 roku, gdzie rozegrał 74 mecze i strzelił 10 bramek. Następnie występował w Amice Wronki. W ciągu trzech lat rozegrał 60 spotkań i strzelił 6 bramek, zdobył dwa Puchary Polski. W 1998 roku zmienił barwy dla Śląsk Wrocław. W 1999 roku wyjechał do Niemiec, gdzie grał w Sachsen Lipsk. Po sezonie wrócił do Polski i występował w Lechu Poznań. W 2000 roku znowu wyjechał do Niemiec i grał w Tennisie Borussii Berlin. Rozegrał tam 7 meczów i strzelił 1 bramkę. Od 2001 do 2005 roku grał w Dynamie Berlin. Rozegrał 26 meczów i udało mu się strzelić 8 bramek. W 2005 roku wyleciał z Niemiec do Grecji. W Grecji grał w Diagoras Rodos. W 6 meczach nie strzelił bramki. W tym samym roku wyleciał z Grecji do Niemiec, gdzie powrócił do Dynama Berlin i rozegrał 21 spotkań, w których strzelił 5 goli. W 2007 roku grał w VSG Altglienicke; w tym też roku zakończył karierę.

</doc>
<doc id="1848849" url="https://pl.wikipedia.org/wiki?curid=1848849" title="Andreas Rauschmeier">
Andreas Rauschmeier



</doc>
<doc id="1848852" url="https://pl.wikipedia.org/wiki?curid=1848852" title="Mike Bookie">
Mike Bookie

Michael Bookie (ur. 12 września 1904 w Pittsburgh, zm. 12 października 1944 w Eglin) – amerykański piłkarz, reprezentant kraju, grający na pozycji napastnika.
Kariera piłkarska.
Karierę piłkarską rozpoczął w klubie Jeannette Athletic. Od tego czasu grał w klubach Boston Wonder Workers, Vestaburg SC, New Bedford Whalers, American Hungarian, Cleveland Slavia i Curry Silver Tops.
Kariera reprezentacyjna.
Karierę reprezentacyjną rozpoczął w 1930. Został powołany na MŚ 1930. Po tym turnieju nie zagrał w reprezentacji. W sumie wystąpił w 1 spotkaniu.

</doc>
<doc id="1848853" url="https://pl.wikipedia.org/wiki?curid=1848853" title="Cegła z Gazety">
Cegła z Gazety



</doc>
<doc id="1848854" url="https://pl.wikipedia.org/wiki?curid=1848854" title="MBT-70">
MBT-70

MBT-70 ("Main Battle Tank 70"; Kampfpanzer 70, "KPz 70") – prototypowy czołg podstawowy opracowany wspólnie przez RFN i Stany Zjednoczone w latach 60. XX wieku. 
W pojeździe zastosowano szereg zaawansowanych technicznie rozwiązań. Czołg wyposażono w hydropneumatyczne zawieszenie, pozwalające na rozwijanie dużych prędkości w terenie i pochylanie kadłuba do przodu i do tyłu, jak również dwuwarstowy pancerz zapewniający ochronę przed pociskami kumulacyjnymi. Dodatkowo, cała załoga znajdowała się w wieży pojazdu, co sprzyjało optymalnemu opancerzeniu i niskiej sylwetce czołgu, poprzez wyeliminowanie stanowiska kierowcy z kadłuba. Wersja amerykańska miała być uzbrojona w armato-wyrzutnię XM150 kalibru 152 mm, strzelającą amunicją konwencjonalną jak również pociskami kierowanymi MGM-51 Shillelagh, takimi samymi jak w czołgu M551 Sheridan. Wersja niemiecka zakładała wykorzystanie konwencjonalnej armaty Rheinmetall kalibru 120 mm.
Skokowy wzrost kosztów projektu spowodował, że Niemcy wycofały się w 1969 roku, zamiast tego rozwijając bardziej konwencjonalny czołg Leopard 2. W USA prace kontynuowano jeszcze przez dwa lata, tam również ze względu na ograniczenia budżetowe zdecydowano się na opracowanie nowego czołgu – XM815, przemianowanego później na M1 Abrams.

</doc>
<doc id="1848855" url="https://pl.wikipedia.org/wiki?curid=1848855" title="Ulica Konstantego Kalinowskiego w Mińsku">
Ulica Konstantego Kalinowskiego w Mińsku

Ulica Konstantego Kalinowskiego () — ulica w Mińsku, stolicy Białorusi, położona w mikrorejonach Zielony Ług i Wschód. Długość 3,3 km, od prospektu Niepodległości do Traktu Łohojskiego. Nazwana w 1963 ku czci Konstantego Kalinowskiego (1838—1864) — dowódcy powstania styczniowego na terenie Litwy i Białorusi. Na ścianie budynku nr 55 umieszczona jest tablica pamiątkowa.

</doc>
<doc id="1848856" url="https://pl.wikipedia.org/wiki?curid=1848856" title="Kampfpanzer 70">
Kampfpanzer 70



</doc>
<doc id="1848858" url="https://pl.wikipedia.org/wiki?curid=1848858" title="Robin van Aggele">
Robin van Aggele

Robin van Aggele (ur. 30 lipca 1984 w Hilversum) – holenderski pływak, srebrny i medalista mistrzostw świata (basen 25 m) w sztafecie, dwukrotny mistrz Europy (basen 25 m).
Specjalizuje się w pływaniu stylem klasycznym. Jego największym dotychczasowym sukcesem jest złoty medal mistrzostw Europy na krótkim basenie w Stambule w 2009 roku na dystansie 100 m żabką w czasie nowego rekordu Europy (56,29 s). W mistrzostwach Europy na krótkim basenie w 2010 roku w Eindhoven zdobył złoto na 50 m stylem klasycznym i brąz na 100 metrów tym samym stylem.
Olimpijczyk z Pekinu.

</doc>
<doc id="1848859" url="https://pl.wikipedia.org/wiki?curid=1848859" title="Tęczowa tablica">
Tęczowa tablica



</doc>
<doc id="1848866" url="https://pl.wikipedia.org/wiki?curid=1848866" title="Wacław II Zatorski">
Wacław II Zatorski



</doc>
<doc id="1848867" url="https://pl.wikipedia.org/wiki?curid=1848867" title="Władysław Głogowski">
Władysław Głogowski



</doc>
<doc id="1848869" url="https://pl.wikipedia.org/wiki?curid=1848869" title="Władysław I Oświęcimski">
Władysław I Oświęcimski



</doc>
<doc id="1848870" url="https://pl.wikipedia.org/wiki?curid=1848870" title="Władysław Zatorski">
Władysław Zatorski



</doc>
<doc id="1848871" url="https://pl.wikipedia.org/wiki?curid=1848871" title="Małgorzata Toszecka">
Małgorzata Toszecka



</doc>
<doc id="1848872" url="https://pl.wikipedia.org/wiki?curid=1848872" title="Fryderyk Kazimierz Frysztacki">
Fryderyk Kazimierz Frysztacki



</doc>
<doc id="1848877" url="https://pl.wikipedia.org/wiki?curid=1848877" title="Ole-Christian Eidhammer">
Ole-Christian Eidhammer



</doc>
<doc id="1848879" url="https://pl.wikipedia.org/wiki?curid=1848879" title="Jan (naturalny syn Jana V Zatorskiego)">
Jan (naturalny syn Jana V Zatorskiego)



</doc>
<doc id="1848881" url="https://pl.wikipedia.org/wiki?curid=1848881" title="Fiodor Tierientjew">
Fiodor Tierientjew

Fiodor Michajłowicz Tierientjew (ros. Фёдор Миха́йлович Тере́нтьев, ur. 4 października 1925 w Padanach, zm. 20 stycznia 1963 w Leningradzie) – rosyjski biegacz narciarski reprezentujący Związek Radziecki, dwukrotny medalista olimpijski i dwukrotny medalista mistrzostw świata. Pierwszy biegacz narciarski spoza Skandynawii, który zdobył medal olimpijski w biegu na dystansie 50 km.
Kariera.
Urodził się w miejscowości Padany (fiń. "Paatane") w środkowej Karelii. W 1944 roku został powołany do wojska i wkrótce stał się czołowym narciarzem Armii Czerwonej. Igrzyska olimpijskie w Cortina d’Ampezzo w 1956 roku były pierwszymi i ostatnimi w jego karierze. Wspólnie z Pawłem Kołczinem, Nikołajem Anikinem i Władimirem Kuzinem zdobył złoty medal w sztafecie 4x10 km. Ponadto w biegu na 50 km wywalczył brązowy medal, przegrywając jedynie ze zwycięzcą Sixtenem Jernbergiem ze Szwecji oraz drugim na mecie Veikko Hakulinenem z Finlandii. Zajął także szóste miejsce na dystansie 30 km.
W 1954 roku wystartował na mistrzostwach świata w Falun, gdzie wraz z Nikołajem Kozłowem, Aleksiejem Kuzniecowem i Władimirem Kuzinem wywalczył srebrny medal w sztafecie. Zajął także szóste miejsce na dystansie 50 km, a w biegu na 15 km zajął czwarte miejsce, przegrywając walkę o brązowy medal z Augustem Kiuru z Finlandii. Cztery lata później, na mistrzostwach świata w Lahti sztafeta radziecka w składzie: Fiodor Tierientjew, Nikołaj Anikin, Anatolij Szeluchin i Pawieł Kołczin ponownie zdobyła srebrny medal. Indywidualnie zajął szóste miejsce w biegu na 15 km, a na dystansie 50 km stylem klasycznym był dziesiąty. Na kolejnych mistrzostwach świata już nie startował.
Ponadto Tierientjew pięciokrotnie zdobywał tytuł mistrza Związku Radzieckiego: w 1954 roku w biegu na 18 km, 30 km i w sztafecie, w 1960 roku w sztafecie oraz w 1962 roku w biegu na 50 km. W 1957 roku otrzymał Order Znak Honoru.
20 stycznia 1963 roku, po wygraniu biegu na 30 km podczas mistrzostw Armii Czerwonej w rejonie Kawgołowa, Tierientjew zasłabł, wkrótce potem, zmarł w drodze do szpitala. Miał wtedy 37 lat.

</doc>
<doc id="1848884" url="https://pl.wikipedia.org/wiki?curid=1848884" title="23. ceremonia wręczenia Złotych Globów">
23. ceremonia wręczenia Złotych Globów

23. ceremonia wręczenia Złotych Globów odbyła się 28 lutego 1966 roku.
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1848885" url="https://pl.wikipedia.org/wiki?curid=1848885" title="Nikołaj Dudkin">
Nikołaj Dudkin

Nikołaj Afanasjewicz Dudkin, cyr. Николай Афанасьевич Дудкин (ur. 5 lipca 1947 w Mińsku) – białoruski lekkoatleta specjalizujący się w trójskoku; reprezentował Związek Radziecki.
W 1968 roku startował na Igrzyskach Olimpijskich, gdzie z wynikiem 17,09 zajął 7. miejsce. Wicemistrz uniwersjady (1970). Dwa razy wygrywał europejskie igrzyska halowe (w 1968 oraz 1969). Rekord życiowy: 17,01 (1970).

</doc>
<doc id="1848891" url="https://pl.wikipedia.org/wiki?curid=1848891" title="Stanisław Doniec">
Stanisław Doniec

Stanisław Jurjewicz Doniec (ros. Станислав Юрьевич Донец; ur. 7 lipca 1983 w Dimitrowgradzie) – rosyjski pływak, mistrz świata (basen 25 m) w sztafecie, dziesięciokrotny mistrz Europy (basen 25 m), olimpijczyk z Pekinu.
Specjalizuje się w pływaniu stylem grzbietowym. Największe sukcesy odnosi w startach w mistrzostwach Europy na basenie 25-metrowym. W ostatnich trzech latach (2007-09) zdobył podczas tych występów czternaście medali, w tym 10 złotych.
W grudniu 2008 przez siedem dni był rekordzistą świata (basen 25 m) na 100 m stylem grzbietowym osiągając czas 49,32 s, a rok później w mistrzostwach Europy na krótkim basenie w Stambule zdobył cztery złote medale, ustanawiając rekord świata na 200 m stylem grzbietowym - 1.48,62 min oraz na 100 m tym stylem w czasie 48,97 s (taki sam czas i również złoty medal zdobył Arkadij Wiatczanin).

</doc>
<doc id="1848892" url="https://pl.wikipedia.org/wiki?curid=1848892" title="Jerome Thompson">
Jerome Thompson

Jerome Thompson (ur. 1814 w Middleboro w stanie Massachusetts, zm. 1886) – amerykański malarz, członek National Academy of Design.
Życiorys.
Urodził się w rodzinie malarza portrecisty Kefasa Thompsona, który początkowo nie chciał kształcić syna w zawodzie malarza, gdyż pragnął, aby ten został rolnikiem. Zainteresowanie sztuką jednak przeważyło. Młody Thompson zajmował się początkowo malowaniem portretów (w tym czasie sportretował między innymi Abrahama Quary, ostatniego żyjącego członka plemienia Indian Nantucket). W wieku 17 lat założył studio w Barnstable w stanie Massachusetts, które w 1835 przeniósł do Nowego Jorku. Na początku lat 50. XIX wieku zainteresował się pejzażem, w czym dużą rolę odegrało dobre przyjęcie obrazu "Pic Nick, Camden, Maine", wystawionego w National Academy of Design. W latach 1852–1854 studiował w Anglii. Po powrocie do Stanów Zjednoczonych pracował między innymi w Mineola na Long Island i Glen Gardner w stanie New Jersey. Odniósł znaczny sukces artystyczny i finansowy, między innymi dzięki popularności litografii wykonanych na podstawie jego prac.
Artysta jest znany głównie ze scen rodzajowych, najczęściej o tematyce rustykalnej, w których pierwszoplanowe znaczenie ma pejzaż. Jego przesycone światłem prace stylem przypominają obrazy malarzy z kręgu Hudson River School, są bogate w efekty świetlne i tonalne subtelności. Pierwszoplanowe scenki rodzajowe są zazwyczaj niewielkie i stanowią zwykle uzupełnienie wyeksponowanego na drugim planie pejzażu.
Największe zbiory prac Thompsona posiadają Brooklyn Museum i Metropolitan Museum of Art w Nowym Jorku oraz Museum of Fine Arts w Bostonie.

</doc>
<doc id="1848894" url="https://pl.wikipedia.org/wiki?curid=1848894" title="Christian Hauswirth">
Christian Hauswirth

Christian Hauswirth (ur. 23 grudnia 1965 r. w Saanen) – szwajcarski skoczek narciarski. Najlepsze wyniki w Pucharze Świata osiągnął w sezonie 1987/1988, kiedy zajął 22. miejsce w klasyfikacji generalnej.
Największym osiągnięciem tego zawodnika jest 4. miejsce w 36. Turnieju Czterech Skoczni.

</doc>
<doc id="1848896" url="https://pl.wikipedia.org/wiki?curid=1848896" title="Guenther Stranner">
Guenther Stranner



</doc>
<doc id="1848897" url="https://pl.wikipedia.org/wiki?curid=1848897" title="Hans-Jörg Sumi">
Hans-Jörg Sumi



</doc>
<doc id="1848898" url="https://pl.wikipedia.org/wiki?curid=1848898" title="Prospekt Zwycięzców w Mińsku">
Prospekt Zwycięzców w Mińsku

Prospekt Zwycięzców () – aleja w Mińsku, stolicy Białorusi, jedna z ważniejszych dróg miasta. Posiada długość 9 km i wchodzi w skład drugiej miejskiej drogi średnicowej. Do 1980 roku nosiła nazwę magistrali Parkowej, w latach 1980–2005 – prospektu Piotra Maszerawa (ku czci sowieckiego polityka Piotra Maszerawa). W 2005, z okazji 60. rocznicy zwycięstwa ZSRR w II wojnie światowej, przemianowany na prospekt Zwycięzców. W 2013 oddano do użytku Pałac Niepodległości mieszczący się przy alei. Przy ulicy znajduje się hala Mińsk Arena. Pod numerem 111 ulicy działa siedziba klubu hokejowego Dynama Mińsk

</doc>
<doc id="1848899" url="https://pl.wikipedia.org/wiki?curid=1848899" title="Nikołaj Anikin">
Nikołaj Anikin

Nikołaj Piotrowicz Anikin (ros. Николай Петрович Аникин, ur. 25 stycznia 1932 w Iszymie, zm. 14 listopada 2009 w Duluth) – rosyjski biegacz narciarski reprezentujący Związek Radziecki, trzykrotny medalista olimpijski oraz srebrny medalista mistrzostwa świata.
Kariera.
Jego olimpijskim debiutem były igrzyska w Cortina d’Ampezzo w 1956 roku. Wspólnie z Fiodorem Tierientjewem, Pawłem Kołczinem i Władimirem Kuzinem zdobył złoty medal w sztafecie 4 × 10 km. Zajął także siódme miejsce w biegu na 15 km stylem klasycznym. Cztery lata później, podczas igrzysk olimpijskich w Squaw Valley wraz z Anatolijem Szeluchinem, Giennadijem Waganowem i Aleksiejem Kuzniecowem wywalczył brązowy medal w sztafecie. Ponadto w biegu na dystansie 30 km zdobył kolejny brązowy medal, przegrywając jedynie z dwoma Szwedami: zwycięzcą Sixtenem Jernbergiem oraz drugim na mecie Rolfem Rämgårdem.
W 1958 roku wystartował na mistrzostwach świata w Lahti. Razem z Fiodorem Tierientjewem, Anatolijem Szeluchinem i Pawłem Kołczinem zdobył srebrny medal w sztafecie. Na tych samych mistrzostwach zajął także 9. miejsce w biegu na 15 km techniką klasyczną. Na kolejnych mistrzostwach już nie startował.
W 1957 roku, biegnąc w sztafecie, zdobył swój jedyny tytuł mistrza Związku radzieckiego. W tym samym roku otrzymał Order „Znak Honoru”. Po zakończeniu kariery został trenerem i przez wiele lat był trenerem w radzieckiej kadrze, pełnił m.in. funkcję głównego szkoleniowca. W 1994 roku razem z żoną zamieszkał w USA i tam zmarł 15 lat później.

</doc>
<doc id="1848901" url="https://pl.wikipedia.org/wiki?curid=1848901" title="Walerij Wojkin">
Walerij Wojkin

Walerij Wojkin (ur. 14 października 1945) – lekkoatleta specjalizujący się w pchnięciu kulą, który reprezentował Związek Radziecki.
Dwukrotnie zdobywał medale halowych mistrzostw Europy: Sofia 1971 (srebro) oraz Katowice 1975 (brąz). Wojkin ma na swoim koncie dwa krążki uniwersjady: w 1970 roku zdobył srebro, a trzy lata później brąz. Dwukrotnie (w 1971 i 1974) był 5. podczas mistrzostw Europy na stadionie. Trzeci zawodnik Finału A pucharu Europy (1975). Ośmiokrotny złoty medalista mistrzostw Związku Radzieckiego, wielokrotny rekordzista kraju. 
Rekordy życiowe: stadion – 20,78 (2 sierpnia 1979, Charków); hala – 20,76 (29 stycznia 1983, Leningrad).

</doc>
<doc id="1848905" url="https://pl.wikipedia.org/wiki?curid=1848905" title="Maarssen">
Maarssen

Maarssen – miasto w środkowej Holandii, w prowincji Utrecht, nad rzeką Vecht. Dawniej samodzielna gmina, od 1 stycznia 2011 wchodzi w skład gminy Stichtse Vecht.
Liczba mieszkańców: 39 363 (1 stycznia 2007).

</doc>
<doc id="1848908" url="https://pl.wikipedia.org/wiki?curid=1848908" title="24. ceremonia wręczenia Złotych Globów">
24. ceremonia wręczenia Złotych Globów

24. ceremonia wręczenia Złotych Globów odbyła się 15 lutego 1967 roku.
Laureaci i nominowani.
Laureaci nagród wyróżnieni są wytłuszczeniem

</doc>
<doc id="1848909" url="https://pl.wikipedia.org/wiki?curid=1848909" title="Ervin Bulku">
Ervin Bulku

Ervin Bulku (ur. 3 marca 1981 w Tiranie) – albański trener i piłkarz grający na pozycji pomocnika.
Kariera piłkarska.
Kariera klubowa.
Ervin Bulku karierę piłkarską rozpoczął w drużynie juniorskiej SK Tirana. W wieku 18 lat został zawodnikiem pierwszej drużyny, która była wtedy prowadzona przez Sulejmana Mema. W swoim pierwszym sezonie gry w Kategoria Superiore wystąpił w 13 meczach. W sezonie 1999/2000 Bulku został podstawowym graczem SK Tirana. Wystąpił w nim w 21 spotkaniach.
W 2007 roku został zawodnikiem klubu Krywbas Krzywy Róg. Drużyna z Ukrainy zapłaciła za niego 1,2 miliona euro. W pierwszym sezonie gry na Ukrainie zagrał w 30 meczach. W 2010 roku został zawodnikiem Hajduka Split, a po sezonie spędzonym w chorwackim klubie przeniósł się do azerskiego AZAL PFK Baku.
Kariera reprezentacyjna.
W reprezentacji Albanii zadebiutował w 1999 roku. Dotychczas w swojej kadrze narodowej rozegrał 39 spotkań, w których zdobył jedną bramkę (stan na 17.12.2011).

</doc>
<doc id="1848910" url="https://pl.wikipedia.org/wiki?curid=1848910" title="Zachari Sotirow">
Zachari Sotirow

Zachari Sotirow, bułg. Захари Сотиров (ur. 3 stycznia 1973 w Samokowie) – bułgarski skoczek narciarski, olimpijczyk, w latach 1991–2009 rekordzista Bułgarii w długości skoku narciarskiego.
W 1989 zajął szóste miejsce w konkursie drużynowym na zimowej uniwersjadzie w Sofii. W tym samym roku zwyciężył w międzynarodowym konkursie skoków w Rovaniemi w kategorii juniorów. W 1993 zajął ósme i dziesiąte miejsce w indywidualnych konkursach na zimowej uniwersjadzie w Zakopanem.
W 1991 uczestniczył w konkursach mistrzostw świata w narciarstwie klasycznym w Val di Fiemme, w których zajął 53. (skocznia duża) i 56. (skocznia normalna) miejsce. Rok później wziął udział w igrzyskach olimpijskich w Albertville. W konkursach skoków uplasował się na 56. (skocznia normalna) i 55. (skocznia duża) miejscu.
Trzykrotnie wziął udział w mistrzostwach świata juniorów. Najlepszy rezultat osiągnął w 1991 w Reit im Winkl, kiedy to zajął 16. miejsce w rywalizacji indywidualnej.
W latach 1989–1993 startował w zawodach Pucharu Świata. W debiutanckim sezonie (1989/1990) zajął 10. miejsce w konkursie w Libercu i tym samym zdobył pierwsze i jedyne w karierze punkty do klasyfikacji generalnej. Dokonał tego jako drugi bułgarski skoczek w historii po Władimirze Brejczewie. Zdobyte przez Sotirowa punkty pozwoliły mu zająć 48. miejsce w klasyfikacji końcowej PŚ.
Ponadto jeszcze siedmiokrotnie plasował się w pierwszej trzydziestce zawodów Pucharu Świata, jednak występy te nie dały mu punktów do klasyfikacji. W sezonie 1989/1990 w Sapporo zajął 22. miejsce, w sezonie 1990/1991 był 27. w Thunder Bay, dwukrotnie 23. w Sapporo, 20. i 25. w Tauplitz, a w kolejnym sezonie – 26. w Thunder Bay.
W lutym 1991 roku oddał najdłuższy w karierze skok na odległość 162 metrów. Wynik ten był rekordem Bułgarii w długości skoku aż do 2009 roku, kiedy to poprawił go Petyr Fyrtunow.
Życie prywatne.
Zachari Sotirow urodził się 3 stycznia 1973 w Samokowie. W rodzinnym mieście ukończył szkołę sportową. Pracuje jako menadżer projektu w Agencji Rozwoju Regionalnego „Riła” (АРРР) w Samokowie, w której odpowiada za promowanie sportu.
Do jego zainteresowań należą: jazda na nartach, snowboarding, tenis i surfing.
Przebieg kariery.
W styczniu 1986 wystąpił w juniorskim międzynarodowym konkursie skoków w Harrachovie i zajął w nim 23. miejsce wśród 25 sklasyfikowanych zawodników. Na przełomie stycznia i lutego tego roku wystartował w dwóch konkursach Pucharu Beskidów w Szczyrku i Wiśle, gdzie uplasował się na 65. i 72. miejscu.
Pod koniec stycznia 1988 zadebiutował w zawodach Pucharu Europy, zajmując 20. miejsce w Borowcu. Kolejny jego występ w zawodach tej rangi miał miejsce 12 lutego 1989 w węgierskiej miejscowości Mátraháza. Tam Sotirow zajął dziesiąte miejsce i zdobył jedyne w karierze punkty do klasyfikacji Pucharu Europy.
W marcu 1989 uczestniczył w zimowej uniwersjadzie w Sofii. W drużynowym konkursie skoków na skoczni w Borowcu zajął szóste miejsce, występując w zespole międzynarodowym "Inter A", w skład którego poza nim weszli Jugosłowanin Iztok Golob i Amerykanin Dan Williams. Zespół uzyskał notę łączną 470,2 punktu, czyli o 188,5 punktu mniej niż zwycięzcy rywalizacji – reprezentanci Niemieckiej Republiki Demokratycznej. Dziewięć dni później po raz pierwszy w karierze wziął udział w mistrzostwach świata juniorów w narciarstwie klasycznym. W konkursie skoków zajął 43. miejsce w stawce 62 zawodników. 30 marca 1989 zwyciężył w międzynarodowym konkursie skoków juniorskich w Rovaniemi. Dzień później na tej samej skoczni rozegrano zawody seniorskie zaliczane do klasyfikacji Pucharu Europy. W nich Sotirow wyprzedził sześciu zawodników i zajął 32. miejsce. W sezonie letnim 1989 uczestniczył w zawodach w Hinterzarten i we Frenštácie pod Radhoštěm. Raz uplasował się na pozycji punktowanej, zajmując 14. miejsce w pierwszym konkursie w Hinterzarten.
W grudniu 1989 zadebiutował w Pucharze Świata. W pierwszym swoim występie w zawodach tej rangi zajął 51. miejsce na obiekcie w Sapporo, wyprzedzając dziewięciu zawodników. Na początku 1990 roku wziął udział w Turnieju Czterech Skoczni. Wystartował w dwóch konkursach – w Garmisch-Partenkirchen, gdzie zajął 52, a w Innsbrucku 43. miejsce. W klasyfikacji generalnej turnieju był 73. Tydzień po zakończeniu Turnieju Czterech Skoczni rozegrano Turniej Czeski. Sotirow wziął udział w konkursach w Harrachovie i Libercu. W Libercu zajął dziesiąte miejsce i tym samym zdobył pierwsze w karierze punkty Pucharu Świata. Został jednocześnie drugim, po Władimirze Brejczewie, bułgarskim zawodnikiem, który zdobył punkty do klasyfikacji Pucharu Świata. Występ Sotirowa był trzecim w historii przypadkiem, że Bułgar zakończył rywalizację w czołowej dziesiątce konkursu PŚ. Sotirow wystartował we wszystkich konkursach PŚ do końca sezonu, jednak ani razu nie powtórzył wyniku z Liberca. Najbliżej zdobycia punktów był podczas dwóch konkursów w Lahti, w których zajął dwukrotnie 33. miejsce. W końcowej klasyfikacji PŚ sezonu 1989/1990 zajął 48. miejsce z dorobkiem sześciu punktów.
W sezonie 1989/1990 wystąpił również w konkursie skoków na festiwalu w Holmenkollen. Zajął w nim jedenaste miejsce wśród 75 zawodników. W rozegranych pod koniec marca mistrzostwach świata juniorów w Szczyrbskim Jeziorze został sklasyfikowany na 39. miejscu.
Latem 1990 wystąpił w międzynarodowych konkursach w Kandersteg i Stams, w zawodach w Hinterzarten oraz w Grand Prix we Frenštácie pod Radhoštěm. Najwyższe miejsce osiągnął w Kandersteg, gdzie był czwarty w gronie 65 zawodników. Przegrał wówczas tylko ze Stefanem Zündem, Andreasem Felderem i Alexandrem Pointnerem. W sezonie zimowym piętnastokrotnie wystąpił w Pucharze Świata, jednak ani razu nie znalazł się na pozycji punktowanej. Najbliżej tego osiągnięcia był 23 lutego 1991 w Tauplitz, gdzie zajął dwudzieste miejsce. Dzień później, również na skoczni Kulm skoczył 162 metry. Wynik ten był jego najdłuższym skokiem w karierze i zarazem rekordem Bułgarii w długości skoku narciarskiego aż do 2009 roku, kiedy to rezultat ten poprawił Petyr Fyrtunow (163,5 m w Planicy). Poza występem z Tauplitz najlepszymi osiągnięciami Sotirowa w sezonie 1990/1991 Pucharu Świata były miejsca w trzeciej dziesiątce, zajmowane łącznie czterokrotnie.
W lutym 1991 Sotirow wystartował na mistrzostwach świata w Val di Fiemme. W konkursach skoków uplasował się na 53. miejscu na obiekcie dużym i na 59. miejscu na normalnym. W marcu po raz trzeci w karierze wziął udział w mistrzostwach świata juniorów. W konkursie skoków w Reit im Winkl zajął szesnaste miejsce, co było jego najlepszym wynikiem w zawodach tej rangi.
W sezonie letnim 1991 ponownie wystąpił w zawodach w Hinterzarten i Kandersteg, tym razem plasując się jednak pod koniec stawki, tj. na 64. i 56. miejscu. Zimą dziewięciokrotnie uczestniczył w indywidualnych zawodach Pucharu Świata, w tym siedmiokrotnie w konkursach głównych. Najwyższą lokatę osiągnął w swoim pierwszym starcie, 1 grudnia w Thunder Bay, kiedy to został sklasyfikowany na 26. miejscu. W styczniu 1992, wraz z Emiłem Zografskim i Władimirem Brejczewem zajął ostatnie, trzynaste miejsce w drużynowym konkursie Pucharu Świata.
W lutym 1992 wziął udział w igrzyskach olimpijskich w Albertville. Został tym samym piątym w historii bułgarskim skoczkiem narciarskim po Władimirze Brejczewie, Walentinie Bożiczkowie, Angełu Stojanowie i Emiłu Zografskim, który wystąpił na zimowych igrzyskach olimpijskich. Sotirow zajął w konkursach 56. miejsce na skoczni normalnej i 55. na skoczni dużej.
Latem 1992 Sotirow wystąpił w pięciu konkursach w Hinterzarten, Stams i Predazzo, rozgrywanych między innymi w ramach Central European Tour. Najwyższe miejsce zajął w pierwszych zawodach w Hinterzarten, gdzie był 29. W zimowym sezonie 1992/1993 sześciokrotnie uczestniczył w zawodach Pucharu Świata, jednak czterokrotnie starty zakończył na udziale w kwalifikacjach. W zawodach głównych uczestniczył tylko podczas dwóch konkursów w Sapporo i zajął w nich 64. i 53. miejsce. W lutym 1993 uczestniczył w obu konkursach indywidualnych na zimowej uniwersjadzie w Zakopanem. W pierwszym z nich, rozegranym na Średniej Krokwi, uplasował się na dziesiątym miejscu ze stratą 56,7 punktu do triumfatora konkursu – Naoto Itō. W zawodach na Wielkiej Krokwi Sotirow zajął ósme miejsce i stracił 61 punktów do zwycięzcy – Yukitaki Fukity.
Sezon 1992/1993 był ostatnim, w którym Sotirow wystąpił w Pucharze Świata. W latach 1993–1997 sporadycznie pojawiał się w zawodach Pucharu Kontynentalnego. Ani razu nie znalazł się jednak w czołowej trzydziestce zawodów, w związku z czym nigdy nie zdobył punktów do klasyfikacji PK. Zadebiutował w Pucharze Kontynentalnym startem 11 grudnia 1993 w Oberwiesenthal (47. miejsce), natomiast ostatni jego występ w zawodach tej rangi miał miejsce 23 marca 1997 w Harrachovie (45. miejsce). Pozycja zajęta w ostatnim starcie była jednocześnie najlepszym jego rezultatem w konkursie Pucharu Kontynentalnego.

</doc>
<doc id="1848911" url="https://pl.wikipedia.org/wiki?curid=1848911" title="Gordon Schildenfeld">
Gordon Schildenfeld

Gordon Schildenfeld (ur. 18 marca 1985 w Szybeniku) – chorwacki piłkarz występujący na pozycji obrońcy. Od 2017 roku zawodnik cypryjskiego Anorthosisu Famagusta.
Kariera.
Karierę rozpoczął w HNK Šibenik. W seniorskiej drużynie zadebiutował w wieku 16 lat w meczu z NK Kamen Ingrad. 25 stycznia 2007 został zawodnikiem Dinama Zagrzeb. W zespole mistrza Chorwacji był podstawowym zawodnikiem. W sezonie 2007/2008 występował w fazie grupowej Pucharu UEFA. 31 stycznia 2008 odszedł do tureckiego Beşiktaşu JK. Zagrał tam w 9 meczach ligowych, a następnie został wypożyczony do MSV Duisburg. Kolejnym klubem w jego karierze był austriacki Sturm Graz, dokąd trafił na kolejne wypożyczenie. W lipcu 2010 roku Sturm zdecydował się na transfer definitywny. W kolejnych latach grał w takich klubach jak: Eintracht Frankfurt, Dinamo Moskwa, PAOK FC i Panathinaikos AO. 6 lipca 2015 po raz drugi w karierze został piłkarzem Dinama Zagrzeb. 6 lipca 2017 trafił do Anorthosisu Famagusta.
W reprezentacji Chorwacji zadebiutował 14 listopada 2009 w wygranym 5:0 towarzyskim meczu z Liechtensteinem. Na boisku pojawił się w 59. minucie, zastępując Darijo Srnę. Był powołany na Mistrzostwa Europy 2012 i 2016 oraz na Mistrzostwa Świata 2014.

</doc>
<doc id="1848913" url="https://pl.wikipedia.org/wiki?curid=1848913" title="Rene Kummerlöw">
Rene Kummerlöw



</doc>
<doc id="1848919" url="https://pl.wikipedia.org/wiki?curid=1848919" title="Reprezentacja Bułgarii w rugby union mężczyzn">
Reprezentacja Bułgarii w rugby union mężczyzn

Reprezentacja Bułgarii w rugby jest drużyną reprezentującą Bułgarię w międzynarodowych turniejach. Drużyna występuje w Europejskiej 3. Dywizji.
Historia.
Reprezentacja Bułgarii swój pierwszy oficjalny mecz rozegrała 20 maja 1963 roku przeciwko Rumunii, przegrywając 3:70. Bułgaria w kwalifikacjach do Pucharu Świata startuje od 1999 roku. Jak dotąd, drużynie nie udało się zagrać na tej imprezie.

</doc>
<doc id="1848920" url="https://pl.wikipedia.org/wiki?curid=1848920" title="Pustelnik rdzawogardły">
Pustelnik rdzawogardły

Pustelnik rdzawogardły ("Glaucis hirsutus") – gatunek małego ptaka z rodziny kolibrowatych (Trochilidae), występujący w północnej i środkowej części Ameryki Południowej, Panamie i na kilku wyspach Karaibów.
Blisko spokrewniony z pustelnikiem spiżowym ("G. aeneus"), niekiedy były uznawane za jeden gatunek. Wyróżnia się dwa podgatunki "G. hirsutus":
Mierzy 10,7 cm, masa ciała wynosi 7 g. Dziób ma 3,3 cm długości i jest silnie zakrzywiony. Zgniłozielony wierzch ciała, brązowy kuper i czarny ogon z białym zakończeniem kontrastują z pomarańczową piersią i opalizującymi, czarnymi skrzydłami. Krótkie, różowe nóżki na brudnobiałym brzuszku.
Jego środowiskiem są wilgotne lasy subtropikalne oraz tropikalne.
Samica składa 2 jaja do przypominającego kubeczek gniazda. Inkubacja trwa 17 dni. Pisklęta są opierzone po 23 dobach. W okresie lęgowym samce są agresywne, ale pomagają samicy budować gniazdo; nie uczestniczą jednak w inkubacji.
Międzynarodowa Unia Ochrony Przyrody (IUCN) uznaje pustelnika rdzawogardłego za gatunek najmniejszej troski (LC – "least concern") nieprzerwanie od 1988 roku. Całkowita liczebność populacji nie została oszacowana; w 1996 roku opisywany był jako „dość pospolity”. Trend liczebności populacji jest spadkowy.

</doc>
<doc id="1848921" url="https://pl.wikipedia.org/wiki?curid=1848921" title="René Kummerlöw">
René Kummerlöw

René Kummerlöw (ur. 21 października 1967) – niemiecki skoczek narciarski, reprezentujący barwy NRD i Niemiec. Najlepsze wyniki w Pucharze Świata osiągnął w sezonie 1989/1990, kiedy zajął 48. miejsce w klasyfikacji generalnej.

</doc>
<doc id="1848922" url="https://pl.wikipedia.org/wiki?curid=1848922" title="Glaucis hirsuta">
Glaucis hirsuta



</doc>
<doc id="1848923" url="https://pl.wikipedia.org/wiki?curid=1848923" title="Glaucis hirsutus">
Glaucis hirsutus



</doc>
<doc id="1848924" url="https://pl.wikipedia.org/wiki?curid=1848924" title="Threnetes grzimeki">
Threnetes grzimeki



</doc>
<doc id="1848927" url="https://pl.wikipedia.org/wiki?curid=1848927" title="Ken Robinson">
Ken Robinson

Sir Kenneth Robinson (ur. 4 marca 1950 w Liverpoolu, zm. 21 sierpnia 2020) – brytyjski pisarz, mówca i doradca, lider w dziedzinie rozwoju kreatywności, innowacyjności i zasobów ludzkich. Współpracował z rządami państw w krajach Europy i Azji, z międzynarodowymi agencjami, firmami z Fortune 500, narodowym i stanowym systemem edukacji USA, organizacjami non-profit i z niektórymi wiodącymi światowymi organizacjami kulturowymi. Zalicza się do nich Komisję Europejskią, UNESCO, Radę Europy, Royal Shakespeare Company, Liverpool Institute for Performing Arts, Royal Ballet, Hong Kong Academy for Performing Arts czy Education Comission of the States. W latach 1989–2001 był Profesorem Wykształcenia Artystycznego na Uniwersytecie w Warwick.
Życie prywatne.
Syn Jamesa i Ethel Robinson, urodził się w Liverpoolu w Anglii, jako jeden z siedmiorga dzieci w rodzinie robotniczej. Uważa, że to jego wspaniała rodzina zainspirowała go do bycia dożywotnim adwokatem edukacji. Po wypadku w miejscu pracy jego ojciec został dotknięty porażeniem czterokończynowym (tetraplegia). Mimo tego pozostał w centrum życia rodziny i kiedy Ken zachorował na chorobę Heinego-Medina w wieku lat czterech, jego rodzice motywowali go, żeby doskonalił się w edukacji i nie pozwolił, żeby określała go choroba.
Ken Robinson mieszkał w Los Angeles ze swoją żoną Marią-Teresą (z domu Watts) oraz dwójką dzieci: Jamesem oraz Kate.
Kariera.
Doktorat uzyskał w roku 1981 na Uniwersytecie Londyńskim za badania nad teatrem i dramatem w edukacji. Był głównym autorem "The Arts in Schools: Principles, Pracitce and Provision", raportu z narodowego badania z 1982 roku, który dziś jest uważany za kluczowy tekst dla sztuki i edukacji w Wielkiej Brytanii oraz w innych krajach.
W latach 1985–1989 był przewodniczącym projektu Arts in Schools, narodowej inicjatywy mającej na celu rozwój sztuki w szkołach podstawowych i ponadpodstawowych w Anglii i Walii. W projekt zaangażowanych było ponad 2000 nauczycieli, artystów i ludzi kultury w sieci ponad 300 praktycznych inicjatyw w całym kraju.
W tym okresie współpracował z Niezależną Siecią Telewizyjną oraz z British Telecom, założył i przewodniczył Artswork, brytyjską narodową agencją rozwoju sztuki wśród młodych. Był także głównym doradcą rządu Hongkongu w sprawach rozwoju strategii nauczania sztuki w Hong Kong Academy of Performing Arts.
Był doradcą Rady Europy w sprawach edukacji przy raporcie dla Światowej Komisji do spraw Kultury i Rozwoju przy UNESCO, oraz przewodniczącym projektu Rady Europy dotyczącego Kultury, Kreatywności i Młodych. Był członkiem grupy międzynarodowych doradców Getty Center oraz Council for Basic Education w Waszyngtonie w sprawie rozwoju narodowych standardów edukacji w Stanach Zjednoczonych oraz jednym z czterech międzynarodowych doradców rządu Singapuru w jego strategii stania się centrum kreatywności Azji Południowo-Wschodniej.
W roku 1998 rząd Wielkiej Brytanii zaproponował mu założenie oraz poprowadzenie narodowej komisji do spraw kreatywności, edukacji i ekonomii. Komisja zebrała czołowych ludzi biznesu, szkolnictwa, naukowców i artystów. Jego raport: "All Our Futures: Creativity, Culture and Education (Raport Robinsona)" po opublikowaniu zdobył ogromne uznanie. The Times napisał: "Ten raport dotyczy niektórych najważniejszych kwestii, przed którymi stoi biznes XXI wieku. Każdy prezes czy dyrektor do spraw zasobów ludzkich powinien nim uderzyć w stół i domagać się działań".
Jego książka "Out of Our Minds: Learning to be Creative" (Wiley-Capstone) wydana w 2001 roku została przez dyrektora czasopisma opisana jako: "prawdziwie otwierająca umysł analiza, dlaczego nie wyciągamy z ludzi tego, co najlepsze w okresie morderczych przemian". John Cleese powiedział: "Ken Robinson pisze błyskotliwie, dlaczego kreatywność jest na różne sposoby niedoceniana i ignorowana w kulturze zachodu, a szczególnie w naszych systemach edukacji". Jego książka: "The Element: How Finding Your Passion Changes Everything", została wydana w roku 2009 przez wydawnictwo Penguin. Oprócz pisania książek i tworzenia narodowych i międzynarodowych raportów, publikował w prasie oraz występował w programach telewizyjnych i radiowych.
Ken Robinson był także wziętym mówcą reprezentowanym przez Washington Speakers Bureau (w USA i Azji) oraz przez Speakers for Business (w Europie). Mówił do publiczności na całym świecie o wyzwaniach dotyczących kreatywności, przed którymi stoi biznes oraz edukacja w nowej, globalnej ekonomii. Zasiadał oraz dawał wykłady inauguracyjne dla Fortune 500, na konferencjach dotyczących kreatywności, edukacji i kultury w Stanach Zjednoczonych, Kanadzie, Europie, Australii, na Środkowym Wschodzie oraz w Azji (m.in. TED). W 2001 roku został ogłoszony Mówcą Roku Speakers for Business głosami ponad 200 światowych i europejskich firm. W 2005 roku został nazwany jednym z "Głównych Głosów" Time/Fortune/CNN.
Osiągnięcia naukowe.
Sir Ken Robinson zdobył doktorat na Uniwersytecie Londyńskim w 1981 roku. W latach 1985–1989 prowadził projekt "The Arts in Schools", którego celem była poprawa sposobu nauczania sztuki. W roku 1998 został przez rząd brytyjski mianowany przewodniczącym National Advisory Committee on Creative and Cultural Education (Narodowej Komisji Doradczej do spraw Nauczania Kreatywności i Kultury). Otrzymał honorowe tytuły naukowe od Open University and the Central School of Speech and Drama, Birmingham City University, Rhode Island School of Design, Ringling College of Art and Design oraz Liverpool Institute for Performing Arts.
Został nobilitowany w czerwcu 2003 roku przez królową Elżbietę II za osiągnięcia w dziedzinach kreatywności, edukacji i sztuki.
Śmierć.
Po krótkiej walce z rakiem, Ken Robinson zmarł 21 sierpnia 2020 roku, mając 70 lat.

</doc>
<doc id="1848928" url="https://pl.wikipedia.org/wiki?curid=1848928" title="Suvalkija">
Suvalkija

Suvalkija (litewskie słowo określające Suwalszczyznę), Suvalkiečių Draugija „Suvalkija” – litewska organizacja pozarządowa z siedzibą w Mariampolu, zrzeszająca Litwinów przymusowo wysiedlonych przez III Rzeszę z Suwalszczyzny. Zarejestrowana 29 lipca 1994 roku. Organizacja liczy około 700 osób zgrupowanych w 7 kołach regionalnych. Na jej czele od 2002 roku stoi Birutė Kižienė.
W 1941 roku rządy III Rzeszy i ZSRR zawarły porozumienie o wymianie ludności: Niemcy z terenów Litwy mieli zostać przesiedleni do III Rzeszy, a z kolei Litwinów z terenów zajętych przez Niemców (dotyczyło to przede wszystkim Suwalszczyzny, po agresji Niemiec na Polskę w 1939 przyłączonej do Rzeszy) miano wysiedlić do ZSRR. Wskutek ataku Niemiec na ZSRR nie doszło do realizacji tej umowy. Wypędzenia Litwinów doszły jednak do skutku i objęły, z samej tylko Suwalszczyzny (wysiedlano również z okręgu Kłajpedy), ok. 14 tysięcy osób, które zostały przesiedlone na Wileńszczyznę. Z powodu zmienionej sytuacji politycznej nie osadzano ich zgodnie z wcześniejszym planem na majątkach Niemców, lecz w miejsce wypędzanych z tego rejonu Polaków. Taka polityka prowadziła zarazem do skłócenia Litwinów i Polaków.
Organizacja Suvalkija stawia sobie za cel popularyzację wiedzy o tych wysiedleniach. Zabiega także u niemieckich władz o przyznanie poszkodowanym rekompensat finansowych; z jej inicjatywy rząd litewski przygotował projekt odpowiedniej rezolucji. Udziela ona również pomocy w kontaktach z polskimi archiwami.

</doc>
<doc id="1848930" url="https://pl.wikipedia.org/wiki?curid=1848930" title="Marlena Wawrzyniak">
Marlena Wawrzyniak

Marlena Wawrzyniak (ur. 12 sierpnia 1976 w Grudziądzu) – polska armwrestlerka, instruktor lekkoatletyki, trener personalny kulturystyki i fitness oraz nauczycielka wychowania fizycznego.
Życiorys.
W armwrestlingu zadebiutowała 28 października 2007 roku, podczas Mistrzostw Polski Amatorów (Debiuty) w Wodzisławiu Śląskim. Po poważnej kontuzji (rozszczepienie kości ramiennej) odniesionej w czasie walki finałowej podczas Pucharu Polski w 2007 r. powróciła do startów w połowie 2008 roku.
Obecnie Marlena Wawrzyniak jest Najsilniejszą Kobietą w Polsce, wielokrotną Mistrzynią Polski, Mistrzynią Europy, Mistrzynią Świata, Mistrzynią Pucharu Świata Zawodowców i medalistką turniejów międzynarodowych. W 2008 roku na Pucharze Polski wywalczyła tytuł „Najsilniejszej Polki na rękę prawą”. W 2009 r. obroniła ten tytuł i została wpisana do księgi: „Polskie Rekordy i Osobliwości”. Pierwsza polska armwrestlerka, która 11 rok z rzędu obroniła tytuł „Najsilniejszej Polki” (lewa i prawa ręka) – tytuł wywalczony w prestiżowej kategorii Open rozgrywany na Pucharze Polski (2008, 2009, 2010, 2011, 2012, 2013, 2014, 2015, 2016, 2017, 2018).
Jako pierwsza Polka zdobyła historyczne złoto na Pucharze Świata Zawodowców, jak również na Mistrzostwach Europy i Mistrzostwach Świata.
Marlena Wawrzyniak jest nauczycielem, trenerem personalnym w swojej F.U.H. „Aspiration”, prezesem i trenerem UKS Arm Fanatic Sport Grudziądz. Pod swoją opieką ma grupę młodych zawodników m.in. wicemistrzynię Europy i Świata juniorów oraz brązową medalistkę seniorów Martę Opalińską.

</doc>
<doc id="1848932" url="https://pl.wikipedia.org/wiki?curid=1848932" title="Reprezentacja Danii w rugby union mężczyzn">
Reprezentacja Danii w rugby union mężczyzn

Reprezentacja Danii w rugby jest drużyną reprezentującą Danię w międzynarodowych turniejach. Drużyna występuje w Europejskiej 3. Dywizji.
Historia.
Reprezentacja Danii swój pierwszy oficjalny mecz rozegrała 23 października 1949 przeciwko Szwecji, przegrywając 0:6. Dania w kwalifikacjach do Pucharu Świata startuje od 1995 roku. Jak dotąd, drużynie nie udało się zagrać na tej imprezie.

</doc>
<doc id="1848935" url="https://pl.wikipedia.org/wiki?curid=1848935" title="Ksienija Moskwina">
Ksienija Moskwina

Ksienija Leonidowna Moskwina (ros. Ксения Леонидовна Москвина; ur. 29 maja 1989) – rosyjska pływaczka, mistrzyni Europy (basen 25 m).
Specjalizuje się w pływaniu stylem grzbietowym. Jej największym dotychczasowym sukcesem jest złoty medal mistrzostw Europy na krótkim basenie w Stambule w 2009 roku na 100 m tym stylem w czasie nowego rekordu Europy (56,36 s).
W 2013 roku została zdyskwalifikowana na 6 lat za powtórne złamanie przepisów antydopingowych.

</doc>
<doc id="1848936" url="https://pl.wikipedia.org/wiki?curid=1848936" title="Ingo Lesser">
Ingo Lesser

Ingo Lesser (ur. 6 lutego 1966) – niemiecki skoczek narciarski reprezentujący barwy NRD i Niemiec. Najlepsze wyniki w Pucharze Świata osiągnął w sezonie 1985/1986, kiedy zajął 36. miejsce w klasyfikacji generalnej.

</doc>
<doc id="1848939" url="https://pl.wikipedia.org/wiki?curid=1848939" title="Lilipucik">
Lilipucik

Lilipucik ("Myrmia micrura") – gatunek małego ptaka z rodziny kolibrowatych (Trochilidae). Występuje w zachodnim Ekwadorze i północno-zachodnim Peru. Jego środowiskiem są suche zarośla w strefie tropikalnej i subtropikalnej. Osiąga długość ok. 5 cm, co czyni go najmniejszym ptakiem Ameryki Południowej. Należy do monotypowego rodzaju Myrmia. Nie wyróżnia się podgatunków.

</doc>
<doc id="1848940" url="https://pl.wikipedia.org/wiki?curid=1848940" title="Myrmia">
Myrmia



</doc>
<doc id="1848941" url="https://pl.wikipedia.org/wiki?curid=1848941" title="Myrmia micrura">
Myrmia micrura



</doc>
<doc id="1848942" url="https://pl.wikipedia.org/wiki?curid=1848942" title="Robert Leonhard">
Robert Leonhard

Robert Leonhard (ur. 28 czerwca 1969) – niemiecki skoczek narciarski reprezentujący barwy RFN i Niemiec. Drużynowy złoty i srebrny medalista mistrzostw świata juniorów. Najlepsze wyniki w Pucharze Świata osiągnął w sezonie 1989/1990, kiedy zajął 52. miejsce w klasyfikacji generalnej.

</doc>
<doc id="1848945" url="https://pl.wikipedia.org/wiki?curid=1848945" title="Akebono">
Akebono



</doc>
<doc id="1848946" url="https://pl.wikipedia.org/wiki?curid=1848946" title="Monaster Leśniańskiej Ikony Matki Bożej w Chavincourt-Provemont">
Monaster Leśniańskiej Ikony Matki Bożej w Chavincourt-Provemont

Monaster Leśniańskiej Ikony Matki Bożej w Chauvincourt-Provemont – żeński klasztor prawosławny w Chauvincourt-Provemont. Powstał on jako kontynuacja tradycji monasteru Narodzenia Matki Bożej w Leśnej. Po powstaniu Rosyjskiego Kościoła Prawosławnego poza granicami Rosji monaster wstąpił w jego jurysdykcję. Po zjednoczeniu tej struktury z patriarchatem moskiewskim zakonnice z monasteru wystąpiły z Kościoła i ogłosiły przejście pod zwierzchnictwo niekanonicznego Rosyjskiego Kościoła Prawdziwie Prawosławnego, w którym pozostają do dnia dzisiejszego.
Historia.
Monaster w Chauvincourt-Provemont kontynuuje tradycję monasteru Narodzenia Matki Bożej w Leśnej, powołanego w 1889 z błogosławieństwa arcybiskupa warszawskiego i nadwiślańskiego Leoncjusza (Lebiedinskiego).
Rozproszona po bieżeństwie i okrojona wspólnota monastyczna, która skupiała się nadal wokół przełożonej, mniszki Teodory (Lwowej), znalazła się – po pobycie w Petersburgu, Serbii i Besarabii – w Jugosławii. W 1950 zakonnice uzyskały zgodę na wyjazd do Francji, gdzie w 1967 nabyły osiemnastowieczną posiadłość w Provemont w Normandii. W uzyskaniu pozytywnej decyzji w sprawie opuszczenia Jugosławii, jak i w późniejszej organizacji monasteru we Francji znacząco pomógł mniszkom fakt, że wiele z nich pochodziło z arystokratycznych rodzin rosyjskich, jak również wsparcie wiernych eparchii genewskiej i zachodnioeuropejskiej Rosyjskiego Kościoła Prawosławnego poza granicami Rosji. Ich monaster od początku swojego istnienia był ważnym celem pielgrzymek, głównie ze względu na przechowywaną w nim Leśniańską Ikonę Matki Bożej, zaś do 1996 także relikwie św. Atanazego Brzeskiego. Na początku XXI w. w monasterze przebywało 13 mniszek i 14 posłusznic. 
W monasterze kilkakrotnie odbywał się sobór archijerejski Rosyjskiego Kościoła Prawosławnego poza granicami Rosji. Monaster sprzeciwiał się działaniom metropolity Ławra, dążącego do zjednoczenia Kościoła z patriarchatem moskiewskim, a cztery lata po podpisaniu przez obydwa Kościoły aktu jedności kanonicznej, w 2007, przeszedł do Rosyjskiego Kościoła Prawdziwie Prawosławnego. 

</doc>
<doc id="1848947" url="https://pl.wikipedia.org/wiki?curid=1848947" title="Maggie Ma">
Maggie Ma

Maggie Ma (ur. 9 lipca 1982 w Vancouver) – kanadyjska aktorka.
Kariera.
Występowała w roli Perry Malinowsky w filmie "Oszukać przeznaczenie 3", gdzie na planie tego filmu poznała i zaprzyjaźniła się z Mary Elizabeth Winstead i Amandą Crew. Oprócz tego zagrała jeszcze Jenny w filmie "Love In The City" z 2006 roku. Później zagrała również Danielle w filmie "The Invisible", Jessie w "Sam i Jessie", Mrs. Lee w "Per Specs" i innych filmach. Grała również w telewizyjnych serialach np: "Life As We Know It", "4400", "Supernatural". Zagrała również kilka ról teatralnych.

</doc>
<doc id="1848951" url="https://pl.wikipedia.org/wiki?curid=1848951" title="Parafia św. Małgorzaty Marii w Algonquin">
Parafia św. Małgorzaty Marii w Algonquin

Parafia św. Małgorzaty Marii w Algonquin (ang. "St Margaret Mary Parish") – parafia rzymskokatolicka położona w Algonquin w stanie Illinois w Stanach Zjednoczonych.
Jest ona wieloetniczną parafią rzymskokatolicką w hrabstwie McHenry, z mszą św. w j. polskim dla polskich imigrantów.
Parafia została poświęcona św. Małgorzacie Marii Alacoque.

</doc>
<doc id="1848953" url="https://pl.wikipedia.org/wiki?curid=1848953" title="Jarkko Heikkilä">
Jarkko Heikkilä

Jarkko Heikkilä (ur. 10 lipca 1970) – fiński skoczek narciarski, brązowy medalista mistrzostw świata juniorów.
4 lutego 1987 roku w Asiago podczas mistrzostw świata juniorów zdobył brązowy medal w konkursie drużynowym, w którym wystartował wraz z Erkki Nykänenem, Ari-Pekką Nikkolą oraz Sasu Happonenem. Drużyna Finlandii przegrała wówczas z zespołami NRD i RFN.
Najlepsze wyniki w Pucharze Świata osiągnął w sezonie 1989/1990, kiedy zajął 56. miejsce w klasyfikacji generalnej.

</doc>
<doc id="1848957" url="https://pl.wikipedia.org/wiki?curid=1848957" title="Tyreke Evans">
Tyreke Evans

Tyreke Evans (ur. 19 września 1989 w Chester) – amerykański koszykarz występujący na pozycjach rzucającego obrońcy lub niskiego skrzydłowego. 
Po debiutanckim sezonie został wyróżniony tytułem Debiutanta Roku. 5 lipca 2013 została ogłoszona wymiana pomiędzy Portland Trail Blazers, Sacramento Kings oraz New Orleans Pelicans, dzięki której Evans trafił do zespołu z Nowego Orleanu.
Początki kariery.
Tyreke Evans uczęszczał do szkoły średniej American Christian Academy w Aston w Pensylwaniii. Jego gra już wtedy została doceniona i zauważona przez szerszą publikę, czego dowodem było porównywanie Evansa do gwiazdy NBA - Tracy'ego McGrady'ego. Koszykarz udowodnił swój talent zostając wybranym najlepszym graczem McDonald’s All-American Game. W 2008 wystąpił w meczu wschodzących gwiazd - Nike Hoop Summit. Po tych wydarzeniach Evans postanowił kontynuować swoją naukę i karierę koszykarską na University of Texas.
NBA.
W drafcie NBA 2009 Evans trafił z numerem 4. do zespołu Sacramento Kings.
Został wybrany Debiutantem Miesiąca za listopad, zdobywając w nim 18,8 punktu, 5 zbiórek i 4,7 asyst na mecz.
Jest także czwartym debiutantem w historii, który zdobywał średnio 20 punktów, 5 zbiórek i 5 asyst na mecz. Wcześniej dokonali tego Oscar Robertson, Michael Jordan i LeBron James. 
Podczas Weekendu Gwiazd 2010 wziął udział w Rookie Challenge, w którym zdobył 26 punktów, 5 asyst, 6 zbiórek i 5 przechwytów oraz został wybrany MVP spotkania.
20 lutego 2017 w wyniku transferu trafił do Sacramento Kings. 9 lipca 2017 został zawodnikiem Memphis Grizzlies.
6 lipca 2018 podpisał umowę z Indianą Pacers.
23 marca 2022 został zwolniony przez Wisconsin Herd.

</doc>
<doc id="1848958" url="https://pl.wikipedia.org/wiki?curid=1848958" title="TIR">
TIR



</doc>
<doc id="1848959" url="https://pl.wikipedia.org/wiki?curid=1848959" title="Thomas Kindlimann">
Thomas Kindlimann

Thomas Kindlimann (ur. 26 czerwca 1967) – szwajcarski skoczek narciarski. Najlepsze wyniki w Pucharze Świata osiągnął w sezonie 1989/1990, kiedy zajął 56. miejsce w klasyfikacji generalnej.

</doc>
<doc id="1848961" url="https://pl.wikipedia.org/wiki?curid=1848961" title="Parafia św. Aleksego w Bensenville">
Parafia św. Aleksego w Bensenville

Parafia św. Aleksego w Bensenville (ang. "St Alexis's Parish") – parafia rzymskokatolicka położona w Bensenville w stanie Illinois w Stanach Zjednoczonych.
Jest ona wieloetniczną parafią w diecezji Joliet, z mszą św. w j. polskim dla polskich imigrantów.
Ustanowiona w 1926 roku. Parafia została dedykowana św. Aleksemu Bożemu.

</doc>
<doc id="1848962" url="https://pl.wikipedia.org/wiki?curid=1848962" title="Class-Brede Braaten">
Class-Brede Braaten



</doc>
<doc id="1848966" url="https://pl.wikipedia.org/wiki?curid=1848966" title="Kardynałowie z nominacji antypapieża Klemensa VII">
Kardynałowie z nominacji antypapieża Klemensa VII

Antypapież Klemens VII (1378–1394), antypapież obediencji awiniońskiej w okresie wielkiej schizmy zachodniej mianował 31 nowych kardynałów. Z uwagi na nielegalność pontyfikatu Klemensa VI są oni czasem określani jako pseudokardynałowie. Ponadto trzech kardynałów mianowanych przez Urbana VI, jego rywala, przeszło na jego stronę, uzyskując potwierdzenie swych godności. Dwie kolejne nominacje nie doszły do skutku, jedna z uwagi na przedwczesną śmierć nominata, druga z powodu odmowy.
23 grudnia 1383.
Na tym konsystorzu Klemens VII ogłosił także promocję Martinho de Zamora, biskup Lizbony, do rangi kardynała prezbitera. Martinho został jednak zamordowany 6 grudnia 1383, o czym Klemens VII jeszcze wówczas nie wiedział. Tym samym, promocja ta ostatecznie nie doszła do skutku.
12 lipca 1385.
Jean Rolland, biskup Amiens, odmówił przyjęcia nominacji kardynalskiej.
Kardynałowie Urbana VI, którzy przeszli na stronę Klemensa VII.
Trzech kardynałów mianowanych 18 września 1378 przez "rzymskiego" papieża Urbana VI przeszło na stronę Klemensa VII, który również mianował ich kardynałami. Jeden z nich powrócił jednak do obediencji rzymskiej po śmierci Urbana VI w 1389.

</doc>
<doc id="1848969" url="https://pl.wikipedia.org/wiki?curid=1848969" title="Tir (pojazd)">
Tir (pojazd)



</doc>
<doc id="1848970" url="https://pl.wikipedia.org/wiki?curid=1848970" title="Parafia św. Błażeja w Summit Argo">
Parafia św. Błażeja w Summit Argo

Parafia św. Błażeja w Summit Argo (ang. "St Blasé's Parish") – parafia rzymskokatolicka położona w Summit Argo w stanie Illinois, Stany Zjednoczone.
Jest ona wieloetniczną parafią w hrabstwie Cook, z mszą św. w j. polskim dla polskich imigrantów.
Parafia została poświęcona św. Błażejowi z Sebasty.

</doc>
<doc id="1848977" url="https://pl.wikipedia.org/wiki?curid=1848977" title="Gymel">
Gymel

Gymel (cantus gemellus) – średniowieczna technika wielogłosowa charakterystyczna dla muzyki powstałej w Anglii. Polegała na improwizacyjnym dodawaniu do cantus firmus drugiego głosu w odległości tercji – interwału typowego w tym czasie jedynie dla muzyki angielskiej. W gymelu można upatrywać zalążka późniejszej techniki fauxbourdon.

</doc>
<doc id="1848978" url="https://pl.wikipedia.org/wiki?curid=1848978" title="Dymitr (Drazdou)">
Dymitr (Drazdou)

Dymitr (ros. "Димтрий", Dzmitryj ("vel" Dzimitryj); imię świeckie Nikołaj Grigorjewicz Drozdow, Николай Григорьевич Дроздов, białorus. Mikałaj Ryhorawicz Drazdou, Мікалай Рыгоравіч Драздоў; ur. 22 stycznia 1953 w Bobrujsku) – arcybiskup witebski i orszański Egzarchatu Białoruskiego.
Życiorys.
Jest absolwentem technikum obróbki drewna w Bobrujsku (1972) i seminarium duchownego w Moskwie (1978). W 1977, będąc studentem Moskiewskiej Akademii Duchownej, wstąpił jako posłusznik do ławry Troicko-Siergijewskiej. Rok później złożył śluby zakonne i został hierodiakonem, zaś w 1984 – hieromnichem. Już dwa lata później nadano mu godność ihumena.
6 lipca 1989 został mianowany biskupem połockim i witebskim, w trzy lata później został przeniesiony na katedrę witebską i orszańską. W 2001 otrzymał godność arcybiskupa.
Od 2013 kieruje oficjalnym przedstawicielstwem Egzarchatu Białoruskiego w Moskwie, przy cerkwi św. Ireny.

</doc>
<doc id="1848980" url="https://pl.wikipedia.org/wiki?curid=1848980" title="Microcar M.Go">
Microcar M.Go

Microcar M.Go – model mikrosamochodu produkowany przez francuską firmę Microcar.
Marka M.Go została wprowadzona do sprzedaży w 2008 r. Zastąpiła serię modeli Microcar MC.
Samochód jest dostępny w sprzedaży w Polsce od 2010 r.

</doc>
<doc id="1848982" url="https://pl.wikipedia.org/wiki?curid=1848982" title="Ingo Züchner">
Ingo Züchner

Ingo Züchner (ur. 11 września 1969) – niemiecki skoczek narciarski, reprezentujący barwy NRD. Drużynowy mistrz świata juniorów z 1987.
Najlepsze wyniki w Pucharze Świata osiągnął w sezonie 1988/1989, kiedy pięciokrotnie zajmował miejsca wśród 30. najlepszych skoczków, w tym raz na najniższym stopniu podium w Oberhofie. W klasyfikacji generalnej sezonu 1988/1989 uplasował się na 29. miejscu.
Po raz ostatni w międzynarodowych zawodach wystartował latem 1991.

</doc>
<doc id="1848983" url="https://pl.wikipedia.org/wiki?curid=1848983" title="Parafia św. Fabiana w Bridgeview">
Parafia św. Fabiana w Bridgeview

Parafia św. Fabiana w Bridgeview (ang. "St Fabian's Parish") – parafia rzymskokatolicka położona w Bridgeview w stanie Illinois w Stanach Zjednoczonych.
Jest ona wieloetniczną parafią w archidiecezji Chicago, z mszą św. w języku polskim dla polskich imigrantów.
Parafia została poświęcona św. Fabianowi.

</doc>
<doc id="1848985" url="https://pl.wikipedia.org/wiki?curid=1848985" title="Argument preskrypcji">
Argument preskrypcji

Argument preskrypcji (dowód z „przedawnienia”) – argument teologiczny, który był używany i uzasadniony teoretycznie już przez Tertuliana na początku III wieku.
Można go przedstawić w następujący sposób: jeżeli w określonym czasie Kościół jako jedność (w rozumieniu jednomyślny lud Boży) ma świadomość, że w swoim depozycie zawiera niepodważalne, nieomylne twierdzenie (przekonanie), które zostało uznane za objawione przez Boga, to owo przekonanie nie może być fałszywe. A zatem twierdzenie to wymaga bezwarunkowej akceptacji w wierze. Gwarancją autentyczności objawienia jest założenie, że Kościół chroni Duch Święty. Twierdzenie to musi niewątpliwie wywodzić się z tradycji apostolskiej, a więc także z objawienia Jezusa Chrystusa, nawet jeżeli sposób jego przekazu historycznego lub jego interpretacja na podstawie innych prawd pozostają niejasne w rozważaniach teologicznych.
Formalnie taki schemat argumentacji jest prawidłowy. Jednakże w praktycznym zastosowaniu prawdziwa trudność polega na wytłumaczeniu, w jaki sposób dokonało się to przejście od przekonania, które wcześniej nie było jednoznacznie uznawane za objawione, do przekonania, które uznaje się za objawione z całą pewnością.

</doc>
<doc id="1848987" url="https://pl.wikipedia.org/wiki?curid=1848987" title="Parafia św. Alberta Wielkiego w Burbank">
Parafia św. Alberta Wielkiego w Burbank

Parafia św. Alberta Wielkiego w Burbank (ang. "St Albert The Great Parish") – parafia rzymskokatolicka położona w Burbank w stanie Illinois w Stanach Zjednoczonych.
Jest ona wieloetniczną parafią w archidiecezji Chicago, z mszą św. w j. polskim dla polskich imigrantów.
Parafia została poświęcona św. Albertowi Wielkiemu.

</doc>
<doc id="1848988" url="https://pl.wikipedia.org/wiki?curid=1848988" title="Parafia św. Andrzeja Apostoła w Calumet City">
Parafia św. Andrzeja Apostoła w Calumet City

Parafia św. Andrzeja Apostoła w Calumet City (ang. "St Andrew the Apostle Parish") – parafia rzymskokatolicka położona w Calumet City, Illinois, Stany Zjednoczone.
Jest ona wieloetniczną parafią w hrabstwie Cook, z mszą św. w j. polskim dla polskich imigrantów.
Parafia została poświęcona św. Andrzejowi Apostołowi.

</doc>
<doc id="1848990" url="https://pl.wikipedia.org/wiki?curid=1848990" title="Plüschow">
Plüschow

Plüschow – część gminy "(Ortsteil)" Upahl w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w Zwiąqzku Gmin Grevesmühlen-Land. Do 31 grudnia 2018 samodzielna gmina

</doc>
<doc id="1848991" url="https://pl.wikipedia.org/wiki?curid=1848991" title="Marta Opalińska">
Marta Opalińska

Marta Opalińska (ur. 13 lutego 1992 w Świeciu) – polska armwrestlerka.
Życiorys.
W armwrestlingu zadebiutowała 28 października 2007 roku, podczas Mistrzostw Polski Amatorów (Debiuty) w Wodzisławiu Śląskim. Jest wielokrotną Mistrzynią Polski, zdobywczynią Pucharu Polski i medalistką turniejów międzynarodowych.
Marta Opalińska jest również wicemistrzynią Europy juniorów do lat 18. Srebrny medal wywalczyła podczas Mistrzostw Europy w Bułgarii w 2009.
Kolejny międzynarodowy sukces na skalę światową przyszedł na XXXII Mistrzostwach Świata w Las Vegas, które odbyły się w grudniu 2010. Marta Opalińska została dwukrotną wicemistrzynią Świata juniorów do lat 18 na prawą i lewą rękę.
Na XXIII Mistrzostwach Europy w maju 2013 r. (Druskininkai, Litwa) wywalczyła tytuł wicemistrzyni Europy juniorów do lat 21, zdobywając srebrny medal w kat. 60 kg na lewą rękę.
W 2015 r. Marta Opalińska zdobyła brązowy medal w kat. 70 kg seniorów na lewą rękę podczas XXXVII Mistrzostw Świata odbywających się w stolicy Malezji – Kuala Lumpur.
Opalińska trenuje pod okiem trenerki Marleny Wawrzyniak w klubie UKS Arm Fanatic Sport Grudziądz. Absolwentka I Liceum Ogólnokształcącego im. Bolesława Chrobrego w Grudziądzu.
W 2016 r. uzyskała tytuł magistra prawa na Wydziale Prawa i Administracji Uniwersytetu Mikołaja Kopernika w Toruniu.

</doc>
<doc id="1848992" url="https://pl.wikipedia.org/wiki?curid=1848992" title="Plueschow">
Plueschow



</doc>
<doc id="1848995" url="https://pl.wikipedia.org/wiki?curid=1848995" title="Roggenstorf">
Roggenstorf

Roggenstorf – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Grevesmühlen-Land.

</doc>
<doc id="1848997" url="https://pl.wikipedia.org/wiki?curid=1848997" title="Kärpät">
Kärpät



</doc>
<doc id="1848999" url="https://pl.wikipedia.org/wiki?curid=1848999" title="Margrabstwo Monferrato">
Margrabstwo Monferrato

Margrabstwo Monferrato (wł. "Marchesato del Monferrato") – średniowieczna marchia Królestwa Włoch oraz stan Świętego Cesarstwa Rzymskiego.
Pierwotnie istniało jako część marchii Zachodnia Liguria, założonej ok. 950 przez króla Berengara II, zaś w 1574 otrzymało status "Księstwa Monferrato".
Historia.
W 961 roku król Niemiec Otton I Wielki dokonał inwazji na Włochy i zdetronizował z tronu króla Berengara II. Tereny północno-wschodniej Italii zreorganizował w trzy wielkie marchie: Marchię Genueńską, obejmującą tereny wschodniej Ligurii, Marchię Turyńską, z terenami wokół Turynu oraz doliny Susa, a także Margrabstwo Monferrato z margrabią Aleramo jako pierwszym władcą.
W 1133 roku margrabia Wilhelm V poślubił Judytę Babenberg, przyrodnią siostrę Konrada III Hohenstaufa, co znacznie zwiększyło prestiż jego rodziny. W latach 1202-1204 margrabia Bonifacy z Montferratu był dowódcą IV wyprawy krzyżowej, a także założycielem Królestwa Tesaloniki.
W XIII wieku margrabiowie Bonifacy II oraz Wilhelm VI prowadzili długie walki z niepodległymi komunami Asti oraz Alessandrii. W tym czasie głównym ośrodkiem władzy było miasto Chivasso, jednakże w 1305 roku stolica margrabstwa została przeniesiona do Casale Monferrato. W tym samym roku zmarł ostatni przedstawiciel dynastii Aleramitów, a władzę nad marchią przejęła dynastia Paleologów, która otrzymała ją do roku 1533.
W 1533 roku Hiszpania przejęła władzę nad Montferrat – w 1536 roku mianowała ma margrabię marchii Fryderyka II Gonzagę. W 1574 roku jego syn Wilhelm I Gonzaga został mianowany księciem Montferrat, co zakończyło istnienie państwa jako marchii. Późniejsze księstwo przetrwało do 1708 roku, kiedy nastąpiło zjednoczenie z Sabaudią.

</doc>
<doc id="1849001" url="https://pl.wikipedia.org/wiki?curid=1849001" title="Kardynałowie z nominacji antypapieża Feliksa V">
Kardynałowie z nominacji antypapieża Feliksa V

Wybrany przez sobór bazylejski antypapież Feliks V (1439–1449) mianował prawdopodobnie 18 nowych kardynałów. Są określani mianem pseudokardynałów, gdyż Kościół nie uznaje ich nominacji za legalne. Co najmniej siedmiu innych duchownych odmówiło przyjęcia od niego godności kardynalskiej, a w jednym przypadku nominacja dotyczyła duchownego, który wcześniej otrzymał godność kardynalską od Eugeniusza IV.
Konsystorz 2 kwietnia 1440.
Następujące nominacje ogłoszone na tym konsystorzu nie doszły do skutku:
Konsystorz 12 października 1440.
Nominacje jawne.
Kościoły tytularne zostały nadane nominatom 15 października 1440:
Nominacje "in pectore", opublikowane 12 listopada 1440.
Następujące nominacje ogłoszone na tym konsystorzu nie doszły do skutku:
Nominacje "in pectore", opublikowane w 1441.
Prawdopodobnie na tym samym konsystorzu nominację "in pectore" otrzymał Zbigniew Oleśnicki, biskup Krakowa, od 1439 kardynał prezbiter S. Prisca z nominacji Eugeniusza IV. Oleśnicki uznał Feliksa V i 19 listopada 1441 opublikowana została jego nominacja od antypapieża na kardynała prezbitera S. Anastasia. W 1447 podporządkował się on Mikołajowi V, następcy Eugeniusza IV, który potwierdził jego godność kardynalską.
Konsystorz 6 kwietnia 1444.
Nominacje "in pectore", opublikowane po 6 kwietnia 1444.
Następująca nominacja nie doszła do skutku:
Kolegium Kardynalskie Feliksa V w kwietniu 1449.
Kiedy w kwietniu 1449 Feliks V podporządkował się papieżowi Mikołajowi V, w jego kurii było siedmiu kardynałów: 

</doc>
<doc id="1849002" url="https://pl.wikipedia.org/wiki?curid=1849002" title="Komisja José Barroso">
Komisja José Barroso



</doc>
<doc id="1849003" url="https://pl.wikipedia.org/wiki?curid=1849003" title="No One (album)">
No One (album)

No One – debiutancki album zespołu NoNe wydany w 2000 roku nakładem wytwórni Metal Mind Productions.
Materiał muzyczny na płytę został zarejestrowany w dniach od 22 września do 16 października 2000 w Studio Q w Pile. Mastering został wykonany w tym samym miejscu.

</doc>
<doc id="1849006" url="https://pl.wikipedia.org/wiki?curid=1849006" title="Związek Ojczyźniany">
Związek Ojczyźniany

Związek Ojczyźniany (est. "Isamaaliit") – estońska partia polityczna o profilu konserwatywnym i chadeckim, działająca w latach 1995–2006.
Ugrupowanie powstało po wyborach krajowych w 1995 z połączenia Estońskiej Narodowej Partii Niepodległości ("Eesti Rahvusliku Sõltumatuse Partei") oraz Narodowej Partii Koalicyjnej "Ojczyzna" ("Rahvuslik Koonderakond "Isamaa""). Ta ostatnia została utworzona w oparciu o kartel wyborczy powołany przez Marta Laara w 1992, osłabiły ją jednak rozłamy z 1994.
W 1999 konserwatyści zajęli drugie miejsce w wyborach, współtworząc rząd z Estońską Partią Reform, który przetrwał trzy lata. Związek Ojczyźniany przeszedł następnie do opozycji, pozostał w niej również po wyborach z 2003. W 2005 na czele ugrupowania stanął Tõnis Lukas, podjął rozmowy z partią Res Publica, która w tym samym roku w związku z upadkiem gabinetu Juhana Partsa także znalazła się w opozycji. W lipcu 2006 doszło do ostatecznego zjednoczenia obu formacji w jednolite stronnictwo pod nazwą Isamaa ja Res Publica Liit.
Wyniki wyborcze.
Wybory do Zgromadzenia Państwowego:
W wyborach do Parlamentu Europejskiego w 2004 ugrupowanie wprowadziło jednego przedstawiciela, którym został Tunne Kelam.

</doc>
<doc id="1849007" url="https://pl.wikipedia.org/wiki?curid=1849007" title="Szkoła burgundzka">
Szkoła burgundzka

Szkoła burgundzka – grupa kompozytorów skupiających się wokół dworu książąt burgundzkich w Dijon i katedry w Cambrai, działających w XV wieku. Kompozytorzy ci odeszli od XIV-wiecznego stylu Ars nova i tym samym otwierają swoją działalnością renesans w muzyce. Dzięki syntezie osiągnięć "Ars nova" oraz harmonii Johna Dunstable'a (zwłaszcza szerokiego zastosowania interwału tercji nadającego pełnię brzmienia) wytworzyli własny charakterystyczny styl, podjęty później przez kompozytorów szkoły flamandzkiej.
Najważniejszymi przedstawicielami szkoły są Guillaume Dufay, Nicolas Grenon, Pierre Fontaine oraz Gilles Binchois. 
Oddziaływanie szkoły burgundzkiej znać także w Polsce, w utworach Mikołaja z Radomia.
Osiągnięcia.
W szkole burgundzkiej nastąpił rozwój muzyki dworskiej (chanson) oraz powstały pierwsze msze oparte na jednym cantus firmus (stanowiącym podstawę każdej części opracowania). W muzyce religijnej pojawiły się wpływy muzyki świeckiej np. pojawienie się cantus firmus pochodzenia świeckiego. Szkole burgundzkiej przypisuje się również ujednolicenie mszy oraz wprowadzenie stałego, czterogłosowego układu CATB - "Cantus - Altus - Tenor - Bassus". Najistotniejszym osiągnięciem jest jednak wykształcenie techniki fauxbourdonu.

</doc>
<doc id="1849009" url="https://pl.wikipedia.org/wiki?curid=1849009" title="Rafał Molski">
Rafał Molski

Rafał Molski, pierwotnie Rafał Mozelman (ur. 29 marca 1925, zm. 20 kwietnia 2000 w Warszawie) – polski matematyk i filozof matematyki żydowskiego pochodzenia, uczestnik powstania w getcie warszawskim. 
Życiorys.
Był wieloletnim pracownikiem naukowym Instytutu Matematycznego Polskiej Akademii Nauk. Specjalizował się w topologii i filozofii matematyki. Promotorem jego pracy doktorskiej był Karol Borsuk.
Pochowany na cmentarzu żydowskim przy ulicy Okopowej (kwatera 2).
Publikacje.
Przetłumaczył:

</doc>
<doc id="1849012" url="https://pl.wikipedia.org/wiki?curid=1849012" title="Alex O’Brien">
Alex O’Brien

William Alexander „Alex” O’Brien (ur. 7 marca 1970 w Amarillo) – amerykański tenisista, reprezentant w Pucharze Davisa, zwycięzca US Open 1999 w grze podwójnej, lider rankingu ATP deblistów, olimpijczyk z Sydney (2000).
Kariera tenisowa.
Jako zawodowy tenisista O’Brien występował w latach 1992–2003. Łącznie na kortach zarobił 3 535 415 dolarów amerykańskich
Swoje jedyne turniejowe zwycięstwo rangi ATP World Tour w grze pojedynczej odniósł w 1996 roku w New Haven. W drodze do finału wyeliminował m.in. nr 4. w rankingu singlistów, Jewgienija Kafielnikowa. W meczu o tytuł pokonał 7:6(6), 6:4 Jana Siemerinka.
Swój pierwszy tytuł w grze podwójnej wywalczył w 1994 roku podczas turnieju w Cincinnati, grając wspólnie ze Sandonem Stollem. W 1999 roku wygrał deblowy US Open, pokonując w finale razem z Sébastienem Lareau duet Mahesh Bhupathi–Leander Paes 7:6(7), 6:4. Na koniec roku zwyciężył w Tennis Masters Cup, wygrywając z parą Bhupathi–Paes 6:3, 6:2, 6:2. Łącznie O’Brien wygrał 13 turniejów rangi ATP World Tour w grze podwójnej oraz uczestniczył w 20 finałach, w tym finałach Australian Open w 1996 i 1997 roku oraz US Open w 1995 roku.
Występował na igrzyskach olimpijskich w Sydney (2000). Grając w parze z Jaredem Palmerem odpadli w 2 rundzie rywalizacji deblistów (w 1 rundzie mieli wolny los).
Był również reprezentantem swojego kraju w Pucharze Davisa.
W rankingu gry pojedynczej O’Brien najwyżej był na 30. miejscu (21 lipca 1997), a w klasyfikacji gry podwójnej na 1. pozycji (8 maja 2000). Na szczycie listy deblowej znajdował się łącznie przez 5 tygodni.

</doc>
<doc id="1849013" url="https://pl.wikipedia.org/wiki?curid=1849013" title="Zheng Keshuang">
Zheng Keshuang

Zheng Keshuang (chiń. 鄭克塽, pinyin Zhèng Kèshuǎng; ur. 1669 zm. 1717), ostatni władca Królestwa Dongning na Tajwanie od 1681 do 1683
Był młodszym synem Zheng Jinga. Tron objął w wyniku walk o sukcesję po śmierci ojca po krótkotrwałym panowaniu swojego starszego brata, Zheng Kezanga. W czasie inwazji wojsk mandżurskich na Dongning po zdobyciu przez nie Peskadorów (8 lipca 1683) wyraził zgodę na bezwarunkową kapitulację, która nastąpiła oficjalnie 27 września 1683. Oznaczało to kres istnienia niezależnego państwa rodu Zheng.

</doc>
<doc id="1849014" url="https://pl.wikipedia.org/wiki?curid=1849014" title="Chimik Siewierodonieck">
Chimik Siewierodonieck

Chimik Siewierodonieck (ukr. Футбольний клуб «Хімік» Сєвєродонецьк, "Futbolnyj Kłub "Chimik" Siewierodonećk") – ukraiński klub piłkarski z siedzibą w Siewierodoniecku, w obwodzie ługańskim.
W latach 1960—1973 i 1991 występował w rozgrywkach Mistrzostw ZSRR oraz w latach 1992—1998 w rozgrywkach ukraińskiej Pierwszej Lihi.
Historia.
Chronologia nazw:
Drużyna piłkarska Chimik Siewierodonieck została założona w mieście Siewierodonieck w 1949 roku i reprezentowała Siewierodoniecki orderu Lenina Chemiczny Kombinat. Zespół występował w rozgrywkach mistrzostw i Pucharu obwodu woroszyłowgradskiego. W 1954 rozpoczął występy w Mistrzostwach Ukraińskiej SRR spośród drużyn kultury fizycznej. W 1960 w związku z rozszerzeniem Klasy B klub otrzymał status profesjonalny i debiutował w Klasie B, 2 strefie ukraińskiej Mistrzostw ZSRR, a w następnym roku w rozgrywkach Pucharu ZSRR. W 1963 w wyniku reorganizacji systemu lig ZSRR został przesunięty do niższej ligi – Klasy B, 2 strefy ukraińskiej. W 1967 najpierw zajął pierwsze miejsce w 2 strefie, a potem w turnieju finałowym drugie miejsce i awansował do Drugiej Grupy A, 1 podgrupy. W 1970 w wyniku reorganizacji systemu lig ZSRR klub został przesunięty 2 ligi niżej i występował w Klasie B, 2 strefie ukraińskiej. Zajął w turnieju finałowym 1. miejsce i zdobył awans do Drugiej Ligi, 1 strefy. W 1973 zajął 15. miejsce, ale nie wystartował w następnym sezonie. Potem kontynuował występy w rozgrywkach Mistrzostw i Pucharu obwodu. Dopiero w 1991 powrócił do rozgrywek na profesjonalnym szczeblu, występując w Drugiej Niższej Lidze, 1 strefie, w której zajął 19. miejsce.
Od początku rozgrywek w niezależnej Ukrainie klub występował w rozgrywkach Pierwszej Lihi. W sezonie 1997/98 zajął ostatnie, 22. miejsce w Pierwszej Lidze i spadł do Drugiej Lihi. Podczas letniej przerwy klub został rozwiązany.
Po 6 latach przerwy klub został reaktywowany w 2004 roku. Zespół występuje w rozgrywkach mistrzostw i Pucharu obwodu ługańskiego.

</doc>
<doc id="1849018" url="https://pl.wikipedia.org/wiki?curid=1849018" title="JJB Stadium">
JJB Stadium



</doc>
<doc id="1849022" url="https://pl.wikipedia.org/wiki?curid=1849022" title="Pawieł Kołczin">
Pawieł Kołczin

Pawieł Konstantinowicz Kołczin, ros. Павел Константинович Колчин (ur. 9 stycznia 1930 w Otepää, zm. 30 grudnia 2010 tamże) – rosyjski biegacz narciarski reprezentujący Związek Radziecki, czterokrotny medalista olimpijski i czterokrotny medalista mistrzostw świata.
Kariera.
Jego olimpijskim debiutem były igrzyska w Cortinie d’Ampezzo w 1956 roku. Zdobył tam brązowe medale w biegach na 15 i 30 km techniką klasyczną. Ponadto wspólnie z Fiodorem Tierientjewem, Nikołajem Anikinem i Władimirem Kuzinem wywalczył złoty medal w sztafecie 4 × 10 km. Na igrzyskach olimpijskich w Squaw Valley w 1960 roku nie wziął udziału z powodu choroby. Cztery lata później, podczas igrzysk w Innsbrucku razem z Giennadijem Waganowem, Igorem Woronczichinem i Iwanem Utrobinem zdobył brązowy medal w sztafecie. Zajął tam także 6. miejsce w biegu na 15 km techniką klasyczną.
W 1958 roku wystartował na mistrzostwach świata w Lahti. W indywidualnych startach zdobył dwa srebrne medale: w biegu na 30 km, który wygrał Kalevi Hämäläinen z Finlandii oraz w biegu na 15 km, ulegając jedynie kolejnemu Finowi Veikko Hakulinenowi. Co więcej w sztafecie razem z Fiodorem Terentiewem, Nikołajem Anikinem i Anatolijem Szeluchinem zdobył swój trzeci srebrny medal tych mistrzostw. Cztery lata później, na mistrzostwach świata w Zakopanem wspólnie z Iwanem Utrobinem, Aleksiejem Kuzniecowem i Giennadijem Waganowem wywalczył kolejny brązowy medal w sztafecie. Jego najlepszym indywidualnym wynikiem na tych mistrzostwach było 10. miejsce w biegu na 15 km. Na kolejnych mistrzostwach świata już nie startował.
Trzynaście razy zdobywał tytuł mistrza Związku Radzieckiego: na 15 i 30 km w latach 1956, 1957 i 1963, na 70 km w 1963 roku oraz w sztafecie w latach 1953, 1954, 1955, 1957, 1958 i 1964. Po zakończeniu kariery Kołczin pracował jako trener. W latach 1968-1972 był trenerem reprezentacji Związku Radzieckiego.
Jego żona Alewtina Kołczina również reprezentowała Związek Radziecki w biegach narciarskich, a ich syn Fiodor był reprezentantem ZSRR w kombinacji norweskiej.
W 1963 roku otrzymał Medal Holmenkollen wraz z żoną, a także dwojgiem Norwegów: narciarką alpejską Astrid Sandvik i skoczkiem narciarskim Torbjørnem Yggesethem. W 1970 r. otrzymał Order „Znak Honoru”, a w 1957 i 1972 r. Order Czerwonego Sztandaru Pracy.
Od 1973 roku wraz z rodziną mieszkał w Otepää, w południowej Estonii, gdzie pracował jako trener biegów narciarskich.

</doc>
<doc id="1849024" url="https://pl.wikipedia.org/wiki?curid=1849024" title="Tadeusz Junak">
Tadeusz Junak

Tadeusz Junak (ur. 1 lutego 1945 r. w Niukuzi k. Leningradu, zm. 2 grudnia 2009 w Opocznie) – polski reżyser i scenarzysta. 
Realizował filmy dokumentalne, fabularne, telewizyjne, seriale, jak również spektakle Teatru Telewizji, teatralne, widowiska rozrywkowe oraz operetkę. Był laureatem wielu nagród filmowych i telewizyjnych.
Wykształcenie i kariera.
W 1966 r. ukończył filologię rosyjską na Uniwersytecie Jagiellońskim w Krakowie. W 1974 r. został absolwentem Wydziału Reżyserii Filmowej, Telewizyjnej i Teatralnej w PWSFTViT w Łodzi, gdzie od 2002 r. pełnił funkcję dyrektora i kierownika artystycznego Studia Teatru Telewizji.
W latach 1971–1974 realizował filmy eksperymentalne w ramach Warsztatu Formy Filmowej, którego był współzałożycielem. 
W latach 1974–2000 współpracował z Wytwórnią Filmów Oświatowych w Łodzi.
Filmografia.
Zrealizował również cykle filmów "Portrety operatorów filmowych" oraz "Portrety scenografów filmowych".

</doc>
<doc id="1849025" url="https://pl.wikipedia.org/wiki?curid=1849025" title="Lubelska Fabryka Maszyn Rolniczych">
Lubelska Fabryka Maszyn Rolniczych

Lubelska Fabryka Maszyn Rolniczych S.A. – przedsiębiorstwo produkujące maszyny i części do maszyn rolniczych oraz wałki odbioru mocy (WOM) mieszczące się w Lublinie w dzielnicy Wrotków.
Zakłady powstały w 1840.
Obecnie spółka wchodzi w skład grupy Sipma.
Kalendarium.
W tym też czasie:
Po II wojnie światowej fabryki Moritzów i Wolskich przeszły pod nadzór państwowy.

</doc>
<doc id="1849027" url="https://pl.wikipedia.org/wiki?curid=1849027" title="Anti-Imperialist League">
Anti-Imperialist League

Anti-Imperialist League – amerykański ruch przeciwników imperializmu. Zrzeszenie to utworzono 15 czerwca 1898 w Nowej Anglii.
Pierwszym prezesem Ligi (lata 1898-1905) był amerykański polityk, senator George Sewall Boutwell. Drugim i zarazem ostatnim prezesem zrzeszenia (lata 1905-1921) był amerykański prawnik Moorfield Storey. Wielu członków Ligi popierało liberalizm klasyczny i zaliczało się do Bourbonowych Demokratów, głosząc wolność handlu, standard złota i ograniczony wpływu państwa na funkcjonowanie gospodarki. Należeli do niego m.in.: Mark Twain, William Dean Howells, Henry B. Fuller, Thomas Wentworth Higgison, Thomas Bailey Aldrich, Finlay B. Fuller, Edward Atkinson, Oswald Garrison Villard.

</doc>
<doc id="1849029" url="https://pl.wikipedia.org/wiki?curid=1849029" title="Remigian Sobieski">
Remigian Sobieski

Remigian Sobieski herbu Janina (zm. 1665) – miecznik lwowski w 1665 roku.
Syn Stanisława Sobieskiego i Teresy Samborzeckiej.
Z małżeństwa z Anną z Poradowskich miał syna Jana, późniejszego cześnika koronnego oraz córkę Katarzynę, żonę Jana Zielonki. Żona Remigiana wyszła po jego śmierci za nieznanego bliżej Gumowskiego.

</doc>
<doc id="1849030" url="https://pl.wikipedia.org/wiki?curid=1849030" title="Rudolf Sobek">
Rudolf Sobek

Rudolf baron Sobek z Kornic (zm. 1698) – sędzia ziemski Księstwa Cieszyńskiego w latach 1670–1679, starosta ziemski Księstwa Cieszyńskiego w latach 1683–1698.

</doc>
<doc id="1849031" url="https://pl.wikipedia.org/wiki?curid=1849031" title="Mikołaj Rudzki">
Mikołaj Rudzki

Mikołaj Rudzki starszy (zm. 14 maja 1658) – kanclerz ziemski księstwa cieszyńskiego w latach 1653–1658, z rodu Rudzkich z Rudz, właściciel Górek Wielkich.
Został pochowany w kościele św. Marii Magdaleny w Cieszynie.

</doc>
<doc id="1849032" url="https://pl.wikipedia.org/wiki?curid=1849032" title="Wacław Wilczek">
Wacław Wilczek

Wacław baron Wilczek z Dobrej Zemicy i Hulczyna (zm. 1684) – kanclerz ziemski księstwa cieszyńskiego w latach 1665–1677, właściciel Górnego Simoradza i Kisielowa.

</doc>
<doc id="1849034" url="https://pl.wikipedia.org/wiki?curid=1849034" title="Słownik biograficzny ziemi cieszyńskiej">
Słownik biograficzny ziemi cieszyńskiej

Słownik biograficzny ziemi cieszyńskiej – czterotomowy słownik biograficzny autorstwa Józefa Golca i Stefanii Bojdy. Pierwszy tom został wydany w 1993, drugi w 1995, a trzeci – w 1998 roku (wszystkie nakładem własnym autorów). Trzy tomy zawierają w sumie 1234 biogramy, 873 podobizn oraz 346 faksymilii autografów. W 2014, z okazji 200-lecia śmierci ks. Leopolda Jana Szersznika, ukazał się tom czwarty – suplement, zawierający 383 biogramy (ponad 300 z wizerunkami), 84 faksymile autografów i kilkadziesiąt ilustracji koronkowych.

</doc>
<doc id="1849035" url="https://pl.wikipedia.org/wiki?curid=1849035" title="Adam Borek">
Adam Borek

Adam baron Borek z Roztropic i Tworkowa (ur. 18 kwietnia 1641 w Wędryni, zm. 30 marca 1694 tamże) – szlachcic śląski, właściciel Wędryni i Grodziszcza na Śląsku Cieszyńskim, marszałek ziemski Księstwa Cieszyńskiego w latach 1670-1693, fundator klasztoru i szpitala oo. bonifratrów w Cieszynie.
Był synem Jana (1611–1654) i Anny z Goczałkowskich (zm. 1655). Miał cztery siostry: Annę, Zuzannę, Helenę i Judytę, które zmarły przed nim.
W 1673 r. Borek ożenił się z Joanną Katarzyną ze szlacheckiego rodu Skrbeńskich. 11 maja 1674 r. urodził mu się syn Jerzy Jarosław, jednak matka zmarła podczas połogu, a kilka dni później umarło również dziecko. W 1675 r. ożenił się ponownie z Julią Rottenberg, jednak żona wkrótce zmarła, a małżeństwo również nie doczekało się potomstwa. Borek pozostał bezdzietny. Kiedy w 1683 r. zmarł jego szwagier Fryderyk Tłuk, mąż siostry Judyty, Borek przejął opiekę nad swym małoletnim siostrzeńcem, Janem Bogumiłem. Pod koniec życia dłuższy czas chorował. Pochowany został wraz z małżonką Julianną w dniu 30 listopada 1700 r. w nowo wybudowanym kościele bonifratrów w Cieszynie.
Według tradycji otrzymał w młodości staranne wykształcenie i już w stosunkowo młodym wieku objął godność marszałka ziemskiego Księstwa Cieszyńskiego. Znany był z gospodarności i zamiłowania do porządku. Prowadził zapiski, które stanowią obecnie cenne źródło do poznania stosunków społeczno-kulturalnych ówczesnego Śląska Cieszyńskiego. Testamentem spisanym w dniu 16 marca 1694 r. ofiarował swe włości, Wędrynię i Grodziszcze, na założenie klasztoru i szpitala bonifratrów w Cieszynie.

</doc>
<doc id="1849037" url="https://pl.wikipedia.org/wiki?curid=1849037" title="Wędrynia">
Wędrynia



</doc>
<doc id="1849039" url="https://pl.wikipedia.org/wiki?curid=1849039" title="Echinocystis">
Echinocystis



</doc>
<doc id="1849040" url="https://pl.wikipedia.org/wiki?curid=1849040" title="Kolczurka">
Kolczurka



</doc>
<doc id="1849041" url="https://pl.wikipedia.org/wiki?curid=1849041" title="Johnn Berg Gudmundsson">
Johnn Berg Gudmundsson



</doc>
<doc id="1849042" url="https://pl.wikipedia.org/wiki?curid=1849042" title="Mikołaj Wilczek">
Mikołaj Wilczek

Mikołaj starszy Wilczek z Dobrej Zemicy i Hulczyna (zm. 1664) – marszałek ziemski Księstwa Cieszyńskiego w latach 1636–1659, właściciel Kończyc Wielkich.
Poślubił Barbarę Bludowską, siostrę Fryderyka.

</doc>
<doc id="1849043" url="https://pl.wikipedia.org/wiki?curid=1849043" title="Wiaczesław Wiedienin">
Wiaczesław Wiedienin

Wiaczesław Pietrowicz Wiedienin (ros. Вячеслав Петрович Веденин, ur. 1 października 1941 w Słobodzie, zm. 22 października 2021) – rosyjski biegacz narciarski reprezentujący Związek Radziecki, czterokrotny medalista olimpijski oraz trzykrotny medalista mistrzostw świata.
Kariera.
Był jednym z najwybitniejszych biegaczy przełomu lat 60. i 70. Specjalizował się w długich dystansach. Igrzyska w Grenoble w 1968 były jego olimpijskim debiutem. Zajął tam drugie miejsce na dystansie 50 km, przegrywając jedynie z Norwegiem Ole Ellefsæterem. Wraz z kolegami z reprezentacji zajął także 4. miejsce w sztafecie 4x10 km. Cztery lata później, podczas igrzysk olimpijskich w Sapporo odniósł największe sukcesy. Wraz z Jurijem Skobowem, Władimirem Woronkowem i Fiodorem Simaszowem zdobył złoty medal w sztafecie 4x10 km. Triumfował także na dystansie 30 km stylem klasycznym, a w biegu na 50 km wywalczył brązowy medal ulegając jedynie Norwegom: Pålowi Tyldumowi i Magne Myrmo.
W 1966 wystartował na mistrzostwach świata w Oslo, gdzie zajął 5. miejsce w sztafecie, 8. miejsce w biegu na 15 km oraz 6 w biegu na 50 km. Cztery lata później, na mistrzostwach świata w Vysokich Tatrach, wspólnie z Walerijem Tarakanowem, Władimirem Woronkowem i Fiodorem Simaszowem wywalczył złoty medal w sztafecie. Na tych samym mistrzostwach zwyciężył w biegu na 30 km, a na dystansie 50 km był drugi, wyprzedził go jedynie Kalevi Oikarainen z Finlandii. Na kolejnych mistrzostwach świata już nie startował.
Trzynaście razy zdobywał tytuł mistrza Związku Radzieckiego, zwyciężając na dystansie 15 km (1969), 50 km (1967-69, 1972), 70 km (1969, 1970) oraz w sztafecie (1966, 1968-70, 1972, 1973).
Został odznaczony m.in. Orderem Lenina (1972) i Orderem Czerwonego Sztandaru Pracy (1970).

</doc>
<doc id="1849044" url="https://pl.wikipedia.org/wiki?curid=1849044" title="Henryk Ferdynand Larisch">
Henryk Ferdynand Larisch

Henryk Ferdynand baron Larisch (zm. 1730) - marszałek ziemski Księstwa Cieszyńskiego w latach 1696-1730 z rodu Larischów, właściciel Karwiny.

</doc>
<doc id="1849045" url="https://pl.wikipedia.org/wiki?curid=1849045" title="Adam Wacław Goczałkowski">
Adam Wacław Goczałkowski

Adam Wacław, baron Goczałkowski z Goczałkowic – asesor sądu ziemskiego w Cieszynie w latach 1701–1725, kanclerz ziemski księstwa cieszyńskiego w latach 1727–1731, sędzia ziemski księstwa cieszyńskiego w latach 1733–1737, starosta ziemski księstwa cieszyńskiego od 1739.

</doc>
<doc id="1849046" url="https://pl.wikipedia.org/wiki?curid=1849046" title="Mikołaj Złotnicki">
Mikołaj Złotnicki

Mikołaj Złotnicki herbu Nowina (zm. 4 lipca 1694) – cześnik koronny od 1688 roku, chorąży poznański w latach 1682–1688, cześnik poznański w latach 1669–1681, starosta osiecki.
W 1683 roku był dowódcą chorągwi husarskiej koronnej królewicza Jakuba Ludwika Sobieskiego, porucznik husarii armii koronnej w wyprawie mołdawskiej 1686 roku.
Poseł sejmiku średzkiego na sejm 1681 roku, sejm nadzwyczajny 1688/1689 roku.

</doc>
<doc id="1849047" url="https://pl.wikipedia.org/wiki?curid=1849047" title="Jon Gosselin">
Jon Gosselin

Jonathan Keith "Jon" Gosselin (ur. 1 kwietnia 1977 w Wyomissing, Pensylwania) – amerykański celebryta i osobowość telewizyjna. Najbardziej znany z udziału w reality show "Rodzina 2+8 (Jon &amp; Kate Plus 8)"
Życiorys.
Urodził się i wychowywał w Wyomissing w stanie Pensylwania. Jest środkowym dzieckiem, ma dwóch braci. Jego matka ma koreańskie korzenie, natomiast ojciec francusko-irlandzko-walijskie.
Jon spotkał Kate Kreider na pikniku, było to 5 października 1997 roku. Ożenił się z nią 12 czerwca 1999 roku. 8 października 2000 roku urodziły im się bliźniaki Cara i Madelyn. Początkowo Jon był przeciwny posiadaniu trzeciego dziecka jednak razem z Kate ostatecznie zdecydowali się spróbować zajść w ciążę jeszcze raz. 10 maja 2004 roku Kate urodziła sześcioraczki: Alexis, Hannah, Aadena, Collina, Leah i Joela. W lokalnych mediach zrobiło się o nich głośno i wkrótce potem, gdy dzieci miały 17 miesięcy, Discovery Health Channel zaproponował im nagranie reality show ukazujące ich codzienne życie z ośmioma pociechami. Program zaczął być emitowany na kanale TLC.
We wrześniu 2005 roku Jon i jego rodzina rozpoczęli swój program zatytułowany "Surviving Sextuplets and Twins". Rok później pojawili się w "Surviving Sextuplets and Twins: One Year Later". Oba programy uzyskały wysokie wskaźniki oglądalności, dlatego Discovery Health podpisał z rodziną kontrakt na jeszcze jedną serię, która rozpoczęła się w kwietniu 2007 roku. Rodzina była filmowana trzy lub cztery dni w tygodniu i otrzymywała zapłatę za występ.
29 września 2009 roku TLC ogłosił, iż od 2 listopada 2009 roku program "Jon &amp; Kate Plus 8" zmienia nazwę na "Kate Plus 8". Jon kontynuowałby udział w programie, ale pojawiałby się rzadziej. Jednakże 1 października 2009 roku, People.com poinformowało, że Jon wniósł sprawę do sądu przeciw stacji TLC. Zarzucał jej, iż podejmują nowe decyzje nie uwzględniając treści zawartych w kontrakcie, a także mimowolne wejście członków produkcji do domu rodzinnego, co narusza prywatność rodziny Gosselinów.
Rozwód z Kate i zainteresowanie mediów.
W odcinku z 22 czerwca 2009 roku zostało ogłoszone, że para jest w separacji i planuje rozwód. Jon zaczął szukać nowego mieszkania w Nowym Jorku. Oświadczył, że to Kate chciała rozwodu, podczas gdy Kate twierdziła, iż to Jon ją opuścił i ona musi teraz chronić siebie i swoje dzieci. W odpowiedzi Jon wydał oświadczenie, zauważając, że jego żona zrobiła pierwszy prawny krok i zapewnił o swojej miłości do dzieci.
Pod koniec września 2009 roku Jon złożył do sądu dokument starający się opóźnić sprawę rozwodową przez 90 dni, argumentując: „Żałuję swojego zachowania odkąd razem z Kate jesteśmy w separacji... Krótki czas utrzymywałem kontakty towarzyskie z innymi kobietami”. 24 listopada 2009 roku wyznał na łamach czasopisma Star Magazine, że zdradzał Kate.
Inne przedsięwzięcia.
Jon, razem ze swoją żoną i Beth Carson, jest współautorem książki "Multiple Blessings: Surviving to Thriving with Twins and Sextuplets". Po wyznaniu o zdradzie książka znalazła się na liście bestsellerów w Nowym Jorku (New York Times Best Seller list). Jon pojawił się również w programie "Amerykański chopper".
Proces.
15 października 2009 roku ogłoszono, że kanał TLC wytoczył proces Jonowi za rzekome łamanie ich kontraktu i niezapłacone występy w programie. Stacja twierdziła, że stracili więcej niż 30 tys. dolarów przez jego stwierdzenia o naruszenie kontraktu. Pełnomocnik Jona odpowiedział, że kontrakt był bez mocy prawa, kanał TLC bezpodstawnie zmienił nazwę programu na "Kate Plus 8" i że w każdym z przypadków kontrakt jest martwy, ponieważ, w chwili podpisania, Jon nie miał żadnego prawnego przedstawiciela. Stacja TLC ogłosiła, że program "Rodzina 2+8" zakończy się w listopadzie 2009 roku. Ewentualnie nad przyszłością programu stacja zdecyduje się po tym, jak proces zostanie rozwiązany.

</doc>
<doc id="1849048" url="https://pl.wikipedia.org/wiki?curid=1849048" title="Zespół szabli tureckiej">
Zespół szabli tureckiej



</doc>
<doc id="1849049" url="https://pl.wikipedia.org/wiki?curid=1849049" title="Zespół bułata">
Zespół bułata



</doc>
<doc id="1849052" url="https://pl.wikipedia.org/wiki?curid=1849052" title="Black Star (album NoNe)">
Black Star (album NoNe)

Black Star – trzeci album zespołu NoNe wydany w wytwórni płytowej Metal Mind Productions w 2003. 
Materiał na płytę był nagrywany od lutego 2003 w Studio Q w Pile. Z płyty pochodzi singel „Get into my Mind”, do którego nakręcono teledysk z wrocławską Grupą 13. Klip ten trzy razy znalazł się na pierwszym miejscu listy „Hell’s Kitchen” telewizji muzycznej VIVA,następnie utrzymywał się na niej przez 30 tygodni.

</doc>
<doc id="1849053" url="https://pl.wikipedia.org/wiki?curid=1849053" title="Anri Sala">
Anri Sala

Anri Sala (ur. 1974 w Tiranie) – albański artysta współczesny.
Kariera.
W latach 1992-1996 studiował malarstwo i rzeźbę w Akademii Sztuk w Tiranie, pod kierunkiem Ediego Hili. Studia kontynuował w "Ecole Nationale des Arts Décoratifs" w Paryżu, a następnie w Tourcoing w Studiu Fresnoy, gdzie w latach 1998-2000 kształcił się w zakresie reżyserii filmowej.
Specjalizuje się w instalacjach video. W 1999 zadebiutował w Sztokholmie. W ramach wystawy prezentującej sztukę krajów postkomunistycznych przedstawił instalację "Intervista-Finding the Words". Pierwszą wystawę indywidualną otworzył w 2000, w galerii De Appel Foundation w Amsterdamie. W ciągu kolejnych pięciu lat jego prace prezentowano na 15 wystawach indywidualnych i 32 wystawach zbiorowych. Jego prace prezentowano w Berlinie, Hamburgu, Rotterdamie, a także w meksykańskiej Guadalajarze.
Najbardziej znanym dziełem Sali jest instalacja "Dammi i colori" (Dajcie mi barwy), wyświetlana w Galerii Tate w Londynie. Instalacja przedstawia kolorystyczną zmianę wizerunku Tirany, za rządów prezydenta miasta Ediego Ramy, przyjaciela artysty. Wypowiedzi Ramy stanowią integralną część filmu.
W roku 1999 zrealizował dwa krótkie filmy dokumentalne: "Quelle histoire?" i "Nocturnes". Na 49 Biennale w Wenecji w 2001 został wyróżniony Young Artist Prize. W 2008 rozszerzył swoje zainteresowania artystyczne o sztukę figuralną, prezentując dzieło "Title Suspended" . Ostatnim jak dotąd dziełem Sali jest prezentacja multimedialna - "A Spurious Emission". W 2005 był jednym z artystów nominowanych do nagrody berlińskiej Galerii Narodowej dla młodej sztuki. Zaprezentował wtedy film "A Long Sorrow" poświęcony najdłuższemu blokowisku w berlińskiej dzielnicy Märkischen Viertels.
W maju 2005 po raz pierwszy zaprezentował swoje prace w Polsce. Filmy Sali zaprezentowano w warszawskim Centrum Sztuki Współczesnej. Przy okazji wydano katalog wystawy, z tekstami Józefa Robakowskiego, Edi Muki i Alexandre Costanzo poświęconymi twórczości A.Sali. W 2014 został laureatem The Vincent Award.
Aktualnie mieszka i tworzy w Berlinie. Tam też w kwietniu 2017 otwarto ekspozycję prac Sali "Take over". W 2020 uzyskał prestiżowe stypendium Villa Aurora.

</doc>
<doc id="1849055" url="https://pl.wikipedia.org/wiki?curid=1849055" title="Suspicious Minds">
Suspicious Minds

Suspicious Minds – piosenka spopularyzowana głównie przez Elvisa Presleya. Był to przebój w 1969 roku.
W 2004 utwór został sklasyfikowany na 91. miejscu listy 500 utworów wszech czasów magazynu Rolling Stone.
Wersja z 2002 roku.
Cover utworu powstał także w roku 2002, nagrany przez Garetha Gatesa i Willa Younga.

</doc>
<doc id="1849057" url="https://pl.wikipedia.org/wiki?curid=1849057" title="Henryk Lichoś">
Henryk Lichoś

Henryk Lichoś (ur. 23 stycznia 1924 w Ząbkowicach, zm. 3 października 1999) – polski działacz państwowy, wojewoda katowicki (1980–1981).
Życiorys.
Z wykształcenia był ekonomistą. W 1958 podjął pracę w delegaturze Najwyższej Izby Kontroli w Katowicach, następnie sprawował funkcję wiceprzewodniczącego Prezydium Wojewódzkiej Rady Narodowej (1960–1964). W 1964 został szefem delegatury katowickiej NIK. W grudniu 1980 uzyskał nominację na wojewodę katowickiego jako następca Zdzisława Legomskiego. Urząd pełnił do 1981.

</doc>
<doc id="1849061" url="https://pl.wikipedia.org/wiki?curid=1849061" title="Siergiej Sawieljew">
Siergiej Sawieljew

Siergiej Pietrowicz Sawieljew (ros. Сергей Петрович Савельев, ur. 26 lutego 1948 w Rajczichinsku, zm. 29 października 2005 w Istrze) – rosyjski biegacz narciarski reprezentujący Związek Radziecki, dwukrotny medalista olimpijski oraz złoty medalista mistrzostw świata.
Kariera.
Specjalizował się w długich dystansach. Jego olimpijskim debiutem były igrzyska w Innsbrucku w 1976 r. Zdobył tam złoty medal w biegu na 30 km. Ponadto wraz z Jewgienijem Bielajewem, Nikołajem Bażukowem i Iwanem Garaninem wywalczył brązowy medal w sztafecie 4x10 km. Startował także na igrzyskach olimpijskich w Lake Placid w 1980 r. zajmując 5. miejsce w biegu na dystansie 50 km stylem klasycznym.
W 1978 r. startował na mistrzostwach świata w Lahti. Triumfował tam w biegu na 30 km stylem klasycznym, a wraz z kolegami z reprezentacji zajął czwarte miejsce w sztafecie. Reprezentanci ZSRR przegrali walkę o brązowy medal z Norwegami. Na tych samych mistrzostwach zajął także 23. miejsce w biegu na 50 km stylem klasycznym.
Osiem razy zdobywał tytuł mistrza Związku Radzieckiego, zwyciężając na dystansie 15 km (1977), 30 km (1976), 50 km (1973, 1976-77) oraz w sztafecie (1977, 1978 i 1979).

</doc>
<doc id="1849063" url="https://pl.wikipedia.org/wiki?curid=1849063" title="Jacob Mendes Da Costa">
Jacob Mendes Da Costa

Jacob Mendes Da Costa (ur. 7 lutego 1833 na wyspie Saint Thomas, zm. 11 września 1900 w Villanova) – amerykański lekarz. Podczas wojny secesyjnej opisał zespół nazywany później jego imieniem lub "sercem żołnierskim" (zespół Da Costy). Profesor Jefferson Medical College, najpierw na katedrze medycyny klinicznej (1866-1872), potem jako profesor medycyny teoretycznej i stosowanej (1872-1891) i jako profesor emeritus (1891-1900).

</doc>
<doc id="1849068" url="https://pl.wikipedia.org/wiki?curid=1849068" title="Tarentola mauritanica">
Tarentola mauritanica



</doc>
<doc id="1849070" url="https://pl.wikipedia.org/wiki?curid=1849070" title="Lucjan Lik">
Lucjan Lik

Lucjan Lik (ur. 13 kwietnia 1919 w Łodzi, zm. 11 lutego 2003) – polski dyplomata, ambasador w Iraku i Kuwejcie (1972–1976) oraz Indonezji (1980–1984).
Życiorys.
Ukończył studia ekonomiczne w Szkole Głównej Handlowej, prawnicze na Uniwersytecie Łódzkim oraz polityczno-ideologiczne w Instytucie Kształcenia Kadr Naukowych przy KC PZPR. W latach 1946–1949 był zatrudniony na stanowiskach kierowniczych w Centralach Handlu Przemysłu Papierniczego oraz Włókienniczego. Od 1951 pracował jako lektor KC PZPR, a w latach 1954–1956 był dyrektorem departamentu w ministerstwie rolnictwa. Od 1956 zatrudniony w MSZ, był m.in. wicekonsulem generalnym w Sydney (1957–1960), następnie pracował jako I sekretarz Misji Wojskowej w Berlinie Zachodnim (1964–1968). W latach 1972–1976 pełnił misję ambasadora PRL w Iraku i Kuwejcie, następnie w Indonezji (od 1980 do 1984). 
Odznaczony Krzyżem Kawalerskim Orderu Odrodzenia Polski oraz Złotym i Srebrnym Krzyżem Zasługi.

</doc>
<doc id="1849071" url="https://pl.wikipedia.org/wiki?curid=1849071" title="Lukë Kaçaj">
Lukë Kaçaj

Lukë Kaçaj (ur. 19 lipca 1926 we wsi Bajzë w Malësia e Madhë, zm. 7 września 2001 w Laçu) - albański śpiewak operowy (bas).
Życiorys.
Uczył się w Collegium Illyricum, prowadzonym przez Franciszkanów w Szkodrze. Tam też zaczął występować w szkolnym zespole, prowadzonym przez Martina Gjokę. Występował także w chórze kościelnym jako solista.
W 1947 zaczął występy z Głównym Chórem Państwowym, z którego został skierowany do Zespołu Artystycznego Armii Albańskiej. W 1950 wyjechał na studia do Moskwy, gdzie kształcił się na wydziale wokalnym konserwatorium im. P. Czajkowskiego. W 1953 zajął drugie miejsce w konkursie dla młodych śpiewaków operowych w Bukareszcie (zaśpiewał arię Filipa z opery Don Carlos).
Powrócił do Albanii w 1955 i został solistą w stołecznym Teatrze Opery i Baletu. Przed widownią albańską zadebiutował jako Doktor Grenvil w Traviacie G.Verdiego. Rolą, która przyniosła mu największą sławę był Don Basilio w Cyruliku sewilskim Rossiniego. Swoje najsłynniejsze arie operowe prezentował w czasie tournée po krajach Europy Wschodniej (w 1958 wystąpił w Warszawie). W Albanii, w czasie koncertów śpiewał także pieśni ludowe.
Zagrał niewielkie role w dwóch filmach fabularnych - "Skanderbeg" oraz "Perse bie kjo daulle".
Od 1966 łączył występy na scenie z działalnością pedagogiczną - na wydziale wokalnym Instytutu Sztuk w Tiranie. W okresie czystki w środowiskach artystycznych, 28 maja 1973 został aresztowany przez Sigurimi w budynku uczelni, w której pracował. Stanął przed sądem jako "wróg ludu" i 21 sierpnia 1973 został skazany na 5 lat więzienia, karę odbywał w Ballsh. Nigdy już nie powrócił do występów na scenie. Wyszedł z więzienia w 1991 i wkrótce wyemigrował do Włoch, skąd wrócił schorowany po trzech latach do kraju. Ostatnie lata życia spędził w Szkodrze.
Pośmiertnie w 2009 został odznaczony orderem Honor Narodu (alb. Nderi i Kombit) przez prezydenta Bamira Topiego. Imię Kaçaja nosi jedna z ulic we wschodniej części Szkodry.

</doc>
<doc id="1849080" url="https://pl.wikipedia.org/wiki?curid=1849080" title="Tatarzy perekopscy">
Tatarzy perekopscy



</doc>
<doc id="1849083" url="https://pl.wikipedia.org/wiki?curid=1849083" title="Ave Maria (Bach/Gounod)">
Ave Maria (Bach/Gounod)

Ave Maria – popularna pieśń lub utwór instrumentalny, wykorzystujący fragment łacińskiego tekstu modlitwy Zdrowaś Maryjo (Ave Maria).
Melodia została napisana przez francuskiego kompozytora operowego Charles'a Gounoda w 1859 roku jako głos solowy do skomponowanego 137 lat wcześniej Preludium C-dur z pierwszego tomu Das Wohltemperierte Klavier Johanna Sebastiana Bacha (BWV 846), które to w ramach utworu Ave Maria pełni rolę akompaniamentu (jedyną zmianą w podkładzie Bacha jest dodanie przez Gounoda jednego taktu, w celu złagodzenia ostrej modulacji).
Istnieje wiele instrumentalnych aranżacji tego utworu; sam Gounod zaaranżował w późniejszych latach czterogłosowy układ na chór mieszany.
Wykonawcami Ave Maria byli m.in. Kiri Te Kanawa, Shirley Bassey, Anna German, Amira Willighagen, Eleni.

</doc>
<doc id="1849085" url="https://pl.wikipedia.org/wiki?curid=1849085" title="Zombiaki">
Zombiaki

Zombiaki – taktyczna gra karciana dla dwóch graczy wydana przez Portal w roku 2002, w której Zombie walczą z Ludźmi. Autorem gry jest Ignacy Trzewiczek.
Gra składa się z dwóch talii, w których znajduje się po 40 kart i 5 kart pola. Karty są ilustrowane rysunkami odpowiednio Zombie, jak i Ludzi.
Zasady.
Na stole rozkładana jest plansza z kart symbolizująca ulicę prowadzącą z Cmentarza do miasta, która stanowi 5 kart pokazujących odległość miasta od Cmentarza. Celem gry dla strony Zombie jest dojście do miasta, a celem Ludzi uniemożliwienie im tego za wszelką cenę. Następnie każdy z graczy dobiera po 5 kart ze swojego stosu.
Rozpoczyna gracz grający Zombie poprzez wystawienie 2 kart na polach najbliżej Cmentarza. Następnie osoba grająca Ludźmi w swojej turze odpowiada swoimi kartami akcji, które są dostępne, między innymi: strzał z pistoletu, beczka z płonącym olejem, granat, miotacz ognia. W kolejnej turze Zombie przesuwane są o jedno pole do przodu. Gra kończy się wygraną Ludzi, gdy pojawi się karta Świt w zestawie gracza używającego Zombich, lub wygraną Zombich, jeżeli któryś z nich dotrze do linii Ludzi.
W kwietniu 2010 roku wydana została druga wersja gry: "Zombiaki 2: Atak na Moskwę", także autorstwa Trzewiczka. W magazynie Esensja ta wersja została wyróżniona jako jedna z najlepszych gier dekady. W marcu 2013 roku pojawiło się wydanie jubileuszowe gry z okazji dziesięciolecia jej powstania.

</doc>
<doc id="1849087" url="https://pl.wikipedia.org/wiki?curid=1849087" title="La-La">
La-La

La-La Anthony, właśc. Alani Vazquez (ur. 25 czerwca 1979 na Brooklynie w Nowym Jorku) − amerykańsko-portorykańska aktorka, osobowość telewizyjna, DJ-ka. Pełniła także funkcję VJ-ki dla stacji MTV. Jest żoną koszykarza NBA Carmelo Anthony’ego.

</doc>
<doc id="1849091" url="https://pl.wikipedia.org/wiki?curid=1849091" title="Muchomor wiosenny">
Muchomor wiosenny

Muchomor wiosenny ("Amanita verna" (Bull.) Lam.) – gatunek grzybów należący do rodziny muchomorowatych ("Amanitaceae").
Systematyka i nazewnictwo.
Pozycja w klasyfikacji według Index Fungorum: "Amanita, Amanitaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1780 r. Bulliard nadając mu nazwę "Agaricus bulbosus" f. "vernus". W 1783 r. podniósł go do rangi gatunku jako "Agaricus vernus". W tym samym roku Lamarck przeniósł go do rodzaju "Amanita", nadając mu obecną, uznaną przez Index Fungorum nazwę.
Synonimy naukowe:
W niektórych publikacjach klasyfikowany jest jako jego odmiana wiosenna: "Amanita phalloides" var. "verna", jednak według Index Fungorum obecnie w obrębie taksonu "Amanita phalloides" nie wyróżnia się żadnego podgatunku ani odmiany.
Morfologia.
Średnicy ok. 5–10 cm. Barwy białej lub kremowej, o powierzchni gładkiej lub lekko włókienkowatej, na której sporadycznie można spotkać pozostałości osłony. Pokrój kapelusza jest początkowo owalny lub półkolisty, u dojrzałych owocników wypukły lub płaski. Krawędź kapelusza jest gładka i zaostrzona.
Blaszkowaty, barwy białej. Blaszki szeroko rozstawione, nieprzylegające do trzonu, o ostrzach gładkich lub kłaczkowatych.
Długości ok. 7–10 (do 12) cm, średnicy ok. 1–1,5 cm. Barwy białawej do zielonawej, często z zygzakowatym wzorem i kłaczkowatą powierzchnią. Kształt trzonu jest prawie cylindryczny, nieco zwężający się ku górze. Na trzonie znajduje się biały pierścień, zwieszony, bruzdowany i często rozerwany, powyżej którego trzon jest gładki. Podstawa trzonu jest bulwiasta, u jej podstawy znajdują się szczątki osłony (tzw. pochwa), u starszych owocników żółtawe.
Barwy białej. Zapach miąższu jest słodkawy, a smak orzechowy. Nie przebarwia się poddany działaniu roztworu wodorotlenku potasu (u odmiany "Amanita verna" var. "decipiens", występującej w południowej Europie, przebarwia się pomarańczowożółto).
Biały, amyloidalny. Zarodniki okrągławego kształtu, o rozmiarach 8–10×7–9 μm, barwy białej.
Występowanie i siedlisko.
Występuje na półkuli północnej, jego stanowiska opisano w Ameryce Północnej, Europie i Japonii. W Polsce gatunek ten nie występuje. Opisywano go w niektórych atlasach grzybów jako muchomor wiosenny, w rzeczywistości błędnie brano za odrębny gatunek okazy muchomora jadowitego ("Amanita virosa"), lub biało ubarwione okazy muchomora zielonawego (sromotnikowego) ("Amanita phalloides").
Rozwija się w lasach liściastych i parkach, szczególnie pod dębami. W środkowej Europie owocuje od czerwca do sierpnia, w południowej od maja.
Znaczenie.
Grzyb mikoryzowy. Grzyb trujący dla człowieka. Zawiera, podobnie jak muchomor sromotnikowy ("Amanita phalloides"), amanitotoksyny i fallotoksyny uszkadzające wątrobę. Notowane były śmiertelne zatrucia tym gatunkiem.

</doc>
<doc id="1849093" url="https://pl.wikipedia.org/wiki?curid=1849093" title="Chanat nadwołżański">
Chanat nadwołżański



</doc>
<doc id="1849095" url="https://pl.wikipedia.org/wiki?curid=1849095" title="Prosdocym">
Prosdocym

Prosdocym, łac. "Prosdocymus", "Prosdocimus" – święty katolicki, biskup.
Prosdocym był wczesnochrześcijańskim biskupem Padwy. Brak wiarygodnych źródeł historycznych opisujących jego życie. Tradycja kultu głównego patrona Padwy sięga V/VI wieku. Żywot świętego spisany został dopiero w XI/XII wieku przez nieznanego autora podszywającego się pod jego następcę na tronie biskupim Maksyma. Asumptem do powstania tego utworu było prawdopodobnie odnalezienie grobu na terenie kaplicy w bazylice św. Justyny i chęć podniesienia rangi biskupstwa przez nawiązanie do tradycji apostolskiej.
Przypuszczalnie dzierżył sakrę w III wieku gdyż już w tym okresie w Padwie żyła liczna grupa chrześcijan, a wielu męczenników tej wspólnoty zginęło w czasie prześladowań za Dioklecjana.
Jego wspomnienie obchodzone jest 7 listopada.

</doc>
<doc id="1849096" url="https://pl.wikipedia.org/wiki?curid=1849096" title="Fandyl">
Fandyl

Fandyl, łac. "Fandilus", "Fandilas" (ur. ?, zm. 13 czerwca 853) – święty katolicki, męczennik.
Urodził się w Guadix, ale wychowywany był w klasztorze w Kordobie. Będąc zakonnikiem w opactwie Najświętszego Zbawiciela w Peñamlaria (pod Kordobą) przyjął święcenia kapłańskie. W czasie prześladowań chrześcijan, za panowania Mahometa I skazano go na karę śmierci, za wyznanie wiary i znieważenie Mahometa. Został ścięty, a jego zwłoki wystawiono na widok publiczny. Jego męczeństwo opisał św. Eulogiusz w swoich „Pamiętnikach Świętych”.
Wspomnienie Fandyla obchodzone jest w Kościele katolickim w dzienną rocznicę śmierci.

</doc>
<doc id="1849097" url="https://pl.wikipedia.org/wiki?curid=1849097" title="Anna Line">
Anna Line

Anna Line, ang. "Anne Line" (ur. ? w Dunmow w hrabstwie Essex, zm. 27 lutego 1601) – święta katolicka, męczennica, angielska konwertytka.
Pochodziła z kalwińskiej rodziny i była córką Wilhelma Heighama. Po przejściu na katolicyzm wyszła za mąż. W 1586 jej małżonek Rugger Line skazany został na banicję. Owdowiawszy w 1594 podjęła działalność na rzecz wspólnoty katolickiej i od następnego roku została administratorką i zarządczynią londyńskiego przytułku dla działających w ukryciu duchownych. Była jedną z organizatorek ucieczki z więzienia Tower jezuity Jana Gerarda, co zmusiło ją do ukrywania się poza Londynem. Zadenuncjowana, aresztowana została 2 lutego 1601 roku. Po kilku dniach skazano ją na karę śmierci.
27 lutego 1601 roku w egzekucjach stracono św. Annę Line, jej spowiednika bł. Ruggera Filocka i bł. Marka Barkworth O.S.B.
Beatyfikowana przez papieża Piusa XI 15 grudnia 1929, a 25 października 1970 kanonizowana w grupie Czterdziestu męczenników Anglii i Walii przez Pawła VI.
Jej wspomnienie obchodzone jest w "dies natalis" (27 lutego).

</doc>
<doc id="1849098" url="https://pl.wikipedia.org/wiki?curid=1849098" title="Kutbert Mayne">
Kutbert Mayne

Kutbert Mayne, ang. "Cuthbert Mayne" (ur. 1544 w Youlston w pobliżu Barnstaple (Devon), zm. 30 listopada 1577 w Launceston) – święty katolicki, duchowny, męczennik.
Życiorys.
Wychowanie Kutberta powierzono jego wujowi. Opiekun był anglikańskim duchownym, a że planował przekazać podopiecznemu majątek, toteż nadał edukacji taki kierunek, że już w 1563 roku Klaubert został pastorem. Następnie wysłany został na studia na Uniwersytet Oksfordzki; tam zetknął się z katolikami. Na wezwanie Grzegorza Martina i św. Edmunda Campiona udał się do Douai, by podjąć naukę w seminarium angielskim. Trzyletni pobyt na kontynencie uwieńczyło przyjęcie święceń kapłańskich w 1576 roku.
Był pierwszym wysłanym z misją ewangelizacyjną do Anglii niezakonnikiem. Aresztowany został po rewizji przeprowadzonej przez szeryfa w obecności kanclerza biskupa 8 lipca 1577 roku. Proces przetrzymywanego w więzieniu w Launceston ks. Kutberta zakończył się wyrokiem skazującym na karę śmierci. Męczeństwo dopełnione zostało egzekucją przez włóczenie końmi, wyjęcie wnętrzności i poćwiartowanie skazańca.
Beatyfikowany przez papieża Leona XIII 29 grudnia 1888 roku, a kanonizowany w grupie Czterdziestu męczenników Anglii i Walii przez Pawła VI 25 października 1970 roku.
Jego wspomnienie obchodzone jest 29 listopada.

</doc>
<doc id="1849099" url="https://pl.wikipedia.org/wiki?curid=1849099" title="Stefan Kunowski">
Stefan Kunowski

Stefan Kunowski (ur. 20 czerwca 1909 w Muszkietowie na Ukrainie, zm. 15 września 1977 w Lublinie) – profesor nadzwyczajny, pedagog, autor teorii warstwicowej, poeta.
Życiorys.
Był synem Romualda i Heleny z domu Kowalewskiej repatriantów do Polski z 1920 roku. Po ukończeniu gimnazjum Jana Zamoyskiego (1929). Podjął studia na Katolickim Uniwersytecie Lubelskim, gdzie uzyskał stopień magisterski z filologii polskiej (1934) i pedagogiki (1937). Podjął pracę jako asystent Katedry Pedagogiki KUL, a po wybuchu II wojny światowej brał udział w kampanii wrześniowej. Po obronie Twierdzy Modlin trafił do niemieckiego obozu koncentracyjnego Soldau (KL). Za udział w działaniach wojennych odznaczony Krzyżem Walecznych. W czasie wojny był działaczem tajnego nauczania, a już w 1945 roku uzyskał doktorat z filozofii. Habilitację uzyskał sześć lat później, a od 1957 roku mianowany został docentem Katedry Pedagogiki i Dydaktyki KUL. Pełnił też funkcję dziekana Wydziału Nauk Humanistycznych (1956/1957), a od 1961 roku kierownika Katedry Psychologii Wychowawczej. W Towarzystwie Naukowym Katolickiego Uniwersytetu Lubelskiego pełnił obowiązki sekretarza generalnego w latach 1964-1966, był także członkiem zarządu Towarzystwa Przyjaciół KUL. Wykładał w Prymasowskim Studium Życia Wewnętrznego, był też członkiem papieskiej komisji Justitia et Pax. Mianowany został profesorem w 1977 roku. Był autorem licznych rozpraw i artykułów publikowanych m.in. na łamach „Katechety” i, a swoje poezje opublikował w „Nurtach”.
W pracach naukowych zajmował się analizą porównawczą współczesnych systemów wychowania, opracował teorię warstwicową wychowania. W swych pracach zajmował się też pedagogiką praktyczną – dydaktyką i hedogetyką.

</doc>
<doc id="1849100" url="https://pl.wikipedia.org/wiki?curid=1849100" title="Edmund Campion">
Edmund Campion

Edmund Campion SJ (ur. 25 stycznia 1540 w Londynie, zm. 1 grudnia 1581 w Tyburn) – angielski jezuita, święty Kościoła katolickiego, męczennik.
Życiorys.
Na studiach, które odbywał na Uniwersytecie Oxfordzkim został mistrzem sztuk wyzwolonych (1564). Wkrótce potem przyjął najniższy stopień hierarchii kapłaństwa anglikańskiego. Jego propapieskie sympatie przekreśliły wcześniej dobrze się zapowiadającą karierę uniwersytecką. Studia Ojców Kościoła i męczeństwo współczesnych mu katolików skierowały go ku katolicyzmowi. Wobec represji i groźby dalszych prześladowań po ucieczce z aresztu dotarł do Douai, aby podjąć naukę w studium anglikańskim. Po ukończeniu studiów teologicznych wykładał homiletykę. 
W 1573 roku przebywał w Rzymie, podejmując starania o przyjęcie w szeregi Towarzystwa Jezusowego. Do Czech wysłany został z Wawrzyńcem Maggio (pierwszym prowincjałem polskich jezuitów) i tam odbył nowicjat. Jeszcze przed otrzymaniem święceń kapłańskich (1579) wykładał retorykę i działał w Sodalicji Mariańskiej. Na wezwanie papieża Grzegorza XIII stawił się w Rzymie i przyjął misję w Anglii.
Edmund Campion był mówcą i misjonarzem, autorem dramatów, opublikował także "Dziesięć mocnych dowodów, iż adwersarze Kościoła w porządnej dysputacji upaść muszą" (pierwsze dwa polskie wydania w przekładzie Piotra Skargi i Kaspra Witkowskiego opublikowane zostały w Wilnie w 1584 roku) i ta publikacja sprowadziła na niego aresztowanie.
Wielokrotnie poddawany był torturom, a 14 listopada 1581 stanął przed sądem oskarżony o zdradę stanu. Proces zakończył się wyrokiem skazującym na karę śmierci. Męczeństwo dopełnione zostało egzekucją poprzez wymierzenie kary powieszenia, otwarcia wnętrzności i poćwiartowania w londyńskim miejscu skazań Tyburn. Według jednego z naocznych świadków, postawa Campiona w czasie egzekucji skłoniła do powrotu do wiary katolickiej kilka tysięcy osób. Zginął razem z Aleksandrem Briantem i Rudolfem Sherwinem.
Jego wspomnienie obchodzone jest w dzienną rocznicę śmierci. Atrybutem świętego, przedstawianego w ikonografii w stroju jezuity jest strzała.
Beatyfikowany przez papieża Leona XIII 9 grudnia 1886 roku, kanonizowany w grupie Czterdziestu męczenników Anglii i Walii przez Pawła VI w dniu 25 października 1970 roku.

</doc>
<doc id="1849101" url="https://pl.wikipedia.org/wiki?curid=1849101" title="Łukasz Kirby">
Łukasz Kirby

Łukasz Kirby (ur. 1549, zm. 30 maja 1582 w Tyburn) – święty katolicki, ksiądz, męczennik.
Życiorys.
Urodził się w 1549 roku przypuszczalnie w Richmond. Studiował w Cambridge, a później w Leuven i tam się nawrócił. Teologię studiował w studium anglikańskim w Douai. Święcenia kapłańskie otrzymał w Cambrai w 1577 roku, na dalsze studia udał się do Rzymu. W 1579 roku został wysłany na misję do Anglii razem z Edmundem Campionem i Robertem Personsem. Po nieudanej próbie przeprawy, pieszo powędrował do Dunkierki i pierwszym statkiem dostał się do Dover. Został aresztowany zaraz po znalezieniu się na wyspie. Uwięziony początkowo w Gatehouse, dnia 5 grudnia 1580 roku został w przewieziony do więzienia Tower. Mimo poddania torturom odmówił uznania zwierzchnictwa królowej nad Kościołem i skazany został na powieszenie. Wyrok wykonano dnia 30 maja 1582 w miejscowości Tyburn.
Relikwie św. Łukasza Kirby przechowywane są w Stonyhurst.
Beatyfikowany został przez papieża Leona XIII 29 grudnia 1886 roku, a kanonizowany w grupie Czterdziestu męczenników Anglii i Walii przez Pawła VI 25 października 1970 roku.
Jego wspomnienie obchodzone jest w "dies natalis" (30 maja).

</doc>
<doc id="1849102" url="https://pl.wikipedia.org/wiki?curid=1849102" title="Święty Jodok">
Święty Jodok

Święty Jodok, również: Judok, Just lub Joss, fr. "Josse" – żyjący w VII wieku prezbiter i eremita, święty Kościoła katolickiego.
Jego życiorys pochodzący z anonimowego źródła i spisany w IX wieku, opracowany został dwa wieki później. Jodok miał być drugim synem bretońskiego króla Jutalea, władcy Armoryki. Odstąpił od sukcesji i jako kapłan przystał do hrabiego Hiemona z Ponthieu. Życie pustelnicze rozpoczął w 644 roku w Brahic, gdzie spędził osiem lat. Aż do śmierci przebywał w eremie w Runiac. Okres przebywania w samotni przerwała pielgrzymka do Rzymu. Pochowany został w Runiac.
Jego relikwie przeniesiono i w IX wieku znajdowały się w benedyktyńskim opactwie Hyde (rozwiązanym i zburzonym w 1538 roku) za murami Winchesteru, by powróciły w 977 roku do Runiac. Data jego śmierci nie jest znana, ale prawdopodobnie było to w roku 688.
W zależności od kraju czczony jest pod imieniem: Judok, Just, czy Josse, Jodocus, Judochus, Jobst, Jost, Joost, Josse, Joist, Yuzek, Juzeg, Jeg, Jouveen, Judganoc. Nie należy mylić go ze św. Justem-Jodokiem († 1009) czczonym w Polsce w Tęgoborzy. 
Współcześnie Jodok czczony jest w Alzacji, Belgii i Skandynawii, a do Saint-Josse przybywają pielgrzymki wiernych.
Jego wspomnienie liturgiczne obchodzone jest 13 grudnia.

</doc>
<doc id="1849103" url="https://pl.wikipedia.org/wiki?curid=1849103" title="Eustachy White">
Eustachy White

Eustachy White "św. Eustacjusz" (ur. ok. 1560 w Louth, hrabstwo Lincolnshire, zm. 10 grudnia 1588 w Tyburn) – irlandzki ksiądz, męczennik, ofiara prześladowań antykatolickich w Anglii okresu reformacji, święty katolicki.
Życiorys.
Urodził się w rodzinie protestanckiej, a po nawróceniu na katolicyzm podjął studia w kolegium angielskim w Remis. Po czterech latach, w 1588 roku w Rzymie otrzymał święcenia kapłańskie. Został aresztowany zaraz po przybyciu do Anglii. Poddano go torturom, a na koniec został ścięty w grupie wiernych świeckich i św. Polidora Plasdena.
Beatyfikowany został przez papieża Leona XIII 29 grudnia 1886 roku, a kanonizowany w grupie Czterdziestu męczenników Anglii i Walii przez Pawła VI 25 października 1970 roku.
Wspomnienie liturgiczne Eustachego White’a w Kościele katolickim obchodzone jest w "dies natalis" (10 grudnia).

</doc>
<doc id="1849104" url="https://pl.wikipedia.org/wiki?curid=1849104" title="Bartłomiej Alban Roe">
Bartłomiej Alban Roe

Bartłomiej Alban Roe O.S.B. (ur. 1583 w Suffolk, zm. 22 stycznia 1642 w Tyburn) – święty katolicki, benedyktyn, męczennik, ofiara prześladowań antykatolickich.
Życiorys.
Studiował w Cambridge, nawrócił się na katolicyzm pod wpływem rozmowy z więźniem, którego chciał przekonać do protestantyzmu. Podjął studia teologiczne w studium anglikańskim w Douai i ukończył je ze stopniem doktora. Wstąpił do Zakonu Świętego Benedykta i złożył śluby zakonne, po czym w 1615 roku powrócił do Anglii. Po przybyciu na wyspę został aresztowany i przez pięć lat był więziony, ale dzięki wstawiennictwu ambasadora Hiszpanii zwolniono go i zmuszono do wyjazdu z kraju (1623). Powtórnie znalazł się w ojczyźnie dla kontynuowania posługi kapłańskiej, ale ponownie aresztowany mógł już tylko prowadzić działalność wśród współwięźniów. Po odmowie rezygnacji z dalszego prowadzenia duszpasterstwa skazano go na śmierć i powieszono.
Beatyfikowany został przez papieża Piusa XI 15 grudnia 1929 roku, a kanonizowany w grupie Czterdziestu męczenników Anglii i Walii przez Pawła VI 25 października 1970 roku.
Jego wspomnienie obchodzone jest w "dies natalis" (22 stycznia).

</doc>
<doc id="1849105" url="https://pl.wikipedia.org/wiki?curid=1849105" title="Jan Houghton">
Jan Houghton

Jan Houghton (ur. 1485, zm. 4 maja 1535 w Tyburn) – angielski kartuz (OCart.), prezbiter, opat, męczennik i święty Kościoła katolickiego. Towarzysze męczeństwa wymieniani razem z Janem Houghtonem Augustyn Webster, Robert Lawrence, Ryszard Reynolds.
Życiorys.
Pochodził z Essex. Ukończył studia prawnicze w Cambridge i został kapłanem diecezjalnym. Po czterech latach posługi w 1513 roku wstąpił do zakonu kartuzów. Został wybrany przeorem klasztoru pod Londynem. Odmówił uznania Anny Boleyn jako drugiej żony Henryka VIII. Sprzeciw wyrażony w tej sprawie wobec królewskich komisarzy spowodował jego aresztowanie. Po uwolnieniu Jan Houghton podjął się misji do wikariusza generalnego Kościoła anglikańskiego, Thomasa Cromwella, która miała przynieść złagodzenie treści zobowiązania supremacyjnego. W misji tej, powziętej po ogłoszeniu Aktu Supremacji, brał udział wraz z przeorami Robertem Lawrence'em z klasztoru kartuzów z Beauvale, Augustynem Websterem z klasztoru kartuzów z Axholm i Ryszardem Reynoldsem (ur. 1492) z zakonu świętej Brygidy. Aresztowani nie poddali się naciskom i odmawiali zmiany stanowiska w sprawie ogłoszonego dokumentu, za co zostali postawieni przed sądem. Proces zakończył się wyrokiem skazującym ich na karę śmierci. Byli pierwszymi ofiarami uchwalonego przez parlament Aktu Supremacji. Wyrok został wykonany przez poćwiartowanie. Jan Houghton był pierwszym straconym za odmowę uznania króla, Henryka VIII, najwyższym zwierzchnikiem Kościoła.
Beatyfikowany przez papieża Leona XIII 9 grudnia 1886 roku, a kanonizowany w grupie Czterdziestu męczenników Anglii i Walii przez Pawła VI 25 października 1970 roku.
Jego wspomnienie liturgiczne obchodzone jest w dzienną rocznicę śmierci i w grupie czterdziestu męczenników 25 października.

</doc>
<doc id="1849109" url="https://pl.wikipedia.org/wiki?curid=1849109" title="Małgorzata Ward">
Małgorzata Ward

Małgorzata Ward (ur. 1550 Congleton, Wielka Brytania, zm. 30 sierpnia 1588 w Tyburn) – święta katolicka, męczennica, ofiara prześladowań antykatolickich. 
Życiorys.
Pochodząca z Congleton, katoliczka była w Londynie damą dworu Miss Whitel. Zorganizowała ucieczkę więzionego ks. Wilhelma Watsona dostarczając mu sznur, a jej irlandzki kamerdyner Ryszard Flower zaopatrzył uciekiniera w ubranie. Obydwoje zostali aresztowani. Odmówiła prawa łaski, gdyż warunkiem jej uzyskania był udział w protestanckich obrzędach religijnych, nie ujawniła też miejsca pobytu uciekiniera. Została powieszona razem z ks. Ryszardem Leigh, Ryszardem Martinem i Edwardem Shelleyem, skazanych również za pomoc duchownym katolickim.
Beatyfikowana przez papieża Piusa XI 15 grudnia 1929, a 25 października 1970 kanonizowana w grupie Czterdziestu męczenników Anglii i Walii przez Pawła VI.
Jej wspomnienie obchodzone jest w "dies natalis" (30 sierpnia).

</doc>
<doc id="1849110" url="https://pl.wikipedia.org/wiki?curid=1849110" title="Mikołaj Owen">
Mikołaj Owen

Mikołaj Owen SJ, (ur. ok. 1550 w Oxfordshire, zm. 12 lub 22 marca 1606) – święty katolicki, jezuita, męczennik.
Za panowania królowej Elżbiety I praktykowanie religii katolickiej traktowane było jako zdrada i od 1585 roku dla kapłanów wyświęconych za granicą karane śmiercią. 
Życiorys.
Mikołaj Owen pochodził z wielodzietnej rodziny Waltera Owena. Z zawodu kamieniarz i cieśla, niewielkiego wzrostu, był jednym z pierwszych jezuitów wśród zakonników angielskich. Do zakonu wstąpił przed 1580 rokiem. 
Dzięki swym umiejętnościom w przechytrzaniu królewskich śledczych, poszukujących katolickich księży, m.in. przez konstruowanie kryjówek (ang. "priest hole") w domach ziemian, wśród których były też takie, które mogły pomieścić nawet sześć do dziesięciu osób, zyskał przydomek "Little John" (Mały Jasiu). A. Hogge w „God’s Secret Agents” przydomek wiąże z budową ciała, gdyż Mikołaj Owen był „niewiele tylko większy od karła”. Jego działania uratowały życie wielu duszpasterzy działających w podziemiu. W tym czasie za bycie księdzem katolickim na terytorium Zjednoczonego Królestwa podlegało oskarżeniu o zdradę stanu. Niektóre z jego konstrukcji zachowały się do czasów współczesnych, m.in. w Harvington Hall koło Birmingham. Kiedy aresztowano Edmunda Campiona, Mikołaj Owen publiczne określił go mianem męczennika. 
Został aresztowany w 1594, wespół z Johnem Gerardem i wkrótce zwolniony. Po uwolnieniu kontynuował działalność pomagając m.in. działającemu w ukryciu H. Garnetowi SJ, prowincjałowi jezuitów. Powtórne aresztowanie nastąpiło w Hindlip Hall, w hrabstwie Worcestershire, gdy podczas rewizji trwającej w sumie dwanaście dni, wyszedł po czterech dniach z kryjówki, w której przebywał z innym jezuitą bez jedzenia i picia. Został przewieziony do Londynu i uwięziony w Tower. W tym czasie w Hindlip przebywał także prowincjał Henry Garnet i jeszcze inny jezuita, schowani w bardzo ciasnej kryjówce, potajemnie karmieni przez gospodarzy przez słomkę. Wyszli z niej dopiero po ośmiu dniach zmuszeni przez potrzeby fizjologiczne. Pochwyceni, zostali przesłuchani przez Radę królewską, której członkiem był także Robert Cecil, osobiście ucieszony z powodu aresztowania Owena. Święty poddawany był bezskutecznie torturom mającym na celu ujawnienie wybudowanych kryjówek. Tortury doprowadziły do jego męczeńskiej śmierci. Okoliczności śmierci i datę podaje się za sprawozdaniem ambasadora Wenecji.
Beatyfikowany został przez papieża Piusa XI 15 grudnia w grupie 136 angielskich męczenników w 1929 roku, a 25 października 1970 kanonizowany w grupie Czterdziestu męczenników Anglii i Walii przez Pawła VI.
Atrybutem świętego Mikołaja Owena jest palma.
Miejscem kultu jest kościół pod wezwaniem Świętego Mikołaja Owena w parafii Świętego Edwarda Wyznawcy na terenie Burton Latimer.
Jego wspomnienie liturgiczne obchodzone jest w "dies natalis" (22 marca).

</doc>
<doc id="1849111" url="https://pl.wikipedia.org/wiki?curid=1849111" title="Polidor Plasden">
Polidor Plasden

Polidor Plasden (ur. 1563 w Londynie, zm. 10 grudnia 1591 w Tyburn) – święty katolicki, ksiądz, męczennik.
Życiorys.
Wykształcenie zdobył w Reims i Rzymie. Dwa lata po otrzymaniu święceń kapłańskich otrzymał misję powrotu do Anglii. Prowadził działalność przybierając nazwisko Oliwera Palmera, w Londynie. Aresztowany został w trakcie mszy, którą odprawiał ks. Edmund Gennings. Zginęli tego samego dnia powieszeni, a następnie poćwiartowani w grupie pięciu kapłanów i czterech wiernych świeckich (zginęli tego dnia także m.in.: Eustachy White, Brian Lacy, John Mason, Sydney Hodgson i Switun Wells).
Beatyfikowany został przez papieża Piusa XI 15 grudnia w grupie 136 angielskich męczenników w 1929 roku, a kanonizowany w grupie Czterdziestu męczenników Anglii i Walii przez Pawła VI 25 października 1970 roku.
Jego wspomnienie obchodzone jest w "dies natalis" (10 grudnia).

</doc>
<doc id="1849112" url="https://pl.wikipedia.org/wiki?curid=1849112" title="Osman Rastoder">
Osman Rastoder

Osman Rastoder (ur. w 1882 r. we wsi Petnica w Sandżaku, zm. w 1946 r.) – islamski duchowny, jeden z dowódców oddziałów muzułmańskiej milicji Sandżaku podczas II wojny światowej, a następnie oddziału partyzanckiego w pierwszych latach powojennych
Uczęszczał do tureckiej medresy w Djakowicy w Kosowie, potem do szkoły w Novim Pazarze, a następnie do szkoły w Carogradzie. Dzięki temu dobrze poznał język turecki, arabski i albański. Od 1926 r. pracował jako nauczyciel w szkołach we wsiach Petnica i Savini Bor. Od 1929 r. był imamem w Petnicy. Po zajęciu Jugosławii przez wojska niemieckie w kwietniu 1941 r., a następnie rozpoczęciu najazdów na Sandżak przez serbskich czetników jesienią tego roku, O. Rastoder sformował w Beranach oddział muzułmańskiej milicji, działający w rejonie wsi Petnica, Trpezi i Vrbice. Od 1942 r. rozpoczęły się krwawe walki dodatkowo z komunistycznymi partyzantami Josipa Broz Tity. Milicjanci wzięli też udział w aresztowaniu, a następnie konwojowaniu Żydów do Kosovskiej Mitrovicy (skąd trafili ostatecznie do obozów koncentracyjnych). Kiedy Włochy wyszły z wojny na pocz. września 1943 r., O. Rastoder rozbroił jeszcze włoski garnizon wojskowy, po czym rozformował swój oddział milicji. Do końca 1944 r. mieszkał wraz z innym dowódcą milicji Đule Agoviciem w Gornjim Bihorze. Po zaatakowaniu terytorium Sandżaku przez komunistycznych partyzantów z Czarnogóry i Serbii O. Rastoder ponownie odtworzył oddział, aby bronić rodzinnych stron. Walki toczył aż do 1946 r., kiedy zginął.
Linki zewnętrzne.
Biografia Osmana Rastodera (jęz. serbski)

</doc>
<doc id="1849113" url="https://pl.wikipedia.org/wiki?curid=1849113" title="Jan Jelínek">
Jan Jelínek

Jan Jelínek (ur. 19 kwietnia 1912 w Zelowie, zm. 3 grudnia 2009 w Pradze) – czeski ksiądz ewangelicki i żołnierz, który występował w obronie prześladowanych bez względu na przynależność narodową, polityczną, religijną czy wyznaniową.
Życiorys.
Urodził się i wychowywał w społeczności czeskiej w Zelowie w Polsce, syn Pavla Jelínka i Karoliny Jersákovej, jako potomek czeskich ewangelickich banitów.
W latach 1931–1935 studiował w Szkole Misyjnej w Ołomuńcu w Czechosłowacji i został ewangelickim pastorem. Później pracował jako dyrektor fabryki włókienniczej w Zelowie. W 1937 przyjął kaznodziejską funkcję w parafii ewangelicko-reformowanej w Kupiczowie na Wołyniu, gdzie oprócz Polaków (Kupiczów w tym okresie znajdował się na terenie Polski) i Ukraińców mieszkali także Czesi.
Gdy w trakcie II wojny światowej w 1939 miejscowość zajęli Rosjanie, pomagał Polakom uciekającym do Rumunii, udzielając im noclegu w budynku parafii. Po przejęciu w 1941 Kupiczów przez Niemców, z narażeniem życia regularnie przygotowywał i przewoził żywność dla Żydów do getta w Kowlu, ukrywał ich, a także pomagał w ucieczce. Wspierał Polaków prześladowanych przez sowieckie wojsko i banderowców, a także Rosjanom i Ukraińcom, m.in. żonie banderowca, którą chcieli zabić Polacy. Według różnych źródeł wspólnie z żoną Anną Jelínkovą pomógł od czterdziestu do dwustu ludziom, a uratował życie minimum dziesięciu. Wśród uratowanych były żydowskie rodziny Fischerów i Fronków, polska rodzina Siekierskich, Feliks Zubkiewicz, a także ukraińska rodzina Łuciuków.
W 1942 ożenił się z Anną, z którą w 1944 dobrowolnie wstąpił do armii Ludvíka Svobody, dowódcy 1 Korpusu Czechosłowackiego. Jan pracował w służbie medycznej a Anna była łączniczką. Brali udział w operacji dukielsko-preszowskiej oraz w wyzwoleniu Czechosłowacji.
Jan Jelínek w trakcie wojny ukończył szkołę oficerską i w momencie demobilizacji odchodził z wojska w stopniu podporucznika. Został odznaczony Czechosłowackim Walecznym Krzyżem, Medalem Zasługi Republiki Czeskiej II. stopnia, Czechosłowackim Wojskowym Medalem Pamiątkowym z nadrukiem ZSRR, Medalem za Zwycięstwo nad Niemcami w Wielkiej Wojnie Ojczyźnianej 1941–1945 oraz Dukielskim Medalem Pamiątkowym. W 1948 został awansowany na porucznika rezerwy.
Podczas trwania rzezi wołyńskiej wspólnie z żoną Anną udzielał schronienia Polakom uciekającym z wsi dotkniętych agresją ze strony żołnierzy UPA. Po 1944 r., gdy Niemcy zostali wyparci z regionu przez Armię Czerwoną, Jelínek wystawiał fałszywe dokumenty osobom prześladowanym przez NKWD.
W kwietniu 1945 Jelínkowie wraz z wojskiem dostali się do Pragi, po wyzwoleniu osiedlili się w wiosce Oráčov w powiecie Rakovník. Jan Jelínek objął posługę księdza w parafii w Podbořanach. Z ramienia Ministerstwa Spraw Zagranicznych Republiki Czechosłowackiej pomagał Czechom w powrocie z Polski i Ukrainy do ojczyzny. Za pomocą fałszywych aktów urodzenia (z pieczątką Rady Kościelnej Parafii Ewangelicko-Reformowanej w Kupiczowie) uchronił rosyjskich emigrantów przed zesłaniem do sowieckich gułagów.
Ponieważ nie zgadzał się z komunistycznym reżimem, nie wspierał zakładania Zjednoczonych Spółdzielni Rolniczych (JZD) i w 1952 odmówił współpracy z Státní bezpečnost (aparatem bezpieczeństwa Czechosłowackiej Republiki Socjalistycznej), został aresztowany 10 stycznia 1958 na trzy miesiące, a 6 kwietnia 1958 skazany na dwa lata więzienia za działania wywrotowe. Karę odbył w obozie pracy w Rtyně v Podkrkonoší, gdzie pracował jako górnik wraz z innymi duchownymi ewangelickimi, rzymskokatolickimi i Świadkami Jehowy. Podczas pracy w kopalni doznał poważnego urazu kręgosłupa.
Po wyjściu na wolność nie mógł przebywać w kraju karlowarskim, w związku z czym nie powrócił do Oráčova. Dzięki pomocy przyjaciół zatrudniono go w fabryce farb i lakierów w Pradze. Pozostał tam aż do emerytury w 1972, po czym mógł ostatecznie wrócić do Oráčova. Po długich staraniach uzyskał pozwolenie władz państwowych na pracę jako pastor pomocniczy w pobliskich Podbořanach, jednak bez prawa do wynagrodzenia. Kazania wygłaszał do 2005, czyli do 93. roku życia. W większości z własnych oszczędności wyremontował kościół ewangelicki w Oráčovie.
Jan Jelínek spisał swoje wspomnienia w wydanej własnym nakładem książce pt. "Pouštěj chléb svůj po vodě", co jest cytatem z księgi Kaznodziei Salomona: "Rozdawaj swój chleb w obfitości" (Kazn. 11;1).
Wołyńscy Czesi, a za nimi także czeskie i polskie media jeszcze za życia nazwały go mianem czeskiego Schindlera.
Jan Jelínek zmarł 3 grudnia 2009 w Pradze, dziewięć miesięcy po śmierci żony, por. Anny (marzec 2009).

</doc>
<doc id="1849114" url="https://pl.wikipedia.org/wiki?curid=1849114" title="Filip Howard">
Filip Howard

Filip Howard , 20. hrabia Arundel (ur. 28 czerwca 1557 w Londynie, zm. 19 października 1595) – święty katolicki, wierny świecki.
Życiorys.
Był dzieckiem Tomasza (4 księcia Norfolku) i Marii z hrabiowskiego rodu FitzAlan. Zgodnie z wolą ojca, w 1571 r. ożenił się z Anną Howard. Studiował w St John’s College na Uniwersytecie Cambridge, a w 1580 odziedziczył rodzinny majątek. W trakcie swojej edukacji poznał Grzegorza Martina, konwertytę i późniejszego tłumacza Biblii. Na jego dalsze losy wpłynęła debata jakiej był świadkiem, a w której Edmund Campion starł się z teologami anglikańskimi. Jego krewni i żona przeszli na katolicyzm, a on sam dzięki pomocy Wilhelma Hestona SJ także zmienił wyznanie. Aresztowany dwukrotnie, osądzony został 15 maja 1586 r. Oskarżany był o zamówienie mszy w intencji zwycięstwa Wielkiej Armady. Zamknięty w małej celi i torturowany. Po odrzuceniu warunku uczestnictwa w anglikańskim nabożeństwie dla umożliwienia spotkania z rodziną, zmarł wyniszczony chorobą i warunkami w jakich był więziony.
Od 1624 r. spoczywał w kaplicy zamku Arundel, a współcześnie znajdują się w miejscowej katedrze.
Kanonizowany w grupie Czterdziestu męczenników Anglii i Walii przez Pawła VI 25 października 1970 roku.
Jego wspomnienie liturgiczne w Kościele katolickim obchodzone jest w "dies natalis" (19 października).

</doc>
<doc id="1849115" url="https://pl.wikipedia.org/wiki?curid=1849115" title="Philip Howard, 20. hrabia Arundel">
Philip Howard, 20. hrabia Arundel



</doc>
<doc id="1849116" url="https://pl.wikipedia.org/wiki?curid=1849116" title="Herweusz">
Herweusz

Herweusz, "Harwey", fr. "Hervé" (zm. 556 lub 568) – święty katolicki, szczególnie popularny w Bretanii, bretoński mnich.
Życiorys.
Według spisanego w XIII wieku życiorysu Herweusz miał żyć pod koniec VI wieku. Miał być synem Hoarwiana, pochodzącego z Brytanii pieśniarza, który po pobycie na dworze króla Childeberta, wracając do ojczyzny, ożenił się i wkrótce zmarł. Zanim Herweusz przyszedł na świat, jego matka, chcąc odkupić swoje wcześniejsze winy, miała wyprosić u Boga, aby poczęte dziecko było pozbawione wzroku.
Niewidomy Herweusz wcześnie miał rozpocząć życie pustelnicze, wędrując z dołączającymi do niego uczniami. Mimo tego, że nie miał święceń, pełnił rolę duchowego przewodnika, pomagając ludziom w potrzebie. Według późniejszych hagiografów, gdy Herweusz ukończył siedem lat, jego matka wstąpiła do klasztoru, a wychowanie syna powierzyła świątobliwemu Arzianowi. Miał następnie przebywać u swego wuja, założyciela szkoły przyklasztornej w Plouvien i zostać opatem tamtejszej wspólnoty, a później przenieść się do opactwa położonego w Lanhouarneau. Świętemu przypisuje się dokonanie kilku cudów.
Wiele legend, których bohaterem jest św. Herweusz przedstawia go jako przyjaciela wilków i lisów, potrafiącego rozkazywać żabom.
Szczególny miejscem kultu świętego jest Guimiliau, a jego wspomnienie obchodzone jest 17 czerwca. Jest opiekunem wzywanym przy wszelkich dolegliwościach oczu.
W ikonografii św. Herweusz jest przedstawiany jako wędrowny żebrak i śpiewak. Grób Herweusza znajdował się w Lanhouarneau, gdzie miał umrzeć, tam też było początkowo skupiał się kultu świętego. W 1002 roku relikwie świętego przeniesiono do innych świątyń, a jego popularność rozszerzyła się na całą Bretanię. W czasie rewolucji francuskiej grób Herweusza został zniszczony.

</doc>
<doc id="1849117" url="https://pl.wikipedia.org/wiki?curid=1849117" title="Kiyomizu-Dera">
Kiyomizu-Dera



</doc>
<doc id="1849118" url="https://pl.wikipedia.org/wiki?curid=1849118" title="Waseieigo">
Waseieigo



</doc>
<doc id="1849120" url="https://pl.wikipedia.org/wiki?curid=1849120" title="Yikui Chaochen">
Yikui Chaochen

Yikui Chaochen (一揆超琛; ur. 1625, zm. 1679) – chińska mistrzyni chan szkoły linji.
Życiorys.
Świeckie lata.
Pochodziła z Pinghu w prefekturze Jiaxing z rodziny Sun. Urodziła się 1 dnia 6 miesiąca 1625 r. Pochodziła bardzo wpływowej rodziny. Jej dziadek – Sun Zhi (pośmiertne imię Jianxiao), zm. 1586 – piastował szereg wysokich urzędów, m.in. był ministrem sprawiedliwości i ministrem pracy. Jej ojciec – Sun Maoshi – był wysokim urzędnikiem w Radzie Dyrektorów Edukacji. Po upadku dynastii Mingów udał się na emeryturę i żył ze swoją rodziną.
Yikui miała liczne rodzeństwo Jeden z jej braci – Sun Zhongrui (znany jako Sun Zilin) – wykazywał wielkie zainteresowanie „trzema naukami” (chiń. "sanjiao" – konfucjanizmem, taoizmem i buddyzmem) i odegrał ważną rolę w życiu Yikui, która była najmłodszą z trzech sióstr.
Była utalentowana zwłaszcza w dziedzinie kaligrafii i malarstwa. Jednak nic nie wiadomo, czy już w dzieciństwie wykazywała jakieś zainteresowanie buddyzmem. Z jej dotychczasowego życia wynikało raczej, że przyszłość swoją widziała jako żona i matka. Męża wyobrażała sobie jako młodego, przystojnego intelektualistę czy uczonego.
Została żoną obiecującego Shenga Zida i najwyraźniej była szczęśliwa, gdyż stopniowo wypełniała wszystkie wymagane od dobrej żony cechy. Szanowała teściów i przyjaźnie traktowała rodzeństwo męża. Jednak jej mąż w tych niespokojnych czasach zachorował i zmarł z końcem jesieni 1647 r. Przed śmiercią spędzał jednak wiele czasu z mnichem chan szkoły linji – Linquanem Jihui, który był uczniem mistrza chan Poshana Haiminga, spadkobiercy Miyuna Yuanwu. Mnich ów towarzyszył Poshanowi w jego podróży do Jiaxing na pocz. lat 1620. i pozostał w tym rejonie, podczas gdy mistrz powrócił do Syczuanu w 1634 r. Linquan prowadził spokojne życie pustelnika przez ponad 30 lat i zyskał sobie wysoką reputację. Mnich ten, gdy już było wiadomo, że choroba męża Yikui była śmiertelna, nauczał go. Yikui podsłuchiwała te nauki i stopniowo rozbudziła w sobie duchowe potrzeby i dążenia. Motyw zdobywania wykształcenia itp. przez kobiety na drodze podsłuchiwania np. nauczania braci powtarza się w wielu biografiach wybitnych kobiet Chin.
Początki praktyki chan.
Po śmierci męża Yikui odrzuciła wszystkie kosmetyki, jedwabne szaty, została wegetarianką, odosobniła się w pokoju i w pełnej koncentracji śpiewała sutry i recytowała imię Buddy. Na ścianie pokoju napisała "Miriady dharm powracają do jednego; ze skupionym umysłem recytowanie imienia Buddy." To zdanie sygnalizuje, że jej praktyka była kombinacją chanu i Czystej Krainy. Pierwsza część zdania napisanego na ścianie pochodziła ze słynnego Koanu "Miriady dharm powracają do jednego; zatem gdzie powraca to Jedno?" W tym postępowała według nauk mistrza Poshana, który poza „uderzeniami i okrzykami”, nauczał także medytacji huatou. Sam mistrz szczególnie propagował skupione na jednym zogniskowanie na samym „kto?”, które było "huatou" z "Kto recytuje imię Buddy?"
Wkrótce Yikui doszła do momentu, w którym potrzebowała dalszych instrukcji, co robić. Zwróciła się do swojego brata Suna Zilina, który prowadził dość ascetyczne życie poświęcone studiom, rozwijaniu swojej duchowości i działalności charytatywnej. W celu pokazania siostrze praktyki, przeprowadził intensywne 7-dniowe odosobnienie medytacyjne. Chociaż jej główną praktyką była medytacja "huatou", dołączała do swojej matki (pani Gao) i innych członków rodziny śpiewających sutry. Jednak dewocjonalne praktyki jej nie interesowały; pragnęła bardziej bezpośredniego urzeczywistnienia, a nie lepszego odrodzenia. Zrozumiała, że musi spotkać się z mistrzem chan. Od swojego brata i rodziców słyszała już o mistrzyni chan Qiyuan Xinggang, gdyż odwiedzili oni kilkakrotnie jej klasztor. Kilka wierszy mistrzyni dedykowanych jest bratu i ojcu Yikui. Zilin i Qiyuan odczuwali głęboki wzajemny związek karmiczny i bardzo często się widywali. Zilin pomagał w prowadzeniu klasztoru i towarzyszył jej podczas spacerów.
Mniszka i mistrzyni chan.
Wiosną 1651 r. Yikui i jej matka udały się do klasztoru Fushi niosąc gathę napisaną dla Qiyuan przez Zilina. Mistrzyni poradziła Yikui dalsze kontynuowanie praktyki "huatou" pod kierunkiem jej brata. W kilka miesięcy później Yikui z matką powróciły do klasztoru i wzięły udział w dwóch 7-dniowych odosobnieniach medytacyjnych. Pod ich koniec Yikui osiągnął swoje pierwsze przebudzenie.
Krótko po tym wydarzeniu Yikui rozdała całe swoje mienie i przyjęła pełną mnisią ordynację u mistrzyni Qiyuan. W klasztorze jej rozwój przebiegł tak błyskawicznie, że w 2 lata później otrzymała od mistrzyni przekaz Dharmy. Przez jakiś krótki czas pozostała w klasztorze, a potem powróciła do rodziny. W kilka lat później zmarła jej matka, a w 3 miesiące po niej – sama mistrzyni Qiyuan. Ta podwójna strata zdopingowała ją do odnowienia pełnej praktyki chan. Klasztor Fushi przejęła jej starsza dharmiczna siostra – Yigong Chaoke, a Yikui (przy pomocy brata), wybudowała pustelnię Cantong; napis wykonał sam mistrz Hongjue.
Pod koniec 1661 r. zmarł ojciec Yikui. Mistrzyni niemająca już więcej zobowiązań rodzinnych, całkowicie – jak sama napisała – oddała się praktykowaniu chanu.
Wkrótce Yikui zamieniła pustelnię (chiń. "an") na klasztor, jednak pozostał on dalej małym i praktykowało w nim kilka mniszek. Przez ten okres Yikui w dalszym ciągu poszukiwała wskazówek w jej duchowym rozwoju i radziła się innych wybitnych mistrzów tego czasu, jak np. Muchen Daomin. Utrzymywała także bliskie kontakty – nieraz przyjacielskie – z intelektualistami, literatami (poetka Shen Hui znana jako Lanfang, poetka i kaligrafka Gui Shufen znana jako Jiying), mnichami, mniszkami (opatka Dongyun) i świeckimi wyznawcami. W szczególnie bliskich kontaktak była z jej „dharmiczną ciotką” – mistrzynią chan Weiji Xingzhi (zm. 1672), spadkobierczynią Dharmy mistrza Shiqiego Tongyuna (1594–1663). W 1670 r. Yikui została zaproszona do prowadzenia odosobnienia medytacyjnego w klasztorze Weiji – Xingsheng (Bohaterskiego Mędrca).
Po śmierci mistrzyń i jej „sióstr dharmicznych” Yichuan Chaolang i Yigong Chaoke, Yikui została wezwana do poprowadzenia klasztoru Fushi. Jednak mistrzyni pragnęła dokończyć tylko rozpoczęte przez jej poprzedniczki prace, jak np. budowę stupy mistrzyni Qiyuan. To, że przyjęła stanowisko opatki klasztoru tylko na krótki czas, wyraziła w swojej pierwszej mowie Dharmy, choć równocześnie podkreślała rolę spełniania obowiązków.
6 lat później, w 1668 r., po ukończeniu stup Yiquan i Yigong, mistrzyni Yikui opuściła klasztor Fushi, przekazując jego prowadzenie starszym mniszkom, i powróciła do swojego, znacznie mniejszego i spokojniejszego. Cały następny rok poświęciła na jego rozbudowę. Po jej ukończeniu dawna putelnia stała się tak duża i wspaniała, że w opisie klasztoru Wang Ting napisał w 1677 r. "chociaż to był tylko konwent, jego wygląd stwarzał pozory większego klasztoru". Klasztor stał się tak znany, że zaczął przyciągać zarówno świetne uczennice, jak i świeckich donatorów.
Prawdopodobnie Yikui, bardziej od innych spadkobierczyń mistrzyni Qiyuan, potrafiła lepiej utrzymać ducha praktyki swojej nauczycielki. Głębiej od „sióstr w Dharmie” troszczyła się o autentyczność, uczciwość i dyscyplinę praktyki. Równocześnie, oprócz tego, że klasztor stał się celem pielgrzymek mniszek, to służył od schronieniem każdemu, w tych niespokojnych czasach.
Przed swoją śmiercią Yikui stopniowo ograniczała swoje jedzenie, aż ostatecznie tylko piła wodę. Najbliższą osobą był dla niej wtedy jej brat Zilin. Przewidziała dokładnie moment swojej śmierci i zmarła po napisaniu gathy.
Swoją Dharmę przekazała czterem uczennicom.
Pozostawiła po sobie także utwory poetyckie i autobiografię, która posłużyła do zrekonstruowania życia mistrzyni Qiyuan Xinggang dwu innych mistrzyń – sióstr w Dharmie.

</doc>
<doc id="1849121" url="https://pl.wikipedia.org/wiki?curid=1849121" title="Sulejman Pačariz">
Sulejman Pačariz

Sulejman Pačariz (ur. ?, zm. w 1945 r. w rejonie Kozaraca w Bośni) – duchowny islamski, jeden z dowódców muzułmańskiej milicji Sandżaku, a następnie zastępca dowódcy Policyjnego Pułku Selbschutzu SS "Sandżak" podczas II wojny światowej.
Życiorys.
W okresie międzywojennym był duchownym islamskim w Sandżaku. Pełnił rolę hafiza i hodży. Po zajęciu Jugosławii przez wojska niemieckie w kwietniu 1941 r., a następnie zaatakowaniu Sandżaku przez serbskich czetników jesienią tego roku, sformował w Prijepolju oddział muzułmańskiej milicji. Od 1942 r. toczył walki dodatkowo z NOVJ (partyzantami Josipa Broz Tity). Jego milicjanci brali udział w aresztowaniu i konwojowaniu Żydów do Kosovskiej Mitrovicy (skąd trafili oni ostatecznie do obozów koncentracyjnych). Po wyjściu z wojny Włoch na pocz. września 1943, oddział S. Pačariza przeszedł pod zwierzchność Niemców, którzy go dozbroili i doposażyli. Milicjanci rozpoczęli patrolowanie głównych linii komunikacyjnych w Sandżaku. W lipcu 1944 oddział Pačariza wszedł w skład nowo formowanego Policyjnego Pułku Selbschutzu SS "Sandżak". Sulejman Pačariz objął funkcję muzułmańskiego zastępcy dowódcy pułku SS-Sturmbannführera i majora żandarmerii Ernsta Arndta. Po rozbiciu jednostki przez partyzantów NOVJ w Sjenicy pod koniec października 1944, kilkuset ocalałych bojowników na czele z Pačarizem przedostało się w listopadzie do Sarajewa, znajdującego się w granicach Niezależnego Państwa Chorwackiego (NDH). Tam zostali włączeni w skład armii NDH, trafiając pod dowództwo gen. Vjekoslava Luburicia. Sulejman Pačariz został awansowany do stopnia pułkownika milicji ustaszy. Odtworzony pułk został rozwiązany w Grazu w maju 1945. Sulejman Pačariz przedostał się z powrotem do Bośni, gdzie zginął w walce z NOVJ w rejonie Kozaraca.

</doc>
<doc id="1849122" url="https://pl.wikipedia.org/wiki?curid=1849122" title="Lelant Saltings">
Lelant Saltings

 Lelant Saltings – stacja kolejowa we wsi Lelant, w hrabstwie Kornwalia. Stacja leży na linii kolejowej St Ives Bay Line. Jest stacją typu park and ride dla turystów odwiedzających St Ives.
Ruch pasażerski.
Stacja obsługuje 251 pasażerów rocznie (dane za 2007 rok) Jeszcze w r. 2005 ze stacji skorzystało 23 774 pasażerów. Zmianę tę wiąże się ze zmianą systemu sprzedaży biletów (ważne na całej linii). Posiada połączenie z St Erth, St Ives i linią Cornish Main Line. Serwis obsługiwany jest wahadłowo, w przybliżeniu co godzinę.

</doc>
<doc id="1849123" url="https://pl.wikipedia.org/wiki?curid=1849123" title="Moniek Nijhuis">
Moniek Nijhuis

Moniek Nijhuis (ur. 20 marca 1988) – holenderska pływaczka, mistrzyni Europy (basen 25 m).
Specjalizuje się w pływaniu stylem klasycznym. Na mistrzostwach Europy na krótkim basenie w Stambule w 2009 roku zdobyła złoty medal na dystansie 50 m żabką w czasie 29,68 s. Rok później, w Eindhoven, zwyciężyła na 100 m stylem klasycznym. W latach 2004-2015 podczas mistrzostw Starego Kontynentu na krótkim basenie zdobyła sześć złotych medali w sztafecie 4 × 50 m stylem zmiennym.
Uczestniczka igrzysk olimpijskich w Londynie (2012) na 100 m żabką (20. miejsce) i w sztafecie 4 × 100 m stylem zmiennym (6. miejsce).

</doc>
<doc id="1849124" url="https://pl.wikipedia.org/wiki?curid=1849124" title="Danuta Mianowska">
Danuta Mianowska

Danuta Krystyna Mianowska, z domu Kuczyńska (ur. 16 grudnia 1948 w Dobrzanach) – polska polityk, posłanka na Sejm PRL VIII kadencji, nauczycielka.
Życiorys.
Uzyskała tytuł zawodowy magistra inżyniera technologii chemicznej na Politechnice Szczecińskiej. Była kierownikiem wydziału w Zakładach Włókien Chemicznych „Chemitex-Wiskord” w Szczecinie oraz nauczycielką chemii w tamtejszych liceach – XI Liceum Ogólnokształcącym i V Liceum Ogólnokształcącym im. Adama Asnyka. Zasiadała w egzekutywie Komitetu Dzielnicowego Polskiej Zjednoczonej Partii Robotniczej w Szczecinie Dąbiu oraz w Wojewódzkiej Radzie Narodowej. W latach 1981–1985 pełniła mandat posłanki na Sejm PRL VIII kadencji w okręgu Szczecin. Zasiadała w Komisji Górnictwa, Energetyki i Chemii, Komisji Pracy i Spraw Socjalnych oraz w Komisji Przemysłu. Otrzymała Brązową Odznakę im. Janka Krasickiego.

</doc>
<doc id="1849126" url="https://pl.wikipedia.org/wiki?curid=1849126" title="Hyla annectans">
Hyla annectans

Hyla annectans – gatunek płaza bezogonowego z rodziny rzekotkowatych (Hylidae).
Taksonomia.
W obrębie gatunku wyróżnia się kilka podgatunków.
Występowanie.
Płaz ten występuje w północno-wschodnich Indiach, północnej i wschodniej Mjanmie, północno-zachodniej Tajlandii, północnym Wietnamie oraz południowych i centralnych Chinach. Jego obecność w Bangladeszu i Laosie nie jest pewna.
Stworzenie zamieszkuje lasy liściaste i wiecznie zielone, prowadząc nadrzewny tryb życia. Spotykano je także na terenach trawiastych.
Rozmnażanie.
Przebiega w stawach i na tarasowych polach ryżowych.
Status.
Zwierzę to wydaje się bardzo pospolite w chińskiej części swego zasięgu występowania, na południu zaś (Laos, Wietnam) prawdopodobnie jest rzadsze, gdyż nie występują o nim aktualne dane.
Populacja utrzymuje się na stałym poziomie.

</doc>
<doc id="1849135" url="https://pl.wikipedia.org/wiki?curid=1849135" title="Dryophytes arboricola">
Dryophytes arboricola

Hyla arboricola – gatunek endemicznego płaza bezogonowego z rodziny rzekotkowatych (Hylidae).
Taksonomia.
Gatunek po raz pierwszy opisał w 1941 roku amerykański herpetolog Edward Harrison Taylor nadając mu nazwę "Hyla arboricola". Jako miejsce typowe odłowu holotypu Taylor wskazał „wysokość około 7000 stóp około 6 mil na wschód od Omilteme, G[uerre]ro”, w Meksyku. Gatunek uznawano w przeszłości za synonim dla "Hyla exima", czego dokonał w 2002 Leon.
Występowanie.
Jest to endemit, występujący tylko na wzgórzach Sierra Madre Południowej meksykańskiego stanu Guerrero. 
Zwierzę bytuje na dużych wysokościach – około 2000 metrów nad poziomem morza. Prawdopodobnie zamieszkuje górskie lasy.
Rozmnażanie.
Sądzi się, że płaz ten do rozmnażania używa tworzących się okresowo zbiorników wodnych.
Status.
Niedostatek informacji nie pozwala na określenie liczebności populacji ani trendu populacyjnego.

</doc>
<doc id="1849139" url="https://pl.wikipedia.org/wiki?curid=1849139" title="Andrzej Oborzyński">
Andrzej Oborzyński

Andrzej Oborzyński (ur. 9 sierpnia 1948 w Łodzi) – polski włókiennik i polityk, poseł na Sejm PRL VIII kadencji.
Życiorys.
W 1968 ukończył Technikum Włókiennicze w Łodzi. Pracował jako dyspozytor produkcji w tamtejszych Zakładach Przemysłu Pasmanteryjnego „Lenora”. Był radnym łódzkiej Rady Narodowej. W latach 1981–1985 pełnił mandat posła na Sejm PRL VIII kadencji w okręgu Łódź-Bałuty z ramienia Polskiej Zjednoczonej Partii Robotniczej. Zasiadał w Komisji Pracy i Spraw Socjalnych, Komisji Przemysłu Lekkiego, Komisji Administracji, Gospodarki Przestrzennej i Ochrony Środowiska oraz w Komisji Polityki Społecznej, Zdrowia i Kultury Fizycznej. W latach 80. ukończył studia magisterskie.
Odznaczony Brązowym Krzyżem Zasługi.

</doc>
<doc id="1849140" url="https://pl.wikipedia.org/wiki?curid=1849140" title="Rikke Møller Pedersen">
Rikke Møller Pedersen

Rikke Møller Pedersen (ur. 9 stycznia 1989 w Odense) – duńska pływaczka specjalizująca się w stylu klasycznym. Brązowa medalistka olimpijska z 2016 roku, wielokrotna medalistka mistrzostw świata i Europy, była rekordzistka świata na dystansie 200 m stylem klasycznym.
Kariera pływacka.
W 2009 roku zdobyła złoty medal mistrzostw Europy na krótkim basenie w Stambule na dystansie 200 m żabką w czasie nowego rekordu Europy (2:16,66 min) oraz srebrny na 100 m na mistrzostwach Europy na basenie 50-metrowym w Budapeszcie w 2010 roku.
Uczestniczka igrzysk olimpijskich w Londynie 100 m (8. miejsce) i 200 m żabką (4. miejsce) oraz w sztafecie 4 × 100 m stylem zmiennym (7. miejsce).
Rok później, na mistrzostwach świata w Barcelonie w półfinale ustanowiła rekord świata na dystansie 200 m stylem klasycznym (basen 50 m) wynikiem 2:19,11. W finale z czasem 2:20,08 zdobyła srebrny medal. W konkurencji 100 m żabką uzyskała czas 1:05,93 i uplasowała się na czwartym miejscu. Na 50 m stylem klasycznym była szósta, uzyskawszy czas 30,72.
Podczas mistrzostw świata w Kazaniu w 2015 roku zdobyła brązowy medal w konkurencji 200 m żabką ex aequo z Hiszpanką Jessicą Vall i Chinką Shi Jinglin. Wszystkie trzy pływaczki uzyskały czas 2:22,76. Na dystansie 100 m stylem klasycznym z czasem 1:07,42 zajęła 12. miejsce. Pedersen startowała również na 50 m żabką, gdzie uplasowała się na 23. miejscu (31,48).
Na igrzyskach olimpijskich w Rio de Janeiro w 2016 roku wraz z Mie Nielsen, Jeanette Ottesen i Pernille Blume wywalczyła brązowy medal w sztafecie 4 × 100 m stylem zmiennym. Duńska sztafeta przypłynęła zaledwie 0,01 s za reprezentantkami Australii i poprawiła jednocześnie rekord Europy, uzyskawszy czas 3:55,01. Na dystansie 200 m stylem klasycznym z czasem 2:23,74 była ósma, a w konkurencji 100 m żabką zajęła dziesiąte miejsce (1:07,07).
14 stycznia 2019 roku poinformowała o zakończeniu kariery sportowej.

</doc>
<doc id="1849141" url="https://pl.wikipedia.org/wiki?curid=1849141" title="Rikke Moeller Pedersen">
Rikke Moeller Pedersen



</doc>
<doc id="1849144" url="https://pl.wikipedia.org/wiki?curid=1849144" title="Dryophytes arenicolor">
Dryophytes arenicolor

Dryophytes arenicolor – gatunek amerykańskiego płaza bezogonowego z rodziny rzekotkowatych (Hylidae).
Występowanie.
Zwierzę to zamieszkuje południe Stanów Zjednoczonych (stany Arizona, Kolorado, Nowy Meksyk, Utah), a także północny i środkowy Meksyk (Oaxaca). 
Płaza spotykano nawet na wysokościach 3000 metrów nad poziomem morza. Jego siedlisko to zbiorniki tymczasowe i stałe, strumienie i kaniony suchych krzaczastych obszarów.
Rozmnażanie.
Sądzi się, że płaz ten do rozmnażania używa tworzących się okresowo zbiorników wodnych.
Status.
Niedostatek informacji nie pozwala na określenie liczebności populacji, jednakże uważa się, że nie zwiększa się on ani nie zminiejsza, pozostając stabilny. W niektórych miejscach zwierzę wydaje się pospolite.

</doc>
<doc id="1849147" url="https://pl.wikipedia.org/wiki?curid=1849147" title="Dryophytes bocourti">
Dryophytes bocourti

Dryophytes bocourti – gatunek płaza bezogonowego z rodziny rzekotkowatych (Hylidae).
Występowanie.
Ten krytycznie zagrożony wyginięciem endemit zamieszkuje jedynie gwatemalskie wzgórza w departamentach Alta Verapaz i Baja Verapaz. W przeciwieństwie do powszechnego wyobrażenia o rzekotkowatych gatunek zasiedlał tereny otwarte, łąki znajdujące się na terenach zalewowowych. Zapuszczał się także na plantacje bananowe.
Rozmnażanie.
Przebiega w tworzących się okresowo zbiornikach wodnych.
Status.
Chociaż wedle informacji z roku 1992 zwierzę miało pojawiać się obficie na początku sezonu deszczowego, Liczne projekty badawcze nie zdołały w ogóle znaleźć osobników tego gatunku, co wskazuje na co najmniej znaczny spadek liczebności.

</doc>
<doc id="1849149" url="https://pl.wikipedia.org/wiki?curid=1849149" title="Karol Piegza">
Karol Piegza

Karol Piegza (ur. 1899 w Łazach, zm. 1988 w Jabłonkowie) – polski nauczyciel, pisarz, folklorysta, fotograf oraz malarz z Zaolzia na Śląsku Cieszyńskim.
Życiorys.
Piegza urodził się Łazach jako syn górnika. Pracował w kopalni, od momentu gdy skończył 14 lat. W czasie pracy słuchał historii opowiadanych przez górników, które miały wpływ na jego wczesną twórczość.
W początku roku 1918 Piegza został powołany do armii austro-węgierskiej i w czasie I wojny światowej wysłany na front włoski.
Po wojnie był aktywnym działaczem społecznym w wielu organizacjach. Ukończył szkołę nauczycielską w Cieszynie i podjął pracę jako nauczyciel w polskich szkołach w Łazach, Orłowej i Stonawie, a po II wojnie światowej w Jabłonkowie. Był także dyrektorem szkół w Łazach, Stonawie i Jabłonkowie.
W czasie II wojny światowej Piegza był więźniem obozów koncentracyjnych Dachau oraz Mauthausen-Gusen. Po wojnie osiadł w Jabłonkowie, gdzie w latach 1945–1960 był dyrektorem polskiej szkoły.
Twórczość.
Piegza pisał w literackim języku polskim oraz w gwarze cieszyńskiej. Jego książki związane były z folklorem regionu zaolziańskiego bardzo często góralskiego.
Po jego śmierci w Jabłonkowie otworzono małe muzeum poświęcone jego osobie.

</doc>
<doc id="1849150" url="https://pl.wikipedia.org/wiki?curid=1849150" title="Hyla chinensis">
Hyla chinensis

Hyla chinensis – gatunek wschodnioazjatyckiego płaza bezogonowego z rodziny rzekotkowatych.
Występowanie.
Państwa, w których można spotkać tego płaza, to Tajwan oraz Chiny (występuje na wschodzie kraju). Jego zasięg występowania jest dość obszerny.
Siedliska, na których bytuje, to stawy, lasy i pola.
Rozmnażanie.
Zwierzę rozmnaża się w stawach.
Status.
"Hyla chinensis" jest pospolita, IUCN określa ją gatunek najmniejszej troski. Jej liczebność utrzymuje się na niezmiennym poziomie.
Głównym zagrożeniem dla tego zwierzęcia jest degradacja środowiska naturalnego, w którym żyje, spowodowana głównie działalnością człowieka.

</doc>
<doc id="1849151" url="https://pl.wikipedia.org/wiki?curid=1849151" title="Evelyn Verrasztó">
Evelyn Verrasztó

Evelyn Verrasztó (ur. 17 lipca 1989 w Budapeszcie) – węgierska pływaczka, wicemistrzyni Europy, trzykrotna mistrzyni Europy (basen 25 m).
Należy do grona czołowych zawodniczek startujących w stylu zmiennym, a jej specjalnością jest styl grzbietowy. Jej największym dotychczasowym sukcesem są złote medale mistrzostw Europy na krótkim basenie w Stambule w 2009 roku (na 200 m stylem zmiennym; w czasie nowego rekordu świata) i w Eindhoven w 2010 roku na 100 i 200 metrów zmiennym. Rok wcześniej, w mistrzostwach Europy w Eindhoven na basenie 50-metrowym zdobyła srebrny medal na tym dystansie.
Jest córką Zoltána Verrasztó, węgierskiego pływaka i olimpijczyka oraz siostrą Dávid Verrasztó, również pływaka.

</doc>
<doc id="1849152" url="https://pl.wikipedia.org/wiki?curid=1849152" title="Evelyn Verraszto">
Evelyn Verraszto



</doc>
<doc id="1849156" url="https://pl.wikipedia.org/wiki?curid=1849156" title="Zapasy na Letnich Igrzyskach Olimpijskich 1924">
Zapasy na Letnich Igrzyskach Olimpijskich 1924

Zapasy na Letnich Igrzyskach Olimpijskich 1924 w Paryżu odbyły się w dniach 6 – 10 lipca (zawody w stylu klasycznym) oraz w dniach 11 – 14 lipca (zawody w stylu wolnym). Udział w zawodach wzięło 229 zapaśników z 26 państw, a zmagania rozegrane zostały w hali Vélodrome d’Hiver. Tabelę medalową zawodów wygrali reprezentanci Finlandii, którzy zdobyli 16 medali, wygrywając cztery konkurencje. 

</doc>
<doc id="1849157" url="https://pl.wikipedia.org/wiki?curid=1849157" title="Dryophytes chrysoscelis">
Dryophytes chrysoscelis

Dryophytes chrysoscelis – gatunek płaza bezogonowego z rodziny rzekotkowatych (Hylidae).
Taksonomia.
Gatunek bardzo przypomina "D. versicolor", dlatego też często w piśmiennictwie traktuje się je jak synonimy. Jednakże za rozdzieleniem ich przemawia kariotyp, rozmiar erytrocytów we krwi i wydawane dźwięki.
Występowanie.
"D. chrysoscelis" posiada szeroki zasięg występowania. Obejmuje on południową Kanadę i wschodnie Stany Zjednoczone. Zwierzę zamieszkuje różnorodne obszary, jak lasy i ich obrzeża, tereny porośnięte krzewami, winnice.
Rozmnażanie.
Płazy te nie upodobały sobie do rozmnażania jednego rodzaju zbiornika wodnego, wykorzystując w tym celu zarówno zbiorniki stałe, jak i okresowe. Następne pokolenie dojrzewa na mokradłach, na terenach podmokłych i w niewielkich stawach. Ważna jest obfita roślinność na brzegu.
Status.
Nie obliczono liczebności całkowitej populacji tego gatunku. Wydaje się jednak, że utrzymuje się ona na niezmiennym poziomie. Zwierzę natomiast sprawia wrażenie pospolitego. Nie uważa się więc, by był zagrożony wyginięciem. Nie podejmuje się więc żadnych kroków w celu ochrony, nie uważając takich działań za potrzebne.

</doc>
<doc id="1849159" url="https://pl.wikipedia.org/wiki?curid=1849159" title="Nokia 6700 Classic">
Nokia 6700 Classic

Nokia 6700 – model telefonu komórkowego firmy Nokia. W lutym 2010 wprowadzona została do sprzedaży specjalna edycja Nokii 6700 - Gold Edition.
Nokia 6700 Classic Gold Edition.
Wersja Classic Gold Edition jest modelem technicznie identycznym z Nokią 6700 Classic. Dla podkreślenia ekskluzywności aparatu, producent pokrył jego obudowę 18-karatowym złotem oraz dodał wykonane z naturalnej skóry etui i 8GB kartę pamięci microSDHC. Planowane jest wprowadzenie tego modelu w lutym 2010 roku.

</doc>
<doc id="1849162" url="https://pl.wikipedia.org/wiki?curid=1849162" title="Smolacy">
Smolacy

Smolacy, zwani też w Polsce "puszkarzami" lub "harnikami" – ludzie najemni, powoływani (XVII–XIX wiek) przez władze państwowe lub poszczególnych feudałów do śledzenia i poskramiania górskich opryszków. Smolacy werbowani byli niemal wyłącznie spośród miejscowych górali, w tym nierzadko z byłych zbójników.
Była to zbrojna milicja ("straż zamkowa") – opłacana w Polsce przez starostów na podstawie uchwał sejmikowych szlachty, bądź władz poszczególnych komitatów na ziemiach austro-węgierskich w celu obrony spraw publicznych – "ad privatos usus" być nie mają. Smolacy mieli ścigać zbójników karpackich, którzy grasowali w górach i napadali na dwory, kupców, kościoły itd.
Wykonywali również zadania policyjne np. starosta sanocki Franciszek Mniszech posługuje się nimi przy egzekwowaniu prawa, nasyłając smolaków na Piotra Bala w Hoczwi, aby przeprowadzić „intromisję z trybunalskiego dekretu”.
Nazwa oddziałów pochodzi od rodzaju odzieży używanej przez wojska czeskie. Smolakami dowodzili oficerowie pochodzenia szlacheckiego. Oddziały poszczególnych ziem w pasie podkarpackim mogły liczyć od 3 do 5 chorągwi po 80–100 ludzi.
Oddziały te nie były szczególnie skuteczne, jeśli chodzi o poprawę bezpieczeństwa na drogach. Dopiero wprowadzenie po obu stronach gór porządków austriackich (1772) doprowadziło do kresu zbójnictwa.

</doc>
<doc id="1849163" url="https://pl.wikipedia.org/wiki?curid=1849163" title="Smolak">
Smolak



</doc>
<doc id="1849164" url="https://pl.wikipedia.org/wiki?curid=1849164" title="Rzekotka zielona">
Rzekotka zielona

Rzekotka zielona ("Dryophytes cinereus") – gatunek płaza bezogonowego z rodziny rzekotkowatych (Hylidae).
Występowanie.
Zwierzę występuje na południowym wschodzie Stanów Zjednoczonych Ameryki. Zostało też introdukowane do Portoryko. Natomiast jego obecność w Meksyku podlega dyskusji.
Siedlisko tego zwierzęcia to bagna, mokradła, rzeki i strumienie, a także stawy i jeziora.
Rozmnażanie.
Samce, usadowiwszy się nad wodą nawet do wysokości 5 metrów, nawołują swe wybranki. Rozwój młodych przebiega w zbiornikach o wodzie stojącej, płytkiej.
Status.
Populacja wydaje się stabilna, choć jej liczebność nie jest znana. Zwierzę zamieszkuje w kilku terenach chronionych, nie wymaga żadnych dodatkowych środków ochrony.

</doc>
<doc id="1849167" url="https://pl.wikipedia.org/wiki?curid=1849167" title="Dryophytes euphorbiaceus">
Dryophytes euphorbiaceus

Dryophytes euphorbiaceus – gatunek płaza bezogonowego z rodziny rzekotkowatych, spotykanego tylko w Meksyku.
Występowanie.
Gatunek ten jest meksykańskim endemitem. Zamieszkuje w dolinie Oaxaca, pośród lasów sosnowych i sosnowo-dębowych oraz zalewanych sezonowo pól.
Rozmnażanie.
Za miejsce rozmnażania płazy te wybierają strumienie i sezonowo tworzące się stawy.
Status.
Na razie zwierzę występuje pospolicie, jednakże jego liczebność ulega spadkowi. Niepokoić może fakt, że obszar jego występowania nie obejmuje żadnych terenów chronionych prawnie.
Głównym zagrożeniem dla zwierzęcia jest osadnictwo ludzkie i rozwój infrastruktury, przyczyniające się do zniszczenia środowiska życia tego płaza.

</doc>
<doc id="1849168" url="https://pl.wikipedia.org/wiki?curid=1849168" title="Sodalis Marianus">
Sodalis Marianus

Sodalis Marianus – miesięcznik lwowskich stowarzyszeń katolickich ukazujący się w latach 1896–1897 (14 numerów), przekształcony następnie w „Ruch Katolicki”, wydawany przez Związek Stowarzyszeń Katolickich.
Do powstania pisma przyczynili się jezuici: Henryk Jackowski i Jan Badeni. Redagował je Marian Ignacy Morawski, wspomagany, przez jezuitów. Wydawane było we Lwowie przez Związek Kongregacji Mariańskich. Tematyka pisma dotyczyła spraw religijnych i organizacji katolickich.
Po drugiej wojnie światowej „Sodalis Marianus” ukazywał się ponownie jako miesięcznik redagowany przez ks. Jerzego Mirewicza SJ w Londynie, do 1988 r.

</doc>
<doc id="1849169" url="https://pl.wikipedia.org/wiki?curid=1849169" title="Józef Bielicki">
Józef Bielicki

Józef Bielicki (ur. 12 lutego 1922 w Warszawie, zm. 15 sierpnia 1944) – plutonowy Polskich Sił Powietrznych na Zachodzie.
Życiorys.
Józef Bielicki w momencie wybuchu II wojny światowej miał ukończone 17 lat. Po 17 września Józef Bielicki ewakuował się poprzez Rumunię i Francję do Wielkiej Brytanii, gdzie dotarł w czerwcu 1940 roku. Wstąpił do Polskich Sił Powietrznych, otrzymał numer służbowy RAF 793845.
Po przejściu szkolenia w brytyjskiej szkole pilotażu w 1941 roku został przeniesiony do 18 OTU (Operation Training Unit). W latach 1941-1944 służył w kilku jednostkach lotniczych m. in w jako pilot w 300 dywizjon bombowy Ziemi Mazowieckiej. W 1944 roku zgłosił się na ochotnika do 1586 eskadry do zadań specjalnych, która dokonywała lotów nad Warszawę z dostawami dla walczących powstańców. Dnia 14 sierpnia 1944 roku załoga w składzie:
wystartowała z lotniska w Brindisi we Włoszech. Po dokonaniu zrzutu w okolicach pl. Krasińskich w Warszawie samolot Liberator nr KG 890 został zaatakowany przez niemieckie myśliwce nad Puszczą Niepołomicką. Dowódca kpt. Zbigniew Szostak rozkazał opuszczenie palącego się samolotu. Załoga wyskoczyła na spadochronach, ale z powodu zbyt niskiej wysokości lotu większość spadochronów nie otworzyła się. Lotnicy zginęli na miejscu roztrzaskując się o ziemię. Liberator został zestrzelony przez niemieckiego asa Luftwaffe Gustava Eduarda Fracsi.
Józef Bielicki pośmiertnie został odznaczony Orderem Virtuti Militari. Wcześniej był odznaczony dwukrotnie Krzyżem Walecznych. Został pochowany na cmentarzu w Pogwizdowie. Po wojnie szczątki wszystkich członków załogi zostały przeniesione na cmentarz wojskowy w Krakowie.
Części samolotu załogi kpt. Zbigniewa Szostaka zostały wykorzystane do rekonstrukcji samolotu Liberator B-24 J znajdującego się w Muzeum Powstania Warszawskiego.

</doc>
<doc id="1849172" url="https://pl.wikipedia.org/wiki?curid=1849172" title="Osiedle św. Klemensa (Toruń)">
Osiedle św. Klemensa (Toruń)



</doc>
<doc id="1849173" url="https://pl.wikipedia.org/wiki?curid=1849173" title="Dryophytes eximius">
Dryophytes eximius

Dryophytes eximius – gatunek płaza bezogonowego z rodziny rzekotkowatych (Hylidae).
Taksonomia.
Gatunek posiada liczne synonimy. Do 2001 umieszczano tu też populację uznaną później za gatunek "Dryophytes wrightorum", czego dokonał Duellman.
Występowanie.
Opisywany przedstawiciel bezogonowych występuje jedynie w Meksyku, będąc endemitem Sierra Madre Zachodniej. Preferuje on wysokości od 910 do 2900 metrów nad poziomem morza. Zasiedla tereny trawiaste, porośnięte mesquite, krzewami, lasem sosnowo-dębowym.
Rozmnażanie.
Przebiega w środowisku wodnym, w wodach stojących (stawy), jak i w strumieniach o wolnym nurcie. Zwierzęta preferują płytką wodę.
Status.
Obecnie występują liczne populacje niezagrożone wyginięciem. Całkowita liczebność gatunku nie ulega zmianie.

</doc>
<doc id="1849174" url="https://pl.wikipedia.org/wiki?curid=1849174" title="Marian Ignacy Morawski">
Marian Ignacy Morawski

Marian Ignacy Morawski, właściwie Ignacy Marian Dzierżykraj-Morawski herbu Nałęcz (ur. 15 sierpnia 1845 w Freiwaldzie, zm. 6 maja 1901 w Krakowie) – jezuita, filozof, teolog, pedagog, wykładowca akademicki. Najwybitniejszy na polskim gruncie neoscholastyk. Prekursor neotomizmu na ziemiach polskich. Sprzyjał popularyzacji twórczości Władimira Sołowjowa w Polsce, m.in. opublikował artykuł o nim w krakowskim czasopiśmie "Przegląd Powszechny".
Życiorys.
Jego ojciec był Wojciech, który przez babkę pochodził z rodu Łubieńskich, i był kuzynem m.in. Bernarda Łubieńskiego oraz Teodora Korwin Szymanowskiego, owdowiawszy później sam został kapłanem. A matka jego, siostrzenica Ks.Stanisława Chołoniewskiego, była Marianna z Grocholskich. Był stryjem swego imiennika, zamęczonego przez Niemców, Mariana Morawskiego.
Kształcił się w kolegium jezuitów Saint Clément w Metzu. W 1863 wstąpił do zakonu jezuitów. W 1870 był jednym z redaktorów "Tygodnika Soborowego". W 1871 był kapelanem jeńców francuskich w Poznaniu. Wykładał filozofię (1873-1879). Był pionierem i jednym z najwybitniejszych przedstawicieli neoscholastyki w Polsce. W 1879 został dyrektorem konwiktu w Tarnopolu, a potem rektorem tej uczelni. Będąc zwolennikiem szkoły wyznaniowej i humanistycznej, ukazującej wzory postępowania, wskrzeszał koła i rozwinął teatr szkolny. 
Wraz z ks. Henrykiem Jackowskim SJ był inicjatorem klasycznego liceum w ramach tradycyjnych akademii jezuickich jakie były w przeszłości szkoły w Połocku oraz w Tarnopolu. Zakład Naukowo-Wychowawczy Ojców Jezuitów w Chyrowie, potocznie znany do 1939 r. jako "Chyrów", powstał 1883-1886 w Galicji, koło Przemyśla. Morawski przeznaczył środki ze swojej ojcowizny w wysokości 105 000 złotych reńskich na powstanie w Bąkowicach, w pobliżu Chyrowa, zakładu naukowo-dydaktycznego dla młodszych chłopców.
Ksiądz Morawski był założycielem, redaktorem naczelnym „Przeglądu Powszechnego” i przełożonym Kolegium Pisarzy. Na łamach „Przeglądu Powszechnego” zostały opublikowane największe dzieła Jezuity: "Celowość w naturze", "Wieczory nad Lemanem", "Zasady Etyki i Prawa". Już jako redaktor „Przeglądu Powszechnego”, ks. Morawski poznaje jednego z największych rosyjskich myślicieli i mistyków, Włodzimierza Sołowjowa, a ich pierwsze spotkanie nastąpiło za pośrednictwem któregoś z francuskich jezuitów. Od 1887 wykładał dogmatykę szczegółową na Uniwersytecie Jagiellońskim, gdzie od 1891 był profesorem zwyczajnym, a także dziekanem Wydziału (1894-1895). Marian I. Morawski został profesorem zwyczajnym w dniu 19 stycznia 1891 roku. W roku akademickim 1894/1895 był dziekanem Wydziału. 
W 1891 powstała z jego inicjatywy pierwsza w Polsce Sodalicja Akademików pw. Najświętszej Maryi Panny Gromnicznej.
Ogólne jego stanowisko filozoficzne jest zgodne z neoscholastyką, szczegółowo zajął się kwestią stosunku rozumu do wiary, między którymi według Morawskiego nie może być niezgody, ale wzajemna pomoc. 
Został odznaczony brązowym Krzyżem Zasługi rządu francuskiego. Został pochowany na Cmentarzu Rakowickim w Krakowie.
Niektóre publikacje.
Oprócz tego wydał kilka dzieł ascetycznych, wiele artykułów i recenzji.

</doc>
<doc id="1849175" url="https://pl.wikipedia.org/wiki?curid=1849175" title="Hyla hallowellii">
Hyla hallowellii

Hyla hallowellii – gatunek japońskiego płaza bezogonowego z rodziny rzekotkowatych.
Występowanie.
Jest to japoński endemit spotykany na następujących wyspach:
Rozmnażanie.
Rozmnażanie przebiega w tymczasowych zbiornikach wodnych oraz na polach ryżowych.
Status.
Pomimo miejscowych spadków liczebności spowodowanych degradacją habitatu zwierzęcia cały czas jest on pospolity, a jego całkowita liczebność utrzymuje się na stałym poziomie. Obecnie nie wyróżnia się żadnych poważniejszych zagrożeń dla tego gatunku, tym bardziej, że zamieszkuje on kilka terenów objętych ochroną prawną.

</doc>
<doc id="1849176" url="https://pl.wikipedia.org/wiki?curid=1849176" title="Marian Morawski">
Marian Morawski



</doc>
<doc id="1849178" url="https://pl.wikipedia.org/wiki?curid=1849178" title="Polski Kontyngent Wojskowy w Zatoce Perskiej (2000)">
Polski Kontyngent Wojskowy w Zatoce Perskiej (2000)

Polski Kontyngent Wojskowy w Wielonarodowych Morskich Siłach Kontroli Dostaw w Zatoce Perskiej - wydzielony komponent Marynarki Wojennej, przeznaczony do kontroli embarga naniesionego na Irak, działający w ramach MIF w latach 2000-2001.
Historia.
Po irackiej agresji na Kuwejt z 2 sierpnia 1990 rezolucje Rady Bezpieczeństwa ONZ (661 i 665) ustanowiły embargo na dostawy do tego kraju. Jego przestrzegania miały pilnować Wielonarodowe Morskie Siły Kontroli Dostaw ("Multinational Interception Force"), składające się przede wszystkim z okrętów państw należących do NATO (lecz sama Organizacja nie wzięła udziału w operacjach w Zatoce Perskiej) oraz ściśle współpracujące z V Flotą United States Navy.
We wrześniu 2000 polski rząd podjął decyzję na dołączeniu do Wielonarodowych Morskich Sił Kontroli Dostaw, w których miało służyć 6 polskich żołnierzy, wydzielonych z Grup Specjalnych Płetwonurków MW tzw. Formozy. Wcześniej jednak musieli oni przejść szkolenie przygotowawcze w Wielkiej Brytanii, zwłaszcza, że była to pierwsza zagraniczna misja wojskowa JW 4026.
Polski kontyngent, zgodnie z postanowieniem Prezydenta RP, oficjalnie rozpoczął działalność 21 października 2000. Jego, jak i sił innych państw, celem było egzekwowanie sankcji nałożonych przez RB ONZ, co polegało na m.in. kontrolowaniu i monitorowaniu podejrzanych statków pływających po Zatoce Perskiej. Służba obejmowała okres 6 miesięcy, gdyż decyzja prezydenta wyznaczała jej koniec na 19 stycznia 2001, a RM nie zdecydowała o przedłużeniu polskiej misji.
Koszt udziału PKW wyniósł ok. 375 000 PLN, którą to sumę wydzielono z rezerwy budżetu państwa (z wyjątkiem kosztów kursu przygotowawczego opłaconego przez Wielką Brytanię).

</doc>
<doc id="1849179" url="https://pl.wikipedia.org/wiki?curid=1849179" title="Polski Kontyngent Wojskowy w Turcji (2003)">
Polski Kontyngent Wojskowy w Turcji (2003)

Polski Kontyngent Wojskowy w operacji sił sojuszniczych Organizacji Traktatu Północnoatlantyckiego w Republice Turcji - wydzielony komponent Sił Zbrojnych RP, przeznaczony do udziału w obronie Turcji na wypadek irackiego ataku podczas II wojny w Zatoce Perskiej w 2003, ostatecznie odwołany.
Historia.
W związku z przygotowaniami sił amerykańsko-brytyjskich do inwazji na Irak, zaistniała obawa, że reżim Husajna może dokonać odwetowego ataku na Turcję. W związku z tym NATO, na podstawie artykułu 4. i 5. traktatu waszyngtońskiego podjęło decyzję o rozpoczęciu operacji "Display Deterrence", mającej za zadanie bronić terytorium członka Sojuszu.
Polska, która już wcześniej wysłała w rejon Zatoki Perskiej niewielki kontyngent, zgodnie z decyzją Rady Ministrów z 1 kwietnia 2003 także się do niej przyłączyła. Rozpoczęto przygotowania 36-osobowego kontyngentu (postanowienie prezydenta ustalało górny limit na 60), w skład którego wchodziły:
Jego głównym zadaniem miało być przeciwdziałanie skutkom ataku chemicznego, zaś okres działania obejmował pół roku, od 4 kwietnia do 30 września. Lecz ze względu na szybkiego postępy wojsk koalicji w Iraku oraz jego porażkę "Display Deterrence" odwołano, a PKW pozostał w kraju i 17 czerwca prezydent uchylił postanowienie o jego użyciu.

</doc>
<doc id="1849180" url="https://pl.wikipedia.org/wiki?curid=1849180" title="Black pudding">
Black pudding

Black pudding – rodzaj wędliny pochodzącej z Wysp Brytyjskich, której podstawowymi składnikami są podroby i krew. W USA nazywana także "blood sausage". Do jej produkcji używana jest krew wieprzowa lub wołowa, rzadziej stosuje się krew owczą czy końską. Oprócz krwi, do wypełnienia jelit zwierzęcych używa się mięsa, tłuszczu, pieczywa, łoju i płatków owsianych. Jest składnikiem pełnego angielskiego śniadania.
Polskim odpowiednikiem tego rodzaju wędliny jest kaszanka (na Śląsku krupniok) – krew z kaszą i podrobami oraz śląski żymlok, krwawa kiszka czy spotykane w centralnej Polsce tzw. czarne (krew z bułką, podrobami i tłuszczem).

</doc>
<doc id="1849181" url="https://pl.wikipedia.org/wiki?curid=1849181" title="Polski Kontyngent Wojskowy w Etiopii i Erytrei">
Polski Kontyngent Wojskowy w Etiopii i Erytrei

Polski Kontyngent Wojskowy w Siłach Pokojowych w Etiopii i Erytrei – wydzielony komponent Sił Zbrojnych RP, przeznaczony do udziału w UNMEE w latach 2000-2001.
Historia.
W 2000 Etiopia i Erytrea podpisały porozumienie pokojowe, kończące trwającą dwa lata wojnę między tymi państwami. W celu jego przestrzegania Rada Bezpieczeństwa ONZ wydała rezolucję nr 1320, tworzącą "Misję ONZ w Etiopii i Erytrei (UNMEE)".
Misja była pierwszą okazją do użycia sił ekspedycyjnych ONZ - Wielonarodowej Brygady Szybkiego Rozwinięcia (SHIRBRIG), która wystawiła sztab tworzący Kwaterę Główną UNMEE oraz kompanię dowodzenia i batalion piechoty. W związku z faktem, że SHIRBIRG tworzyli także Polacy, Rada Ministrów RP wydała zaakceptowany przez prezydenta wniosek o utworzenie PKW w składzie do 6 żołnierzy.
Po przejściu kursu przygotowawczego w Danii, 13 listopada żołnierze oficjalnie rozpoczęli wykonywanie zadań, polegających na monitorowaniu linii rozdzielenia wojsk i weryfikowaniu redukcji sił obu zwaśnionych stron, wspomagając tym samym proces pokojowy.
Polacy przebywali na terenie Etiopii i Erytrei 6 miesięcy (formalnie do 15 marca 2001), gdyż tyle wynosiło maksymalne użycie SHIRBRIG w misji pokojowej. Łączny koszt PKW wyniósł jedynie 60 000 złotych, gdyż strona polska płaciła tylko za przygotowanie kontyngentu, resztę refundowało ONZ.

</doc>
<doc id="1849182" url="https://pl.wikipedia.org/wiki?curid=1849182" title="Polski Kontyngent Wojskowy w Sudanie">
Polski Kontyngent Wojskowy w Sudanie

Polski Kontyngent Wojskowy w Misji Organizacji Narodów Zjednoczonych w Republice Sudanu - wydzielony komponent Sił Zbrojnych RP, przeznaczony do prac sztabowych w Kwaterze Głównej UNMIS w 2005.
Historia.
Po zakończeniu drugiej wojny domowej w Sudanie, zgodnie z rezolucją Rady Bezpieczeństwa ONZ utworzona została "Misja ONZ w Sudanie (UNMIS)", mająca z zadanie strzec postanowień traktatu pokojowego z Nairobi. 
Kwaterę Główną UNMIS, na siedzibę której wybrano Chartum, miał tworzyć sztab jednostki ekspedycyjnej Narodów Zjednoczonych - Wielonarodowej Brygady Szybkiego Rozwinięcia (SHIRBRIG), tworzonej także przez Polaków. Dlatego Rada Ministrów w dniu 12 kwietnia 2005 podjęła decyzję o wysłaniu kontyngentu wojskowego, liczącego do 4 żołnierzy obsadzających stanowiska w KG UNMIS/SHIRBRIG. W związku z tym wyselekcjonowani żołnierze zostali przetransportowani do Danii, gdzie wraz ze sztabem SHIRBRIG rozpoczęli przygotowania do misji. 
Oficerowie przybyli do Sudanu w kwietniu, czyli zaledwie miesiąc po decyzji ONZ, natomiast czas działania PKW, czyli od 21 kwietnia do 31 października, był zbieżny z okresem rozmieszczenia Wielonarodowej Brygady w Chartumie. W tym czasie zadania Polaków nie wykraczały poza zwykłe prace sztabowe, czyli polegały przede wszystkim na koordynowaniu i monitorowaniu.
Równolegle z PKW w Sudanie pracę rozpoczęło kilku polskich obserwatorów (na przełomie 2009 i 2010 dwóch), którzy jednak nie podlegali dowódcy kontyngentu.

</doc>
<doc id="1849183" url="https://pl.wikipedia.org/wiki?curid=1849183" title="Lugarno">
Lugarno

Lugarno – geograficzna nazwa dzielnicy (przedmieścia), położona na terenie samorządu lokalnego City of Hurstville, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1849185" url="https://pl.wikipedia.org/wiki?curid=1849185" title="Hyla heinzsteinitzi">
Hyla heinzsteinitzi

Hyla heinzsteinitzi – gatunek płaza bezogonowego z rodziny rzekotkowatych, krytycznie zagrożonego wyginięciem.
Występowanie.
Ten bliskowschodni płaz żyje w Izraelu, w okolicach Jerozolimy, na terenie Autonomii Palestyńskiej. Zanotowano jego obecność w trzech lokalizacjach, jednakże obecnie w żadnej z nich już się go nie spotyka. Chociażby w rezerwacie Mamilla nie ma już dla niego odpowiedniego siedliska.
Status.
Odnotowano spadek liczebności gatunku, który uznaje się za krytycznie zagrożony wyginięciem. Przyczyniają się do tego zniszczenie środowiska naturalnego na jego niewielkim obszarze występowania oraz rozdrobnienie populacji.
Jak inne płazy, zwierzę podlega ochronie prawnej w Izraelu, jednak wysiłki w celu uratowania gatunku nie przynoszą efektów.

</doc>
<doc id="1849186" url="https://pl.wikipedia.org/wiki?curid=1849186" title="Dryophytes immaculatus">
Dryophytes immaculatus

Dryophytes immaculatus – gatunek wschodnioazjatyckiego płaza bezogonowego z rodziny rzekotkowatych (Hylidae).
Występowanie.
Zwierzę występuje na terenie Chińskiej Republiki Ludowej, zajmując wschodnią część tego państwa. 
Preferuje tereny nizinne.
Status.
W sprzyjającym środowisku gatunek jest popularny.
Liczebność nie rośnie ani też nie maleje.
Wymienia się dwa główne zagrożenia dla opisywanego płaza:
Niniejszy przedstawiciel bezogonowych występuje na licznych obszarach chronionych.

</doc>
<doc id="1849187" url="https://pl.wikipedia.org/wiki?curid=1849187" title="Mitrofan (Krasnopolski)">
Mitrofan (Krasnopolski)

Mitrofan, imię świeckie Dmitrij Iwanowicz Krasnopolski (ur. 22 października 1869 w guberni woroneskiej, zm. 6 lipca 1919 w Astrachaniu) – arcybiskup Rosyjskiego Kościoła Prawosławnego, nowomęczennik.
Życiorys.
Ukończył seminarium duchowne w Woroneżu w 1890 i trzy lata później został studentem Kijowskiej Akademii Duchownej. W 1896 złożył śluby zakonne, zostając rok później hieromnichem. W 1902 objął funkcję rektora seminarium duchownego w Mohylewie, otrzymując równocześnie godność archimandryty. W Mohylewie przewodniczył bractwu Przemienienia Pańskiego. 11 lutego 1907 mianowano go biskupem pomocniczym eparchii mohylewskiej z tytułem biskupa homelskiego. Również w 1907 wybrano go do Dumy III kadencji. W sierpniu 1909 uczestniczył w zjeździe bractw cerkiewnych działających na zachodnich ziemiach Imperium Rosyjskiego. Działał w rosyjskim ruchu monarchistycznym i nacjonalistycznym, był członkiem Związku Narodu Rosyjskiego i Rosyjskiego Zebrania.
W 1912 został biskupem mińskim, zaś 6 lipca 1916 przeniesiono go na katedrę astrachańską i carewską. Brał udział w Soborze Lokalnym Rosyjskiego Kościoła Prawosławnego, w czasie którego został wybrany przewodniczącym Wydziału ds. Najwyższej Władzy Cerkiewnej. W czasie soboru należał do największych zwolenników restauracji Patriarchatu Moskiewskiego i przyczynił się do zwycięstwa popierających patriarchat nad jego przeciwnikami. Negatywnie odniósł się do obalenia caratu. Odmówił podpisania telegramów kierowanych przez rosyjską prawosławną hierarchię do nowych władz kraju.
W kwietniu 1918 otrzymał godność arcybiskupa za swoje osiągnięcia w administrowaniu eparchią, cieszył się również sławą znakomitego kaznodziei. Już miesiąc później został aresztowany.
Mimo popularności, jaką cieszył się wśród wiernych eparchii, został razem z biskupem wikariuszem eparchii astrachańskiej i carewskiej Leoncjuszem skazany na śmierć przez rozstrzelanie. Tuż przed śmiercią miał chcieć pobłogosławić pluton egzekucyjny. Widząc to dowodzący nim uderzył go pistoletem w rękę, po czym zabił arcybiskupa strzałem w głowę.
W 2000 został kanonizowany przez Rosyjski Kościół Prawosławny.

</doc>
<doc id="1849188" url="https://pl.wikipedia.org/wiki?curid=1849188" title="Mortdale">
Mortdale

Mortdale – geograficzna nazwa dzielnicy (przedmieścia), położona na terenie samorządów lokalnych City of Hurstville i Kogarah, wchodzących w skład aglomeracji Sydney, w stanie Nowa Południowa Walia, w Australii.

</doc>
<doc id="1849190" url="https://pl.wikipedia.org/wiki?curid=1849190" title="Hyla intermedia">
Hyla intermedia

Hyla intermedia – gatunek płaza bezogonowego z rodziny rzekotkowatych.
Występowanie.
Zasięg występowania tego gatunku obejmuje większą część Włoch (oprócz niektórych terenów położónych na północy i na południowym wschodzie kraju) łącznie z Sycylią, a także zachodnią Słowenię i Szwajcarię. Kwestia Watykanu i San Marino nie została jednoznacznie wyjaśniona.
Zwierzę bytuje na wysokościach od 0 do 1855 metrów nad poziomem morza. Jego siedlisko to zazwyczaj lasy porastające tereny nizinne, obszary podmokłe. Płaz radzi sobie także w środowisku zmodyfikowanym działalnością ludzką, jak pola ryżowe.
Status.
Liczebność nie zmienia się, jednakże lokalnie notuje się spadki w dolinach alpejskich.

</doc>
<doc id="1849191" url="https://pl.wikipedia.org/wiki?curid=1849191" title="BMW 327">
BMW 327

BMW 327 – samochód osobowy klasy średniej produkowany przez niemiecką firmę BMW w latach 1938–1940 oraz 1946 – 1955. Następca modelu 319. Dostępny jako 2-drzwiowe coupé lub 2-drzwiowy kabriolet. Do napędu użyto silnika OHV R6 o pojemności dwóch litrów i mocy 55 KM (40 kW), później zaś za dopłatą, w wersji 80 KM. Moc przenoszona była na oś tylną poprzez 4-biegową manualną skrzynię biegów. W pierwszym okresie produkcji powstało 1396 egzemplarzy modelu 327. Został zastąpiony przez BMW 501.

</doc>
<doc id="1849193" url="https://pl.wikipedia.org/wiki?curid=1849193" title="Łew Łewyćkyj">
Łew Łewyćkyj

Łew Łewyćkyj herbu Rogala (ukr. Лев Леви́цький, ur. 1862, zm. 1928) – ukraiński działacz społeczny i polityczny, prawnik, sędzia w Skolem.
Od 1911 był posłem do austriackiej Rady Państwa w Wiedniu, od 1913 do Sejmu Krajowego Galicji. W czasie I wojny światowej był członkiem Ogólnej Rady Ukraińskiej. W latach 1918-1919 był członkiem Ukraińskiej Rady Narodowej.
Literatura.
 

</doc>
<doc id="1849195" url="https://pl.wikipedia.org/wiki?curid=1849195" title="Skunk works (system zarządzania)">
Skunk works (system zarządzania)

Skunk works – termin określający grupę działającą wewnątrz dużej organizacji, w dużym stopniu autonomiczną, nieskrępowaną przez procesy biurokratyczne, pracującą nad zaawansowanymi lub tajnymi projektami.
Lockheed Skunk Works.
Skunk Works – oficjalny pseudonim dla Zaawansowanych Programów Rozwojowych koncernu Lockheed Martin. Oficjalnie był odpowiedzialny za liczne projekty lotnicze, włączając w to U-2, SR-71 oraz F-117. Największym obecnie projektem jest F-35..

</doc>
<doc id="1849198" url="https://pl.wikipedia.org/wiki?curid=1849198" title="Zienit Sankt Petersburg">
Zienit Sankt Petersburg



</doc>
<doc id="1849199" url="https://pl.wikipedia.org/wiki?curid=1849199" title="Sōke Takayuki Kubota">
Sōke Takayuki Kubota



</doc>
<doc id="1849203" url="https://pl.wikipedia.org/wiki?curid=1849203" title="Stefan (Korzun)">
Stefan (Korzun)

Stefan (białorus. Стэфан – "Stefan"; ros. Стефан – "Stiefan"; imię świeckie: białorus. Ігар Пятровіч Корзун – Ihar Piatrowicz Korzun; ros. Игорь Петрович Корзун – "Igor' Pietrowicz Korzun"; ur. 25 marca 1944 w Korzunach, zm. 22 kwietnia 2022) – arcybiskup piński i łuniniecki Rosyjskiego Kościoła Prawosławnego. 
Życiorys.
Ukończył seminarium duchowne w Moskwie w 1975, zaś w cztery lata później uzyskał tytuł kandydata nauk teologicznych po ukończeniu studiów w Moskiewskiej Akademii Duchownej. Wcześniej, w 1978, złożył śluby zakonne. 18 lutego tego samego roku został hierodiakonem, zaś 6 listopada – hieromnichem. 
W 1981 otrzymał godność archimandryty, zaś od 1987 pełnił obowiązki przełożonego monasteru w Żyrowiczach. Od 1989 łączył tę funkcję z obowiązkami rektora seminarium duchownego w Mińsku. 19 lutego 1990 decyzją synodu Białoruskiego Egzarchatu Patriarchatu Moskiewskiego został mianowany biskupem pińskim i łunineckim. Uroczystość chirotonii odbyła się 3 marca 1990 w soborze Świętego Ducha w Mińsku. 
25 lutego 2000 został podniesiony do godności arcybiskupa. Zmarł w 2022. 

</doc>
<doc id="1849205" url="https://pl.wikipedia.org/wiki?curid=1849205" title="Snežana Hrepevnik">
Snežana Hrepevnik

Snežana Hrepevnik (ur. 13 listopada 1948 w Belgradzie, zm. 13 maja 1981 tamże) – serbska lekkoatletka, specjalizująca się w skoku wzwyż, która reprezentowała Jugosławię.
Trzykrotna uczestniczka igrzysk olimpijskich: Meksyk 1968, Monachium 1972 oraz Montreal 1976. Mistrzyni uniwersjady (1970) oraz trzykrotna medalistka igrzysk śródziemnomorskich. Medalistka mistrzostw Jugosławii i wielokrotna reprezentantka kraju. Rekord życiowy: 1,87 (1976).

</doc>
<doc id="1849207" url="https://pl.wikipedia.org/wiki?curid=1849207" title="Telford International Centre">
Telford International Centre

Telford International Centre − kompleks hotelowo-konferencyjno-widowiskowo-sportowy znajdujący się w Telford, w regionie West Midlands w zachodniej Anglii.
Łączna powierzchnia kompleksu wynosi ponad 15 000 m². Jego główną część zajmują trzy hale widowiskowe, pełniące również rolę centrum konferencyjnego. Część hotelowa zaś obejmuje m.in. 351 dwuosobowe pokoje i 3 pokoje typu suite.
W latach 2007−2010, w Telford International Centre rozgrywany jest najważniejszy i najbardziej prestiżowy, obok snookerowych mistrzostw świata - rankingowy turniej snookerowy, UK Championship.

</doc>
<doc id="1849208" url="https://pl.wikipedia.org/wiki?curid=1849208" title="Snezana Hrepevnik">
Snezana Hrepevnik



</doc>
<doc id="1849213" url="https://pl.wikipedia.org/wiki?curid=1849213" title="Motu">
Motu

Motu – wysepka koralowa będąca częścią atolu lub rafy koralowej stanowiącej otoczkę wyspy wulkanicznej. Słowo „motu” pochodzi z języka tahitańskiego, gdzie oznacza ogólnie „wyspę” lub „atol” ("moku" w języku hawajskim). Zostało ono przyjęte zwłaszcza ww geografii francuskiej jako termin na oznaczenie wysepek pochodzenia koralowego, zazwyczaj pokrytych roślinnością, w odróżnieniu od ławic piaszczystych. Wielkość motu może się wahać od wielu kilometrów kwadratowych, np. zamieszkane wyspy atolu Rangiroa w archipelagu Tuamotu, po drobne wysepki, na których miejsca wystarcza zaledwie na 2–3 palmy. Korytarze wodne między motu noszą polinezyjską nazwę "hoa".

</doc>
<doc id="1849214" url="https://pl.wikipedia.org/wiki?curid=1849214" title="Wolfram Fiedler">
Wolfram Fiedler

Wolfram Fiedler (ur. 29 września 1951 w Ilmenau, zm. 11 kwietnia 1988 w Berlinie) − niemiecki saneczkarz reprezentujący NRD, dwukrotny medalista igrzysk olimpijskich i mistrzostw świata.
Kariera.
Pierwszy sukces w karierze osiągnął w styczniu 1972 roku, kiedy zdobył złoty medal w jedynkach podczas mistrzostw Europy w Königssee. Parę tygodni później wystartował na igrzyskach olimpijskich w Sapporo, zdobywając dwa medale. Najpierw zajął trzecie miejsce indywidualnie, ulegając tylko dwóm rodakom: Wolfgangowi Scheidelowi i Haraldowi Ehrigowi. Brązowy medal wywalczył także w dwójkach, startując w parze z Klausem Bonsackiem. Następnie zdobył srebro w jedynkach podczas mistrzostw świata w Oberhofie, przegrywając tylko z Hansem Rinnem. Zdobył również złoty medal na mistrzostwach świata w Hammarstrand dwa lata później. Ponadto Był drugi na ME w Olang (1975) i pierwszy na ME w Hammarstrand (1976).
W 1988 roku zmarł na skutek nowotworu. Po jego śmierci letni tor saneczkowy w jego rodzinnym Ilmenau został nazwany jego imieniem.

</doc>
<doc id="1849215" url="https://pl.wikipedia.org/wiki?curid=1849215" title="Bianca Giovanna Sforza">
Bianca Giovanna Sforza

Bianca Giovanna Sforza (ur. 1482 w Mediolanie, zm. 23 listopada 1496 tamże) – córka księcia mediolańskiego Ludovica Sforzy i jego konkubiny Bernardiny de Corradis.
Życiorys.
Jako jedyna córka mediolańskiego władcy Bianca była jego ukochanym dzieckiem. Wychowywana była na dworze Sforzów w Mediolanie. W 1489 ojciec Bianki obiecał jej rękę Galeazzowi Sanseverinowi, mianując go przy tej okazji kapitanem mediolańskiej armii. Małżeństwo zostało zawarte rok później, 10 stycznia 1490 na zamku w Mediolanie, aczkolwiek z uwagi na młody wiek Bianki do faktycznego dopełnienia małżeństwa doszło dopiero kilka lat później. Z okazji ślubu córki Ludovico obdarował Biankę posiadłością ziemską w Vogherze. 
W listopadzie 1496 Bianca Giovanna nagle zachorowała i 23 dnia tego miesiąca o godzinie 5:00 zmarła w wieku zaledwie czternastu lat. Śmierć Bianki zbiegła się ze śmiercią dwojga innych nieślubnych dzieci Sforzy, Galeazza i Leone, co pogrążyło księcia w jeszcze większej rozpaczy. 
Bianca Giovanna Sforza była kilkakrotnie portretowana przez włoskich artystów. Najbardziej znanym portretem Bianki jest obraz Leonarda da Vinci "La Bella Principessa" (pochodzący prawdopodobnie z egzemplarza "Sforziady", znajdującego się obecnie w Bibliotece Narodowej w Warszawie), przedstawiający księżniczkę w wieku trzynastu lat. Ten sam egzemplarz "Sforziady" zawiera miniaturę autorstwa Giovanniego Pietro Birago, na której postać Bianki symbolizowana jest przez ciemnoskórą dziewczynkę w stylu putto, trzymającą za rękę postać symbolizującą jej męża Galeazzo Sanseverino.

</doc>
<doc id="1849216" url="https://pl.wikipedia.org/wiki?curid=1849216" title="Dryophytes japonicus">
Dryophytes japonicus

Dryophytes japonicus – gatunek płaza bezogonowego z rodziny rzekotkowatych.
Taksonomia.
"Hyla japonica", niegdyś włączana do gatunku rzekotki drzewnej ("Hyla arborea"), obecnie jest włączana w skład jej kompleksu, a przez niektórych badaczy nadal uważana za jej podgatunek, co stoi w sprzeczności z niektórymi badaniami biochemicznymi i cechami morfologicznymi. Z kolei niektórzy biolodzy wyłączają z gatunku "Hyla ussuriensis", uznając ją za osobny gatunek.
Występowanie.
Jak sama nazwa wskazuje, zwierzę to można spotkać w Japonii (między innymi wyspy Hokkaido, Honsiu, Sikoku, Kiusiu), ale także na dużym obszarze we wschodniej Azji kontynentalnej. Wymienić tu należy:
Status.
Płaz wydaje się pospolity na większej części swego obszernego zasięgu występowania. Nie stosują się do tego okolice jeziora Bajkał i leżące w Mongolii. Liczebność gatunku nie ulega przyrostowi ani obniżeniu.
Wśród czynników zagrażających temu gatunkowi wymienia się zniszczenie środowiska naturalnego związane między innymi z rozwojem rolnictwa, zatruciem, ale także niekorzystne warunki klimatyczne, jak długie susze.

</doc>
<doc id="1849218" url="https://pl.wikipedia.org/wiki?curid=1849218" title="Model Miltona">
Model Miltona

Model Miltona – sposób wywoływania i utrzymywania transu hipnotycznego przy użyciu języka mający na celu skontaktowania się z ukrytymi zasobami ludzkiej osobowości. Model został opracowany przez Richarda Bandlera i Johna Grindera na podstawie badania warsztatu pracy Miltona Hylanda Ericksona.
Wzorce hipnotyczne Miltona Ericksona.
Milton H. Erickson uznany został przez terapeutów ("kogo?") za czołowego eksperta w dziedzinie współczesnej hipnozy medycznej. Napisał ponad sto prac z dziedziny hipnozy; nauczał hipnozy oraz praktykował w latach 1920-1980.
Erickson respektował nieświadomą myśl pacjenta. Przyjmował, że nawet za najdziwaczniejszymi zachowaniami kryją się pozytywne intencje i że jednostki podejmują najlepsze, dostępne im w danym momencie, wybory. Celem jego pracy było dostarczenie ludziom większej liczby możliwych wyborów. Przyjmował również, że na pewnym poziomie każdy posiada zasoby potrzebne do dokonania zmian.
Wzorce i założenia stanowiące Model Miltona:
Cele stosowania Modelu Miltona.
Model Miltona jest sposobem użycia języka który ma rzekomo umożliwiać:
Strukturalny obraz Modelu Miltona.
Strukturalnie, Model Miltona prezentuje się następująco:

</doc>
<doc id="1849219" url="https://pl.wikipedia.org/wiki?curid=1849219" title="The Rising (album NoNe)">
The Rising (album NoNe)

The Rising – czwarty album zespołu NoNe. Wydawnictwo ukazało się 7 lipca 2008 roku nakładem wytwórni muzycznej Mystic Production. Album został nagrany z nowym wokalistą Chupą.

</doc>
<doc id="1849220" url="https://pl.wikipedia.org/wiki?curid=1849220" title="Mrowa">
Mrowa



</doc>
<doc id="1849222" url="https://pl.wikipedia.org/wiki?curid=1849222" title="Katarzyna Tomicka">
Katarzyna Tomicka

Katarzyna Tomicka z Iwna, także Katarzyna Iwińska z Tomic (zm. 1551) – polska szlachcianka, córka podkomorzego kaliskiego Jana Tomickiego i Barbary Potulickiej.
Życiorys.
24 listopada 1541 została zawarta umowa przedmałżeńska pomiędzy Katarzyną a litewskim magnatem i przyszłym wielkim hetmanem litewskim Mikołajem Radziwiłłem Rudym. Ślub odbył się 7 maja 1542. Małżeństwo nie należało do udanych. W 1548 doszło do separacji małżonków. Przyczyną niechęci Mikołaja Rudego do Katarzyny mógł być jej negatywny stosunek do szwagierki, królowej Polski Barbary Radziwiłłówny. Złe pożycie Radziwiłłów odbiło się szerokim echem w Rzeczypospolitej, gdyż Katarzyna była krewną podkanclerzego koronnego i biskupa krakowskiego Piotra Tomickiego. W sprawie interweniował między innymi brat stryjeczny Rudego Mikołaj Radziwiłł Czarny, który w listach napominał krewnego, aby lepiej traktował swoją małżonkę.
Z małżeństwa Katarzyny i Mikołaja pochodziło troje dzieci:
Synowie Katarzyny Tomickiej i Mikołaja Radziwiłła zapoczątkowali tak zwaną kalwińską linię Radziwiłłów, która w linii męskiej wygasła w 1669.

</doc>
<doc id="1849223" url="https://pl.wikipedia.org/wiki?curid=1849223" title="Buszmen z Banyoles">
Buszmen z Banyoles

Buszmen z Banyoles (katal. "Negre de Banyoles") – spreparowane techniką taksydermii ciało afrykańskiego Buszmena, wystawione w 1916 jako eksponat muzealny w „Muzeum Dardera” w katalońskim mieście Banyoles, w Hiszpanii znane jako "el Negro de Banyoles", zaś w krajach afrykańskich jako "El Negro". W latach 90. XX wieku wystawianie spreparowanego ciała Buszmena stało się przedmiotem rozgłosu prasowego, pogłębionych badań antropologicznych oraz sporów politycznych, po których szczątki Buszmena ostatecznie (2000) zostały pochowane w Gaborone – stolicy Botswany.
Śmierć i mumifikacja.
Mierzący 130 cm Buszmen zmarł około 1830 na terenie ówczesnej Kolonii Przylądkowej w wieku około 27 lat, najprawdopodobniej w wyniku choroby płuc. Jego ciało zostało wykradzione z grobu i spreparowane przez braci Jules’a i Edouarda Verreaux – Francuzów zajmujących się badaniami przyrodniczymi i wypychaniem zwierząt. W prasie ich czyn nazwano bohaterskim. Według późniejszych badań preparat stanowiła skóra z niewielką ilością zmumifikowanej tkanki mięśniowej, z oryginalną czaszką oraz kośćmi nóg i rąk. Pozostałe części spreparowanego Buszmena były wykonane m.in. z metalowych prętów, drutu i siana.
Lata we Francji.
Zmumifikowane ciało zostało wysłane do Paryża, gdzie rodzina Verreaux prowadziła sklep "Maison Verreaux" handlujący wypchanymi zwierzętami i zaopatrujący muzea. W Paryżu Buszmen, „wyglądający jak żywy”, został po raz pierwszy pokazany na wystawie w 1831 zorganizowane przez barona Benjamina Delesserta. Ekwipunek Buszmena składał się m.in. z przepaski na biodra, dzidy i pióropusza. Skóra Buszmena została zabarwiona na czarno pastą do butów. Prawdopodobnie miał trafić do Muzeum Historii Naturalnej, którym zarządzał Georges Cuvier, ale dyrektor nie wykazał zainteresowania. Po śmierci Edouarda Verreaux w 1868 Jules wyprzedawał zgromadzone eksponaty, w wyniku czego Buszmen trafił w ręce katalońskiego przyrodnika Francesca Dardera i Llimony.
Lata w Hiszpanii.
Darder wystawił Buszmena w 1888 na światowej wystawie w Barcelonie. Założono mu spódniczkę, by był bardziej „skromny” zgodnie z opinią katolickich decydentów. Umierając w 1918, Francesc Darder i Llimona zapisał znaczną część swojego majątku miastu Banyoles. W ten sposób Buszmen trafił do muzeum miejskiego, które w 1916 zorganizowało stałą wystawę pod nazwą "Museo Darder." W ten sposób Buszmen stał się główną atrakcją muzeum Dardera. Przez 75 lat był wystawiany bez większych kontrowersji, choć w w 1962 dziennikarz magazynu “Horizontes” postawił pytanie, co by było, gdyby w muzeum wystawiono wypchanego białego człowieka. Sugerował, że zostałoby to uznane za niestosowne.
Protesty.
29 października 1991 wystawę obejrzał Alphonse Arcelin, hiszpański lekarz pochodzenia haitańskiego, będący wówczas radnym z ramienia Socjalistycznej Partii Katalonii w tarragońskim mieście Cambrils. Napisał on list do burmistrza Banyoles z żądaniem usunięcia eksponatu. Zdarzenie to przyciągnęło uwagę prasy: na łamach gazety El País pojawił się list protestacyjny Arcelina, w którym ostrzegał on przed możliwością wywołania skandalu w związku z planowanym przyjazdem czarnoskórych sportowców na letnie igrzyska olimpijskie w 1992 w Barcelonie. Napisał on, że osobiście zachęci czarnoskórych zawodników do odmówienia udziału w olimpiadzie, jeśli eksponat w postaci ciała wykradzionego z grobu nie zostanie usunięty.
Pomimo działań Alphonse’a Arcelina, a także narastającej fali protestów innych osób i instytucji, rada miasta Banyoles stanęła po stronie muzeum. Radny Carles Abella, będący jednocześnie kustoszem muzeum Dardera, oświadczył, że wypchany Buszmen jest własnością muzeum. Zarzuty o propagowanie rasizmu nazwał absurdalnymi, stwierdził również, że prawa człowieka mogą dotyczyć jedynie ludzi żywych. Co więcej, Buszmen stał elementem walki o odrębność Katalonii, „maskotką w walce o większą autonomię”. Powstawały przypinki z jego profilem i napisem „On zostaje”, czekoladki z jego podobizną, a w karnawale na ulicach Banyoles chodzili ludzie przebrani za "Negre de Banyoles".
Wśród osób i instytucji krytykujących wystawianie zwłok Buszmena znalazły się rządy i ambasady państw afrykańskich (m.in. Nigerii i Botswany), Międzynarodowy Komitet Olimpijski, funkcjonariusze ONZ oraz działacze Organizacji Jedności Afrykańskiej. "Negre de Banyoles" został okrzyknięty symbolem represji kolonialnej.
Jednak aż do 1997 Buszmen był częścią ekspozycja w muzeum. W marcu 1992 zmieniono jedynie nazwę eksponatu: z określenia "El Negro", mogącego odnosić się do dowolnego Murzyna, na "El Bosquimano" oznaczające Buszmena; Abella uzasadniał tę zmianę kształtem czaszki eksponatu. Dzięki medialnemu nagłośnieniu konfliktu muzeum zyskało na popularności, odnotowując wzrost sprzedaży biletów: w 1992 sprzedano ich 70 000 (dla porównania w trzy lata po usunięciu ekspozycji sprzedano ich 8 000). Proponowano, by jako kompromisowe rozwiązanie umieścić "Negre de Banyoles" w muzeum przemianowanym na Muzeum Kolonializmu.
Powrót do Afryki.
W marcu 1997 w wyniku narastającej międzynarodowej krytyki ekspozycja została zlikwidowana. W ciągu kolejnych trzech lat toczyły się naukowe i dyplomatyczne spory dotyczące dalszych losów Buszmena: miejsce jego pochówku miało bowiem zależeć od tego, czy w świetle badań miałby się on okazać mieszkańcem rejonu Kalahari w dzisiejszej Botswanie, czy też terenów należących obecnie do RPA. W 2000 mumia została przekazana do muzeum antropologicznego w Madrycie, gdzie usunięto z niej wszystkie spreparowane lub sztuczne elementy, w tym włosy, oczy i skórę. Zewnętrzne elementy wyposażenia (przepaska biodrowa, pióropusz i włócznia) pozostały wcześniej w Banyoles. 4 października 2000 czaszka i pozostałe szczątki Buszmena powróciły w trumnie do Botswany. Pozostałości ciała zostały następnego dnia pochowane w reprezentacyjnym miejscu parku Tsholofelo w Gaborone – stolicy Botswany. Pogrzebowi towarzyszyły liczne manifestacje patriotyczne, a także przemówienie ministra spraw zagranicznych Botswany, Mompati Merafhe. Miejsce pochówku stało się narodowym pomnikiem. Szczątki trafiły do Botswany, by przyspieszyć sprawę, choć wiele wskazuje, że Buszmen pochodził z dzisiejszego RPA.
Reperkusje.
Po pogrzebie afrykańskie gazety wyrażały zadowolenie z rozwiązania wieloletniego konfliktu. W latach 90. XX wieku i później sprawa Buszmena z Banyoles służyła również jako przykład w debatach dotyczących eksponowania mumii i innych szczątków zmarłych w sztuce i muzealnictwie.
Współcześnie „Muzeum Dardera” unika jakichkolwiek odniesień do kontrowersji wokół "Negre de Banyoles". Jedynym zapisem jego obecności w muzeum jest nieme wideo z czarno-białymi obrazami na małym ekranie plazmowym. Można na nim zobaczyć, jak Buszmen był prezentowany w muzeum.
Monografię Buszmena z Banyoles oraz wyniki badań dotyczących jego pochodzenia przedstawiła Caitlin Davies w książce "The Return of El Negro". Na temat kontrowersji wokół Buszmena powstało książek, w tym "El Negro en ik" ("El Negro i ja") Franka Westermana z 2015, która wskazuje, że przyrodnik Georges Cuvier wiedział o "Negre de Banyoles". Praca była próbą przywrócenia buszmenowi z Banyoles ludzkiej godności, miałą skłonić do refleksji nad naturą rasizmu. 
Wypchani ludzie z afrykańskich kolonii trafiali do Europy, np. do Niemiec. Ślady takich praktyk urywają się około 1840.

</doc>
<doc id="1849225" url="https://pl.wikipedia.org/wiki?curid=1849225" title="Emerytka">
Emerytka



</doc>
<doc id="1849226" url="https://pl.wikipedia.org/wiki?curid=1849226" title="Krajowe Towarzystwo Naftowe w Galicji">
Krajowe Towarzystwo Naftowe w Galicji



</doc>
<doc id="1849227" url="https://pl.wikipedia.org/wiki?curid=1849227" title="Michał Wiśniowiecki (zm. 1552)">
Michał Wiśniowiecki (zm. 1552)

Michał (Zygmunt) Wiśniowiecki (ur. zap. 1540, zm. 1552 w Królewcu) – litewsko-ruski książę, dworzanin króla polskiego Zygmunta II Augusta, trzeci z kolei syn kniazia litewskiego Iwana Wiśniowieckiego i despotówny Marii Magdaleny Branković, brat m.in. Dymitra Wiśniowieckiego Bajdy.
Życiorys.
Wychowywał się na dworze króla Zygmunta Augusta, gdzie pełnił służbę królewskiego pazia. W 1552 towarzyszył królowi podczas wizyty u księcia pruskiego Albrechta Hohenzollerna w Królewcu. Podczas pokazu fajerwerków urządzonego przez władcę pruskiego na cześć Zygmunta Augusta doszło do tragicznego wypadku. W wyniku niekontrolowanego wybuchu prochu strzelniczego kula trafiła w głowę znajdującego się w pobliżu króla Michała, którego roztrzaskany mózg uderzył w Zygmunta Augusta. Mimo że puszkarz naraził króla na śmierć, Zygmunt August okazał wobec niego wyrozumiałość i w jego imieniu prosił Albrechta o przebaczenie. Wstawiennictwo króla nie przejednało jednak księcia pruskiego, który skazał puszkarza na śmierć.
Imię księcia Wiśniowieckiego nie zostało przekazane w relacjach współczesnych mu kronikarzy. Na podstawie relacji heraldyka Kaspra Niesieckiego przyjmowano powszechnie w literaturze, że miał on na imię Zygmunt. Najprawdopodobniej jednak imię księcia brzmiało Michał, gdyż pod takim imieniem występuje on w przekazie dobrze poinformowanego na temat rodu Wiśniowieckich Macieja Stryjkowskiego i w pomianniku Monasteru Peczerskiego w Kijowie.

</doc>
<doc id="1849228" url="https://pl.wikipedia.org/wiki?curid=1849228" title="Karin Illgen">
Karin Illgen

Karin Illgen (ur. 7 kwietnia 1941 w Greifswald) – wschodnioniemiecka lekkoatletka, która specjalizowała się w rzucie dyskiem.
Życiorys.
W 1968 roku uczestniczyła w igrzyskach olimpijskich w Meksyku. Podczas mistrzostw Europy w Atenach (1969) wywalczyła brązowy krążek. Złota medalistka uniwersjady (1970). Rekordzistka NRD w rzucie dyskiem, medalistka mistrzostw kraju. Rekord życiowy: 63,66 (23 lipca 1970, Lipsk).

</doc>
<doc id="1849230" url="https://pl.wikipedia.org/wiki?curid=1849230" title="Elizeusz Ławryszewski">
Elizeusz Ławryszewski

Elizeusz Ławryszewski (zm. ok. 1250) – założyciel i ihumen Monasteru Ławryszewskiego, święty prawosławny.
Życiorys.
Urodził się w rodzinie pogańskiej księcia litewskiego Trojnata. Nosił imię świeckie Rymund (według innych źródeł Rolmund). Jego wysokie pochodzenie umożliwiło mu szybką karierę na dworze Mendoga, gdzie poznał – przez nauczyciela języka ruskiego – prawosławie. Przyjął chrzest z imieniem Elizeusz i zrezygnował z pracy na dworze, by zostać pustelnikiem i misjonarzem. Danych o jego pracy na Rusi brakuje. Według niektórych źródeł był uczniem duchowym biskupa turowskiego Laurentego.
W 1225 Elizeusz powrócił do Nowogródka, będąc już mnichem. Razem z nieznanym z imienia innym zakonnikiem powołał do życia Monaster Ławryszewski i sam został jego pierwszym przełożonym. Klasztor stał się szybko ważnym ośrodkiem kulturalnym i przyczynił się do umocnienia obecności prawosławia na ziemi nowogrodzkiej. Około 1250 mnich Elizeusz został nieoczekiwanie zamordowany przez jednego z posłuszników wspólnoty monastycznej.
Natychmiast po śmierci został uznany za świętego, zaś przy jego relikwiach miały mieć miejsce liczne cuda. Formalna kanonizacja mnicha miała miejsce w 1514.

</doc>
<doc id="1849233" url="https://pl.wikipedia.org/wiki?curid=1849233" title="Sztuczny miód">
Sztuczny miód

Sztuczny miód – piosenka do słów Agnieszki Osieckiej z muzyką Krzysztofa Paszka.
Wykonywana od 1973 przez Barbarę Krafftównę i zespół kabaretu „Pod Egidą”, później m.in. zaśpiewana przez Katarzynę Groniec na koncercie „Zielono mi” w reżyserii Magdy Umer, poświęconym twórczości Agnieszki Osieckiej, który odbył się na XXXIV Krajowym Festiwalu Piosenki Polskiej w Opolu (1997).

</doc>
<doc id="1849237" url="https://pl.wikipedia.org/wiki?curid=1849237" title="Josef Fendt">
Josef Fendt

Josef Fendt (ur. 6 października 1947 w Berchtesgaden) – niemiecki saneczkarz reprezentujący RFN, wicemistrz olimpijski i dwukrotny mistrz świata.
Kariera.
Pierwszy sukces w karierze osiągnął w styczniu 1970 roku, kiedy zdobył złoty medal w jedynkach podczas mistrzostw świata w Königssee. Wynik ten powtórzył na rozgrywanych cztery lata później mistrzostwach świata w tej samej miejscowości. W międzyczasie zdobył srebrny medal na mistrzostwach Europy w Königssee, przegrywając tylko z Hansem Rinnem. W 1976 roku wystartował na igrzyskach olimpijskich w Innsbrucku, zdobywając srebrny medal. W zawodach tych rozdzielił na podium dwóch reprezentantów NRD: Dettlefa Günthera i Hansa Rinna. Startował także na igrzyskach olimpijskich w Sapporo w 1972 roku, gdzie zajął szóste miejsce w jedynkach.
Od 1994 roku pełnił funkcję prezesa Międzynarodowej Federacji Saneczkowej (FIL).
W 2008 roku został odznaczony Krzyżem Zasługi na Wstędze Orderu Zasługi Republiki Federalnej Niemiec.
Jego siostra, Andrea, również była saneczkarką.

</doc>
<doc id="1849245" url="https://pl.wikipedia.org/wiki?curid=1849245" title="Oatley">
Oatley

Oatley – geograficzna nazwa dzielnicy (przedmieścia), położona na terenie samorządów lokalnych City of Hurstville i Kogarah, wchodzących w skład aglomeracji Sydney, w stanie Nowa Południowa Walia, w Australii.

</doc>
<doc id="1849246" url="https://pl.wikipedia.org/wiki?curid=1849246" title="XDM">
XDM

XDM (X Window Display Manager) – domyślny menedżer logowania w X11 w systemach unixowych. Został po raz pierwszy wprowadzony w październiku 1988 w wydaniu trzecim X11. Napisał go Keith Packard.
Ze względu na surowy i nieprzyjazny interfejs obecnie jest używany rzadko. Zamiast niego zwykle stosuje się GDM, KDM, Entrance czy LightDM.

</doc>
<doc id="1849248" url="https://pl.wikipedia.org/wiki?curid=1849248" title="Śląski Sejm Krajowy">
Śląski Sejm Krajowy



</doc>
<doc id="1849249" url="https://pl.wikipedia.org/wiki?curid=1849249" title="Artemas">
Artemas

Artemas – postać z Nowego Testamentu, święty Kościoła prawosławnego.
Artemas, wymieniony przez Pawła z Tarsu w Liście do Tytusa, towarzyszył temu apostołowi w jego podróży na wschód, którą odbył po uwolnieniu z więzienia w Rzymie (prawdopodobnie w okresie zimy między 65 a 66 rokiem). Według tego źródła miał być potencjalnym zastępcą Tychika posłanym do Tytusa, by zastąpić go na Krecie na czas pobytu w Nikopolis, gdzie miał się adresat udać na spotkanie z apostołem. Greckie tradycje kościelne identyfikują Artemasa z biskupem Listry. W synaksariach wymieniany jest 30 czerwca, 22 lipca i 30 października.

</doc>
<doc id="1849250" url="https://pl.wikipedia.org/wiki?curid=1849250" title="Turystyka motocyklowa">
Turystyka motocyklowa

Turystyka motocyklowa – połączenie turystyki i przemieszczania się motocyklem, czyli poznawanie świata w celach wypoczynkowych i niekomercyjnych z wykorzystaniem motocykla jako głównego środka transportu.
Rozwój motocykla.
Pierwszy motocykl powstał w 1885 roku. Już pod koniec XIX produkowane były komercyjnie. Pewne okresy historyczne niewątpliwie przyspieszyły jego rozwój. Motocykle będąc ekonomicznym środkiem transportu brały istotny udział w I i II wojnie światowej oraz w odbudowie świata w latach '50 XX wieku. Początkowo produkcja zdominowana była przez fabryki europejskie, jednak dominacja ta została na początku lat '70 przełamana wejściem na rynek produktów japońskich. Po ustaleniu się pewnej równowagi, stan ten trwa do dziś, a motocykle są coraz popularniejsze. W 1987 całkowita produkcja wynosiła 8,344 mln sztuk rocznie. Dla porównania w 2002 było to już prawie 3 krotnie więcej.
Rozwój turystyki motocyklowej na świecie.
Równolegle do upowszechniania tego taniego środka transportu odbywano pierwsze podróże w celach rekreacyjnych. Łatwo przewidzieć, że początkowo były to krótkie dystanse a rozrywka należała jedynie do zamożnych. Pierwsza podróż dookoła świata odbyła się w latach 1928-1936. Węgrzy - Zoltan Sulkowsky, wraz ze swoim przyjacielem Gyula Bartha - podróżowali motocyklem Harley-Davidson z wózkiem bocznym. Wyczyn ten ukończył również rok później Robert Edison Fulton, Amerykanin, syn przyjaciela Thomasa Edisona. Z początkiem lat '70 XX w. dalekie podróże motocyklowe upowszechniły się. Być może sprawca tego zamieszania był Ted Simon który wydał swoją książkę opisującą podroż dookoła świata zatytułowaną "Jupiter's Travel". 
Do dzisiaj motocykliści podróżowali w każdy zakątek świata na każdym typie motocykla. 
Najdłuższa podróż motocyklowa według Księgi Rekordów Guinnessa: 
Simon i Monica Newbound - 183 000 km (2009)
Rozwój turystyki motocyklowej w Polsce.
W 1907 założono pierwszą organizację motorową w Polsce pod nazwą Towarzystwo Automobilistów Królestwa Polskiego. Organizacja ta utworzyła w 1926 sekcję turystyczną konkurencyjną do istniejącego od roku Polskiego Touring Klubu. W 1927 powstał Polski Związek Motocyklowy, który wraz z pozostałymi został po wojnie zrzeszony w ramach Polskiego Związku Motorowego.
W latach 1934-36 Stanisław Bujakowski oraz Halina Korolec-Bujakowska przemierzyli Azję motocyklem BSK pokonując trasę z Druskiennik do Szanghaju. Ich wspomnienia zostały opublikowane po latach w książce "Mój chłopiec, motor i ja".
Okres rządów komunistycznych nie sprzyjał rozwojowi turystyki motocyklowej w Polsce, motocykliści podróżowali głównie po Polsce czy ościennych krajach bloku wschodniego. Motocykle japońskie czy zachodnioeuropejskie były praktycznie niedostępne. Do wyjątków należała podróż dookoła świata ukończona przez Marka Michela w 1974 roku na WSK 125. 
Rozkwit motocyklizmu nastąpił po upadku Żelaznej Kurtyny.

</doc>
<doc id="1849253" url="https://pl.wikipedia.org/wiki?curid=1849253" title="Katarzyna Tomicka z Iwna">
Katarzyna Tomicka z Iwna



</doc>
<doc id="1849254" url="https://pl.wikipedia.org/wiki?curid=1849254" title="Motutunga">
Motutunga

Motutunga – atol w archipelagu Tuamotu, w Polinezji Francuskiej. Położony jest 17 km na południowy wschód od Tahanea i 490 km na wschód od Tahiti.
Geografia.
Atol posiada kształt zbliżony do trójkątnego, o długości 15 km i szerokości 14 km. Powierzchnia części lądowej wynosi 1,4 km², zaś laguny 126 km². Atol pozostaje niezamieszkany.
Historia.
Atol Motutunga został odkryty przez Jamesa Cooka w roku 1773, który nadał mu nazwę swego statku "Adventure".

</doc>
<doc id="1849255" url="https://pl.wikipedia.org/wiki?curid=1849255" title="Disney Channel Original">
Disney Channel Original

Disney Channel Original to oryginalne produkcje amerykańskiej stacji Disney Channel. Dzielą się na:

</doc>
<doc id="1849256" url="https://pl.wikipedia.org/wiki?curid=1849256" title="Margrabstwo Moraw">
Margrabstwo Moraw

Margrabstwo Moraw, Marchia Morawska, (, , "Moravské Markrabství") – marchia Świętego Cesarstwa Rzymskiego w ramach Królestwa Czech, do 1806 roku, od 1849 kraj koronny Cesarstwa Austriackiego.
Powstanie marchii.
Morawy od czasu upadku Wielkich Moraw były częścią Czech. W 1182 na tron czeski powołany został przez możnowładców, niechętnych dotychczasowemu księciu Fryderykowi, Konrad II Otto. Wygnany Fryderyk schronił się wówczas na dworze cesarza Fryderyka I Barbarossy. Na sejmie rzeszy w Ratyzbonie zastraszeni Czesi zgodzili się ponownie przyjąć Fryderyka za księcia. Cesarz jednak w ramach rekompensaty mianował Konrada II margrabią postawił go na czele wyjętych spod jurysdykcji czeskiej Moraw. Odtąd ziemie te miały być bezpośrednim lennem cesarskim. Stało to się jednak przyczyną wojny czesko-morawskiej w 1185. Ostatecznie Konrad II został zmuszony uznać zwierzchność książąt czeskich. W 1189 Konrad II Otto został ostatecznie księciem czeskim, rezygnując z tytułu margrabiego. Państwo Przemyślidów zostało zjednoczone, a nowa marchia stała się lennem Czech.
Kraj koronny.
Wraz z innymi krajami Korony Czeskiej Marchia została włączona do monarchii Habsburgów po śmierci króla Ludwika II w bitwie pod Mohaczem w 1526 roku.
Margrabstwo Moraw było krajem koronnym, jako terytorium składowe Cesarstwa Austrii w latach 1849-1867 i austriackiej częściAustro-Węgier w latach 1867-1918. Stolica kraju znajdowała się w Brnie. W 1914 liczył on 22 222 km2 powierzchni i 2 622 271 mieszkańców. Morawy posiadały własnego gubernatora oraz własny Sejm Krajowy, obradujący w języku niemieckim i czeskim. 

</doc>
<doc id="1849260" url="https://pl.wikipedia.org/wiki?curid=1849260" title="Włodzimierz (Tichonicki)">
Włodzimierz (Tichonicki)

Włodzimierz, imię świeckie Wiaczesław Michajłowicz Tichonicki (ur. 22 marca 1873 w Bystrycy, zm. 18 grudnia 1959 w Paryżu) – duchowny Rosyjskiego Kościoła Prawosławnego. Jako biskup białostocki i tymczasowo zarządzający diecezją grodzieńską działał w latach 1918–1923 w II Rzeczypospolitej, sprzeciwiając się uniezależnieniu się Kościoła prawosławnego w Polsce od Rosyjskiej Cerkwi Prawosławnej. Wydalony z Polski w 1924, został jednym z hierarchów Zachodnioeuropejskiego Egzarchatu Rosyjskiego Kościoła Prawosławnego. W 1931, z powodów politycznych, przeszedł razem z całym egzarchatem w jurysdykcję Patriarchatu Konstantynopolitańskiego, w której – z krótką przerwą w latach 1945–1946 – znajdował się do końca życia. W latach 1946–1959 zwierzchnik Zachodnioeuropejskiego Egzarchatu Parafii Rosyjskich. Działał na rzecz zjednoczenia całej emigracji rosyjskiej w jednym Kościele prawosławnym oraz na rzecz popularyzacji prawosławia na Zachodzie Europy, m.in. poprzez tłumaczenie tekstów liturgicznych na miejscowe języki.
Młodość i wczesna działalność.
Urodził się w Bystrycach lub w Orłowie w guberni wiackiej. Był synem kapłana prawosławnego. W jego rodzinie istniała tradycja wstępowania przez mężczyzn do stanu duchownego. Ojciec późniejszego biskupa, Michaił Tichonicki, zginął z rąk bolszewików w 1918 i został następnie kanonizowany. Jeden z jego braci, Beniamin, również został prawosławnym biskupem. W latach 1890–1893 uczył się w seminarium duchownym w Wiatce. Następnie ukończył Kazańską Akademię Duchowną, uzyskując tytuł kandydata teologii za pracę poświęconą życiu osobistemu i społecznemu mnichów w świetle tekstów świętych Maksyma Greka, Niła Sorskiego i Józefa Wołokołamskiego. W 1897, jeszcze w czasie studiów, złożył śluby zakonne przed rektorem Akademii biskupem Antonim. W tym samym roku został hierodiakonem, zaś 22 lutego 1898 – hieromnichem. Skierowano go wówczas do pracy misyjnej w ramach rosyjskiej misji prawosławnej w Kirgistanie, której przewodniczył od 6 maja 1901. Wtedy też otrzymał godność archimandryty.
Działalność na ziemiach polskich.
Po powrocie do Rosji został mianowany przełożonym monasteru w Supraślu. 3 czerwca 1907 w soborze Trójcy Świętej w Ławrze św. Aleksandra Newskiego w Petersburgu odbyła się jego chirotonia na biskupa pomocniczego eparchii grodzieńskiej z tytułem biskupa białostockiego. W 1914, uciekając przed działaniami wojennymi w czasie bieżeństwa, udał się do Moskwy. Osiadł tam tymczasowo w Monasterze Czudowskim. Uczestniczył w pracach soboru Rosyjskiego Kościoła Prawosławnego jako delegat eparchii grodzieńskiej.
We wrześniu 1918 wrócił do Grodna lub, według innych opracowań, do Białegostoku. Od tego momentu, chociaż formalnie pozostawał jedynie biskupem białostockim, "de facto" spełniał obowiązki "locum tenens" diecezji grodzieńskiej. Jako jeden z dwóch hierarchów prawosławnych obecnych na ziemiach niepodległej Polski został automatycznie uznany przez władze polskie za kandydata na zwierzchnika przyszłego autokefalicznego Kościoła w Polsce. Biskup Włodzimierz zobowiązał się do podjęcia z patriarchą moskiewskim Tichonem rozmów w tej sprawie, by proces autokefalizacji przebiegł w sposób w pełni zgodny z prawem kanonicznym. Ministerstwo Wyznań Religijnych i Oświecenia Publicznego udzieliło mu uprawnień do prowadzenia działalności duszpasterskiej również na terenie województwa lubelskiego. Patriarcha Moskwy uczynił go w 1919 "locum tenens" eparchii chełmsko-warszawskiej. Biskup Włodzimierz nie podjął jednak żadnych działań na rzecz autokefalizacji Kościoła, gdyż był zwolennikiem zachowania jurysdykcyjnego "status quo" – zależności prawosławia na ziemiach polskich od Rosyjskiego Kościoła Prawosławnego. W kontaktach z Cerkwią Rosyjską starał się natomiast o zwrot ruchomego majątku cerkiewnego wywiezionego przez duchowieństwo uciekające do Rosji w czasie bieżeństwa. Przyczynił się również do zachowania w rękach prawosławnych monasteru w Jabłecznej. W związku z tym w sierpniu rząd polski cofnął mu zgodę na wykonanie tymczasowo posiadanych uprawnień. Zastąpił go arcybiskup Jerzy (Jaroszewski), reprezentujący w sprawie autokefalii przeciwne stanowisko i skłonny do współpracy z polskimi władzami.
W styczniu 1922 został zaproszony na sobór biskupów prawosławnych działających w granicach Polski, który miał przedyskutować i przyjąć dokument uszczegóławiający wzajemne relacje państwo-Kościół prawosławny. Odmówił jednak udziału, tłumacząc to chorobą. Po 28 stycznia, gdy arcybiskup Jerzy (Jaroszewski) przedstawił gotowy projekt dokumentu, razem z biskupem pińskim i nowogrodzkim Pantelejmonem (Rożnowskim) ostro go skrytykował. Twierdził, że powstałe w toku dyskusji "Tymczasowe przepisy o stosunku rządu do Kościoła prawosławnego w Polsce" czynią polskie prawosławie całkowicie zależnym od władz państwowych. Mimo faktu, że "Tymczasowe przepisy..." poparło tylko dwóch hierarchów (arcybiskup Jerzy (Jaroszewski) i biskup Dionizy (Waledyński)), minister wyznań religijnych i oświecenia publicznego Antoni Ponikowski zatwierdził projekt jako zaakceptowany przez obie strony, zaś 23 lutego tego samego roku w liście do wojewodów oraz biskupów prawosławnych poinformował, że postanowienia dokumentu weszły w życie. Za odmowę podpisania "Tymczasowych przepisów..." biskup Pantelejmon został zmuszony do rezygnacji z godności. W związku z tym biskup Włodzimierz, po początkowych wahaniach, postanowił zaakceptować dokument.
Biskup Włodzimierz razem z arcybiskupem wileńskim Eleuteriuszem w dalszym ciągu przeciwstawiał się dążeniom metropolity warszawskiego Jerzego do autokefalizacji Kościoła w Polsce. W 1922 wziął udział w zorganizowanym przez biskupa Eleuteriusza w Wilnie zjeździe duchowieństwa diecezji, w czasie którego zwierzchnik diecezji wileńskiej otwarcie wzywał do nieposłuszeństwa metropolicie warszawskiemu. W spotkaniu wzięli udział również przedstawiciele monarchistycznych emigracyjnych organizacji rosyjskich, z którymi biskup Włodzimierz pozostawał w stałym kontakcie. Podobne zjazdy organizował także w zarządzanej diecezji, zwłaszcza w monasterze w Jabłecznej. Odmawiał również wymieniania imienia arcybiskupa Jerzego w czasie Świętej Liturgii i nie płacił składek na sobór biskupów. Mimo tego w maju 1922 został zaproszony na kolejny zjazd hierarchów, który miał ostatecznie przedyskutować kwestię przyszłej jurysdykcji Kościoła. Razem z arcybiskupem Eleuteriuszem wystąpił przeciw sformułowanej przez Jerzego deklaracji o rozstrzyganiu problemów prawosławia w Polsce bez konsultacji z przedstawicielami Rosyjskiego Kościoła Prawosławnego (tj. ani z patriarchą Tichonem, ani z Żywą Cerkwią). Obaj hierarchowie postulowali poprawkę, która głosiła, iż Sobór krajowy biskupów, w razie konieczności rozstrzygania problemów będących w kompetencjach patriarchy, będzie mógł działać jedynie jednomyślnie. Poprawka ta nie została jednak uwzględniona. W tym momencie Eleuteriusz i Włodzimierz opuścili obrady soboru. W związku ze swoją postawą w toku całego konfliktu o przyszłość polskiego prawosławia nie zostali również powołani w skład ukonstytuowanego w czasie soboru Świętego Synodu Kościoła w Polsce. W jego skład weszli jedynie metropolita Jerzy (Jaroszewski), arcybiskup Dionizy (Waledyński) oraz biskup Aleksander (Inoziemcow).
W efekcie 8 stycznia 1923 został usunięty z katedry i zmuszony do zamieszkania w klasztorze w Dermaniu. W miesiąc później, po zabójstwie metropolity Jerzego, był podejrzewany o jego zainspirowanie. Zamachowiec, archimandryta Smaragd (Łatyszenko), był bowiem jego bliskim przyjacielem i towarzyszył mu w drodze z Grodna do Dermania. Ostatecznie jednak uwolniono go od tych podejrzeń. 30 listopada 1923 patriarcha Tichon mianował go arcybiskupem.
W styczniu 1925 został wydalony przez MSZ z Polski, czego oficjalną przyczyną było niezaprzestanie przez niego antypolskiej działalności.
Działalność emigracyjna.
Arcybiskup Nicei.
Po opuszczeniu Polski przybył do Czechosłowacji, gdzie przez pewien czas przebywał w Pradze, ważnym ośrodku białej emigracji rosyjskiej, u biskupa Sergiusza (Korolowa). Wówczas metropolita i egzarcha zachodnioeuropejski Eulogiusz (Gieorgijewski) zaprosił go do Francji. Arcybiskup Włodzimierz objął wówczas zwierzchnictwo nad wikariatem Francji południowej w ramach Egzarchatu Zachodnioeuropejskiego z tytułem arcybiskupa Nicei. Nadzorował równolegle parafie rosyjskie we Włoszech, zaś od 1 grudnia 1925 był proboszczem parafii św. Mikołaja w Nicei.
Funkcje te pełnił do 10 czerwca 1930. Wówczas "locum tenens" patriarchy Moskwy metropolita Sergiusz odwołał metropolitę Eulogiusza z funkcji egzarchy, zaś arcybiskupa Włodzimierza mianował jej "locum tenens". Arcybiskup nie przyjął jednak tej nominacji, lecz przeszedł razem ze swoim zwierzchnikiem w jurysdykcję patriarchy Konstantynopola, współtworząc Zachodnioeuropejski Egzarchat Parafii Rosyjskich. Zachował w nim dotychczasowe godności. W 1940 jego obowiązki zostały poszerzone o nadzór nad parafiami rosyjskimi w Szwajcarii i w północnej Afryce. Wynikało to z faktu, że w okupowanej przez Niemców Francji arcybiskup Włodzimierz nie miał możliwości kontaktu z metropolitą Eulogiuszem, przebywającym stale w Paryżu.
Powrót do Rosyjskiego Kościoła Prawosławnego i ponowna zmiana jurysdykcji.
W 1945, po podjęciu przez metropolitę Eulogiusza (Gieorgijewskiego) decyzji o powrocie do Rosyjskiego Kościoła Prawosławnego, wyrażał, podobnie jak szereg innych duchownych wątpliwości wobec tych zamiarów. Obawiał się, że szeroka autonomia zagwarantowana strukturom zachodnioeuropejskim przez patriarchę Konstantynopola nie zostanie – mimo obietnic – utrzymana w patriarchacie moskiewskim. Ostatecznie jednak, posłuszny wobec zwierzchnika, wrócił razem z nim – i całym egzarchatem – w tę jurysdykcję. Został przyjęty z zachowaniem wszystkich tytułów kościelnych. W ostatnich miesiącach życia ciężko chorego metropolity Eulogiusza "de facto" wykonywał jego obowiązki. Funkcję "locum tenens" egzarchatu przejął oficjalnie po jego śmierci 8 sierpnia 1946. W tym samym roku został rektorem Instytutu św. Sergiusza w Paryżu.
W tym samym miesiącu patriarcha moskiewski Aleksy I mianował nowym egzarchą arcybiskupa Serafina (Łukianowa), byłego hierarchę Rosyjskiego Kościoła Prawosławnego poza granicami Rosji i czynnego zwolennika nazizmu. Wybór ten zwiększył jeszcze sprzeciw wobec patriarchatu moskiewskiego panujący w egzarchacie. Zjazd duchowieństwa i wiernych, zwołany na dzień 16 września 1946 do Paryża, wypowiedział patriarsze posłuszeństwo, korzystając z faktu, że patriarcha konstantynopolitański nigdy nie odpowiedział na list metropolity Eulogiusza z prośbą o przyzwolenie na zmianę jurysdykcji. Nowym egzarchą wybrano arcybiskupa Włodzimierza. 6 kwietnia 1947 patriarcha konstantynopolitański potwierdził tę nominację, zaś 8 lipca nadał mu godność metropolity. W roku następnym, w celu podkreślenia swojego poparcia dla metropolity Włodzimierza, do Paryża osobiście udał się patriarcha Atenagoras I.
Metropolita Włodzimierz prowadził dalsze działania na rzecz zjednoczenia całej prawosławnej emigracji rosyjskiej, która po kolejnych rozłamach była już podzielona na trzy odrębne jurysdykcje. W tym celu podjął w 1950 rozmowy ze zwierzchnikiem Rosyjskiego Kościoła Prawosławnego poza granicami Rosji metropolitą Anastazym (Gribanowskim) na rzecz zjednoczenia struktur cerkiewnych, na czele których stali. Postulował stworzenie wspólnej organizacji, podległej patriarsze Konstantynopola. Jego propozycja została jednak odrzucona. Wzywał rosyjskich emigrantów w Europie zachodniej do porzucenia wewnętrznych sporów i budowania nowych Kościołów prawosławnych w krajach niezwiązanych tradycyjnie z tą religią. Wspierał inicjatywy na rzecz tłumaczenia prawosławnych tekstów liturgicznych na języki francuski, duński i niemiecki.
Do śmierci w 1959 rezydował w Paryżu. Zmarł w domu metropolitalnym przy soborze św. Aleksandra Newskiego w Paryżu, po długiej chorobie. Został pochowany w cerkwi Zaśnięcia Matki Bożej w Sainte-Geneviève-des-Bois, obok swojego poprzednika.

</doc>
<doc id="1849262" url="https://pl.wikipedia.org/wiki?curid=1849262" title="Solaris InterUrbino 12">
Solaris InterUrbino 12



</doc>
<doc id="1849263" url="https://pl.wikipedia.org/wiki?curid=1849263" title="Dryophytes plicatus">
Dryophytes plicatus

Dryophytes plicatus – gatunek płaza bezogonowego z rodziny rzekotkowatych (Hylidae).
Występowanie.
Jest to endemit występujący jedynie w Sierra Madre Zachodniej, Hidalgo, Tlaxcala, Puebla, Veracruz i Cordillera Volcanica, na terenie Meksyku, na wschodzie kraju. metrów nad poziomem morza. 
Status.
Płaz ten jest obecnie bardzo liczny. Jego populacja zachowuje stały poziom. Nie zagraża mu wyginięcie, a IUCN określa go jako gatunek najmniejszej troski. Wydaje się, że kręgowiec ten dobrze przystosował się do środowiska zdegradowanego działalnością człowieka.
Gatunek, nie podlegając ochronie prawnej, zajmuje dwa obszary objęte takową ochroną. Nie czyni się żadnych innych starań mających za zadanie jego ochronę, gdyż nie ma takiej potrzeby.

</doc>
<doc id="1849268" url="https://pl.wikipedia.org/wiki?curid=1849268" title="Heide Rosendahl">
Heide Rosendahl

Heide Rosendahl (ur. 14 lutego 1947 w Hückeswagen) – zachodnioniemiecka lekkoatletka, która specjalizowała się w skoku w dal oraz pięcioboju.
Dwukrotna olimpijka: Meksyk 1968 oraz Monachium 1972. Podczas swojego drugiego występu na igrzyskach zdobyła trzy medale: złoto w skoku w dal i sztafecie 4 x 100 metrów oraz srebro w pięcioboju. Złota medalistka uniwersjady w Turynie (1970) w skoku w dal – ustanowiła wówczas rekord świata. Trzy razy stawała na podium mistrzostw Europy. Wielokrotna rekordzistka RFN w skoku w dal (pięć rekordów), pięcioboju (sześć rekordów), sztafecie 4 x 100 metrów (dwa rekordy), biegu na 100 m przez płotki (jeden rekord), a także w biegu na 200 metrów (jeden rekord). Reprezentantka Niemiec Zachodnich oraz medalistka mistrzostw kraju. Rekordy życiowe: 100 metrów – 11,45 s (1972); 200 metrów – 22,96 s (3 września 1972, Monachium); 100 m przez płotki – 13,1 s (3 lipca 1970, Zurych); skok w dal – 6,84 m (3 września 1970, Turyn); pięciobój – 5399 pkt. (13 września 1970, Stuttgart).
Po zakończeniu kariery, w latach 1976–1990, pracowała jako trenerka w klubie Bayer Leverkusen. Od 1993 do 2001 była członkinią Niemieckiego Związku Lekkiej Atletyki. Żona koszykarza Johna Eckera i matka tyczkarza Danny’ego Eckera.

</doc>
<doc id="1849270" url="https://pl.wikipedia.org/wiki?curid=1849270" title="Heidemarie Rosendahl">
Heidemarie Rosendahl



</doc>
<doc id="1849271" url="https://pl.wikipedia.org/wiki?curid=1849271" title="Jimmy Douglas (amerykański piłkarz)">
Jimmy Douglas (amerykański piłkarz)

James Edward Douglas (ur. 12 stycznia 1898 r. w East Newark, zm. 5 marca 1972 r. w Point Pleasant) – amerykański piłkarz, reprezentant kraju, grający na pozycji napastnika.
Kariera piłkarska.
Karierę piłkarską rozpoczął w 1922 w klubie Harrison. Od tego czasu grał w klubach Newark Skeeters, New York Giants, Fall River Marksmen, Philadelphia Field Club, Brooklyn Wanderers, New York Nationals i New York Americans. W 1931 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1924. Został powołany na MŚ 1930. Po tym turnieju nie zagrał w reprezentacji. W sumie wystąpił w 9 spotkaniach.

</doc>
<doc id="1849272" url="https://pl.wikipedia.org/wiki?curid=1849272" title="Szynka Świętego Daniela">
Szynka Świętego Daniela

Szynka Świętego Daniela (wł. "Prosciutto di San Daniele") – rodzaj włoskiej szynki, zbliżony w wyglądzie do szynki parmeńskiej, produkowany w 30 wioskach w okolicach San Daniele del Friuli w prowincji Udine (region Friuli-Wenecja Julijska). Wyrób posiada oznaczenie pochodzenia geograficznego Unii Europejskiej i specjalną pieczęć regionalną.
Szynkę wytwarza się ze świeżych udźców wieprzowych wyłącznie włoskiego pochodzenia, przy udziale soli morskiej i przesuszania świeżym powietrzem (nie stosuje się innych dodatków). San Daniele del Friuli znajduje się nieopodal pierwszych wzniesień alpejskich, na kontakcie mas powietrza napływających z gór (zimne) i znad Adriatyku (ciepłe). Powoduje to powstawanie unikatowych warunków dla przesuszania mięsa, co musi trwać minimum 13 miesięcy.
Uzyskany wyrób ma kolor różowo-czerwony, intensywną charakterystyczną woń i delikatny smak. Szynkę tę poleca się spożywać z białym winem wytrawnym, bez dodatków.
Szynka Świętego Daniela jest głównym bohaterem Aria di Festa – festynu organizowanego w ostatni weekend czerwca w San Daniele od końca lat 80. XX w.

</doc>
<doc id="1849273" url="https://pl.wikipedia.org/wiki?curid=1849273" title="Hyla javana">
Hyla javana

Hyla javana – mało znany gatunek płaza bezogonowego z rodziny rzekotkowatych.
Taksonomia.
Niektórzy specjaliści kwestionują istnienie takiego gatunku. Nie wymienia go ITIS. Nazwę uznaje się nieraz za "nomen dubium". Gatunek umiejscawiano też w obrębie rodzaju "Litoria", do której zaliczają się głównie australorzekotki zamieszkujące kontynenet australijski i wyspy Indonezji. Rodzaj ten należy jednak do podrodziny Pelodryadinae. podczas gdy rzekotki z rodzaju "Hyla" należą do podrodziny Hylinae.
Występowanie.
Dokładny zasięg występowania tego stworzenia nie został jeszcze poznany przez naukę. Płaza spotkano w jego lokalizacji typowej, którą jest Jawa. Znalezione tam zwierzę opisano w roku 1926, natomiast w ostatnim roku tego samego wieku Iskandar i Colijn zakwestionowali powyższą informację.
Status.
Z powodu braku informacji niemożliwe jest określenie statusu zwierzęcia, jego liczebności ani trendu populacyjnego. Nigdy nie zaobserwowano jego bytności w żadnym rejonie podlegającym ochronie prawnej.

</doc>
<doc id="1849276" url="https://pl.wikipedia.org/wiki?curid=1849276" title="Cache L3">
Cache L3



</doc>
<doc id="1849279" url="https://pl.wikipedia.org/wiki?curid=1849279" title="Droga wojewódzka nr 898">
Droga wojewódzka nr 898

Droga wojewódzka nr 898 (DW898) – droga wojewódzka w województwie mazowieckim przebiegająca przez teren powiatu warszawskiego zachodniego i powiatu warszawskiego. Droga ma długość 12 km. Łączy miejscowość Babice Nowe z Warszawą.
Przebieg drogi.
Droga rozpoczyna się w Nowych Babicach, gdzie odchodzi od drogi wojewódzkiej nr 580. Następnie kieruje się w stronę północną i po 5 km dociera do miejscowości Mościska. Tam zakręca na wschód i dociera do Warszawy, gdzie dołącza się do drogi wojewódzkiej nr 637. W obrębie Warszawy droga przebiega ulicami: Arkuszową, Wólczyńską i Żeromskiego.
Na odcinku od Mościsk do skrzyżowania ul. Wólczyńskiej z ul. Nocznickiego w Warszawie obowiązują ograniczenia tonażowe w ruchu samochodów ciężarowych, co powoduje, że droga nie ma istotnej roli tranzytowej i stanowi drogę o lokalnym znaczeniu.

</doc>
<doc id="1849280" url="https://pl.wikipedia.org/wiki?curid=1849280" title="Droga wojewódzka nr 879">
Droga wojewódzka nr 879

Droga wojewódzka nr 879 (DW879) - droga wojewódzka w centralnej Polsce w województwie mazowieckim przebiegająca przez teren powiatu otwockiego, w całości położona na terenie Gminy Osieck. Droga ma długość 1,5 km. Łączy stację kolejową Osieck z centrum miejscowości Osieck koło Otwocka.
Przebieg drogi.
Droga rozpoczyna się na skrzyżowaniu przy stacji kolejowej Osieck. Następnie kieruje się w stronę południową i po 1,5 km dociera do centrum miejscowości Osieck, gdzie dołącza się do dróg wojewódzkich 862 i 805. 

</doc>
<doc id="1849284" url="https://pl.wikipedia.org/wiki?curid=1849284" title="Droga wojewódzka nr 859">
Droga wojewódzka nr 859

Droga wojewódzka nr 859 (DW859) – droga wojewódzka w centralnej Polsce w województwie mazowieckim przebiegająca przez teren powiatu kozienickiego, w całości położona na terenie Gminy Sieciechów. Droga ma długość 0,3 km. Łączy stację kolejową Zajezierze koło Dęblina z centrum miejscowości Zajezierze.
Przebieg drogi.
Droga rozpoczyna się na skrzyżowaniu przy stacji kolejowej Zajezierze. Następnie kieruje się w stronę zachodnią i po 0,3 km dociera do centrum miejscowości Zajezierze, gdzie dołącza się do drogi krajowej nr 48. 

</doc>
<doc id="1849287" url="https://pl.wikipedia.org/wiki?curid=1849287" title="Something to Believe In">
Something to Believe In

Something to Believe In – singel zespołu Ramones, promujący album "Animal Boy", wydany w Wielkiej Brytanii i Holandii w 1986 przez wytwórnię Beggars Banquet Records i Torso.
Lista utworów.
Wersja brytyjska (7"):
Wersja brytyjska (12"):
Wersja holenderska (7"):

</doc>
<doc id="1849288" url="https://pl.wikipedia.org/wiki?curid=1849288" title="Marchiol Vodi Prvacina">
Marchiol Vodi Prvacina



</doc>
<doc id="1849289" url="https://pl.wikipedia.org/wiki?curid=1849289" title="August Wilhelm (książę Brunszwiku-Wolfenbüttel)">
August Wilhelm (książę Brunszwiku-Wolfenbüttel)

August Wilhelm (ur. 8 marca 1662, zm. 23 marca 1731) – książę Brunszwiku-Lüneburga i od 1714 roku książę Brunszwiku-Wolfenbüttel. Syn księcia Antoniego Ulryka Brunszwickiego i jego żony Elżbiety. Zmarł bezpotomnie w 1731 roku. Władzę w księstwie objął jego brat Ludwik Rudolf.

</doc>
<doc id="1849292" url="https://pl.wikipedia.org/wiki?curid=1849292" title="Willy Johannmeyer">
Willy Johannmeyer

Willy Johannmeyer (ur. 27 lipca 1915 w Iserlohn, zm. 14 kwietnia 1970 w Kelkheim) – niemiecki oficer w stopniu majora, służący w Wehrmachcie od 1933 roku aż do zakończenia II wojny światowej. Odznaczony Krzyżem Rycerskim z Liśćmi Dębu.
Kariera wojskowa.
W 1933 roku wstąpił do SS (numer legitymacji 262992). W 1936 roku został podchorążym wojsk lądowych. W 1938 roku awansował do stopnia podporucznika w pułku piechoty. Otrzymywał wysokie odznaczenia. W 1942 roku został awansowany na stopień kapitana. W 1943 roku został dowódcą batalionu w 503 pułku piechoty. W listopadzie 1944 roku został odkomenderowany do adiunktury Wehrmachtu przy Adolfie Hitlerze. W kwietniu 1945 roku został następcą Alberta Bormanna. Pełnił funkcję adiutanta. Miał samolotem z Pawiej Wyspy przewieźć testament Hitlera do Ferdinanda Schörnera, co mu się nie udało. W dniu 29 kwietnia opuścił bunkier Hitlera. Został aresztowany przez wojska Stanów Zjednoczonych. Butelkę z testamentem z podpisem gen. Wilhelma Burgdorfa zakopał w ogrodzie.

</doc>
<doc id="1849295" url="https://pl.wikipedia.org/wiki?curid=1849295" title="Hyla savignyi">
Hyla savignyi

Hyla savignyi – gatunek płaza bezogonowego z rodziny rzekotkowatych.
Taksonomia.
Gatunek, w przeszłości podgatunek w obrębie "Hyla arborea", zaliczany jest do kompleksu rzekotki drzewnej.
Ewolucja.
Wedle Smith i współpracowników (2005) oraz wcześniejszych prac Caroll (1988) czy Homana (1998) ostatni przodek europejskich rzekotkowatych, wśród których Smith "et al." wyróżniają 5 gatunków żyjących też na północy Afryki i na Bliskim Wschodzie, żył co najmniej 10 milionów lat temu, dokładniej w przedziale 10-23 milionów lat temu, czyli w dolnym miocenie. Naukowcy przedstawili analizę Bayesa badań dwóch genów DNA mitochondrialnego (12S, ND1) oraz dwóch genów jądrowych (POMC, c-myc). Najmniej od "Hyla savignyi" różniła się rzekotka drzewna (szacowany moment rozdziału linii nastąpił mniej niż 10 milionów lat temu), w następnej dopiero kolejności rzekotka śródziemnomorska (około 20 milionów lat temu). Jeszcze wcześniej oddzieliła się linia prowadząca do "Hyla annectans" i "Hyla chinensis", co nastąpiło mniej niż 25 milionów lat temu.
Występowanie.
Zwierzę występuje na Bliskim Wschodzie. Izolowana populacja zamieszkuje południowo-zachodnią Arabię Saudyjską i północno-zachodnie Jemen. Kilka populacji żyje też w Iranie. Największy obszar występowania gatunku rozciąga się zaś do zachodniego Iranu na wschodzie, do Azerbejdżanu i południowej Gruzji i Turcji na północy metrów nad poziomem morza, do Izraela i Jordanii na południowym zachodzie, zahaczając nawet o Egipt. Oprócz tego wymienić jako miejsca życia tego płaza należy Cypr, Armenię, Irak, Liban i Syrię.
Status.
Gatunek ten w sprzyjających warunkach pojawia się obficie. Uchodzi nawet za najpospolitszego płaza Izraela, co nie przeszkadza temu krajowi obejmować go ochroną prawną. Pospolity w Libanie, w Jordanii uchodzi on już za rzadkość.
Liczebność utrzymuje się na stabilnym poziomie.

</doc>
<doc id="1849296" url="https://pl.wikipedia.org/wiki?curid=1849296" title="Richard Freitag">
Richard Freitag

Richard Freitag (ur. 14 sierpnia 1991 w Erlabrunn) – niemiecki skoczek narciarski. Drużynowy srebrny medalista Zimowych Igrzysk Olimpijskich 2018. Drużynowy medalista mistrzostw świata: złoty z 2015 i brązowy z 2013 w drużynie mieszanej oraz złoty z 2019 i srebrny z 2013 w zespole męskim. Indywidualny brązowy medalista Mistrzostw Świata w Lotach Narciarskich 2018, drużynowy srebrny medalista z 2012 i 2016. Drugi zawodnik klasyfikacji generalnej Pucharu Świata 2017/2018. Medalista mistrzostw kraju.
Jest synem Holgera Freitaga, skoczka narciarskiego w latach 80. reprezentującego NRD. Swoje pierwsze zwycięstwo w Pucharze Świata odniósł w tym samym miejscu – Harrachovie – w którym jedyne w karierze zwycięstwo odniósł jego ojciec. Skoki narciarskie uprawia również młodsza siostra Richarda, Selina Freitag.
Przebieg kariery.
Lata 2007-2009.
1 września 2007 zadebiutował w zawodach FIS Cup. W konkursie w Oberwiesenthal zajął 27. miejsce. W styczniu 2009 dwukrotnie zwyciężył w zawodach FIS Cup rozgrywanych w Harrachovie. Tydzień później – 17 stycznia – po raz pierwszy wystartował w Pucharze Kontynentalnym. W zawodach na skoczni w Bischofshofen zajął 10. miejsce. W kolejnych zawodach sezonu 2008/2009 jeszcze kilkukrotnie zajmował miejsca w drugiej i trzeciej dziesiątce.
Sezon 2009/2010.
W lipcu 2009, reprezentując Saksonię, zdobył brązowy medal mistrzostw Niemiec w zawodach drużynowych. 3 października 2009 w Klingenthal zadebiutował w zawodach Letniego Grand Prix, zajmując 39. pozycję. 12 grudnia 2009 w Vikersund zajął trzecie miejsce w konkursie Pucharu Kontynentalnego, po raz pierwszy stając na podium zawodów tej rangi. 29 grudnia zadebiutował w Pucharze Świata, zajmując 46. miejsce w konkursie Turnieju Czterech Skoczni w Oberstdorfie. 3 stycznia 2010 podczas zawodów w Innsbrucku zdobył swój pierwszy punkt do klasyfikacji generalnej Pucharu Świata, zajmując 30. miejsce. Był to jego jedyny punkt PŚ w sezonie. 6 marca w Oslo zajął drugie miejsce w zawodach Pucharu Kontynentalnego. Znalazł się w składzie reprezentacji Niemiec na Mistrzostwa Świata w Lotach Narciarskich 2010 w Planicy. Zajął w nich 28. miejsce indywidualnie oraz 7. w drużynie.
Sezon 2010/2011.
8 grudnia 2010 zajął 3. miejsce w konkursie Pucharu Kontynentalnego w Rovaniemi, a trzy dni później był drugi w Vikersund. Od połowy grudnia rozpoczął starty w Pucharze Świata. Pierwsze w sezonie punkty zdobył w Engelbergu, zajmując 22. miejsce, a 29 grudnia w Oberstdorfie był 13. W kolejnych konkursach również zajmował miejsca w drugiej i trzeciej dziesiątce. W styczniu 2011 wystartował w mistrzostwach świata juniorów w Otepää. Indywidualnie zajął 9. miejsce, natomiast w drużynie zdobył srebrny medal. W marcu wystąpił na seniorskich Mistrzostwach Świata w Narciarstwie Klasycznym 2011, na których zajął 15. miejsce w konkursie indywidualnym na skoczni dużej oraz 4. w konkursie drużynowym. W klasyfikacji generalnej Pucharu Świata 2010/2011 zajął 38. miejsce z 105 punktami.
Sezon 2011/2012.
W większości konkursów Letniego Grand Prix 2011 Freitag zajmował miejsca w najlepszej dziesiątce. W sierpniu stanął na podium zawodów w Hinterzarten (3. miejsce) i Courchevel (2. miejsce). Na Mistrzostwach Niemiec 2011 zdobył srebrny medal indywidualnie.
W otwierających sezon 2011/2012 Pucharu Świata zawodach w Ruce zajął 9. miejsce. Kolejny konkurs, 3 grudnia 2011 w Lillehammer, ukończył na drugiej pozycji, tym samym po raz pierwszy w karierze zajmując miejsce na podium PŚ. 11 grudnia odniósł swoje pierwsze zwycięstwo: na skoczni w Harrachovie wyprzedził Austriaka Thomasa Morgensterna i swojego rodaka Severina Freunda. Przez cały sezon regularnie zajmował miejsca w najlepszej dziesiątce. Po raz kolejny na podium stanął w Zakopanem, dwukrotnie: 20 i 21 stycznia 2012 zajmując drugie miejsce.
W lutym wystąpił na Mistrzostwach Świata w Lotach Narciarskich 2012 w Vikersund. Indywidualnie zajął 9. miejsce, zaś w zawodach drużynowych reprezentacja Niemiec, w której obok Freitaga wystartowali również Andreas Wank, Maximilian Mechler i Severin Freund, zdobyła srebrny medal. Sam Freitag dwukrotnie poprawiał w nich swój rekord życiowy, w drugiej serii ustanawiając skokiem na 230 metrów nowy rekord Niemiec. 8 marca 2012 w Trondheim po raz czwarty w sezonie zajął 2. miejsce w zawodach Pucharu Świata. Sezon zakończył na 6. miejscu klasyfikacji generalnej z 1031 punktami.
Sezon 2012/2013.
W Letnim Grand Prix 2012 trzykrotnie zajmował lokaty w pierwszej dziesiątce, najwyżej klasyfikowanym będąc na 5. miejscu. Na Mistrzostwach Niemiec 2012 indywidualnie zdobył brązowy medal.
W pierwszej części sezonu 2012/2013 Freitag zajmował z reguły miejsca w drugiej i trzeciej dziesiątce. Lepsze wyniki osiągnął w zawodach na skoczni w Krasnej Polanie, rozgrywanych 7 i 8 grudnia 2012 jako próba przed igrzyskami w Soczi, w pierwszym konkursie zajmując 6., a w drugim 2. miejsce. Po raz kolejny na podium stanął 9 stycznia 2013 w Wiśle, ponownie kończąc zawody na drugiej pozycji. 16 lutego na mamuciej skoczni Heini-Klopfer-Skiflugschanze w Oberstdorfie po raz drugi w karierze wygrał zawody Pucharu Świata.
Wystąpił na Mistrzostwach Świata w Narciarstwie Klasycznym 2013. Indywidualnie zajął 6. miejsce zarówno na skoczni normalnej, jak i dużej, zdobył natomiast dwa medale w zawodach drużynowych: brązowy w konkursie mieszanym na skoczni normalnej oraz srebrny w drużynie męskiej na skoczni dużej. 10 marca w Lahti po raz kolejny zwyciężył w zawodach Pucharu Świata. Pięć dni później był drugi w Trondheim. Cały sezon zakończył na 8. miejscu klasyfikacji generalnej z 736 punktami.
Sezon 2013/2014.
Zwyciężył w pierwszym konkursie Letniego Grand Prix 2013, rozgrywanym w Hinterzarten. Miejsca w najlepszej dziesiątce zajął jeszcze w dwóch innych.
Z powodu kontuzji stopy nie startował w początkowych konkursach sezonu 2013/2014 Pucharu Świata. W pierwszym występie po powrocie, 7 grudnia w Lillehammer zajął 3. miejsce. Na tej samej pozycji ukończył również zawody w Zakopanem 19 stycznia 2014. W międzyczasie osiągał gorsze wyniki, najwyżej sklasyfikowanym będąc na 9. miejscu. Na Zimowych Igrzyskach Olimpijskich 2014 indywidualnie zajął 20. lokatę na skoczni normalnej i 21. na dużej, a w konkursie drużynowym nie wystąpił. W większości konkursów Pucharu Świata rozgrywanych po igrzyskach nie zdobywał punktów. Sezon zakończył na 24. pozycji w klasyfikacji generalnej z 313 punktami.
Sezon 2014/2015.
W ramach Letniego Grand Prix 2014 zajął 1. miejsce w konkursie w Klingenthal. Poza tym jeszcze dwukrotnie zajmował miejsca w najlepszej dziesiątce. Zwyciężył w indywidualnym konkursie Mistrzostw Niemiec 2014.
Po słabszym początku sezonu 2014/2015 Pucharu Świata zwyciężył w konkursie w Engelbergu 20 grudnia 2014. Kolejną wygraną odniósł w Innsbrucku w ramach 63. Turnieju Czterech Skoczni. Cały turniej ukończył na 6. miejscu w klasyfikacji generalnej. Po jego zakończeniu osiągał gorsze wyniki w Pucharze Świata – najwyżej klasyfikowany był na 8. pozycji, najczęściej zajmował miejsca w drugiej dziesiątce.
Wystartował w Mistrzostwach Świata w Narciarstwie Klasycznym 2015. Indywidualnie zajął 7. miejsce na skoczni normalnej i 15. na skoczni dużej, w drużynie męskiej był 5., zaś w konkursie drużyn mieszanych zdobył, wraz z Cariną Vogt, Kathariną Althaus i Severinem Freundem, złoty medal. W klasyfikacji generalnej sezon Pucharu Świata zakończył na 12. pozycji z 622 punktami.
Sezon 2015/2016.
W pięciu startach w Letnim Grand Prix 2015 najwyżej klasyfikowany był na 5. miejscu. W Pucharze Świata 2015/2016 zajmował głównie miejsca w pierwszej i drugiej dziesiątce. Ani razu nie stanął na podium indywidualnie, w najlepszych występach, w listopadzie 2015 w Klingenthal i w grudniu w Engelbergu, zajmując 4. lokatę. Sezon zakończył na 9. pozycji w klasyfikacji generalnej z 680 punktami. Wystąpił na Mistrzostwach Świata w Lotach Narciarskich 2016. Indywidualnie zajął 8. miejsce, a w konkursie drużynowym zdobył srebrny medal.
Sezon 2016/2017.
W Letnim Grand Prix 2016 najwyżej klasyfikowany był na 9. miejscu. Na Mistrzostwach Niemiec 2016 zdobył brązowy medal indywidualnie i srebrny w drużynie. W Pucharze Świata 2016/2017 raz zajął miejsce na podium – 22 stycznia 2017 był trzeci w Zakopanem. Najczęściej zawody kończył w drugiej dziesiątce. W klasyfikacji generalnej na koniec sezonu znalazł się na 13. miejscu z 507 punktami. Wystąpił na Mistrzostwach Świata w Narciarstwie Klasycznym 2017. Indywidualnie był 9. na skoczni normalnej i 19. na dużej, a w drużynie zawody zakończył na 4. pozycji.
Sezon 2017/2018.
Sezon 2017/2018 Pucharu Świata rozpoczął od 4. miejsca w Wiśle. Pomiędzy 2 grudnia 2017 a 1 stycznia 2018 siedem razy z rzędu stanął na podium cyklu: zajął 1. i 2. miejsce w Niżnym Tagile, zwyciężył w Titisee-Neustadt, był 2. i 1. w Engelbergu, a następnie, w ramach 66. Turnieju Czterech Skoczni, zajął 2. miejsce w Oberstorfie i Garmisch-Partenkirchen. Podczas trzecich zawodów turnieju, rozgrywanych w Innsbrucku, upadł w pierwszej serii konkursowej, w efekcie doznając stłuczenia biodra. Z tego powodu nie wystąpił w kolejnych zawodach Pucharu Świata. Powrócił do startów na Mistrzostwa Świata w Lotach Narciarskich 2018, zdobywając brązowy medal w zawodach indywidualnych. W konkursie drużynowym zajął 4. miejsce.
3 lutego 2018 zajął 2. miejsce w konkursie Pucharu Świata w Willingen. Wystąpił na Zimowych Igrzyskach Olimpijskich 2018. Indywidualnie zajął 9. pozycję zarówno na skoczni normalnej, jak i dużej, zaś w zawodach drużynowych zdobył srebrny medal. W marcowych zawodach Pucharu Świata zajmował głównie miejsca w pierwszej dziesiątce, ale nie stanął na podium indywidualnie, najwyżej sklasyfikowanym będąc na 5. miejscu. Sezon zakończył na 2. pozycji w klasyfikacji generalnej, zdobywając 1070 punktów, o 373 mniej od zwycięzcy cyklu – Kamila Stocha.
Sezon 2018/2019.
W sezonie 2018/2019 Pucharu Świata zajmował najczęściej miejsca w drugiej i trzeciej dziesiątce. Najwyżej klasyfikowany indywidualnie był na 4. lokacie, 17 lutego 2019 w Willingen. Cały sezon zakończył na 21. miejscu w klasyfikacji generalnej z 331 punktami. Wystąpił na Mistrzostwach Świata w Narciarstwie Klasycznym 2017, gdzie indywidualnie zajął 9. pozycję na skoczni dużej oraz 5. na normalnej, zaś w drużynowym konkursie męskim zdobył, wraz z Karlem Geigerem, Stephanem Leyhe oraz Markusem Eisenbichlerem, złoty medal.
Sezon 2019/2020.
W ramach Letniego Grand Prix 2019 raz stanął na podium zawodów indywidualnych – zajął 3. miejsce w lipcowym konkursie w Hinterzarten. Na Mistrzostwach Niemiec 2019 zdobył brązowy medal indywidualnie.
W Pucharze Świata 2019/2020 punkty zdobył jedynie w pierwszych czterech konkursach; najwyżej sklasyfikowany był na 15. miejscu, 30 listopada 2019 w Ruce. Po odpadnięciu w kwalifikacjach do zawodów w Oberstdorfie w ramach 68. Turnieju Czterech Skoczni został wycofany ze startów w cyklu. W dalszej części sezonu okazjonalnie startował w zawodach międzynarodowych w ramach Pucharu Świata i Pucharu Kontynentalnego. W tym drugim cyklu najwyżej znalazł się na 12. miejscu, w lutym 2020 w Renie.
Sezon 2020/2021.
W Pucharze Świata 2020/2021 wystąpił tylko w ramach niemieckich zawodów 69. Turnieju Czterech Skoczni. Jedyne punkty zdobył w Garmisch-Partenkirchen, gdzie był 27. W trakcie sezonu startował głównie w Pucharze Kontynentalnym. Najwyżej klasyfikowany w zawodach tego cyklu był na 6. miejscu, w rozgrywanym w grudniu 2020 konkursie w Ruce. W styczniu 2021 zwyciężył w zawodach FIS Cup w Szczyrku.
Sezon 2021/2022.
W sezonie 2021/2022 Pucharu Świata wystąpił dwukrotnie. W obu konkursach w Titisee-Neustadt, rozegranych 22 i 23 stycznia 2022, zajął 21. pozycję. W oficjalnych zawodach międzynarodowych organizowanych przez FIS po raz ostatni wystąpił 13 lutego 2022, zajmując 25. miejsce w konkursie Pucharu Kontynentalnego w Brotterode. W marcu 2022 ogłosił zakończenie kariery sportowej.

</doc>
<doc id="1849297" url="https://pl.wikipedia.org/wiki?curid=1849297" title="Droga wojewódzka nr 810">
Droga wojewódzka nr 810

Droga wojewódzka nr 810 (DW810) – droga wojewódzka w centralnej Polsce w województwie mazowieckim przebiegająca przez teren powiatu garwolińskiego, w całości położona na terenie Gminy Garwolin. Droga ma długość 1,0 km. Łączy Wolę Rębkowską z Garwolinem.
Przebieg drogi.
Droga rozpoczyna się na skrzyżowaniu przy stacji kolejowej Garwolin w miejscowości Wola Rębkowska. Następnie kieruje się w stronę południową i po 1,0 km dociera do prowadzącej w kierunku centrum Garwolina drogi krajowej nr 76.

</doc>
<doc id="1849298" url="https://pl.wikipedia.org/wiki?curid=1849298" title="Osmizza">
Osmizza

Osmizza – charakterystyczny zwyczaj dla płaskowyżu Carso (region Friuli-Wenecja Julijska we Włoszech), polegający na otwieraniu prywatnych domów (gospodarstw) na krótkie okresy, celem sprzedaży turystom specjałów lokalnej kuchni, zwłaszcza win, serów i wędlin. Produkty proponowane są zarówno do sprzedaży na wynos, jak i spożycia na miejscu. Gospodarstwa, w których trwa osmizza oznacza się specjalnie zdobionymi drogowskazami.
Według długotrwałej tradycji czas otwarcia gospodarstw trwa osiem dni – stąd pochodzi nazwa, czerpana z języka słoweńskiego – "osmica".

</doc>
<doc id="1849299" url="https://pl.wikipedia.org/wiki?curid=1849299" title="Wybory parlamentarne w Albanii w 2001 roku">
Wybory parlamentarne w Albanii w 2001 roku

Wybory parlamentarne w Albanii w 2001 roku – wybory do Zgromadzenia Albanii XVI kadencji przeprowadzone 24 czerwca i 8 lipca 2001 roku. 
Przebieg wyborów.
Wybory parlamentarne zakończyły się zwycięstwem Socjalistycznej Partii Albanii, która zdobyła 549 589 głosów (73 mandaty). Drugie miejsce zajęła koalicja "Sojusz dla Zwycięstwa" (alb. Bashkimi për Fitorën), skupiona wokół Demokratycznej Partii Albanii. Zdobyła ona 487 314 głosów (46 mandatów). W wyborach wzięło udział 1 323 900 osób, czyli 55,6% uprawnionych do głosowania - była to najniższa frekwencja wyborcza w postkomunistycznej Albanii. Zgodnie z nową konstytucją, uchwaloną w 1998 liczbę miejsc w parlamencie zmniejszono do 140 - 100 miejsc w parlamencie rozdzielono na podstawie wyników w okręgach jednomandatowych, pozostałe 40 miejsc rozdzielono pomiędzy 6 ugrupowań, proporcjonalnie do wyników, osiągniętych w wyborach.
Wybory w 2001 potwierdziły dominację Socjalistycznej Partii Albanii na scenie politycznej, która uzyskała blisko 44% oddanych głosów. Przewaga socjalistów była znacznie mniej wyrazista niż w wyborach 1997, kiedy socjaliści zdobyli 52,8% głosów. Demokratyczna Partia Albanii, która w wyborach 1997 poniosła klęskę zdobywając 25,7% głosów tym razem osiągnęła znaczący wzrost popularności. Gdyby zliczyć głosy oddane na koalicję "Sojusz dla Zwycięstwa" i na rozłamowców z Nowej Partii Demokratycznej ich liczba była o 15 000 mniejsza niż na zwycięskie ugrupowanie. Kierownictwo Demokratycznej Partii Albanii uznało wybory za farsę, wyliczając szereg nadużyć w toku wyborów. 3 września odbyło się pierwsze posiedzenie nowej izby, bez udziału posłów opozycji. Powrócili oni do parlamentu po kilkumiesięcznym bojkocie, w styczniu 2002. Nowym ugrupowaniem w parlamencie była Nowa Partia Demokratyczna Genca Pollo, która uzyskała 6 mandatów w izbie.
W nowym parlamencie znalazło się 9 kobiet (6,4% ogółu deputowanych). Największą grupę zawodową wśród deputowanych stanowili ekonomiści - 20%. Aż 55 deputowanych zasiadało w ławach parlamentarnych po raz pierwszy w życiu.

</doc>
<doc id="1849301" url="https://pl.wikipedia.org/wiki?curid=1849301" title="Selevinia">
Selevinia



</doc>
<doc id="1849303" url="https://pl.wikipedia.org/wiki?curid=1849303" title="Batyżowiecka Grań">
Batyżowiecka Grań

Batyżowiecka Grań (słow. "Batizovský hrebeň", niem. "Botzdorfer Grat", węg. "Batizfalvi-gerinc") – grań stanowiąca fragment grani głównej Tatr Wysokich w ich słowackiej części. Batyżowiecka Grań ciągnie się od Zmarzłego Szczytu na zachodzie do wschodniego, najwyższego wierzchołka Batyżowieckiego Szczytu (tzw. Wielkiego Batyżowieckiego Szczytu) na wschodzie i zamyka od północy Dolinę Batyżowiecką. Na żaden z obiektów w Batyżowieckiej Grani nie prowadzą znakowane szlaki turystyczne, jej nazwa wywodzi się bezpośrednio od Doliny Batyżowieckiej i Batyżowieckiego Szczytu, a pośrednio od spiskiej wsi Batyżowce.
Obiekty w Batyżowieckiej Grani w kolejności od zachodu na wschód:
Historia.
Pierwsze przejścia Batyżowieckiej Grani:
Wyżej wymienione zespoły dokonały przejścia tego samego dnia, minęły się na Kaczej Przełęczy.
Zimą odcinek od Zmarzłego Szczytu do Kaczego Szczytu i z powrotem jako pierwsi pokonali Józef Lesiecki i Józef Oppenheim 13 kwietnia 1914 r. Brak informacji o pierwszym zimowym przejściu całej grani.

</doc>
<doc id="1849304" url="https://pl.wikipedia.org/wiki?curid=1849304" title="Selevinia paradoxa">
Selevinia paradoxa



</doc>
<doc id="1849305" url="https://pl.wikipedia.org/wiki?curid=1849305" title="A Real Cool Time">
A Real Cool Time

A Real Cool Time – singel zespołu Ramones, promujący album "Halfway to Sanity", wydany w Wielkiej Brytanii w 1987 przez wytwórnię Beggars Banquet.
Lista utworów.
Wersja (7"):
Wersja (12"):

</doc>
<doc id="1849306" url="https://pl.wikipedia.org/wiki?curid=1849306" title="Krystyna Luiza Oettingen">
Krystyna Luiza Oettingen

Krystyna Luiza Oettingen, niem. "Christine Luise von Oettingen-Oettingen" (ur. 30 marca 1671 w Oettingen, zm. 12 listopada 1747 w Blankenburgu) – księżna Brunszwiku-Wolfenbüttel.
Życiorys.
Była córką Alberta Ernesta I księcia Oettingen i jego żony Fryderyki.
22 kwietnia 1690 roku poślubiła księcia Brunszwiku-Wolfenbüttel Ludwika Rudolfa. Z tego związku narodziły się cztery córki:
Krystyna Luiza jest pochowana w katedrze w Brunszwiku.

</doc>
<doc id="1849307" url="https://pl.wikipedia.org/wiki?curid=1849307" title="Samuel Inkoom">
Samuel Inkoom

Samuel Inkoom (ur. 1 czerwca 1989 w Sekondi-Takoradi, Ghana) – ghański piłkarz, grający na pozycji obrońcy, reprezentant Ghany.
Kariera piłkarska.
Kariera klubowa.
Inkoom lata juniorskie spędził w klubach S.C. Adelaide i Sekondi Hasaacas. W 2006 został przesunięty do pierwszego składu Hasaacas. 1 stycznia 2008 przeszedł do Asante Kotoko, a w lecie 2008 był bliski przejścia do FC Barcelony. 26 kwietnia 2009 za 700 tys. USD został kupiony przez szwajcarskie FC Basel, w którym zadebiutował 12 lipca w przegranym 0-2 meczu z FC St. Gallen na AFG Arena. W styczniu 2011 za 10 mln USD przeszedł do drużyny Dnipro Dniepropetrowsk. Przez konflikt z trenerem 31 stycznia 2013 roku został wypożyczony do końca sezonu do francuskiego SC Bastia. 6 stycznia 2014 piłkarz został wypożyczony do Plataniasu. 4 września 2014 roku za obopólną zgodą kontrakt został anulowany, a już 6 września został piłkarzem D.C. United. W 2015 przeszedł do Boavista FC. Na początku stycznia 2016 przeniósł się do tureckiego klubu Antalyaspor. W 2017 bronił barw bułgarskiego klubu Wereja Stara Zagora.
W dniu 23 czerwca 2017 roku Bułgarski Związek Piłki Nożnej został zawieszony na okres jednego roku od daty otrzymania przez FIFA powiadomienia prawnego, za wyrządzenie szkody nieruchomości na 65 316 USD podczas gry dla D.C. United.
19 stycznia 2019 po odbyciu kary piłkarz podpisał kontrakt z klubem Dunaw Ruse. 7 lutego 2020 podpisał kontrakt z SK Samtredia.
Kariera reprezentacyjna.
Inkoom występował przez kilka lat w reprezentacji młodzieżowej. W Reprezentacji Ghany zadebiutował 20 listopada 2008 przeciwko Tunezji.

</doc>
<doc id="1849309" url="https://pl.wikipedia.org/wiki?curid=1849309" title="142 Pułk Piechoty (II RP)">
142 Pułk Piechoty (II RP)

142 Pułk Piechoty (142 pp) – oddział piechoty Wojska Polskiego II RP.
12 stycznia 1918 w obozie wojskowym (fr. "Camp du Ruchard"), położonym we Francji, na terenie dwóch gmin: Villaines-les-Rochers i Avon-les-Roches, sformowana została kompania manewrowa Szkoły Podchorążych. 12 lipca 1918, po przeniesieniu do Quintin, w Bretanii, kompania przekształcona została w szkolną grupę manewrową. Dowódcą grupy mianowany został pułkownik francuski Lauhle, a zastępcą pułkownik Henryk Budkowski. W marcu 1919 grupa wcielona została do 5 Pułku Instrukcyjnego. Po przetransportowaniu Armii Polskiej we Francji do Polski, grupa stacjonowała w twierdzy modlińskiej. W czerwcu 1919 grupa dyslokowana została do Rembertowa i tam przemianowana na „Grupę Manewrową Szkół Piechoty”, a później na „Batalion Manewrowy IV/42 pułku piechoty”. W czerwcu 1920 pododdział przemianowany został na „Batalion Manewrowy I/142 pułku piechoty” i przeformowany na polski etat. Dowództwo batalionu sprawował major armii francuskiej Gondard, a następnie porucznik Władysław Rusin. 5 sierpnia 1920 batalion obsadził odcinek Okuniew. Z chwilą obsadzenia odcinka przez oddziały 1 Armii batalion został podzielony.
Gross batalionu (dwie kompanie z plutonem karabinów maszynowych) stanowił odwód dowódcy 15 Dywizji Piechoty w rejonie Miłosny. 17 sierpnia wziął udział w wypadzie na Mińsk Mazowiecki. Następnie w pościgu za bolszewikami dotarł do Broku. 27 sierpnia przetransportowany został do Krasnegostawu i wcielony do 2 Dywizji Piechoty Legionów. Wyróżnił się w walkach z 1 Armią Konną pod Miączynem i 2 września pod Gliniskami. 22 września batalion połączył się z kompanią karabinów maszynowych i skierowany został na front północny, gdzie wziął udział w bitwie nad Niemnem. Szlak bojowy zakończył w Mołodecznie.
Trzecia kompania z plutonem karabinów maszynowych i miotaczami min pod dowództwem por. Stefana Fabiszewskiego pozostała na odcinku Okuniew. Odcinek obsadzony był przez 21 pułk piechoty „Dzieci Warszawy” majora Zdzisława Przyjałkowskiego. Trzecia kompania weszła w skład tego pułku jako drugi batalion, w miejsce II/21 pp, który w lipcu na południe od Białegostoku osłaniając odwrót 8 Dywizji Piechoty został wzięty do niewoli. W dniach 12–18 sierpnia kompania walczyła w Bitwie Warszawskiej, a następnie uczestniczyła w pościgu za bolszewikami. 8 września razem z 21 pp przetransportowana została do Małopolski Wschodniej. W nocy z 13 na 14 września sforsowała Dniestr pod Haliczem. Szlak bojowy zakończyła w Zasławiu.
Kompania karabinów maszynowych (bez dwóch plutonów) wcielona została do 60 pułku piechoty wielkopolskiej dowodzonego przez podpułkownika Maksymiliana Hoborskiego. Walczyła w bitwie warszawskiej, a wyróżniła się 23 sierpnia w walkach o Kolno. 22 września 1920 dołączyła do macierzystego batalionu.
W czasie wojny z bolszewikami poległo 125 żołnierzy batalionu, w tym czterech oficerów. Jednostka wzięła 1.420 jeńców oraz zdobyła 15 karabinów maszynowych i 24 działa. Czterech żołnierzy batalionu odznaczonych zostało Krzyżami Srebrnymi Orderu Virtuti Militari, a kolejnych trzydziestu dwóch Krzyżami Walecznych.
W 1924 sformowany został 3 Batalion Strzelców, który przejął tradycje bojowe I/142 s. 24 maja 1937 w Rembertowie Prezydent RP Ignacy Mościcki wręczył dowódcy 3 Batalionu Strzelców sztandar ufundowany przez społeczeństwo powiatów: warszawskiego, mińsko-mazowieckiego i radzymińskiego oraz gminy wawerskiej. Na lewej stronie płata umieszczone zostały nazwy bitew stoczonych przez I/142 pp: „Ossów 14 VIII 1920”, „Kolno” 23 VIII 1920”, „Halicz” 14 IX 1920” i „Gliniska 2 IX 1920”.

</doc>
<doc id="1849314" url="https://pl.wikipedia.org/wiki?curid=1849314" title="Droga wojewódzka nr 566">
Droga wojewódzka nr 566

Droga wojewódzka nr 566 (DW566) - droga wojewódzka w centralnej Polsce w województwie kujawsko-pomorskim przebiegająca przez teren powiatu toruńskiego, w całości położona na terenie Gminy Czernikowo. Droga ma długość 0,3 km. Łączy stację kolejową Czernikowo z drogą krajową nr 10.
Przebieg drogi.
Droga rozpoczyna się na skrzyżowaniu przy stacji kolejowej Czernikowo. Następnie kieruje się w stronę północno - wschodnią i po 0,3 km dociera do prowadzącej w kierunku centrum Czernikowa drogi krajowej nr 10.

</doc>
<doc id="1849315" url="https://pl.wikipedia.org/wiki?curid=1849315" title="I Wanna Live">
I Wanna Live

I Wanna Live – singel zespołu Ramones, promujący album "Halfway to Sanity", wydany w Wielkiej Brytanii i Holandii w 1987 przez wytwórnie Beggars Banquet Records i Torso.
Lista utworów.
Wersja brytyjska (7"):
Wersja brytyjska (12"):
Wersja holenderska (7"):

</doc>
<doc id="1849319" url="https://pl.wikipedia.org/wiki?curid=1849319" title="Emile Lokonda Mpenza">
Emile Lokonda Mpenza



</doc>
<doc id="1849322" url="https://pl.wikipedia.org/wiki?curid=1849322" title="Metodologia Humanistyki (seria wydawnicza)">
Metodologia Humanistyki (seria wydawnicza)

Metodologia Humanistyki – książkowa seria wydawnicza PWN z lat 1984-1992. Ukazało się 14 tomów.
Tomy wydane:

</doc>
<doc id="1849324" url="https://pl.wikipedia.org/wiki?curid=1849324" title="Maria Sykora">
Maria Sykora

Maria Sykora (ur. 11 października 1946 w Tulln an der Donau) – austriacka siatkarka oraz lekkoatletka, która specjalizowała się w biegu na 400 oraz 800 metrów.
W 1972 uczestniczyła w igrzyskach olimpijskich – startowała wówczas w biegach na 400 i 800 metrów oraz sztafecie 4 × 400 metrów (w żadnej z konkurencji nie odniosła sukcesu). Dwukrotna medalistka uniwersjady w Turynie (1970). Cztery razy stawała na podium halowych mistrzostw Europy i raz na podium mistrzostw Europy na stadionie. Rekord życiowy: 400 metrów – 52,7 (1972); 800 m – 2:01,5 (1972).
W 1984 podczas igrzysk olimpijskich w Los Angeles była członkinią austriackiego zespołu siatkarek, który zajął 6. miejsce w turnieju.

</doc>
<doc id="1849328" url="https://pl.wikipedia.org/wiki?curid=1849328" title="María Sykora">
María Sykora



</doc>
<doc id="1849330" url="https://pl.wikipedia.org/wiki?curid=1849330" title="Luiza Amelia z Brunszwiku-Wolfenbüttel">
Luiza Amelia z Brunszwiku-Wolfenbüttel

Luiza Amelia z Brunszwiku-Wolfenbüttel (ur. 29 stycznia 1722, zm. 13 stycznia 1780) – księżniczka brunszwicka. Córka księcia Ferdynanda Albrechta II i jego żony Antoniny Amalii.
Poślubiła księcia pruskiego Augusta Wilhelma. Z tego związku przyszło na świat czworo dzieci:

</doc>
<doc id="1849332" url="https://pl.wikipedia.org/wiki?curid=1849332" title="Hyla simplex">
Hyla simplex

Hyla simplex – gatunek południowoazjatyckiego płaza bezogonowego z rodziny rzekotkowatych.
Taksonomia.
Gatunek wyodrębniono z "Hyla chinensis".
Występowanie.
Ten azjatycki płaz zamieszkuje południe Chińskiej Republiki Ludowej, a także północny i środkowy Wietnam. Obecność zwierzęcia na terenie Laosu nie została jeszcze potwierdzona.
"H. sipmlex" bytuje na wysokościach od 400 do 900 metrów nad poziomem morza. Mieszka na drzewach. Lubi górskie lasy, ale zapuszcza się też na okoliczne pola, tereny porośnięte krzewami. Zamieszkuje także w lasach bambusowych.
Rozmnażanie.
Gatunek do rozrodu wybiera zbiorniki istniejące cały rok. Nie gardzi za to polami ryżowymi.
Status.
Zwierzę występuje pospolicie.
Jego liczebność nie ulega obecnie zauważalnym zmianom.

</doc>
<doc id="1849334" url="https://pl.wikipedia.org/wiki?curid=1849334" title="Theo Travis">
Theo Travis

Theo Travis (ur. 7 lipca 1964 w Birmingham) – brytyjski saksofonista, flecista i kompozytor.
Życiorys.
Absolwent Uniwersytetu Manchester. Współpracował z wieloma zespołami i artystami grającymi rock progresywny i jazz m.in. Gong, Porcupine Tree, No-Man, Anja Garbarek, Soft Machine Legacy i Robert Fripp. W 1993 roku podpisał umowę z wytwórnią 33Jazz Records, dla której nagrał pięć solowych albumów.

</doc>
<doc id="1849335" url="https://pl.wikipedia.org/wiki?curid=1849335" title="Droga wojewódzka nr 576">
Droga wojewódzka nr 576

Droga wojewódzka nr 576 (DW576) – droga wojewódzka w centralnej Polsce w województwie kujawsko-pomorskim przebiegająca przez teren powiatu chełmińskiego, w całości położona na terenie Gminy Unisław. Droga ma długość 0,4 km. Łączy południową rampę stacji kolejowej Unisław Pomorski z drogą wojewódzką nr 551. Obecnie droga jest nieużywana. 
Przebieg drogi.
Droga rozpoczyna się na skrzyżowaniu dróg wojewódzkich nr 551 i 597. Następnie kieruje się w stronę południowo-zachodnią i po 0,4 km dociera do rampy kolejowej. 

</doc>
<doc id="1849337" url="https://pl.wikipedia.org/wiki?curid=1849337" title="3 Batalion Strzelców">
3 Batalion Strzelców

Bataliony strzelców noszące numer 3:
Zobacz też

</doc>
<doc id="1849338" url="https://pl.wikipedia.org/wiki?curid=1849338" title="Księżniczka i żaba">
Księżniczka i żaba

Księżniczka i żaba (, 2009) − amerykański film animowany w reżyserii Rona Clementsa i Johna Muskera. Jest luźną adaptacją powieści E.D. Bakera pt "The Frog Princess", który z kolei inspirowany był opowiadaniem braci Grimm "Żabi król". Film jest 49. animacją wyprodukowaną przez Walt Disney Animated Classics i pierwszym filmem od 2004 roku zrealizowanym przez to studio w tradycyjnej technice 2D.
W filmie Disneya po raz pierwszy główną bohaterką jest czarnoskóra księżniczka, przez co twórcy filmu zostali niejednokrotnie oskarżeni o rasizm.
Fabuła.
Nowy Orlean. Książę Naveen z Maldonii zostaje przemieniony w żabę przez złego maga voodoo doktora Faciliera. Tiana, która spotyka na swojej drodze żabę Naveena, zgadza się pocałować go, aby zdjąć zły czar. Jednak gdy dziewczyna całuje Naveena, sama staje się żabą. Wspólnie wyruszają w drogę do Bayoo, gdzie mieszka dobra kapłanka voodoo, Mama Odie, która jako jedyna wie co może cofnąć zły czar.
Wersja polska.
Opracowanie wersji polskiej: SDI Media Polska
Reżyseria: Wojciech Paszkowski
Dialogi polskie: Joanna Serafińska
Kierownictwo muzyczne: Agnieszka Tomicka
Teksty piosenek: Janusz Onufrowicz
Nagranie i montaż dźwięku: Filip Krzemień
Kierownictwo produkcji: Beata Jankowska i Marcin Kopiec
Mixing Studio: Shepperton International
Opieka artystyczna: Maciej Eyman i Michał Wojnarowski
W wersji polskiej udział wzięli:
W pozostałych rolach:
oraz chór w składzie: Katarzyna Dereń, Patrycja Gola, Irena Krajewska, Anna Sochacka, Aleksandra Szomańska, Mateusz Krautwurst, Adam Kryplik, Krzysztof Pietrzak, Jan Radwan, Jakub Szydłowski i Łukasz Talik
Wykonanie piosenek:

</doc>
<doc id="1849340" url="https://pl.wikipedia.org/wiki?curid=1849340" title="Twierdzenie Bretschneidera">
Twierdzenie Bretschneidera

Twierdzenie Bretschneidera – twierdzenie geometryczne pozwalające obliczyć pole powierzchni dowolnego czworokąta znając jedynie długości jego boków oraz miary jego kątów. Zostało ono udowodnione niezależnie w 1842 roku przez Carla Bretschneidera oraz przez F. Strehlkego.
Dowód twierdzenia.
Na początek zauważmy, że w twierdzeniu nie jest istotne, którą parę przeciwległych kątów – formula_11 i formula_12 czy formula_13 i formula_14 – wybierzemy. Zachodzi bowiem
Oznaczmy pole czworokąta symbolem formula_15 Wtedy
Zauważmy, że wzór ten działa zarówno, gdy czworokąt ABCD jest wypukły, jak i gdy jest wklęsły: przypuśćmy, że kąt formula_7 ma miarę większą od kąta półpełnego. Wtedy wzór przyjmuje postać
Ale pole trójkąta BDC to
co ostatecznie daje ponownie wzór .
Przemnażając wzór przez 2 i podnosząc obustronnie do kwadratu, otrzymujemy
Z twierdzenia cosinusów zastosowanego do trójkątów ABD i BCD otrzymujemy
Łącząc powyższe równości otrzymujemy
Podnosząc równość do kwadratu i dzieląc przez 4, otrzymujemy:
Dodając stronami równania i oraz korzystając z tożsamości trygonometrycznych (jedynki trygonometrycznej, cosinusa sumy kątów oraz cosinusa podwojonego kąta), otrzymujemy kolejno:
Przemnażając obie strony przez 4 i przenosząc jeden ze składników sumy na drugą stronę, równość przyjmuje postać
Zapisując wyrażenie
jako
oraz korzystając z wzorów skróconego mnożenia, otrzymujemy
Wprowadzając połowę obwodu formula_26
otrzymujemy równość
z której, po podzieleniu przez 16 i obustronnym spierwiastkowaniu otrzymujemy wzór Bretschneidera.
Podobne twierdzenia.
Twierdzenie Bretschneidera to uogólnienie wzoru Brahmagupty, będącego z kolei uogólnieniem wzoru Herona. Jeśli czworokąt dany jest wpisany w koło, to przeciwległe kąty sumują się do kąta półpełnego i wtedy

</doc>
<doc id="1849341" url="https://pl.wikipedia.org/wiki?curid=1849341" title="Mirosław Jan Stasik">
Mirosław Jan Stasik

Mirosław Jan Stasik (ur. 27 stycznia 1929 w Łodzi) − polski lekarz medycyny i toksykolog-naukowiec.
Edukacja i początki kariery.
Ukończył studia lekarskie w Akademii Medycznej w Łodzi. Następnie studiował toksykologię na University of Surrey w Guildford w Wielkiej Brytanii. Tytuł doktora medycyny uzyskał na najstarszej niemieckiej uczelni wyższej – Uniwersytecie w Heidelbergu. 
W latach 60. XX wieku uzyskał specjalizację z chorób wewnętrznych. Następnie, będąc pracownikiem naukowym Instytutu Medycyny Pracy im. J. Nofera w Łodzi, został kierownikiem nowo powstałego oddziału ostrych zatruć Instytutu, gdzie również tworzył zręby informacji toksykologicznej w Polsce.
W tamtym okresie opublikował jedną z pierwszych na świecie prac klinicznych na temat ostrej toksyczności tetraetyloołowiu u człowieka. Substancja ta była powszechnie stosowana jako środek przeciwstukowy w benzynie do 2005 roku.
Dalsza kariera.
Od początku lat 70. XX wieku przebywa w Niemczech Zachodnich, z dwuletnią przerwą na staż w Instytucie Toksykologii Uniwersytetu w Würzburgu oraz studia uniwersyteckie w Wielkiej Brytanii. We Frankfurcie nad Menem kierował ośrodkiem toksykologii i epidemiologicznych badań nad karcynogenezą w departamencie medycyny pracy koncernu chemicznego Hoechst AG we Frankfurcie nad Menem.
Celem tych badań było określenie rakotwórczego potencjału niektórych amin aromatycznych, np. dichlorobenzydyny i pochodnych aniliny, jak również tlenku etylenu i formaldehydu.
W latach 80. Stasik był delegatem koncernu Hoechst na konferencje naukowe Chemical Industry Institute of Toxicology w Research Triangle Park, NC (USA), jak również na sympozja naukowe organizowane przez Center for Environmental Epidemiology, University of Pittsburgh, Pennsylvania – wespół z the U.S. Environmental Protection Agency (EPA). Był także konsultantem i członkiem europejskich gremiów naukowych w Brukseli.
W latach 1989–2003, po nawiązaniu współpracy z Instytutem Medycyny Pracy i Ochrony Środowiska Uniwersytetu im. J. Gutenberga w Moguncji, kontynuował swe prace nad rakotwórczymi aminami aromatycznymi, jak również współpracował w tym zakresie z Katedrą Histologii i Embriologii Uniwersytetu Medycznego w Łodzi.
Największe osiągnięcia.
Badając proste aryloaminy, odkrył, że 4-chloro-"o"-toluidyna (4-COT), stosowana jako surowiec do produkcji wielu barwników i pigmentów oraz pestycydu chlorodimeformu, wywołuje raka pęcherza moczowego u człowieka. Konsekwencją tego odkrycia był zakaz produkcji i stosowania 4-COT w skali światowej. 
Klaus Norpoth (niemiecki profesor medycyny pracy) w swym podręczniku medycyny za odkrycie rakotwórczości 4-COT wpisał Stasika, jako jedynego Polaka, w poczet 15. światowych badaczy, którzy na przestrzeni ponad dwóch wieków odkryli zawodowe substancje rakotwórcze: od Percivalla Potta (1775) przez Ludwiga Rehna (1895), Johna Creecha i Maurice'a Johnsona (1974) do Stasika (1987).
Stasik jest autorem i współautorem kilkudziesięciu publikacji naukowych w czasopismach polskich, angielskich, niemieckich i japońskich, artykułów w International Labour Office "Encyklopedia of Occupational Health and Safety" (cztery edycje) oraz w "Ullmann's Enzyklopaedie". Prezentował swoje artykuły na międzynarodowych kongresach ICOH np. w Montrealu i Singapurze.
Od 1997 roku prowadzi w Wiesbaden filię Societas Jablonoviana – towarzystwa naukowego założonego w 1774 roku w Lipsku przez polskiego arystokratę, księcia Józefa A. Jabłonowskiego.
Fundacja 4-COT.
Wraz z żoną, dr Lilianą Stasik, założył w 2001 roku Fundację 4-COT, której jest prezesem. Fundacja jest powiązana z Instytutem Medycyny Pracy w Łodzi. Sponsoruje staże naukowo-badawcze młodych polskich naukowców w Europie Zachodniej i Ameryce Północnej. 

</doc>
<doc id="1849345" url="https://pl.wikipedia.org/wiki?curid=1849345" title="Droga wojewódzka nr 578">
Droga wojewódzka nr 578

Droga wojewódzka nr 578 (DW578) – droga wojewódzka w centralnej Polsce w województwie kujawsko-pomorskim przebiegająca przez teren powiatu bydgoskiego, w całości położona na terenie Gminy Dąbrowa Chełmińska. Droga ma długość 0,6 km. Łączy stację kolejową Ostromecko z centrum miejscowości Ostromecko koło Bydgoszczy.
Przebieg drogi.
Droga rozpoczyna się na skrzyżowaniu przy stacji kolejowej Ostromecko. Następnie kieruje się w stronę północną, później skręca na zachód i po 0,4 km dociera do prowadzącej między innymi w kierunku centrum miejscowości Ostromecko drogi wojewódzkiej nr 551. 

</doc>
<doc id="1849347" url="https://pl.wikipedia.org/wiki?curid=1849347" title="Lelant (stacja kolejowa)">
Lelant (stacja kolejowa)

 Lelant – stacja kolejowa we wsi Lelant, w hrabstwie Kornwalia. Stacja leży na linii kolejowej St Ives Bay Line. Położona jest na wprost estuarium rzeki Hayle, niecałe 2 km od St Erth.
Ruch pasażerski.
Stacja obsługuje 240 pasażerów rocznie (dane za 2007 rok) (dane ze sprzedaży biletów). Posiada połączenie z St Erth, St Ives i linią Cornish Main Line. Serwis obsługiwany jest wahadłowo, w przybliżeniu co godzinę.

</doc>
<doc id="1849348" url="https://pl.wikipedia.org/wiki?curid=1849348" title="Skakuszka długoogonowa">
Skakuszka długoogonowa

Skakuszka długoogonowa ("Notomys longicaudatus") – gatunek wymarłego gryzonia z rodziny myszowatych (Muridae), występujący dawniej endemicznie w Australii.
Znany z nielicznych okazów, ostatnie znalezione zostały na Terytorium Północnym w 1901 roku. Występował w Australii Zachodniej i na Terytorium Północnym. Szczątki kostne znajdywano również w Australii Południowej. Zamieszkiwał suche i półpustynne tereny porośnięte akacją i eukaliptusem oraz niskie zarośla. Stosunkowo duży gryzoń z rodzaju "Notomys" osiągający masę ciała 100 g i długim ogonie.
W Australii zwierzę jest nazywane angielską nazwą oraz aborygeńską nazwą "koolawa". W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę skakuszka długoogonowa.
Biologia i ekologia tego gatunku słabo poznana. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EX (wymarły). Nie są znane przyczyny wymarcia tego ssaka, prawdopodobnie mogło to być związane ze sprowadzeniem do Australii kotów i lisów.

</doc>
<doc id="1849349" url="https://pl.wikipedia.org/wiki?curid=1849349" title="Rzekotka wiewiórcza">
Rzekotka wiewiórcza

Rzekotka wiewiórcza ("Dryophytes squirellus") – gatunek płaza bezogonowego z rodziny rzekotkowatych (Hylidae).
Występowanie.
Płaz ten pochodzi z południowo-wschodniego wybrzeża Stanów Zjednoczonych Ameryki. Począwszy od Teksasu na południowym zachodzie zamieszkuje on nieprzerwanie tereny aż do Wirginii na północy, nie licząc kilku oddzielnych populacji, których zasięgi występowania nie mają łączności z Atlantykiem. Znajdują się one na terenie Wirginii, Missisipi i Karoliny Północnej. Oprócz tego człowiek introdukował gatunek na Bahamy.
Status.
Rzekotka wiewiórcza występuje obficie na większej części swego obszernego zasięgu występowania. Jej liczebność nie zmienia się. Wydaje się, że płaz ten potrafi przystosować się do umiarkowanych zmian w środowisku.
Obecnie nie mówi się o żadnych poważnych zagrożeniach dla gatunku. W związku z tym nie potrzeba specjalnych działań ochronnych.

</doc>
<doc id="1849350" url="https://pl.wikipedia.org/wiki?curid=1849350" title="Notomys sturti">
Notomys sturti



</doc>
<doc id="1849351" url="https://pl.wikipedia.org/wiki?curid=1849351" title="Pet Sematary">
Pet Sematary

Pet Sematary – singel zespołu Ramones, promujący album "Brain Drain". Wydany w 1989 przez wytwórnie Beggars Banquet Records (Wielka Brytania), Sire Records (USA) i Liberation Records (Australia). Utwór „Pet Sematary” został wykorzystany w filmie według powieści Stephena Kinga "Smętarz dla zwierzaków".
Lista utworów.
Wersja amerykańska (7”):
Wersja amerykańska (12”):
Wersja brytyjska (7”):
Wersja brytyjska (12”):
Wersja australijska (7”):
Skład.
Gościnnie:

</doc>
<doc id="1849353" url="https://pl.wikipedia.org/wiki?curid=1849353" title="Carbis Bay (stacja kolejowa)">
Carbis Bay (stacja kolejowa)

 Carbis Bay – stacja kolejowa we wsi Carbis Bay, w hrabstwie Kornwalia. Stacja leży na linii kolejowej St Ives Bay Line. Jest stacją położoną w pobliżu plaży na Oceanie Atlantyckim.
Ruch pasażerski.
Stacja obsługuje 111 158 pasażerów rocznie (dane za okres od kwietnia 2020 do marca 2021) (dane ze sprzedaży biletów). Posiada połączenie z St Erth, St Ives, Lelant i linią Cornish Main Line. Serwis obsługiwany jest wahadłowo, w przybliżeniu co godzinę.

</doc>
<doc id="1849355" url="https://pl.wikipedia.org/wiki?curid=1849355" title="BMW R23">
BMW R23



</doc>
<doc id="1849356" url="https://pl.wikipedia.org/wiki?curid=1849356" title="BMW R2">
BMW R2



</doc>
<doc id="1849357" url="https://pl.wikipedia.org/wiki?curid=1849357" title="BMW R3">
BMW R3



</doc>
<doc id="1849358" url="https://pl.wikipedia.org/wiki?curid=1849358" title="BMW R39">
BMW R39



</doc>
<doc id="1849360" url="https://pl.wikipedia.org/wiki?curid=1849360" title="BMW R20">
BMW R20



</doc>
<doc id="1849361" url="https://pl.wikipedia.org/wiki?curid=1849361" title="Tom Nuyens">
Tom Nuyens

Tom Nuyens (ur. 18 marca 1973 w Wilrijk, Antwerpia) – belgijski model, pierwszy Mister Belgii 1996. Zwycięzca pierwszego konkursu Mister World w 1996.

</doc>
<doc id="1849362" url="https://pl.wikipedia.org/wiki?curid=1849362" title="Droga wojewódzka nr 585">
Droga wojewódzka nr 585

Droga wojewódzka nr 585 (DW585) – droga wojewódzka w centralnej Polsce w województwie kujawsko-pomorskim przebiegająca przez teren powiatu toruńskiego, w całości położona na terenie miasta Toruń. Droga ma długość 2,0 km. Łączy stację kolejową Toruń Główny z drogą krajową nr 91 (dawniej nr 1).
Przebieg drogi.
Droga rozpoczyna się na placu przy stacji kolejowej Toruń Główny. Następnie kieruje się w stronę wschodnią, później skręca na zachód i po 2,0 km dociera do drogi krajowej nr 91. W obrębie miasta Toruń droga przebiega ulicami Dybowską i Podgórską. 

</doc>
<doc id="1849363" url="https://pl.wikipedia.org/wiki?curid=1849363" title="The One (DVD)">
The One (DVD)

The One – wideo DVD, wydane przez stację CBS w marcu 2004 roku. Na tym wideo znalazły się takie piosenki jak: „Billie Jean”, „Smooth Criminal”, Black or White”, „Wanna Be Startin' Somethin'”.

</doc>
<doc id="1849364" url="https://pl.wikipedia.org/wiki?curid=1849364" title="Hyla suweonensis">
Hyla suweonensis



</doc>
<doc id="1849365" url="https://pl.wikipedia.org/wiki?curid=1849365" title="St Ives Bay">
St Ives Bay

St Ives Bay (korn. "Cammas an Tewyn") – zatoka na Oceanie Atlantyckim w Wielkiej Brytanii, w Kornwalii. Jej szerokość wynosi ok. 6 km, od zachodu zamyka ją St Ives, od wschodu półwysep Godrevy. Do zatoki wpływa rzeka Hayle. Nad zatoką położone są miejscowości St Ives, Carbis Bay, Hayle i Lelant.
Turystyka.
Zatoka jest miejscem wypoczynku letniego z uwagi na liczne plaże i fale umożliwiające surfing. Wzdłuż zatoki prowadzi szlak turystyczny South West Coast Path. Zatoka jest uczęszczana przez obserwatorów ptaków. Miejsce jest łatwo osiągalne dzięki linii kolejowej St Ives Bay Line, biegnącej wzdłuż zachodniej części zatoki.

</doc>
<doc id="1849366" url="https://pl.wikipedia.org/wiki?curid=1849366" title="BMW R35">
BMW R35



</doc>
<doc id="1849368" url="https://pl.wikipedia.org/wiki?curid=1849368" title="BMW R4">
BMW R4



</doc>
<doc id="1849369" url="https://pl.wikipedia.org/wiki?curid=1849369" title="BMW R75">
BMW R75



</doc>
<doc id="1849370" url="https://pl.wikipedia.org/wiki?curid=1849370" title="I Believe in Miracles">
I Believe in Miracles

I Believe in Miracles – singel zespołu Ramones, promujący album "Brain Drain", wydany w 1989 w Niemczech przez wytwórnię Chrysalis Records.
Skład.
Gościnnie:

</doc>
<doc id="1849371" url="https://pl.wikipedia.org/wiki?curid=1849371" title="3 Batalion Strzelców (II RP)">
3 Batalion Strzelców (II RP)

3 Batalion Strzelców (3 bs) – oddział piechoty Wojska Polskiego II RP.
Historia batalionu.
W 1924 w Rembertowie został sformowany Batalion Manewrowy. 9 kwietnia 1924 ogłoszono przydziały oficerów na stanowiska służbowe w baonie.
12 kwietnia 1927 Minister Spraw Wojskowych podporządkował pododdział komendantowi Doświadczalnego Centrum Wyszkolenia. Batalion przejął tradycje bojowe I batalionu 142 pułku piechoty. 19 maja 1927 Minister Spraw Wojskowych ustalił i zatwierdził dzień 12 maja świętem batalionu. W 1930, po przekształceniu Doświadczalnego Centrum Wyszkolenia w Centrum Wyszkolenia Piechoty, podporządkowany został jego komendantowi. Z dniem 1 września 1931 minister spraw wojskowych przemianował batalion manewrowy na 3 batalion strzelców.
7 grudnia 1932 roku Minister Spraw Wojskowych ogłosił wyniki międzyoddziałowych zawodów strzeleckich przeprowadzonych w 1932 roku w myśl „Instrukcji Wyszkolenia Kontyngensu Piechoty”, część I, w dywizjach piechoty z rocznikiem 1910. W grupie samodzielnych batalionów strzelców i morskiego tytuł mistrzowskiego otrzymał 3 baon strzelców, a tytuł mistrzowskiego pododdziału uzyskał pluton pionierów 3 bs pod dowództwem por. Eugeniusza Wityka.
W dniach 11–13 maja 1934 roku baon obchodził swoje doroczne święto połączone z uroczystościami 15 lecia oddziału. W sobotę 12 maja, w uroczystości wziął udział Prezydent RP Ignacy Mościcki, któremu towarzyszył szef Gabinetu Wojskowego pułkownik Jan Głogowski i adiutant kapitan Józef Hartman oraz I wiceminister spraw wojskowych generał dywizji Kazimierz Fabrycy i szef Departamentu Piechoty pułkownik Kazimierz Janicki.
10 lutego 1937 Prezydent RP Ignacy Mościcki zatwierdził wzór sztandaru dla 3 bs. Na lewej stronie płata umieszczone zostały nazwy bitew stoczonych przez I/142 pp: „Ossów 14 VIII 1920”, „Kolno” 23 VIII 1920”, „Halicz” 14 IX 1920” i „Gliniska 2 IX 1920”.
20 lutego 1937 roku Minister Spraw Wojskowych ustalił dzień 24 maja świętem batalionu.
26 maja 1937 roku w Rembertowie Prezydent RP wręczył dowódcy batalionu sztandar ufundowany przez społeczeństwo powiatów: warszawskiego, mińsko-mazowieckiego i radzymińskiego. Uroczystość poświęcenia i wręczenia sztandaru była połączona z obchodami świąt 3 baonu strzelców i 32 dal.
3 batalion strzelców był jednostką mobilizującą. Zgodnie z planem mobilizacyjnym „W” miał sformować następujące pododdziały:
w mobilizacji alarmowej, w grupie jednostek oznaczonych kolorem żółtym:
w I rzucie mobilizacji powszechnej:
w II rzucie mobilizacji powszechnej:
Ponadto jednostka wystawiła:
W kampanii wrześniowej 1939 batalion walczył w składzie Mazowieckiej Brygady Kawalerii.
Żołnierze batalionu.
Obsada personalna w 1939 roku.
Obsada personalna i struktura organizacyjna w marcu 1939 roku:
Obsada personalna 3 bs we wrześniu 1939.
1 kompania strzelców
2 kompania strzelców
3 kompania strzelców
kompania ciężkich karabinów maszynowych
pododdziały specjalne

</doc>
<doc id="1849374" url="https://pl.wikipedia.org/wiki?curid=1849374" title="NBA All-Rookie Team">
NBA All-Rookie Team

All-NBA Rookie Team – pierwsza piątka najlepszych debiutantów danego sezonu ligi NBA.
Od sezonu 1988/89 zaczęto również wybierać drugą piątkę najlepszych debiutantów ligi (All-NBA Rookie Second Team).

</doc>
<doc id="1849376" url="https://pl.wikipedia.org/wiki?curid=1849376" title="Copa América 1910">
Copa América 1910

Copa América 1910 były to pierwsze, nieoficjalne mistrzostwa Ameryki Południowej (a przynajmniej za oficjalne nie uznaje ich CONMEBOL). Rozgrywano je od 29 maja do 12 czerwca 1910 r. w Argentynie. Oprócz gospodarzy w turnieju udział brały reprezentacje Urugwaju i Chile. Argentyńczycy okazali się mało gościnni i wygrali zawody.
Oryginalnie turniej nazywał się "Copa Centenario Revolución de Mayo 1910" (później CONMEBOL przemianował tę nazwę na Mistrzostwa Ameryki Południowej) i zorganizowano go dla uczczenia setnej rocznicy rewolucji majowej, którą Argentyńczycy uważają za początek swojej niepodległości.
Turniej rozgrywano systemem ligowym, na trzech stadionach (Cancha de Gimnasia y Esgrima, Cancha de Belgrano i Colegiales) położonych w Buenos Aires. Mieściły one od 8 do 10 tys. widzów.
Końcowa tabela.
Zwycięzca Copa América 1910
ARGENTYNA PIERWSZY TYTUŁ

</doc>
<doc id="1849378" url="https://pl.wikipedia.org/wiki?curid=1849378" title="Suffocation (album)">
Suffocation (album)

Suffocation – piąty album studyjny amerykańskiej grupy muzycznej Suffocation. Wydawnictwo ukazało się 19 września 2006 roku nakładem wytwórni muzycznej Relapse Records. Nagrania odbyły się w Full Force Studios. Okładkę wydawnictwa przygotował teksański tatuażysta Jon Zig. Podczas sesji nagraniowej został ponownie zarejestrowany utwór "Prelude to Repulsion", który w oryginalne ukazał się na albumie "Breeding the Spawn" w 1993 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1849380" url="https://pl.wikipedia.org/wiki?curid=1849380" title="Korniłowicz">
Korniłowicz



</doc>
<doc id="1849382" url="https://pl.wikipedia.org/wiki?curid=1849382" title="Electronic Sports World Cup 2005">
Electronic Sports World Cup 2005

Electronic Sports World Cup 2005 odbył się w Paryżu we Francji w dniach 6 - 10 lipca 2005. Turniej został rozegrany w Carrousel Du Louvre w Luwrze. Łączna pula nagród wynosiła 300 000 dolarów.
Reprezentacja Polski.
Counter Strike 

</doc>
<doc id="1849383" url="https://pl.wikipedia.org/wiki?curid=1849383" title="Droga wojewódzka nr 587">
Droga wojewódzka nr 587

Droga wojewódzka nr 587 (DW587) – droga wojewódzka w centralnej Polsce w województwie mazowieckim przebiegająca przez teren powiatu warszawskiego zachodniego, w całości położona na terenie miasta Błonie. Droga ma długość 0,7 km. Łączy stację kolejową Błonie z centrum Błonia. 
Przebieg drogi.
Droga rozpoczyna się na placu przy stacji kolejowej Błonie. Następnie kieruje się w stronę wschodnią i po 0,7 km dociera do prowadzącej między innymi w kierunku centrum Błonia drogi wojewódzkiej nr 579. W obrębie miasta Błonie droga prowadzi ulicą Kolejową.

</doc>
<doc id="1849384" url="https://pl.wikipedia.org/wiki?curid=1849384" title="Wiesmann GT">
Wiesmann GT

Wiesmann GT – sportowy samochód osobowy produkowany przez niemiecką firmę Wiesmann od roku 2003. Dostępny jako 2-drzwiowy roadster. Do napędu użyto silnika V8 o pojemności 4,8 litra. Moc przenoszona była na oś tylną poprzez 6-biegową manualną skrzynię biegów. Następcą został Wiesmann GT MF 5.

</doc>
<doc id="1849388" url="https://pl.wikipedia.org/wiki?curid=1849388" title="Droga wojewódzka nr 804">
Droga wojewódzka nr 804

Droga wojewódzka nr 804 (DW804) – droga wojewódzka w centralnej Polsce w województwie mazowieckim przebiegająca przez teren powiatu garwolińskiego, w całości położona na terenie Gminy Pilawa. Droga ma długość 0,4 km. Łączy stację kolejową Pilawa z centrum miasta Pilawa.
Przebieg drogi.
Droga rozpoczyna się na skrzyżowaniu przy stacji kolejowej Pilawa. Następnie kieruje się w stronę północno - zachodnią i po 0,4 km dociera do prowadzącej między innymi w kierunku centrum Pilawy drogi wojewódzkiej nr 805.

</doc>
<doc id="1849391" url="https://pl.wikipedia.org/wiki?curid=1849391" title="Alameda (dzielnica Miami)">
Alameda (dzielnica Miami)

Alameda - dzielnica miasta Miami, na Florydzie w Stanach Zjednoczonych. Położona na północ od miasta Coral Gables. Nazywana również "West Flagler".
Geografia.
Leży na współrzędnych geograficznych , na wysokości 3 m n.p.m.

</doc>
<doc id="1849392" url="https://pl.wikipedia.org/wiki?curid=1849392" title="Meeting de Atletismo Madrid 2009">
Meeting de Atletismo Madrid 2009

Meeting de Atletismo Madrid 2009 – mityng lekkoatletyczny, który odbył się 4 lipca w stolicy Hiszpanii Madrycie. Zawody były zaliczane do cyklu World Athletics Tour i posiadały rangę Grand Prix IAAF.

</doc>
<doc id="1849394" url="https://pl.wikipedia.org/wiki?curid=1849394" title="Droga wojewódzka nr 800">
Droga wojewódzka nr 800

Droga wojewódzka nr 800 (DW800) – droga wojewódzka w centralnej Polsce w województwie mazowieckim przebiegająca przez teren powiatu garwolińskiego, w całości położona na terenie Gminy Parysów. Droga ma długość 1,2 km. Łączy stację kolejową Parysów z centrum miejscowości Parysów.
Przebieg drogi.
Droga rozpoczyna się na skrzyżowaniu przy stacji kolejowej Parysów. Następnie kieruje się w stronę północno - wschodnią i po 1,2 km dociera do prowadzącej w kierunku centrum miejscowości Parysów drogi wojewódzkiej nr 805.

</doc>
<doc id="1849395" url="https://pl.wikipedia.org/wiki?curid=1849395" title="Świat nocy">
Świat nocy

Świat nocy (ang. "Night World") – seria powieści autorstwa amerykańskiej pisarki L.J. Smith, autorki sagi "Pamiętniki wampirów", opowiadająca o dwóch światach - świecie, który wszyscy doskonale znamy i Świecie Nocy, którym rządzą surowe zasady, a miłość oznacza złamanie wszystkich praw.
Dziewięć różnych historii rozegranych w jednym świecie, połączonych z sobą jedynie kilkoma postaciami. W Polsce wydane po trzy powieści w jednej książce.
Kolejne tomy "Świat nocy" przez 32 tygodnie pozostawały w czołówce list bestsellerów „The New York Times”.
Treść.
Wampiry, wilkołaki, czarownicy, zmiennokształtni – są wśród nas, choć o tym nie wiemy. Są piękni i śmiertelnie niebezpieczni, a ich urokowi nie potrafi się oprzeć żaden człowiek. Posiadają niezwykłe umiejętności, władają magią, są nieśmiertelni lub potrafią rozmawiać ze zwierzętami. Ale muszą też przestrzegać odwiecznych praw: za wszelką cenę ukrywać swoje istnienie przed ludźmi i nigdy nie wiązać się ze zwykłymi śmiertelnikami. Jednak gdy w grę wchodzi miłość, zapomina się o wszystkich zasadach. Nawet o tych, za których złamanie płaci się najwyższą cenę...
Powieści.
Night World / Świat nocy

</doc>
<doc id="1849396" url="https://pl.wikipedia.org/wiki?curid=1849396" title="Hyla tsinlingensis">
Hyla tsinlingensis

Hyla tsinlingensis – gatunek żyjącego w Azji płaza bezogonowego z rodziny rzekotkowatych.
Występowanie.
Jedynym państwem świata, gdzie spotykano gatunek na wolności, są Chiny. Dokładniej płazy bytują we wschodnim Syczuanie, centralnym Anhui, a także na południu Shaanxi i Gansu. Sądzi się, że rzewczywisty zasięg występowania gatunku jest szerszy niż ten, na którym do dziś udowodniono jego obecność.
Przedstawiciel bezogonowych żyje na wysokościach od 600 do 2500 metrów nad poziomem morza. Zamieszkuje tereny trawiaste i porośnięte krzewami, a także pola ryżowe.
Rozmnażanie.
Ma miejsce nie tylko w stawach, ale także na polach ryżowych.
Status.
Liczebność gatunku ulega spadkowi. Zjawisko to dotyczy jednak nie całego zasięgu występowania, a tylko niektórych regionów.

</doc>
<doc id="1849397" url="https://pl.wikipedia.org/wiki?curid=1849397" title="Allapattah">
Allapattah

Allapattah - dzielnica miasta Miami, na Florydzie w Stanach Zjednoczonych.
Geografia.
Leży na współrzędnych geograficznych , na wysokości 3 m n.p.m.

</doc>
<doc id="1849398" url="https://pl.wikipedia.org/wiki?curid=1849398" title="Flash i Dash">
Flash i Dash

Flash i Dash - to serial animowany o nastolatkach kochających wyścigi samochodowe. Bohaterowie w każdym odcinku startują w wyścigu w którym określona jest nagroda. Zawodnicy sterują samochodami przez własne piloty i starają się wypaść jak najlepiej. Serial był emitowany w USA w Cartoon Network TOO.

</doc>
<doc id="1849399" url="https://pl.wikipedia.org/wiki?curid=1849399" title="Wiesmann MF 3">
Wiesmann MF 3

Wiesmann MF 3 – sportowy samochód osobowy produkowany przez niemiecką firmę Wiesmann. Dostępny jako 2-drzwiowy roadster. Pod względem konstrukcyjnym jest zbliżony do modelu MF 30, różni się od niego silnikiem. Do napędu MF 3 użyto silnika BMW R6 o pojemności 3,2 litra. Moc przenoszona była na oś tylną poprzez 6-biegową manualną skrzynię biegów.

</doc>
<doc id="1849400" url="https://pl.wikipedia.org/wiki?curid=1849400" title="Słownik Biograficzny Ziemi Cieszyńskiej">
Słownik Biograficzny Ziemi Cieszyńskiej



</doc>
<doc id="1849402" url="https://pl.wikipedia.org/wiki?curid=1849402" title="Wiesmann MF 30">
Wiesmann MF 30

Wiesmann MF 30 – sportowy samochód osobowy produkowany przez niemiecką firmę Wiesmann. Dostępny jako 2-drzwiowy roadster. Pod względem konstrukcyjnym jest zbliżony do modelu MF 3, różni się od niego silnikiem. Do napędu MF 30 użyto silnika BMW R6 o pojemności trzech litrów. Moc przenoszona była na oś tylną poprzez 5-biegową manualną skrzynię biegów.

</doc>
<doc id="1849403" url="https://pl.wikipedia.org/wiki?curid=1849403" title="Bay Heights">
Bay Heights

Bay Heights - dzielnica miasta Miami, na Florydzie w Stanach Zjednoczonych. Położona na południowy wschód od centrum miasta, pomiędzy dzielnicą Coral Way i ulicami South Miami Avenue/South Bayshore Drive.
Geografia.
Leży na współrzędnych geograficznych , na wysokości 4 m n.p.m., co czyni ją jednym z najwyżej położonych terenów w mieście.

</doc>
<doc id="1849404" url="https://pl.wikipedia.org/wiki?curid=1849404" title="Modroara błękitna">
Modroara błękitna

Modroara błękitna, ara błękitna ("Anodorhynchus leari") – gatunek dużego ptaka z rodziny papugowatych (Psittacidae), występujący jedynie na niewielkim obszarze wschodniej Brazylii. Według IUCN "A. leari" jest obecnie zagrożona wyginięciem, jest wymieniona w Załączniku I konwencji CITES. Nie wyróżnia się podgatunków.
Etymologia.
Polska nazwa zwyczajowa pochodzi od ubarwienia tego gatunku ptaka. Natomiast nazwa gatunkowa wywodzi się od angielskiego poety i rysownika Edwarda Leara, który jest autorem wielu przedstawień ptaków, w tym modroary błękitnej.
Historia odkryć.
"A. leari" została opisana pierwszy raz przez Karola Bonaparte w 1856 roku, jednak nie udało się ustalić obszaru występowania większej ilości tych papug. Publiczność pierwszy raz zobaczyła modroarę błękitną w 1950 w lokalnym brazylijskim zoo. Jednak dopiero w 1978 Helmut Sick odkrył dwa niewielkie obszary – w okolicy Toca Velha i Serra Branca – w stanie Bahia w Brazylii, gdzie występuje modroara błękitna.
Wygląd.
Modroara błękitna jest w bardzo dużym stopniu podobna do modroary hiacyntowej, ale jest od niej mniejsza, a upierzenie ma bardziej matowe. "A. leari" osiąga do 75 cm długości i do 0,95 kg masy. Skrzydła, ogon i całe ciało z wyjątkiem głowy są ciemnoniebieskie. Natomiast sama głowa jest nieco jaśniejsza. Wokół oczu upierzenie jest żółtawe lub żółto-pomarańczowe. Po bokach przy dziobie modroara błękitna ma gołą jasnożółtą skórę, a sam dziób jest duży i czarny. Nogi u tego gatunku mają kolor ciemnoszary.
Środowisko.
Naturalnym środowiskiem występowania modroary błękitnej są tereny, na których występuje palma Licuri, ponieważ orzechy tej palmy są bardzo ważnym składnikiem diety "A. leari". Palmy "Licuri" występują obecnie jednak tylko na szczątkowym terytorium (ok. 1,6%) swojego pierwotnego obszaru, stąd też zasięg występowania modroary błękitnej jest bardzo mocno ograniczony. Drugim ważnym składnikiem środowiska dla tego gatunku jest obecność piaskowca, w którym papugi zakładają gniazda. Ponieważ piaskowiec jest skałą bardzo twardą, ary rozmiękczają ją śliną, a następnie wykonują dziobem małe szczeliny. Na końcu zaś nogami wyskrobują osłabioną skałę.
Zachowanie.
Modroary błękitne łatwo i w interesujący sposób dostosowują się do otoczenia. Kiedy stado poszukuje nowych terenów lęgowych lub pożywienia, część samców dokonuje "zwiadu" na okolicznym terenie dla bezpieczeństwa całego stada. Jeśli "zwiadowcy" dostrzegą niebezpieczeństwo, natychmiast wydają sygnały ostrzegawcze dla stada, które słychać w promieniu kilku kilometrów. Ponadto modroary błękitne potrafią osiągnąć w locie szybkość ponad 55 km/godz., co pozwala im skutecznie unikać zagrożenia.
Rozmnażanie.
Modroary błękitne osiągają dojrzałość płciową pomiędzy 2 a 4 rokiem życia, przy długości życia dochodzącej do 30, a nawet 50 lat. Samice składają 1–2 jaja rocznie w okresie godowym trwającym od grudnia do maja, ale nie wszystkie osobniki łączą się w pary.
Status i ochrona.
Od 1994 roku gatunek był uznawany przez IUCN za krytycznie zagrożony wyginięciem, ponieważ populacja wynosiła jedynie ok. 140 osobników. Status ten utrzymał się – mimo znacznego wzrostu liczby ptaków – aż do 2008 roku. Dopiero w 2009 IUCN przyznała "A. leari" status gatunku zagrożonego, gdyż populacja zwiększyła się do ponad 960 w roku 2008. W 2018 roku liczebność populacji szacowano na 1694 osobniki; trend liczebności nadal uznaje się za wzrostowy.
Nadal jednak gatunek nie może być bezpieczny, ponieważ zdarzają się niedobory orzechów "Licuri", powodowane np. przez tratowanie młodych palm przez bydło, oraz wykorzystywanie piaskowca przez ludzi. Z tych powodów programem pomocy i ochrony modroarę błękitną wspierają liczne organizacje, m.in.: Fundação Biodiversitas, SAVE Brasil, Loro Parque Fundación, Parrots International oraz Fundacja Lymington, które są nadzorowane przez Brazylijski Instytut Ochrony Środowiska, Zasobów Naturalnych i Energii Odnawialnej (IBAMA). Jedna z wymienionych organizacji – Fundação Biodiversitas – powołała w 1993 roku Stację Biologiczną Canudos, która chroni skały piaskowca w rejonie występowania tych papug.
Gatunek został wymieniony w Załączniku I konwencji CITES.

</doc>
<doc id="1849406" url="https://pl.wikipedia.org/wiki?curid=1849406" title="Podwale Przedmiejskie">
Podwale Przedmiejskie

Podwale Przedmiejskie – ulica w dzielnicy Śródmieście w Gdańsku, dawniej leżąca w ciągu drogi krajowej nr 7, będąca początkiem trasy wylotowej w kierunku Warszawy. Ulica wyznacza granicę między Głównym Miastem a Starym Przedmieściem, następnie przecina Wyspę Spichrzów i Dolne Miasto. Czasami jest zaliczana do trasy W-Z.
Zabudowa.
Podwale Przedmiejskie zaprojektowane jest jako arteria przelotowa, na całej swojej długości nie ma skrzyżowań umożliwiających przecięcie jej osi (z wyjątkiem ulic Pszennej i Szopy, biegnących pod wiaduktem). Nie ma także przejść dla pieszych – komunikację i dojście do znajdujących się pomiędzy jezdniami przystanków tramwajowych zapewniają przejścia podziemne.
Na odcinku od ul. Okopowej do Motławy ulica nie posiada północnej pierzei - wzdłuż ulicy ciągną się trawniki – jest to celowo zachowane przedpole widokowe Głównego Miasta. Po południowej stronie znajdują się głównie bloki mieszkalne.
Odcinek od ul. Chmielnej do ul. Elbląskiej został wytyczony pomiędzy istniejącą rzadką zabudową Dolnego Miasta, nie posiada własnej zabudowy poza przylegającymi obiektami Akademii Muzycznej i dawnych koszar.
Historia.
Dzisiejsza ulica (zupełnie niemająca już dawnego wyglądu) składała się początkowo z trzech ulic: odcinka między Lastadią a Żabim Krukiem, odcinka pomiędzy Żabim Krukiem a Rzeźnicką oraz odcinka pomiędzy Rzeźnicką a Kładkami. Cała ulica przebiegała wzdłuż fosy oddzielającej Główne Miasto od Starego Przedmieścia, zasypanej w latach 1617–1640.
Do 1945 roku ulica, nosząca niemieckojęzyczną nazwę "Vorstädtischer Graben" (obecna nazwa jest tłumaczeniem nazwy historycznej), prowadziła od okolic Targu Siennego do Targu Maślanego przy Motławie i z obu stron była zabudowana kamienicami.
Zabudowa ulicy nie została odbudowana ze zniszczeń dokonanych podczas walk o Gdańsk w marcu 1945 roku. W 1959 roku ulicę rozbudowano do dwóch jezdni, dobudowano most nad Motławą oraz zbudowano linię tramwajową, dzięki czemu wycofano ruch tramwajowy i samochodowy z ul. Długiej i Długiego Targu. Nowa trasa tramwajowa została uruchomiona 20 maja 1959 roku. Nową Motławę w kierunku zajezdni przy ul. Łąkowej i na Stogi tramwaje przekraczały mostem saperskim, ruch kołowy w kierunku Warszawy prowadził ulicami Chmielną, Stągiewną i Długimi Ogrodami (wtedy Elbląską). Na ówczesnym końcu Podwala Przedmiejskiego, pomiędzy ul. Chmielną i Łąkową, istniało jedno z największych gdańskich targowisk. W 1975 roku do użytku oddano estakadę i Węzeł Leningradzki (od 1990 r. „Węzeł Okopowa”, a od 2004 r. im. Unii Europejskiej).
Ok. 1965 zmieniono nazwę ulicy na aleję Leningradzką. Historyczną nazwę przywrócono po 1989 roku.
Na początku lat 90. XX wieku rozpoczęto prace nad dokończeniem trasy. Zbudowano most nad Nową Motławą, który po ponad 30 latach zastąpił tymczasowy tramwajowy most saperski. Zmieniono układ drogowy okolicy, m.in. przerwano ciągłość ul. Łąkowej, a ulice Szopy i Pszenną przeprowadzono pod wiaduktem. Trasę na odcinku od ul. Chmielnej do ul. Elbląskiej wraz z węzłem na końcu oddano do użytku w 1995 roku, wtedy też przeniesiono torowisko tramwajowe z Długich Ogrodów.
W listopadzie 2018 przywrócone zostały wszystkie relacje skrętne i przejścia dla pieszych na skrzyżowaniu z ul. Chmielną, a w lipcu 2020 kosztem 10,5 mln zł wykonano podobną przebudowę skrzyżowania z ul. Łąkową.
W 2022 przy ul. Chmielnej zrealizowano pierwszy w mieście "zielony" przystanek tramwajowy (wiata porośnięta bluszczem).

</doc>
<doc id="1849407" url="https://pl.wikipedia.org/wiki?curid=1849407" title="Aleja Armii Krajowej w Gdańsku">
Aleja Armii Krajowej w Gdańsku

Aleja Armii Krajowej (Trasa W-Z) – droga w Gdańsku w większości przebiegu posiadająca cechy trasy szybkiego ruchu, łączy Śródmieście z obwodnicą Trójmiasta (S6).
Przebieg.
Aleja o długości 9,7 kilometra, wychodząca w stronę zachodnią z "węzła Unii Europejskiej". Przechodzi wiaduktem nad linią kolejową Warszawa – Gdańsk a następnie na "węźle Carla Groddecka" krzyżuje się z ul. 3 Maja. Biegnie rozdzielając Chełm, Siedlce, Wzgórze Mickiewicza, Ujeścisko, Zabornię oraz przez Jasień, aż do "węzła Karczemki" na obwodnicy Trójmiasta za którym przechodzi w ul. Kartuską. Do 2012 roku aleja była częścią drogi krajowej nr 7 Żukowo – Chyżne. Obecnie aleja jest częścią drogi wojewódzkiej nr 501 Gdańsk – Krynica Morska.
Trasa W-Z.
Aleja Armii Krajowej przechodzi za "węzłem Groddecka" w częściowo bezkolizyjną drogę ruchu przyśpieszonego o dwóch jezdniach oraz dwóch i trzech pasach ruchu. Oprócz kolizyjnego skrzyżowania z ulicami Łostowicką i al. Havla skrzyżowania mają formę węzłów typu WB a skrzyżowanie z obwodnicą Trójmiasta ma formę węzła typu koniczynka.
Na odcinku Sikorskiego – Okopowa pomiędzy jezdniami alei biegnie torowisko tramwajowe. Prócz skrzyżowania Havla/Łostowicka na trasie nie występują przejścia dla pieszych czy ciągi piesze wzdłuż jezdni.
Podwale Przedmiejskie.
Ulica pierwotnie uznawana za część trasy W-Z; droga szybkiego ruchu budowana w latach 1959 – 1995 prowadzi z Węzła Unii Europejskiej w Śródmieściu do ul. Elbląskiej. Przed oddaniem do użytku południowej obwodnicy Gdańska w 2012 roku trasa ta należała do ciągu drogi krajowej nr 7 i jako przedłużenie trasy W-Z na wschód stanowiła główną drogę wylotową w kierunku Warszawy.
Obecnie klasa Podwala Przedmiejskiego ma zostać zmniejszona do drogi zbiorczej.
Etapy realizowania inwestycji.
Inwestycja realizowana jest w etapach, z wieloma przerwami od 1980. Kolejno powstawały:
Odcinek I.
Odcinek o długości 1,8 km od skrzyżowania z ul. 3 Maja do węzła drogowego typu WB z al. Sikorskiego na Chełmie. Odcinek ten został wybudowany wraz z wiaduktami i kładkami pieszymi przeznaczonymi do stworzenia linii tramwajowej na Chełm. Budowa linii tramwajowej na Chełm była przez wiele lat opóźniana. Linia tramwajowa została otwarta pod koniec 2007 r. Linia ta, mimo że ma tylko 2900 metrów, ma bardzo trudny profil (pochylenie do 50 promili). Przez pierwsze lata eksploatacji był problem z pojazdami, które mogły się poruszać po linii ponieważ powszechne składy 105Na we wszystkich odmianach nie mogły i nie mogą do dziś wjeżdżać na linię chełmską. Do obsługi ZKM Gdańsk mógł wystawić łącznie 9 pojazdów: "3 Bombardiery NGT6 z 2007 r., 4 Alstomy NGd99 z 2000 r. oraz 2 tramwaje typu N8C odkupione z Dortmundu". Dopiero 46 szt. sprowadzonych tramwajów z Dortmundu oraz zakup 35 szt. nowych tramwajów typu Pesa Swing pozwolił na stworzenie nowych linii łączących Chełm z Wrzeszczem, Nowym Portem oraz Zaspą.
Odcinek II.
Odcinek o długości 1,3 km od węzła Chełm do skrzyżowania z ul. Łostowicką o przekroju dwóch jezdni po trzy pasy ruchu w każdym kierunku oddano w 1998 r. Podczas robót ziemnych usypano dwa nasypy pod planowane wiadukty nad ul. Łostowicką. W ciągu tego odcinka zbudowano dwie kładki dla pieszych w ciągu ul. Telimeny oraz ul. Horeszków. Pomiędzy jezdniami pozostawiono rezerwę pod linię tramwajową.
Odcinek III.
Odcinek o długości 1,9 km od skrzyżowania z ul. Łostowicką do skrzyżowania z ul. Jabłoniową oddano do użytku 30 listopada 2000 r. W ciągu tego odcinka wybudowano wiadukt w ciągu ul. Cedrowej. Zaniechano budowy wiaduktów nad ul. Łostowicką, pozostawiono rezerwę terenową. W ramach budowy tego odcinka przebudowano skrzyżowanie ul. Jabłoniowej z ul. Kartuską. Pomiędzy jezdniami pozostawiono rezerwę pod linię tramwajową oraz pod dodatkowe pasy. Ten odcinek drogi jest o przekroju dwujezdniowym po dwa pasy ruchu.
Odcinek IV.
21 grudnia 2007 został oddany do użytku odcinek o długości 3,5 km od skrzyżowania z ul. Jabłoniową do skrzyżowania z ul. Kartuską (Kiełpinek). Koszt inwestycji wyniósł prawie 70 mln złotych i był finansowany w ponad 70% z Funduszów Strukturalnych Unii Europejskiej. Pozostałą część kosztów poniosło miasto Gdańsk. Droga posiada dwie jezdnie po dwa pasy ruchu w obu kierunkach, pomiędzy jezdniami pozostawiono rezerwę na linię tramwajową oraz na dodatkowe pasy ruchu w obu kierunkach. W ramach tego etapu powstały dwa wiadukty nad ul. Jabłoniową, wiadukt w ciągu ul. Leszczynowej oraz wiadukt nad ul. Źródlaną. Zbudowane zostało rondo im. Jacka Kuronia w ciągu ul. Źródlanej z którego jeden zjazd planowano prowadzić do ul. Kartuskiej która zostałaby przecięta przez kolejny etap Trasy W-Z.
Odcinek V.
30 grudnia 2011 został oddany do użytku ostatni odcinek Trasy W-Z o długości 2,2 km od skrzyżowania z ul. Kartuską do ul. Otomińskiej bez węzła Karczemki. Budowa dwukilometrowego odcinka Trasy W-Z kosztowałą 89 mln zł. 85 proc. z tej kwoty dofinansowała Unia Europejska. Inwestycja drogowa, zlecona została spółce Skanska przez Gdańskie Inwestycje Komunalne Euro 2012. W ramach tego etapu wybudowano dwie jezdnie które posiadają po dwa pasy ruchu w każdym kierunku z rezerwą na dodatkowe pasy w obu kierunkach, bez rezerwy na linię tramwajową. Wybudowano nową ulicę Kartuską Północną, a dotychczasową ul. Kartuską wyremontowano, powstał wiadukt w ciągu ul. Szczęśliwej ze szkłami w pylonach przypominającymi kamienie bursztynu, przebudowano odcinki ulic bocznych (m.in. Kartuska Południowa, Kalinowa, Otomińska, Szczęśliwa) o łącznej długości 2,77 km, przebudowano również węzeł z ul. Jabłoniową (proj. "Nowa Bulońska") oraz wybudowano trzy węzły w formie zjazdu i wjazdu: dwa na jezdnie północna z ul. Gronostajowej oraz Kartuskiej Północnej i jeden na jezdnie południową z Nowej Myśliwskiej. Przebudowano skrzyżowanie ul. Szczęśliwej z Kartuską na rondo oraz połączono ul. Kartuską z rondem im. Jacka Kuronia.
Węzeł Karczemki.
Inwestycja realizowana przez "Generalną Dyrekcję Dróg Krajowych i Autostrad" oddział w Gdańsku, w tym samym czasie co budowa V odcinka Trasy W-Z, dotycząca rozbudowy węzła karczemki z typu WB (częściowo bezkolizyjny) do typu całkowicie bezkolizyjnego węzła autostradowego typu WA. W ramach tej przebudowy powstały nowe łącznice łączące Obwodnicę Trójmiasta z Trasa W-Z. Dodatkowo aby usprawnić ruch z Gdyni w kierunku Trasy W-Z wybudowano dodatkowy wiadukt nad Obwodnicą Trójmiasta. Wybudowany został wiadukt w ciągu południowej nitki trasy W-Z oraz zmodernizowano dotychczasowy wiadukt w ciągu ulicy Kartuskiej. Przebudowano również Obwodnicę Trójmiasta, dobudowano trzeci pas w obu kierunkach oraz wybudowano jezdnię wyłączającą z Obwodnicy. Dodatkowo wybudowano bezkolizyjny węzeł do centrum handlowego Auchan które współfinansowało tę inwestycję. Wybudowana została także kładka dla pieszych nad Obwodnicą Trójmiasta łącząca Kiełpinek i Centrum Handlowe z Karczemkami. Prace całkowicie zakończono w maju 2012.

</doc>
<doc id="1849408" url="https://pl.wikipedia.org/wiki?curid=1849408" title="Bayshore (dzielnica Miami)">
Bayshore (dzielnica Miami)

Bayshore - dzielnica miasta Miami, na Florydzie w Stanach Zjednoczonych. 
Geografia.
Leży na współrzędnych geograficznych , na wysokości 3 m n.p.m.

</doc>
<doc id="1849409" url="https://pl.wikipedia.org/wiki?curid=1849409" title="Droga wojewódzka nr 788">
Droga wojewódzka nr 788

Droga wojewódzka nr 788 (DW788) – droga wojewódzka w centralnej Polsce w województwie mazowieckim przebiegająca przez teren powiatu kozienickiego, w całości położona na terenie Gminy Gniewoszów. Droga ma długość 5 km. Łączy stację kolejową Sarnów z miejscowością Gniewoszów.
Przebieg drogi.
Droga rozpoczyna się na skrzyżowaniu przy stacji kolejowej Sarnów. Następnie kieruje się w stronę południowo - wschodnią i po 5 km dociera do miejscowości Gniewoszów, gdzie dołącza się do drogi wojewódzkiej nr 738. 

</doc>
<doc id="1849410" url="https://pl.wikipedia.org/wiki?curid=1849410" title="Spoidło tylne">
Spoidło tylne

Spoidło tylne (łac. "commissura posterior") – pasmo istoty białej łączące dwie półkule mózgu, grzbietowo względem wodociągu mózgu. Pośredniczy w obustronnym odruchu źrenicznym. Większość włókien spoidła tylnego pochodzi z jądra spoidła tylnego (Darkszewicza).

</doc>
<doc id="1849411" url="https://pl.wikipedia.org/wiki?curid=1849411" title="Droga wojewódzka nr 782">
Droga wojewódzka nr 782

Droga wojewódzka nr 782 (DW782) – droga wojewódzka w centralnej Polsce w województwie mazowieckim przebiegająca przez teren powiatu kozienickiego, w całości położona na terenie Gminy Garbatka-Letnisko. Droga ma długość 1 km. Łączy stację kolejową Bąkowiec z centrum miejscowości Bąkowiec.
Przebieg drogi.
Droga rozpoczyna się na skrzyżowaniu przy stacji kolejowej Bąkowiec. Następnie kieruje się w stronę południowo - zachodnią i po 1 km dociera do centrum miejscowości Bąkowiec, gdzie dołącza się do drogi wojewódzkiej nr 738. 

</doc>
<doc id="1849413" url="https://pl.wikipedia.org/wiki?curid=1849413" title="Rzekotka różnobarwna">
Rzekotka różnobarwna

, ("Dryophytes versicolor") – gatunek płaza bezogonowego z rodziny rzekotkowatych (Hylidae).
Taksonomia.
Gatunek bardzo przypomina "Dryophytes chrysoscelis", dlatego też często w piśmiennictwie traktuje się je jak synonimy. Jednakże za rozdzieleniem ich przemawia kariotyp, rozmiar erytrocytów we krwi i wydawane dźwięki.
Występowanie.
Zwierzę występuje w Kanadzie oraz w Stanach Zjednoczonych Ameryki.
Status.
Pomimo trudności w ocenie liczebności populacji dorosłych osobników uważa się gatunek za liczny, a populację za stabilną. Jednakże niektórzy badacze (Smith et al. 1999) sądzą, że wprowadzenie do środowiska bassa niebieskiego ("Lepomis macrochirus") może zaowocować zmniejszeniem liczby kijanek.
Nie uznaje się niniejszego gatunku za zagrożony wyginięciem. Organizacje ekologiczne, jak IUCN, nie uważają podejmowania działań ochronnych za potrzebne.

</doc>
<doc id="1849414" url="https://pl.wikipedia.org/wiki?curid=1849414" title="Coral Way">
Coral Way

Coral Way - dzielnica miasta Miami, na Florydzie w Stanach Zjednoczonych. Łączy centrum Miami z miastem Coral Gables.
Geografia.
Leży na współrzędnych geograficznych , na wysokości 2 m n.p.m.

</doc>
<doc id="1849415" url="https://pl.wikipedia.org/wiki?curid=1849415" title="Mistrzostwa Świata w Aerobiku 2002">
Mistrzostwa Świata w Aerobiku 2002

Mistrzostwa świata w aerobiku 2002 odbyły się na Litwie - Kłajpeda w dniach 29 - 31 lipca 2002. Była to 7. edycja mistrzostw.

</doc>
<doc id="1849419" url="https://pl.wikipedia.org/wiki?curid=1849419" title="Bielitz-Bialaer Anzeiger">
Bielitz-Bialaer Anzeiger

Bielitzer Anzeiger (pol. "Wieści Bielskie") – niemieckojęzyczny tygodnik pod redakcją K. Budweisera wydawany w Bielsku od listopada 1854. Na początku XX wieku (na pewno przed 1909) przemianowany na Bielitz-Bialaer Anzeiger ("Wieści Bielsko-Bialskie") i pod tą nazwą wydawany do roku 1918. Wydawcą był Szymon Tobias, redakcja mieściła się w nieistniejącym "Domu Tobiasa" na pl. Chrobrego.

</doc>
<doc id="1849420" url="https://pl.wikipedia.org/wiki?curid=1849420" title="The Art of Live">
The Art of Live

The Art of Live – album koncertowy grupy Queensrÿche wydany w 2004 roku. Na płycie zamieszczono dwa utwory wykonane wspólnie z Dream Theater – covery utworów Pink Floyd i The Who. 

</doc>
<doc id="1849423" url="https://pl.wikipedia.org/wiki?curid=1849423" title="Sobiebor Sławnikowic">
Sobiebor Sławnikowic



</doc>
<doc id="1849424" url="https://pl.wikipedia.org/wiki?curid=1849424" title="Heil dir im Siegerkranz">
Heil dir im Siegerkranz

Heil dir im Siegerkranz (z niem. "Chwała Ci, w wieńcu zwycięzcy") – niemiecka pieśń patriotyczna będąca w latach 1871–1918 nieoficjalnym hymnem Cesarstwa Niemieckiego, podobnie jak "Die Wacht am Rhein". Wykonywana była z okazji rocznicy wstąpienia na tron cesarzy i królów niemieckich a także ich urodzin lub śmierci. Pierwsze wykonanie miało miejsce 25 maja 1795 roku z okazji urodzin króla Fryderyka Wilhelma II.
Wcześniej była hymnem Królestwa Prus, ale miała tę samą melodię, co brytyjski hymn "God Save the King" i amerykańska pieśń patriotyczna "My Country, 'Tis of Thee", przez co znana była tylko w nielicznych kręgach i nieuznawana przez południowe państwa wchodzące w skład II Rzeszy.
Tekst.
1.
2.
3.
4.
5.
6.

</doc>
<doc id="1849426" url="https://pl.wikipedia.org/wiki?curid=1849426" title="Józef Ceynowa">
Józef Ceynowa



</doc>
<doc id="1849427" url="https://pl.wikipedia.org/wiki?curid=1849427" title="Little Haiti">
Little Haiti

Little Haiti (franc. "Petite Haïti", pol. "Małe Haiti") – dzielnica miasta Miami, na Florydzie w Stanach Zjednoczonych. Zamieszkiwana głównie przez Haitańczyków oraz innych imigrantów z krajów francuskojęzycznych.
Jest położone na współrzędnych geograficznych .

</doc>
<doc id="1849428" url="https://pl.wikipedia.org/wiki?curid=1849428" title="Adolf Oschatz">
Adolf Oschatz

Adolf Friedrich Oschatz (ur. 6 sierpnia 1812 w Wałczu, zm. 20 grudnia 1857 w Berlinie) – niemiecki przyrodnik.
Studiował nauki przyrodnicze, matematykę, filozofię i geografię na Uniwersytecie w Berlinie. Potem uczył matematyki i przyrody w szkole w Eutin. Od 1841 do 1843 był asystentem Purkyněgo w Instytucie Fizjologicznym we Wrocławiu. Skonstruował ulepszony mikrotom, wykorzystywany przez Purkyněgo podczas jego prac nad histologią serca. Od 1843 z powrotem w Berlinie, gdzie był nauczycielem prywatnym (Privatgelehrter). Zajmował się sporządzaniem preparatów histologicznych na potrzeby szkół i uczelni.

</doc>
<doc id="1849429" url="https://pl.wikipedia.org/wiki?curid=1849429" title="Adolf Friedrich Oschatz">
Adolf Friedrich Oschatz



</doc>
<doc id="1849430" url="https://pl.wikipedia.org/wiki?curid=1849430" title="Jan Badeni">
Jan Badeni

Jan Badeni (SJ) herbu Bończa (ur. 21 czerwca 1858 w Chabówce, zm. 5 stycznia 1899 w Krakowie) – jezuita (SJ), prowincjał, jeden z pionierów działań społecznych w Galicji.
Po śmierci rodziców wychowywany przez Józefa Badeniego kuzyna ojca posła do Sejmu Krajowego. Publikował (Przegląd Powszechny) w latach 1884-1897 artykuły, sprawozdania oraz recenzje, poświęcając wiele miejsca polskiej emigracji. Był superiorem we Lwowie, a także prowincjałem. Utworzył wspólnotę misyjną dla polskich emigrantów w USA, a także troszczył się o pomoc duszpasterską w innych krajach. Wiele publikował na temat pracy społecznej. Kierował jezuitów do organizacji katolicko-społecznych (Przyjaźń, Jedność). Wspierał pisma robotnicze i ludowe (Pochodnia, Słowo Prawdy, Grzmot).

</doc>
<doc id="1849432" url="https://pl.wikipedia.org/wiki?curid=1849432" title="Mistrzostwa Świata w Aerobiku 2006">
Mistrzostwa Świata w Aerobiku 2006

Mistrzostwa świata w aerobiku 2006 odbyły się w Chinach - Nankin w dniach 1 - 3 czerwca 2006. Była to 9. edycja mistrzostw.

</doc>
<doc id="1849433" url="https://pl.wikipedia.org/wiki?curid=1849433" title="Mistrzostwa Europy w Piłce Siatkowej Kobiet 1991">
Mistrzostwa Europy w Piłce Siatkowej Kobiet 1991

XVII Mistrzostwa Europy w piłce siatkowej kobiet 1991 odbyły się we Włoszech między 28 września a 6 października 1991 roku. Mecze rozgrywane były w Rawennie, Bari oraz w Rzymie.
Tytuł sprzed dwóch lat broniła reprezentacja Związku Radzieckiego, która ponownie zdobyła mistrzostwo pokonując w finale reprezentację Holandii.
System rozgrywek.
W turnieju wzięło udział 12 drużyn, które zostały podzielone na dwie grupy. Pierwsze dwa zespoły z każdej z grup awansowały do półfinałów. Zespoły z obu grup z miejsc 3 i 4 walczyły ze sobą zajmując miejsca 5-8. Zespoły z obu grup z 5 oraz 6 miejsc bez dodatkowych meczów zajęły ostatecznie miejsca 9-10 oraz 11-12.
Faza kwalifikacyjna.
Grupa A.
Tabela
Wyniki
Grupa B.
Tabela
Wyniki

</doc>
<doc id="1849436" url="https://pl.wikipedia.org/wiki?curid=1849436" title="Dryophytes walkeri">
Dryophytes walkeri

Dryophytes walkeri – gatunek środkowoamerykańskiego płaza bezogonowego z rodziny rzekotkowatych (hHylidae).
Występowanie.
Kilka izolowanych populacji należących do tego gatunku występuje na południu Meksyku (wzgórza Chiapas) oraz w Gwatemali (Sierra de los Cuchumatanes). Jednakże w tym drugim państwie nie widziano osobnika od 1995. Z drugiej strony nie można też wykluczać, że rzeczywisty zasięg występowania jest szerszy, niż się to obecnie uważa.
Zwierzę preferuje wysokości 1450–2340 metrów nad poziomem morza. Zamieszkuje lasy obfitujące w sosny, dęby i jodły.
Rozmnażanie.
Ma miejsce w okresowych zbiornikach wodnych.
Status.
W Gwatemali gatunek znajduje się prawdopodobnie na krawędzi zagłady.
Całkowita liczebność spada.

</doc>
<doc id="1849437" url="https://pl.wikipedia.org/wiki?curid=1849437" title="Poison Heart">
Poison Heart

Poison Heart – singel zespołu Ramones, promujący album "Mondo Bizarro", wydany w 1992 w Wielkiej Brytanii przez wytwórnię Chrysalis Records.
Lista utworów.
Wersja (7"):
Wersja (12"):
Wersja (maxi–CD):
Skład.
Gościnnie:

</doc>
<doc id="1849439" url="https://pl.wikipedia.org/wiki?curid=1849439" title="Centralny kościół baptystyczny we Lwowie">
Centralny kościół baptystyczny we Lwowie

Centralny kościół baptystyczny we Lwowie – jest położony przy ul. Zielonej 11-A w dzielnicy Łyczaków i stanowi główną świątynię baptystyczną we Lwowie. Uprzednio, w latach 1685–1784 budynek służył jako rzymskokatolicki kościół św. Urszuli, a następnie, w latach 1786–1945 miejscowemu kościołowi ewangelicko-augsburskiemu.
Historia.
Fundatorem kościoła św. Urszuli i klasztoru dla dominikanów-obserwantów (odłamu zakonu dominikanów o zaostrzonej regule) był w 1678 kasztelan krakowski i hetman wielki koronny Stanisław Jabłonowski. Prace budowlane trwały do 1685. Wnętrze świątyni zdobiono freskami Józefa Marry’ego, nadwornego artysty Jabłonowskich.
Twórcą placówki był ojciec Ambroży Skopowski (1631–1705), jeden z założycieli polskiej gałęzi ruchu obserwanckiego wśród dominikanów. Zgodę na powstanie placówki dał prowincjał ruski, ojciec Jacek Kłoński.
Klasztor lwowski był najmniejszym z 12 istniejących w Rzeczypospolitej domów zakonnych dominikanów-obserwantów.
W 1772, w momencie zajęcia Lwowa przez Austriaków w wyniku I rozbioru Polski w konwencie żyło tylko trzech braci zakonnych. W 1784 Klasztor uległ kasacie w wyniku reform józefińskich przeprowadzonych przez cesarza Józefa II. Opuszczony kościół został przekazany lwowskiej wspólnocie ewangelicko-augsburskiej i dostosowany do potrzeb kultowych protestantów. W ołtarzu głównym pojawił się obraz Józefa Rejchana, "Ukrzyżowanie".
W 1842 w kościele odprawiono nabożeństwo za duszę rosyjskiego generała Piotra Wittgensteina, uczestnika wojny z 1812, który zmarł, przejeżdżając przez Lwów.
W 1929 na fasadzie kościoła wbudowano tablicę pamiątkową z okazji 400-lecia protestantyzmu i 150. rocznicy istnienia Kościoła ewangelickiego we Lwowie.
Po 1945 w kościele ulokowano magazyn płyt wytwórni Miełodija.
Po 1990 budynek kościoła został przekazany Wszechukraińskiemu Kościołowi Ewangelicznych Chrześcijan Baptystów – wschodniosłowiańskiej gałęzi ruchu baptystycznego. Do 1997 kościół przebudowano i odrestaurowano.
Architektura.
Kościół wzniesiony został w stylu barokowym, ma dwie wieże i oryginalną, lekko wklęsłą fasadę, o chłodnym wystroju architektonicznym, charakterystycznym dla budowli zakonu dominikanów – pierwotnych właścicieli świątyni.
Przebudowa i odnowienie budynku związane było z przystosowaniem go do potrzeb protestanckiego kultu. O ile fasada świątyni i jego architektura zewnętrzna nie uległa większym zmianom, jego wnętrze zostało urządzone na potrzeby zboru baptystycznego. W wystroju świątyni brak jest ołtarzy i obrazów. Centralne miejsce prezbiterium stanowi ambona oddzielona balaskami, za którą znajduje się pięciorzędowy chór, również od boków i z przodu otoczony balaskami. Pod amboną i poniżej balasek oddzielających ambonę i chór znajduje stół komunijny z zastawionymi od tyłu krzesłami, użytkowany do sprawowania Wieczerzy Pańskiej.
Na ścianie frontowej prezbiterium powyżej ambony i chóru znajduje się drewniana rzeźbiona tablica ograniczona dwiema kolumnami i licznymi zdobieniami o motywie roślinnym przy kątach i u dołu, zwieńczona u góry łukiem, na której widnieje złocony napis biblijny zaczerpnięty z 1 Kor 1,23–24: „My zwiastujemy Chrystusa ukrzyżowanego, który jest mocą Bożą i mądrością Bożą”. Poniżej tekstu na tablicy znajduje się wśród innych zdobień o motywie roślinnym, także rzeźbiony symbol stołu na którym leży Biblia z kielichem komunijnym.

</doc>
<doc id="1849443" url="https://pl.wikipedia.org/wiki?curid=1849443" title="Aviva British Grand Prix 2009">
Aviva British Grand Prix 2009

Aviva British Grand Prix 2009 – mityng lekkoatletyczny, który odbył się 31 sierpnia w angielskim Gateshead. Zawody były zaliczane do cyklu World Athletics Tour i posiadały rangę Grand Prix IAAF.

</doc>
<doc id="1849445" url="https://pl.wikipedia.org/wiki?curid=1849445" title="Wiara i Życie">
Wiara i Życie

Wiara i Życie – dwumiesięcznik wychodzący w latach 1921–1923, a w latach 1924–1939 miesięcznik.
Tematyka pisma dotyczyła zagadnień apologetycznych i religijnych: dogmaty i podstawy wiary, instytucje, prawa i życie oparte na wierze, moralność, asceza i mistyka katolicka. Początkowo był to dodatek do pisma „Sodalis Marianus”, który z czasem się usamodzielnił. W 1936 przeniesiono pismo z Krakowa do Warszawy. Drukowano ok. 600–1800 egzemplarzy.
Redaktorami pisma byli:

</doc>
<doc id="1849446" url="https://pl.wikipedia.org/wiki?curid=1849446" title="Mistrzostwa Świata w Aerobiku 2008">
Mistrzostwa Świata w Aerobiku 2008

Mistrzostwa świata w aerobiku 2008 odbyły się w Niemczech - Ulm w dniach 25 - 27 kwietnia 2008. Była to 10. edycja mistrzostw.

</doc>
<doc id="1849447" url="https://pl.wikipedia.org/wiki?curid=1849447" title="Józef Ceynowa (chemik)">
Józef Ceynowa (chemik)

Józef Bogusław Ceynowa (ur. 13 kwietnia 1939 w Dąbrówce) – polski chemik, specjalizujący się w chemii fizycznej, fizykochemii polimerów i procesach membranowych.
Życiorys.
W 1956 roku ukończył liceum ogólnokształcące w Koronowie i podjął studia chemiczne na Uniwersytecie Mikołaja Kopernika. Ukończył je w 1961 roku, już pracując jako asystent w Instytucie Chemii. W 1964 roku uzyskał stopień doktora nauk chemicznych, tematem jego rozprawy było "Badanie efektu katalitycznego w układzie Ni (II)-cysteina", a promotorem Antoni Basiński. Stopień doktora habilitowanego nauk chemicznych uzyskał w 1984 na podstawie rozprawy "Izotermiczne procesy transportu w membranach jonoselektywnych z grupami sulfonowymi". Od 1993 roku był profesorem UMK.
Odbywał staże naukowe na Uniwersytecie w Liège (1975-76) i stanowym Uniwersytecie Iowa (1990-91). W latach 1989-93 był zastępcą dyrektora Instytutu Chemii, w latach 1993-99 prodziekanem, a od 1999 do 2005 roku dziekanem Wydziału Chemii UMK. Pełnił też funkcję kierownika Zakładu Chemii Fizycznej UMK. Od 1962 roku był członkiem PTCh.
Tematyka jego badań dotyczyła m.in. procesów transportu w układach membranowych i biokatalizy w układach z membranami enzymatycznymi.

</doc>
<doc id="1849448" url="https://pl.wikipedia.org/wiki?curid=1849448" title="Edgar Kováts">
Edgar Kováts

Edgar Kováts (ur. 27 września 1849 w Karapcziu, zm. 4 czerwca 1912 we Lwowie) – architekt i malarz węgierskiego pochodzenia, działający w Wiedniu, Zakopanem i we Lwowie, rektor Politechniki Lwowskiej.
Życiorys.
W latach 1859–1866 uczęszczał do gimnazjum i szkoły realnej w Czerniowcach. Pobierał w tym czasie prywatne lekcje rysunku i malarstwa u Michała Godlewskiego. Od 1866 roku studiował na Politechnice Lwowskiej, a następnie wiedeńskiej.
W 1869 roku, wbrew woli ojca, porzucił studia techniczne i wstąpił na kurs malarstwa historycznego Akademii Sztuk Pięknych w Wiedniu. Wkrótce jednak porozumiał się z rodzicem i w semestrze letnim 1870 roku przeniósł na studia architektoniczne na Politechnice Federalnej w Zurychu. Uczył się pod kierunkiem między innymi Gottfrieda Sempera, 8 sierpnia 1872 roku otrzymując tytuł architekta. Od października tegoż roku rozpoczął pracę w atelier architektonicznym, prowadzonym w Wiedniu przez Sempera i Hasenauera. Uczestniczył między innymi w opracowywaniu projektów detali wnętrz muzeów i teatru dworskiego oraz letniej rezydencji cesarskiej w Lainz. Odszedł z atelier w październiku 1888 roku, a od czerwca następnego roku podjął współpracę z Ferdinandem Kirchnerem. Uczestniczył w przygotowywaniu planów rozbudowy części Hofburga od strony Michaelerplatz oraz samodzielnie opracował projekt restauracji wnętrza Mariahilfer Kirche (kościół Marii Wspomożycielki, barnabitów), przeprowadzonej w 1893 roku. Jednocześnie, chociaż ubocznie, zajmował się malarstwem. Za swą działalność w Wiedniu został odznaczony Złotym Krzyżem Zasługi z Koroną.
3 kwietnia 1895 roku został mianowany nauczycielem C.K. Szkoły Zawodowej Przemysłu Drzewnego w Zakopanem. W następnym roku został jej dyrektorem. Jego niewątpliwą zasługą było wprowadzenie do programu nauczania artystycznej recepcji stylu ludowego, tzw. sposobu zakopiańskiego, dla odróżnienia od stylu zakopiańskiego. W szkole wykonano ołtarz św. Franciszka dla kościoła Świętej Rodziny w Zakopanem, według jego projektu i dwa dalsze ołtarze według projektów i koncepcji Stanisława Witkiewicza. W 1899 roku w Wiedniu i Lwowie wydano "Sposób zakopiański", wzornik przedstawiający na 24 tablicach artystyczną recepcję wzornictwa i ornamentyki podhalańskiej, z wyraźną reminiscencją stylu górali z bukowiny. W tym czasie opracował również projekt wystroju wnętrza galicyjskiego na wystawę światową w Paryżu w 1900 roku. Spotkał się on z krytyką zwolenników witkiewiczowskiego stylu zakopiańskiego, zarzucających nadmierną stylizację i przejaskrawienia oraz niezgodność z ludowym pierwowzorem, ale przyniósł architektowi srebrny medal wystawy w kategorii dekoracji budynków.
Od 1900 roku został profesorem architektury i form architektonicznych Politechniki Lwowskiej. W następnym roku w auli uczelni otwarto wystawę jego dorobku artystycznego, która stała się przyczyną ogólnokrajowego sporu pomiędzy zwolennikami "stylu" i "sposobu" zakopiańskiego. Kovátsa krytykowali między innymi Feliks Jasieński czy Jan Gwalbert Pawlikowski, popierali Władysław Jarocki i Jan Sas-Zubrzycki. W 1902 roku kierował konserwacją kościoła dominikanów pw. Wniebowzięcia Najświętszej Maryi Panny w Żółkwi, przygotowując przy okazji projekt polichromii, wystroju kaplicy Jezusa Ukrzyżowanego oraz ołtarza Matki Bożej Różańcowej. Także w Żółkwi kierował restauracją cerkwi bazylianów. Zaprojektował również kościół w Mystkowie oraz prospekt organów w lwowskim kościele Dominikanów. Trzy lata później uczestniczył w projektowaniu wnętrza Domu Polskiego w Czerniowcach. W latach 1903−1906 był dziekanem wydziału architektury, 1906−1907 rektorem Politechniki Lwowskiej. Był członkiem Towarzystwa Politechnicznego we Lwowie
W 1911 roku przeszedł na emeryturę, zmarł we Lwowie 4 czerwca 1912, pochowany na cmentarzu Łyczakowskim w kwaterze 19 w mogile 565.

</doc>
<doc id="1849449" url="https://pl.wikipedia.org/wiki?curid=1849449" title="Bitwa morska pod Mylae (36 p.n.e.)">
Bitwa morska pod Mylae (36 p.n.e.)

Bitwa morska pod Mylae – starcie zbrojne, które miało miejsce w roku 36 p.n.e. między flotą Oktawiana, a flotą Sekstusa Pompejusza.
Po bitwie w Cieśninie Messyńskiej Demochares popłynął w kierunku Mylae (Milazzo) na Sycylii, gdzie połączył się z resztą floty Sekstusa Pompejusza. Łącznie siły Democharesa liczyły 155 okrętów. Naprzeciwko niemu wypłynęła flota Oktawiana dowodzona przez Marka Wipsaniusza Agrypę w sile 200 okrętów. Obie floty uderzyły na siebie, przy czym flota Democharesa starała się okrążyć nieprzyjaciela, odcinając poszczególne jednostki. Większe okręty Oktawiana uderzając dziobami spychały jednostki Pompejusza w kierunku brzegu, ostrzeliwując je pociskami. W toku walki Agryppa skierował się ku okrętowi Democharesa, uderzając w niego dziobem i zatapiając. W tej sytuacji Demochares przedostał się na inną jednostkę ale nadal kontynuował ataki na przeciwnika. Sekstus Pompejusz obserwujący bitwę z wysokiego przylądka, widząc nieskuteczność ataków swojej floty, dał w końcu rozkaz do wycofania się do Messany. Zwycięstwo w bitwie przypadło Agryppie, który stracił 5 okrętów, straty Pompejusza wyniosły 30 jednostek zatopionych oraz wiele uszkodzonych.

</doc>
<doc id="1849455" url="https://pl.wikipedia.org/wiki?curid=1849455" title="Skrajny Smreczyński Grzbiet">
Skrajny Smreczyński Grzbiet

Skrajny Smreczyński Grzbiet – długi, boczny grzbiet Smreczyńskiego Wierchu w polskich Tatrach Zachodnich, oddzielający Dolinę Tomanową od Doliny Pyszniańskiej. Zbiega od zachodniego wierzchołka Smreczyńskiego Wierchu (2068 m) w północnym kierunku, oddzielając Skrajną Suchą Dolinę Smreczyńską (odgałęzienie Doliny Tomanowej) od Dolinki (odgałęzienie Doliny Pyszniańskiej). Mniej więcej w połowie swojej długości grzbiet ten rozgałęzia się na 2 ramiona; północno-zachodnie ramię z Jaferową Kopą nosi nazwę Jaferowego Grzbietu. Pomiędzy tymi ramionami znajduje się Jaferowy Żleb.
W Skrajnym Smreczyńskim Grzbiecie znajduje się Jaskinia Maleńka w Smreczyńskim Wierchu.
Grzbiet znajduje się poza szlakami turystycznymi. Dawniej były to tereny wypasowe, należące do Hali Pysznej i Hali Smreczyny (przez grzbiet przebiegała granica między tymi halami), dawno jednak, bo już na początku XX w., gdy tereny te wykupił hrabia Władysław Zamoyski, ograniczono tutaj wypas, od 1927 zniesiono go zupełnie, a w 1947 powstał tutaj pierwszy w Tatrach ścisły rezerwat przyrody Tomanowa-Smreczyny, później, po utworzeniu TPN-u przemianowany na obszar ochrony ścisłej „Pyszna, Tomanowa, Pisana”. Na dawnych halach odtworzył się już typowy dla Tatr piętrowy układ roślinności.

</doc>
<doc id="1849456" url="https://pl.wikipedia.org/wiki?curid=1849456" title="Rzekotka sosnowa">
Rzekotka sosnowa

Rzekotka sosnowa ("Dryophytes femoralis") – gatunek płaza bezogonowego z rodziny rzekotkowatych (Hylidae).
Występowanie.
Zamieszkuje południowo-wschodnie wybrzeże Stanów Zjednoczonych Ameryki. Lokalizacja typowa to Charleston, Karolina Południowa, USA.
Jej siedlisko to lasy, stepy i bagna. Zwierzę bytuje na drzewach i krzewach.
Status.
Rzekotka sosnowa jest pospolita na wielu terenach. Jej populacja utrzymuje się na stałym poziomie, nie wykazując zrostu ani spadku. W związku z powyższym gatunek nie jest zagrożony wymarciem i nie istnieje konieczność ochrony tego płaza.

</doc>
<doc id="1849458" url="https://pl.wikipedia.org/wiki?curid=1849458" title="Rita daje czadu">
Rita daje czadu

Rita daje czadu (ang. "Rita Rocks", 2008-2009) – amerykański serial telewizyjny nadawany przez stację Lifetime od 20 października 2008 r. W Polsce nadawany przez stację FoxLife od 18 października 2009 r. W główną rolę wciela się Nicole Sullivan.
Opis fabuły.
Rita, której wydawało się wcześniej, że prowadzi szczęśliwe, spełnione życie pewnego dnia przestaje już go tak odbierać. Jej ukochana córka wcale jej nie słucha, mąż i ona nic do siebie nie czują, praca przestała sprawiać jej przyjemność a wyczekiwany awans przeszedł koło nosa. Postanawia kompletnie odmienić swoje życie i zachowanie na bardziej „młodzieżowe” a pomóc ma jej w tym stara gitara i garażowy zespół razem ze wścibską listonoszką Patty i bezrobotnym sąsiadem Owenem. Wszystko po to, aby życie Rity wróciło na właściwy tor.

</doc>
<doc id="1849461" url="https://pl.wikipedia.org/wiki?curid=1849461" title="Stanisław Bednarski (jezuita)">
Stanisław Bednarski (jezuita)

Stanisław Bednarski (ur. 9 kwietnia 1896 w Nowym Sączu, zm. 16 lipca 1942 w Dachau (KL)) – jezuita, Sługa Boży Kościoła katolickiego.
Był synem Adama i Heleny z Drószczów. W latach 1923–1927 studiował historię kultury, literatury i historię sztuki na UJ. Jego doktorat "Upadek i odrodzenie szkół jezuickich w Polsce" (1933) został nagrodzony przez Polską Akademię Umiejętności. W latach 1924–1929 i 1933–1934 był redaktorem „Sodalis Marianus” (późniejszego „Wiara i Życie”), a także „Naszych Wiadomości” (1931–1936) i „Kalendarza Serca Jezusowego” (1928, 1931–1938); współpracował z „Przeglądem Powszechnym”.
Wykładał historię sztuki chrześcijańskiej i metodologię pracy naukowej na Wydziale Filozoficznym Towarzystwa Jezusowego. Był członkiem wielu towarzystw naukowych, a także działaczem organizacji społecznych. W 1935 został prokuratorem Wydawnictwa Apostolstwa Modlitwy, a w 1937 jego dyrektorem.
W 1925 r. objął kierownictwo Archiwum Prowincji Małopolskiej, od 1929 r. kierował także Biblioteką Pisarską Prowincji Jezuitów.
Ks. Bednarski specjalizował się w szkolnictwie i kulturze jezuickiej. Był autorem wielu broszur i artykułów naukowych; był także popularyzatorem. Współpracował z "Polskim Słownikiem Biograficznym" (biogramy: Adam Abramowicz, Piotr Abramowicz, Gorgonius Ageison, t. 1, 1935). Zorganizował także archiwum fotokopii głównego Archiwum Jezuitów i Archiwum Watykańskiego. W czasie II wojny światowej był dwukrotnie aresztowany. 8 lipca 1940 umieszczono go w więzieniu przy ul. Montelupich, a następnie wywieziono do niemieckiego obozu koncentracyjnego Sachsenhausen, a później KL Dachau.

</doc>
<doc id="1849462" url="https://pl.wikipedia.org/wiki?curid=1849462" title="Wydział Filozoficzny Towarzystwa Jezusowego w Krakowie">
Wydział Filozoficzny Towarzystwa Jezusowego w Krakowie



</doc>
<doc id="1849463" url="https://pl.wikipedia.org/wiki?curid=1849463" title="Wydział Filozoficzny Towarzystwa Jezusowego">
Wydział Filozoficzny Towarzystwa Jezusowego



</doc>
<doc id="1849464" url="https://pl.wikipedia.org/wiki?curid=1849464" title="Płyn Fehlinga">
Płyn Fehlinga



</doc>
<doc id="1849465" url="https://pl.wikipedia.org/wiki?curid=1849465" title="Maurice Manificat">
Maurice Manificat

Maurice Manificat (ur. 4 kwietnia 1986 w Sallanches) – francuski biegacz narciarski, czterokrotny medalista igrzysk olimpijskich i mistrzostw świata, brązowy medalista mistrzostw świata juniorów i dwukrotny medalista mistrzostw świata młodzieżowców.
Kariera.
Po raz pierwszy na arenie międzynarodowej Maurice Manificat pojawił się 13 grudnia 2003 roku podczas zawodów Pucharu Kontynentalnego we włoskiej miejscowości Formazza, gdzie w biegu na 10 km techniką klasyczną zajął 69. miejsce. W 2002 roku wystartował na mistrzostwach świata juniorów w Stryn, gdzie zajął między innymi 23. miejsce w biegu na 10 km stylem dowolnym i dwunaste w sztafecie. Na rozgrywanych rok później mistrzostwach świata juniorów w Sollefteå był siódmy w biegu na 10 km stylem dowolnym, a wspólnie z kolegami zdobył brązowy medal w sztafecie. Startował także na mistrzostwach świata juniorów w Kranju w 2006 roku, zajmując dziesiąte miejsce w biegu na 10 km stylem dowolnym i ósme w sztafecie. Trzykrotnie startował na mistrzostwach świata U-23, zdobywając przy tym dwa medale. Najpierw zajął trzecie miejsce na dystansie 30 km techniką dowolną podczas mistrzostw świata młodzieżowców w Malles Venosta w 2008 roku, a rok później zwyciężył w biegu na 15 km podczas mistrzostw świata młodzieżowców w Praz de Lys – Sommand.
W Pucharze Świata zadebiutował 16 grudnia 2006 roku w francuskiej miejscowości La Clusaz, gdzie w biegu na 30 km techniką dowolną zajął 64. miejsce. Pierwsze punkty zdobył w 16 lutego 2008 roku w Libercu, zajmując 24. miejsce w biegu na 11,4 km stylem dowolnym. Pierwszy raz na podium zawodów PŚ znalazł się 12 grudnia 2009 roku w Davos, gdzie był trzeci w biegu na 15 km stylem dowolnym. Manificat jeszcze kilkakrotnie plasował się na podium odnosząc przy tym dwa zwycięstwa w biegu łączonym na 30 km: 6 marca 2010 roku w Lahti oraz 16 grudnia 2012 roku w Canmore. Najlepsze wyniki w klasyfikacji generalnej osiągnął w sezonie 2015/2016, który ukończył na piątym miejscu, jednocześnie zajmując drugie miejsce w klasyfikacji dystansów.
W 2009 roku wystartował w biegu łączonym na 30 km podczas mistrzostw świata w Libercu, kończąc rywalizację na 47. pozycji. Na rozgrywanych sześć lat później mistrzostwach świata w Falun zdobył srebrny medal w biegu na 15 km stylem dowolnym. Rozdzielił tam na podium Szweda Johana Olssona i Andersa Gløersena z Norwegii. Dwa dni później reprezentacja Francji w składzie: Jean-Marc Gaillard, Maurice Manificat, Robin Duvillard i Adrien Backscheider zdobyła brązowy medal w sztafecie. Wynik ten Francuzi w składzie: Backscheider, Manificat, Clément Parisse i Richard Jouve powtórzyli podczas mistrzostw świata w Seefeld w 2019 roku. Razem z Parisse'em, Hugo Lapalusem i Jules'em Lapierre'em kolejny brązowy medal w sztafecie wywalczył na mistrzostwach świata w Oberstdorfie dwa lata później.
Na igrzyskach olimpijskich w Vancouver w 2010 roku był szósty w biegu na 15 km techniką dowolną oraz czwarty w sztafecie. Na rozgrywanych cztery lata później igrzyskach w Soczi razem z Gaillardem, Duvillardem i Ivanem Perrillatem Boiteuxem zajął trzecie miejsce w sztafecie. Gaillard, Manificat, Parisse i Backscheider zdobyli kolejny brązowy medal w sztafecie podczas igrzysk olimpijskich w Pjongczangu w 2018 roku. Na tej samej imprezie Manificat i Jouve zajęli też trzecie miejsce w sprincie drużynowym stylem dowolnym. Ponadto na igrzyskach w Pekinie w 2022 roku Jouve, Lapalus, Parisse i Manificat po raz kolejny zajęli trzecie miejsce w sztafecie.

</doc>
<doc id="1849466" url="https://pl.wikipedia.org/wiki?curid=1849466" title="Walentyna Mińska">
Walentyna Mińska

Walentyna Mińska, właśc. Walentyna Sułkowska, z domu Czerniawska (ur. 7 kwietnia 1888 w Koskach, 6 lutego 1969 tamże) – święta prawosławna.
Urodziła się w rodzinie kapłana prawosławnego Fiodora Czerniawskiego, proboszcza parafii św. Mikołaja w Stańkowie (powiat miński) i nauczyciela, i jego żony Zofii. Dzieciństwo i młodość spędziła w sąsiedniej wsi Koski, gdzie jej rodzina na stałe zamieszkała. Miała trzy siostry: Annę, Ksenię i Olgę. Kilka miesięcy przed wybuchem I wojny światowej wyszła za mąż za pracownika mińskiego zarządu powiatowego Fiodora Sułkowskiego. Zmuszona do poszukiwania dodatkowego zajęcia z uwagi na trudną sytuację rodziny, Walentyna ukończyła kurs pracy kancelaryjnej, nigdy jednak nie podjęła pracy. Do końca I wojny światowej przebywała z mężem w Orszy, po czym wróciła w rodzinne strony i razem z mężem prowadzili gospodarstwo rolne. W 1930 małżonkowie zostali zmuszeni do dołączenie do kołchozu „Przebudzenie”, jaki powstał w Stańkowie. Rok później jej mąż został aresztowany za sprzeciw wobec kolektywizacji, który opuścił w kwietniu 1931, mając jednak pozwolenie na zamieszkanie wyłącznie w Astrachaniu. Walentyna Sułkowska pozostała w Koskach razem z matką, którą opiekowała się mimo ciężkiej choroby nerek. Matka Walentyny zmarła w końcu lat 30.
Zostawszy sama, Walentyna Sułkowska zaangażowała się w krzewienie wiary w swojej okolicy. Udzielała porad duchowych chętnym osobom, według wspomnień świadków posiadała dar jasnowidzenia i była w stanie odgadywać ich problemy, zanim zwierzyli się jej z nich. Za życia była przez jednych uważana za świętą, zaś przez innych za czarodziejkę. Swoją działalność prowadziła przez trzydzieści lat do śmierci w 1969. 6 lutego 2006 została kanonizowana przez Egzarchat Białoruski Patriarchatu Moskiewskiego.
Jej siostra Ksenia była żoną kapłana i późniejszego nowomęczennika Sergiusza Rodakowskiego.

</doc>
<doc id="1849471" url="https://pl.wikipedia.org/wiki?curid=1849471" title="My Country, Tis of Thee">
My Country, Tis of Thee



</doc>
<doc id="1849477" url="https://pl.wikipedia.org/wiki?curid=1849477" title="Andrew Dickson White">
Andrew Dickson White

Andrew Dickson White (ur. 7 listopada 1832 w Homer (Nowy Jork) – zm. 4 listopada 1918 w Ithaca (Nowy Jork)) – amerykański historyk i dyplomata, współzałożyciel i pierwszy rektor Cornell University, a także pierwszy prezes Amerykańskiego Towarzystwa Historycznego.
Był ambasadorem USA w Niemczech (1879-1881 i 1897-1902) oraz Rosji (1892-1894).
Jest autorem bardzo poczytnej pracy "The Warfare of Science With Theology" ("Wojna nauki z teologią"), wydanej w 1876 i rozszerzonej w 1896 jako: "A History Of The Warfare Of Science With Theology In Christendom" ("Wojna nauki z teologią w świecie chrześcijańskim").

</doc>
<doc id="1849480" url="https://pl.wikipedia.org/wiki?curid=1849480" title="Dolinka (Dolina Pyszniańska)">
Dolinka (Dolina Pyszniańska)

Dolinka – boczne odgałęzienie Doliny Pyszniańskiej w polskich Tatrach Zachodnich. Jest to długa i wąska dolinka opadająca w północno-zachodnim kierunku spod Hlińskiej Przełęczy (1907 m) pomiędzy dwoma długimi bocznymi grzbietami odchodzącymi na północny zachód od grani głównej Tatr Zachodnich. Od wschodniej strony doliny są to Skrajny Smreczyński Grzbiet i Jaferowy Grzbiet, od zachodniej Dolinczański Grzbiet. W górnej części Dolinki, pod Hlińską Przełęczą, znajduje się Dolinczański Upłaz, w środkowej rówień zwana Dolinczańską Wolarnią. Wylot Dolinki znajduje się na wysokości ok. 1100 m, powyżej wylotu Ornaczańskiego Żlebu. Dnem doliny, mniej więcej od połowy jej długości spływa Dolinczański Potok, będący prawym dopływem Pyszniańskiego Potoku.
Dolinka znajduje się poza szlakami turystycznymi. Dawniej były to tereny wypasowe należące do Hali Pysznej, dawno jednak, bo już na początku XX w., gdy tereny te wykupił hrabia Władysław Zamoyski, ograniczono tutaj wypas, od 1927 r. zniesiono go zupełnie, a w 1947 r. powstał tutaj pierwszy w Tatrach ścisły rezerwat przyrody Tomanowa-Smreczyny – po utworzeniu TPN-u przemianowany na obszar ochrony ścisłej „Pyszna, Tomanowa, Pisana”. Na dawnych halach odtworzył się już typowy dla Tatr piętrowy układ roślinności.

</doc>
<doc id="1849481" url="https://pl.wikipedia.org/wiki?curid=1849481" title="Rejże">
Rejże

Rejże (lit. Raižiai) – wieś w gminie Punia rejonu olickiego w okręgu olickim Litwy. 
We wsi znajduje się zabytkowy meczet i mizar tatarski. W Rejżach urodził się Jan Chalecki.

</doc>
<doc id="1849484" url="https://pl.wikipedia.org/wiki?curid=1849484" title="FK Bežanija">
FK Bežanija

FK Bežanija (serb: ФК Бежанија) – serbski klub piłkarski z dzielnicy Belgradu, Nowy Belgrad, utworzony w roku 1921. Obecnie występuje w serbskiej Prva liga Srbije.

</doc>
<doc id="1849492" url="https://pl.wikipedia.org/wiki?curid=1849492" title="Wahonobudiwnyk Krzemieńczuk">
Wahonobudiwnyk Krzemieńczuk

Wahonobudiwnyk Krzemieńczuk (ukr. Футбольний клуб «Вагонобудівник» Кременчук, "Futbolnyj Kłub "Wahonobudiwnyk" Kremenczuk") - ukraiński klub piłkarski z siedzibą w Krzemieńczuku w obwodzie połtawskim.
Historia.
Chronologia nazw:
Drużyna piłkarska Awanhard Krzemieńczuk została założona w mieście Krzemieńczuk w 1950 roku i reprezentowała miejscowy Kriukowski Wagonobudowniczy Zakład. Zespół występował w rozgrywkach mistrzostw i Pucharu obwodu połtawskiego i był jednym z najlepszych klubów, zdobywając lokalne sukcesy. W 1969 klub przyjął nazwę Wahonobudiwnyk Krzemieńczuk.
Od początku rozgrywek w niezależnej Ukrainie klub występował w rozgrywkach Mistrzostw Ukrainy spośród zespołów kultury fizycznej. W sezonie 1992/93 zajął trzecie miejsce w 4 grupie, a w następnym drugie, co pozwoliło w sezonie 1994/95 debiutować w Trzeciej Lidze. Zajął 14 miejsce i od następnego sezonu w wyniku reorganizacji systemu lig miał występować w Drugiej Lidze. Zrezygnował jednak z dalszych występów na szczeblu profesjonalnym. Potem występował w rozgrywkach mistrzostw i Pucharu obwodu połtawskiego.

</doc>
<doc id="1849494" url="https://pl.wikipedia.org/wiki?curid=1849494" title="Mateusz Krycuk">
Mateusz Krycuk

Mateusz Krycuk (ur. 1892 w Małym Karacku, zm. w 1950) – kapłan i święty prawosławny. 
Urodził się w ubogiej rodzinie chłopskiej. W 1905 ukończył szkołę podstawową, zaś w 1914 uzyskał uprawnienia do pracy nauczycielskiej w szkole ludowej. Pragnął jednak wstąpić do stanu duchownego i dlatego w 1920 rozpoczął naukę w prawosławnym seminarium duchownym w Wilnie. 23 marca 1924 przyjął święcenia kapłańskie z rąk biskupa pińskiego i poleskiego Aleksandra. Pracował kolejno w miejscowościach Jastrebl, Kriwiszino i Miłowiedy. W grudniu 1932 został proboszczem parafii Podwyższenia Krzyża Pańskiego w Bolszej Łysicy, gdzie pracował przez kolejne 18 lat. Ze względu na nieprzyjazny stosunek do wprowadzenia przez Polski Autokefaliczny Kościół Prawosławny kalendarza gregoriańskiego oraz języka polskiego do kazań znalazł się pod szczególnym nadzorem policji polskiej. W czasie jego pracy duszpasterskiej w Bolszej Łysicy pozyskał dla parafii kopię cudownej Poczajowskiej Ikony Matki Bożej i zorganizował obchody 950. chrztu Rusi. Za tę ostatnią inicjatywę miał być sądzony, jednak śledztwo nie zostało ukończone do wybuchu II wojny światowej. Działalność ks. Krycuka cenił natomiast arcybiskup piński Pantelejmon, który w 1940 nagrodził go złotym krzyżem. W czasie II wojny światowej pozostał w Bolszej Łysicy. 
Po wojnie parafia ks. Krycuka znalazła się w granicach ZSRR. 28 lipca 1950 proboszcz został zatrzymany i oskarżony o przynależność do kolaboracyjnej Białoruskiej Samopomocy Ludowej. W czasie rewizji odnaleziono w jego domu również nielegalną literaturę teologiczną (m.in. prace Sergiusza Bułgakowa). 13 października 1950 duchowny został skazany na 25 lat łagru oraz na całkowitą konfiskatę majątku. Jeszcze w tym samym roku kapłan zmarł na zawał serca w obozie. 
10 września 1993 został całkowicie zrehabilitowany, zaś 28 października 1999 został kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. W 2000 Sobór Biskupów Rosyjskiego Kościoła Prawosławnego uczynił go świętym czczonym w całym Kościele.

</doc>
<doc id="1849495" url="https://pl.wikipedia.org/wiki?curid=1849495" title="Julius Münter">
Julius Münter

Julius Münter (ur. 14 listopada 1815 w Nordhausen, zm. 2 listopada 1885 w Greifswaldzie) – niemiecki lekarz, botanik i zoolog. Studiował medycynę na Uniwersytecie w Berlinie. Następnie praktykował w szpitalu Charité. W 1848 habilitował się i został docentem na Uniwersytecie, od 1849 profesor botaniki i zoologii na Uniwersytecie w Greifswaldzie. W 1853 został doktorem filozofii honoris causa Uniwersytetu w Rostocku. 

</doc>
<doc id="1849496" url="https://pl.wikipedia.org/wiki?curid=1849496" title="Powrót na October Road">
Powrót na October Road

Powrót na October Road (znany też jako October Road, ang. "October Road", 2007-2008) – amerykański serial telewizyjny nadawany przez stację ABC od 15 marca 2007 roku. W Polsce nadawany przez FoxLife od 6 października 2009 roku. Od 18 kwietnia 2011 roku serial jest nadawany w TVP2.
Opis fabuły.
Pisarz Nick Garrett powraca po dziesięciu latach w rodzinne strony, by wygłosić wykład na tamtejszej uczelni. Rodzina, przyjaciele i dawna miłość skłania Nicka do pozostania w Knights Ridge na stałe.

</doc>
<doc id="1849497" url="https://pl.wikipedia.org/wiki?curid=1849497" title="Hayle (rzeka)">
Hayle (rzeka)

Hayle (korn. "Dowr Heyl") – rzeka w Wielkiej Brytanii w Kornwalii, o długości ok. 12 km, wpływająca do zatoki St Ives Bay. Posiada rozległe estuarium. Nad rzeką położone jest miasto Hayle. Rzeka jest miejscem dla wędkarzy. Z uwagi na niezamarzające wody miejsce zimowania praków; estuarium jest objęte rezerwatem ptaków.

</doc>
<doc id="1849499" url="https://pl.wikipedia.org/wiki?curid=1849499" title="Józef Ceynowa (pisarz)">
Józef Ceynowa (pisarz)

Józef Ceynowa – (ur. 30 marca 1905 Połczynie, zm. 3 grudnia 1991 w Czersku) – kaszubski pisarz, nauczyciel i działacz kulturalny.
Ukończył Seminarium Nauczycielskie w Kościerzynie, a następnie Wyższą Szkołę Pedagogiczną w Krakowie. Pracował jako nauczyciel w szkołach w Kuźnicy, Dąbrówce i Ostrowitem.
W czasie II wojny światowej brał udział w kampanii wrześniowej, dostał się do niewoli i przebywał w Oflagu II C Woldenberg. W latach 1951-1967 był dyrektorem liceum w Koronowie.
Publikował utwory poetyckie w czasopismach lokalnych m.in. w Klece. Część opowiadań jego autorstwa, opartych na legendach kaszubskich została opublikowana w zbiorze "Dobro zwycięża".

</doc>
<doc id="1849500" url="https://pl.wikipedia.org/wiki?curid=1849500" title="Sofa (mebel)">
Sofa (mebel)



</doc>
<doc id="1849502" url="https://pl.wikipedia.org/wiki?curid=1849502" title="Amerykanie pochodzenia irackiego">
Amerykanie pochodzenia irackiego

Amerykanie pochodzenia irackiego – obywatele lub rezydenci Stanów Zjednoczonych, których przodkowie pochodzą z Iraku oraz imigranci i uchodźcy z tego kraju.
Według spisu ludności ze względu na pochodzenie, w 2000 roku grupa ta liczyła sobie 37 714 członków (0,01% z całej populacji USA). W 2008 zaś było to już 69 277. W tych spisach, jako Irakijczyków, nie ujęto Asyryjczyków, Chaldejczyków i wyznawców kościoła syryjskiego pochodzących z Iraku, sklasyfikowano ich jako odrębną grupę. W niektórych źródłach nie istnieje takie rozróżnienie, stąd dane na temat liczebności mogą się różnić.
Kto jest Amerykaninem pochodzenia irackiego?
Istnieją dwie definicje tego określenia, które różnią się od siebie. Według jednej Amerykanami pochodzenia irackiego są wszyscy mieszkańcy Stanów Zjednoczonych wywodzący swoje korzenie z Iraku, lub od przodków pochodzących z tego kraju. W pierwszej definicji nie istnieje więc rozróżnienie na grupy etniczne, narody i religie. Druga definicja, która obowiązywała przy spisie ludności w 2000 roku, mówi że Irackimi Amerykanami są tylko te osoby które na pytanie o pochodzenie odpowiedziały „Iraqi” (czyli irackie). Społeczności pochodzące z Iraku, ale poczuwające się do przynależności do innej grupy etnicznej, religijnej czy narodowej sklasyfikowano oddzielnie.
Dane.
Wojna iracko-irańska i obydwa konflikty w Zatoce Perskiej oraz ciężka sytuacja ekonomiczna Iraku to główne przyczyny migracji Irakijczyków do Stanów Zjednoczonych.
Według spisu z 2000 roku, na pytanie o pochodzenie, około 30 000 mieszkańców USA odpowiedziało, że jest pochodzenia wyłącznie irackiego. Około 38 000 podało wskazało iż ma częściowe korzenie irackie. 82 000 określiło się jako Asyryjczycy, Chaldejczycy bądź wyznawcy kościoła Syryjskiego. Wiele osób z tej społeczności pochodzi z Iraku, choć wyznaje chrześcijaństwo. Około 206 000 zadeklarowało się jako „Arabowie”, bez podania kraju z którego pochodzą. Wśród tej społeczności również może istnieć spora grupa pochodząca z Iraku.
Spośród tych którzy zadeklarowali pochodzenie irackie 29% mieszka w Michigan, 22% w Teksasie i 20% w Illinois i Kalifornii.
Migracje.
Wojna iracko-irańska i obydwa konflikty w Zatoce Perskiej oraz ciężka sytuacja ekonomiczna Iraku to główne przyczyny migracji Irakijczyków do Stanów Zjednoczonych. Od wybuchu drugiej wojny w Zatoce Perskiej w 2003, nasiliły się migracje z tego regionu do Stanów Zjednoczonych. Mimo trwającego konfliktu nie odnotowuje się jakichś szczególnych aktów dyskryminacji wobec przedstawicieli społeczności irackich Amerykanów. Irakijczyków, podobnie jak innych Arabów w USA, uznaje się za przedstawicieli rasy białej (zgodnie z zasadami spisu z 2005 roku).
Według danych Amerykańskich Służb do spraw Obywatelstwa i Imigracji (United States Citizenship and Immigration Services), między 1989 a 2001 rokiem, do USA przybyło 49 006 imigrantów z Iraku i 25 710 osób pochodzenia irackiego zostało naturalizowanych. Spis ludności z 2000 roku podaje jednak, że na terenie Stanów przebywa około 90 000 imigrantów urodzonych w Iraku (liczebność podana ze względu na miejsce urodzenia, bez uwzględniania podziału etnicznego).
Rząd George’a Busha w 2007 roku obiecał iż zwiększy limit zezwoleń na osiedlenie się w USA dla uchodźców z Iraku, z 500 osób na 7000. Limit ten na rok 2008 wynosił 12 000.
Michigan, Kalifornia i Illinois to stany posiadające największe społeczności Irakijczyków, jeśli zaś chodzi o miasta to są najwięcej przedstawicieli tej społeczności zamieszkuje Detroit, Chicago i San Diego. Ponad 1/3 irackich imigrantów żyjących w Stanach ma przyznany status uchodźcy. Imigranci z Iraku stanowią 14% mieszkańców Ameryki wywodzących się z Zachodniej Azji i mniej niż jeden procent mieszkańców USA urodzonych poza granicami tego kraju.
Najnowsze migracje.
Stany Zjednoczone przyśpieszają proces przyjmowania Irackich uchodźców od października 2008. Mimo to nie osiągnięto jeszcze limitu dla roku podatkowego 2008, ustalonego na 12 000 ludzi. Według specjalnego koordynatora do spraw Irackich uchodźców w styczniu 2008 do Stanów Zjednoczonych przybyło 375 Irakijczyków, którym przyznano status uchodźcy, zwiększając tym samym ogólną ich liczbę do 1432 (ogólna liczba przybyłych w 2008 roku podatkowym). W 2007 roku podatkowym status uchodźcy przyznano 3040 przybyszom z Iraku. Kongres i organizacje pozarządowe krytykowały administrację za opieszałość, wskazując na zagrożenie na, jakie narażeni są Irakijczycy w kraju, zwłaszcza ci, którzy zdecydowali się na współpracę z przedstawicielami nowych władz i USA. Krytykowane są również limity jako takie, zdaniem ich przeciwników, zniechęcają one Irakijczyków do Ameryki, a to z kolei odwleka ustabilizowanie się sytuacji w Iraku.
Demografia.
Chicago.
Najstarsza i największa amerykańska społeczność pochodząca z Iraku to około 7000 Asyryjczyków zamieszkujących Chicago. Jest to zarazem największa społeczność asyryjska w USA. Pierwsi migranci, w ogromnej większości chrześcijanie, przybyli do Chicago na przełomie XX wieku i osiedlili się wzdłuż wybrzeża jeziora Michigan, tworząc parafię w Lincoln Park. Wczesna fala migracji Asyryjczyków pochodziła głównie z Iranu, ale od lat '60 XX wieku zaczęła rosnąć liczba irackich Asyryjczyków. W połowie lat '70 XX wieku w Chicago mieszkało już około 1000 Irackich Asyryjczyków. W czasie pierwszej wojny w Zatoce Perskiej ich liczba jeszcze wzrosła. Przybysze z Iraku w Chicago zamieszkują głównie Uptown, Edgewate, Rogers Park i pobliskie sąsiedztwa, przy czym coraz więcej z nich przenosi się na północne przedmieścia miasta.
Arabowie stanowią drugą co do wielkości grupę Irakijczyków w Chicago. Większość członków tej społeczności, której liczebność jest szacowana na 6500 ludzi, przybyło do Stanów Zjednoczonych na przełomie lat 70. i 80. XX wieku, głównie z przyczyn ekonomicznych. Osiedlali się głównie w Northbrook ina pobliskich przedmieściach. Wśród nich znajdowała się grupa osób posiadających dobre wykształcenie i kwalifikacje co sprawiło, że bez większych problemów znaleźli dobrze płatną pracę. Następna fala migracji miała miejsce po pierwszej wojnie w Zatoce Perskiej. Wielu z nowo przybyłych było jeńcami wojennymi, którzy w obawie przed oskarżeniem o zdradę nie chcieli zostawać na Bliskim Wschodzie. Wielu było również szyitów, którzy po klęsce powstania przeciwko Husajnowi, uciekali przed represjami. To właśnie Arabowie założyli Stowarzyszenie Amerykanów Irackich, pomagające Irakijczykom w USA.
W Chicago istnieją również niewielkie społeczności irackich Kurdów i Turkmenów. Kurdów jest około 300 a Turkmenów około 50. Obydwie grupy wyznają islam, mają też swoje własne kultury i poczucie odrębności etnicznej.
Poza Chicago.
Iraccy Amerykanie żyją na terenie całych Stanów Zjednoczonych, jednakże większe społeczności mieszkają tylko w Detroit, Nowym Jorku, Filadelfii, Bostonie i Waszyngtonie. Mniejsze społeczności zamieszkują też Atlantę, Houston i Dallas. Wielu Irakijczyków mieszka w Kalifornii, w Los Angeles, San Francisco i na terenie Doliny Kalifornijskiej.
Religia.
Wśród przybyszy z Iraku deklarujących irackie pochodzenie dominuje islam, przy czym występują jego obydwa główne odłamy – sunnizm i szyizm. Jeśli jednak chodzi o wszystkich pochodzących z Iraku Amerykanów, to większość z nich to chrześcijanie, głównie Asyryjczycy i Chaldejczycy. Zamieszkują oni Michigan (przede wszystkim w Detroit), Illinois, Nowy Jork, New Jersey i Kalifornię.
Jedna z najstarszych społeczności przybyszy z Iraku to żydzi. Wyznawcy judaizmu migrowali z Iraku na początku XX wieku. Pierwszymi irackimi żydami którzy przybyli do USA było 20 rodzin pochodzących z Bagdadu, osiedlili się oni w Nowym Jorku. Miało to miejsce między 1900 a 1905 rokiem. Obydwie wojny światowe spowodowały znaczny wzrost migracji żydów z Bliskiego Wschodu. Społeczność żydowską pochodzenia irackiego w USA ocenia się na 15 000 ludzi.
Iracka społeczność w Atalancie składa się głównie z żydów i chrześcijan.
W Stanach Zjednoczonych żyje również od 1000 do 2000 wyznawców mandaizmu z Iraku.

</doc>
<doc id="1849503" url="https://pl.wikipedia.org/wiki?curid=1849503" title="Johann Heinrich Friedrich Link">
Johann Heinrich Friedrich Link

 
Johann Heinrich Friedrich Link (ur. 2 lutego 1767 w Hildesheimie, zm. 1 stycznia 1851 w Berlinie) – niemiecki przyrodnik i botanik; nauczyciel akademicki związany z uniwersytetami w Getyndze, Rostocku, Wrocławiu i Berlinie, założyciel Ogrodu Botanicznego we Wrocławiu.
Życiorys.
Urodził się w 1767 roku w Hildesheimie jako syn pastora Augusta Heinricha Linka (1738–1783), który zaszczepił w nim pasję do natury dzięki zbieranej przez siebie kolekcji obiektów przyrodniczych. Studiował medycynę i nauki przyrodnicze na Georg-August-Universität w Getyndze, gdzie uzyskał magisterium w 1789 roku na podstawie pracy pt. "Flora der Felsgesteine rund um Göttingen". Jednym z jego wykładowców był znany przyrodnik Johann Friedrich Blumenbach (1752–1840), który stał się jego tutorem na uczelni (Privatdozent) w Getyndze.
W 1792 roku został pierwszym profesorem nowo powstałego wydziału chemii, zoologii i botaniki na Uniwersytecie w Rostocku. W 1806 roku założył w Rostocku pierwsze laboratorium chemiczne w Seminargebäude. Pisał wiele artykułów i książek dotyczących najróżniejszych przedmiotów, takich jak: fizyka, chemia, geologia, mineralogia, botanika, zoologia, filozofia, etyka, prehistoria. Dwukrotnie wybierano go rektorem tej uczelni. W 1793 roku ożenił się z Charlotte Juliane Josephi (1768–1829), która była siostrą jego kolegi Wilhelma Josephiego (1763–1845). Podczas swojej podróży do Portugalii w latach 1797–1799 z innym znanym botanikiem i ornitologiem z Drezna – hrabią Johannem Hoffmannseggiem doszedł do wniosku, że jego głównym zainteresowaniem naukowym będzie botanika. W 1800 roku został członkiem prestiżowej Leopoldiny, najstarszej akademii zajmującej się historią naturalną w Europie. W 1808 roku otrzymał nagrodę Akademii Petersburskiej za napisanie monografii zatytułowanej "Von der Natur und den Eigenschaften des Lichts" (pol. „Rodzaj i właściwości światła”).
Wraz z nowymi badaniami naukowymi oraz pracami jego reputacja w świcie nauki rosła i stała się powszechnie znana. W 1811 roku został mianowany profesorem chemii i botaniki na Königliche Universität we Wrocławiu, gdzie był dwukrotnie wybierany rektorem uczelni. We Wrocławiu Link wykładał botanikę, geografię fizyczną, mineralogię, farmakognozję oraz toksykologię. Był również założycielem uniwersyteckiego Ogrodu Botanicznego (przy współpracy profesora ekonomii i przyrodoznawstwa Franza Heydego oraz ogrodnika Liebiga).
W 1815 roku przeprowadził się do Berlina, gdzie po śmierci Carla Ludwiga Willdenowa został profesorem historii naturalnej Friedrich-Wilhelms-Universität oraz dyrektorem Ogrodu Botanicznego ("Hortus regius berolinensis"), które to stanowiska zajmował aż do śmierci. W latach 1816–1817 był także rektorem tej uczelni. Okres ten stał się najbardziej owocnym etapem jego życia akademickiego. Rozszerzył zbiory ogrodu do 14 tysięcy egzemplarzy roślin, wśród których wiele z nich to rzadkie gatunki. Pracował w ścisłej współpracy z Friedrichem Otto Cristophem (1783–1856), który był konserwatorem w ogrodzie botanicznym. W 1827 roku wspólnie z nim nazwał kaktusy z rodzajów "Echinocactus" i "Melocactus". Z kolei większość nazw nadanych przez niego grzybom jest używana po dzień dzisiejszy, np. "Cordyceps", "Creopus", "Fusarium", "Leocarpus", "Myxomycetes", "Phragmidium".
Był członkiem Berlińskiej Akademii Nauk i wielu innych towarzystw naukowych, w tym Królewskiej Szwedzkiej Akademii Nauk, która go wybrała na swojego członka zagranicznego w 1840 roku. W 1845 roku za swoją działalność został odznaczony pruskim orderem Pour le Mérite. Miał rozległe zainteresowania, znał sanskryt i język arabski, praktykował też jako lekarz.
Wyedukował całe nowe pokolenie przyrodników, takich jak Christian Gottfried Ehrenberg (1795–1876). Przez całe życie wiele podróżował po kontynencie europejskim. Zmarł 1 stycznia 1851 roku w Berlinie mając prawie 84 lata.
Dorobek naukowy.
Johann Heinrich Friedrich Link uchodził za jednego z ostatnich dziewiętnastowiecznych naukowców botaników, który posiadał wszechstronną wiedzę z zakresu nauk przyrodniczych. Jego najbardziej znanym dziełem jest "Handbuch zur Erkennung der nutzbarsten und am häufigsten vorkommenden Gewächse" (trzy tomy, wydane w latach 1829–1833). 
Wiele dzieł Linka dotyczyło anatomii i fizjologii roślin, wśród nich najważniejszą jest "Grundlehren der Anatomie und Physiologie der Pflanzen (Podstawy anatomii i fizjologii roślin)" nagrodzone w 1804 przez Akademię Nauk w Getyndze, wydane drukiem w 1807. Praca ta wywarła bardzo duży wpływ na rozwój botaniki, między innymi Link przedstawił w niej komórki, jako podstawowy składnik tkanek roślinnych. 
Do pozostałych jego dzieł należą między innymi:

</doc>
<doc id="1849509" url="https://pl.wikipedia.org/wiki?curid=1849509" title="Line Jahr">
Line Jahr

Line Jahr (ur. 16 stycznia 1984 w Vikersund) – norweska skoczkini narciarska. Srebrna medalistka Mistrzostw Świata 2015 w Falun w konkursie drużyn mieszanych. Trzykrotnie wygrywała zawody Pucharu Kontynentalnego.
Do skakania namówił ją brat – Thomas. Jest ona najstarszą skoczkinią w kadrze norweskiej. Jako pierwsza kobieta została przyjęta do sekcji skoków elitarnego sportowego gimnazjum NTG w Lillehammer.
3 grudnia 2011 w pierwszym w historii konkursie Pucharu Świata kobiet w Lillehammer zajęła 28. miejsce, po skokach 83 m i 75 m, tym samym zdobywając pierwsze punkty w PŚ.
Zakończyła karierę z końcem sezonu 2016/2017.

</doc>
<doc id="1849512" url="https://pl.wikipedia.org/wiki?curid=1849512" title="BMW R 32">
BMW R 32

BMW R 32 – produkowany od 1923 do 1926 dwucylindrowy (bokser) motocykl firmy BMW, będący pierwszym motocyklem w ofercie firmy wcześniej specjalizującej się w budowie silników lotniczych. Skonstruowany przez głównego konstruktora BMW Maksa Fritza.
Historia.
Sprzedano 3090 sztuk w cenie 2200 Reichsmarek.
Konstrukcja.
Dwucylindrowy dolnozaworowy silnik w układzie bokser o mocy 8,5 KM wbudowany wzdłużnie. Suche sprzęgło jednotarczowe połączone z 3-biegową, ręcznie sterowaną skrzynią biegów. Napęd koła tylnego wałem Kardana. Podwójna rama rurowa ze sztywnym zawieszeniem tylnego koła i wahaczowym przedniego koła. Prędkość maksymalna: 95 km/h.

</doc>
<doc id="1849514" url="https://pl.wikipedia.org/wiki?curid=1849514" title="Charles Hodge">
Charles Hodge

Charles Hodge (ur. 27 grudnia 1797, zm. 19 czerwca 1878) – amerykański teolog prezbiteriański (kalwiński), wykładowca języka hebrajskiego na Uniwersytecie Princeton, znawca języków biblijnych, obrońca teologii naturalnej, krytyk teorii ewolucji.
Autor książki "What is Darwinism?" (New York, 1874), w której krytykuje koncepcję ewolucji ze względu na rezygnację z pojęcia celowości (teleologia) oraz monumentalnego dzieła "Systematic Theology" (New York, 1873), w którym przedstawia teologię jako naukową dziedzinę wiedzy opartą na indukcji.

</doc>
<doc id="1849517" url="https://pl.wikipedia.org/wiki?curid=1849517" title="Orliczka ząbkowana">
Orliczka ząbkowana

Orliczka ząbkowana ("Pteris dentata") – gatunek paproci z rodziny orliczkowatych. Naturalny zasięg występowania obejmuje Bliski Wschód, Afrykę Wschodnią i Południową wraz z Madagaskarem. Gatunek uprawiany jest jako roślina ozdobna. 
Na przykładzie orliczki ząbkowanej polski botanik Michał Hieronim Leszczyc-Sumiński opisał w 1848 cykl życiowy paproci.

</doc>
<doc id="1849519" url="https://pl.wikipedia.org/wiki?curid=1849519" title="Pteris serrulata">
Pteris serrulata



</doc>
<doc id="1849522" url="https://pl.wikipedia.org/wiki?curid=1849522" title="Dryophytes wrightorum">
Dryophytes wrightorum

Dryophytes wrightorum – gatunek północnoamerykańskiego płaza bezogonowego z rodziny rzekotkowatych (Hylidae).
Taksonomia.
W przeszłości "D. wrightorum" uznawano nie za oddzielny gatunek, lecz za podgatunek w obrębie "Dryophytes eximius". Sytuację tę zmienił dopiero w 2001 roku Duellman.
Występowanie.
Teren, na którym spotykano przedstawicieli opisywanego tu gatunku, obejmuje dwa oddzielne obszary położone w południowych Stanach Zjednoczonych Ameryki oraz w USA i Meksyku.
Płaz zamieszkuje wysokości od 910 do 2900 metrów nad poziomem morza. Zasiedla stawy zwłaszcza o płytkiej wodzie, strumienie o wolnym nurcie i porastające ich okolice lasy z przewagą sosen i dębów.
Rozmnażanie.
Jaja przytwierdzane zostają do roślin wodnych płytko pod poziomem wody.
Status.
Zwierzęciu nie grozi wyginięcie. Jego liczebność utrzymuje się na stałym poziomie.

</doc>
<doc id="1849525" url="https://pl.wikipedia.org/wiki?curid=1849525" title="Ulica Samborska w Warszawie">
Ulica Samborska w Warszawie

Ulica Samborska – ulica na warszawskim Nowym Mieście. Prawdopodobnie najkrótsza ulica w Polsce.
Opis.
Samborska odchodzi w kierunku wschodnim od ul. Przyrynek. Została wytyczona w 1770 lub 1771 roku. Jej nazwa pochodzi od nazwiska Samborskich, właścicieli okolicznych gruntów, mieszczan warszawskich. 
Ma długość 22 metrów. Do uliczki nie jest przypisany żaden budynek.
Przez wiele lat była praktycznie niewidoczna, zarośnięta i zamknięta bramą. W 2010 roku została wyremontowana i otwarta dla przechodniów.

</doc>
<doc id="1849530" url="https://pl.wikipedia.org/wiki?curid=1849530" title="Porfiriusz Rubanowicz">
Porfiriusz Rubanowicz

Porfiriusz Rubanowicz (ur. 1883 w Lemieszewiczi, zm. w 1943 w okolicach Homla) – kapłan prawosławny, nowomęczennik.
Ukończył szkołę duchowną w Pińsku, a następnie pracował w niej jako nauczyciel śpiewu cerkiewnego. Następnie wstąpił do seminarium duchownego w Mińsku. W 1909, po uzyskaniu święceń kapłańskich, został proboszczem parafii Trójcy Świętej we wsi Dobrasławka. Po pięciu latach został przeniesiony do pracy w parafii Przemienienia Pańskiego w Zasławlu. Pozostawał tam do 1936. Według wspomnień świadków był kapłanem bardzo życzliwym i otwartym na potrzeby parafian. W 1928 został po raz pierwszy aresztowany przez władze stalinowskie za niepłacenie podatków nałożonych na parafie i cerkwie. W więzieniu przebywał przez trzy i pół miesiąca. W 1935 parafia w Zasławlu została zamknięta, a cerkiew zdewastowana – lokalne władze zniszczyły m.in. jej ikonostas. Ks. Rubanowicz zaczął wówczas nielegalnie odprawiać nabożeństwa w cmentarnej cerkwi Kazańskiej Ikony Matki Bożej. Za to w czerwcu 1936 zmuszono go do wyjazdu do Bychowa, gdzie wszystkie cerkwie były już zamknięte. Tam został ponownie aresztowany 5 sierpnia 1937 pod zarzutem propagandy antyradzieckiej. 31 października tego samego roku wyrokiem trójki NKWD kapłan został skazany na 10 lat łagru. W 1943 miał zginąć z rąk nieokreślonego oddziału partyzanckiego w okolicach Homla.
13 listopada 1989 został całkowicie zrehabilitowany, zaś 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1849531" url="https://pl.wikipedia.org/wiki?curid=1849531" title="Laskarina Bubulina">
Laskarina Bubulina

Laskarina Bubulina, gr. "Λασκαρίνα Μπουμπουλίνα" (ur. 11 maja 1771 w Konstantynopolu, zm. 22 maja 1825 w Spetses) – bohaterka walk o wyzwolenie Grecji spod niewoli osmańskiej.
Życiorys.
Młodość.
Bubulina pochodziła z wyspy Hydra, ale urodziła się w więzieniu w Konstantynopolu, gdy jej matka odwiedzała tam umierającego męża, uwięzionego za udział w powstaniach lat 1769-1770 na Peloponezie, tzw. powstaniu Orłowa. Po śmierci ojca przez cztery lata mieszkała z matką na Hydrze, a po jej powtórnym zamążpójściu za kapitana Dimitriosa Lazarou-Orlowa, zamieszkała wraz z ośmiorgiem przyrodniego rodzeństwa na wyspie Spetses.
W wieku 17 lat Bubulina wyszła za mąż za Dimitriosa Giannouzasa, a po jego śmierci w wieku 30 lat za Dimitriosa Bubulisa. Obaj mężowie polegli jako kapitanowie statków w bitwach z piratami. W 1811 Bubulina została powtórnie wdową z siedmiorgiem dzieci. Po mężach odziedziczyła kilka statków, co zapewniło jej dostatnie życie. 
W 1816 władze osmańskie zamierzały skonfiskować majątek Bubuliny, gdyż jej drugi mąż walczył w wojnie rosyjsko-tureckiej (1806–1812) po stronie Rosji, za co otrzymał honorowe obywatelstwo rosyjskie. Bubulina wyruszyła statkiem „"Koriezos”" do Konstantynopola, gdzie skorzystała z pomocy ambasadora Rosji, hrabiego Stroganowa. Car Rosji Aleksander I obdarzył ją majątkiem ziemskim na Ukrainie. Przed wyjazdem do Rosji Bubulina została przyjęta na audiencji u matki sułtana i poprosiła ją o pomoc w uratowaniu majątku przed konfiskatą. Po 3 miesiącach pobytu w Rosji Bubulina doczekała się dekretu sułtana Mahmuda II zapewniającego nienaruszalność jej majątku i powróciła na Spetses.
Uczestnictwo w walkach wyzwoleńczych.
Podczas pobytu w Konstantynopolu w 1818 Bubulinę jako jedyną kobietę przyjęto do tajnej organizacji Filiki Eteria. Po powrocie na Spetses zaczęła gromadzić broń i amunicję. W 1820 w miejscowej stoczni ukończono budowę „"Agamemnona"”, korwety o długości 33 metrów uzbrojonej w 18 ciężkich armat. Władze tureckie zamierzały zabronić Grekom budowy okrętu, ale udało się przekupstwem uzyskać zgodę na ukończenie budowy. W 1819 Bubulina ponownie wyruszyła do Konstantynopola, by spotkać się z patriarchą Grzegorzem V i uzgodnić z nim datę rozpoczęcia powstania.
Wojna wyzwoleńcza.
13 marca 1821, na 12 dni przed oficjalnym rozpoczęciem działań wojennych, na „"Agamemnonie"” podniesiono flagę rewolucyjną i oddano salut armatni. 3 kwietnia rozpoczęły się walki na wyspie Spetses, wkrótce przyłączyły się wyspy Hydra i Psara. Te 3 wyspy dysponowały łącznie 300 statkami. Bubulina z własnego majątku przez dwa lata utrzymywała armię złożoną z mieszkańców Spetses oraz załogi statków. Kapitanami statków mianowała swoich synów i braci przyrodnich. W 1821 Bubulina na czele swojej floty wyruszyła na podbój twierdzy Nafplion. Twierdza została zdobyta, po prawie dwuletnim oblężeniu, 30 listopada 1822. Zdobyto też fortecę Monemvasia. W bitwie pod Argos pierworodny syn Bubuliny, Giannis Giannouzas, który dowodził oddziałem żołnierzy z Spetsos, poległ od tureckiej kuli w walce.
Na kilka dni przed zdobyciem stolicy Peloponezu, Trypolisu, Bubulina przybyła na białym koniu w otoczeniu swoich żołnierzy i spotkała tam generała Gennaiosa Kolokotronisa. Kiedy 11 września 1821 zdobyto Trypolis, Grecy dopuścili się masakry tureckich mieszkańców miasta. Bubulina ocaliła wtedy harem Hursita Paszy, odwdzięczając się matce sułtana za jej pomoc w uratowaniu majątku przed konfiskatą.
Po uzyskaniu niepodległości.
Po uzyskaniu niepodległości Bubulina zamieszkała w domu w Nafplionie, oddanym jej do dyspozycji przez rząd grecki. Kiedy w końcu roku 1824 wybuchła wojna domowa, Bubulina została uwięziona, następnie powróciła do Spetses, gdzie pozostawała do końca życia.
Poniosła śmierć w sprzeczce z członkami rodziny Koutsisów. Córka Koutsisów została porwana, lub też uciekła z domu rodziców, wraz z Georgiosem Giannouzasem, synem Bubuliny z pierwszego małżeństwa. Ojciec dziewczyny Christodulos Koutsis oraz uzbrojeni członkowie jego rodziny przybyli pod dom Bubuliny. Ta wyszła do nich na balkon, wyrażając się o przybyszach w obraźliwym tonie. W trakcie kłótni brat uprowadzonej wystrzelił z pistoletu, trafiając Bubulinę w czoło. Zginęła na miejscu. Zgodnie z wymogiem miejscowej tradycji, zabójcy nie postawiono w stan oskarżenia.
Sława pośmiertna.
W uznaniu jej zasług dla Rosji została pośmiertnie mianowana admirałem floty rosyjskiej. W Rosji stała się też bohaterką popularnych powieści, jej obraz pojawiał się na grafikach ludowych. W Polsce Bubulina była wzorem osobowym dla Emilii Plater.
W następnych pokoleniach, dziesiątki potomków Bubuliny służyło jako wyżsi oficerowie greckiej marynarki wojennej, jeden z nich w stopniu admirała, kilku pełniło funkcje ministerialne. Z powodu republikańskich i demokratycznych poglądów Bubuliny, usunięto o niej informacje z greckich podręczników w okresie dyktatury Ioannisa Metaksasa.

</doc>
<doc id="1849533" url="https://pl.wikipedia.org/wiki?curid=1849533" title="BMW R 37">
BMW R 37

BMW R 37 – produkowany od 1925 do 1926 dwucylindrowy (bokser) motocykl firmy BMW będący pierwszym sportowym motocyklem w ofercie firmy. Zaprojektowany przez Rudolfa Schleichera.
Historia.
Sprzedano 152 sztuki w cenie 2900 reichsmarek. Był to ówcześnie najdroższy motocykl na rynku niemieckim.
W 1924 pierwsze prototypy wystartowały w wyścigach trzykrotnie wygrywając w swojej klasie. Franz Bieber zdobył Mistrzostwo Niemiec. Po tych sukcesach udostępniono R 37 również klientom prywatnym.
Konstrukcja.
Dwucylindrowy górnozaworowy silnik w układzie bokser o mocy 16 KM wbudowany wzdłużnie zasilany 1 gaźnikiem BMW o średnicy gardzieli 26mm. Suche sprzęgło jednotarczowe połączone z 3-biegową, ręcznie sterowaną skrzynią biegów. Napęd koła tylnego wałem Kardana. Podwójna rama rurowa ze sztywnym zawieszeniem tylnego koła. Prędkość maksymalna 115 km/h.

</doc>
<doc id="1849535" url="https://pl.wikipedia.org/wiki?curid=1849535" title="Naftochimik Krzemieńczuk">
Naftochimik Krzemieńczuk

Naftochimik Krzemieńczuk (ukr. Футбольний клуб «Нафтохімік» Кременчук, "Futbolnyj Kłub "Naftochimik" Kremenczuk") – ukraiński klub piłkarski z siedzibą w Krzemieńczuku w obwodzie połtawskim.
Historia.
Chronologia nazw:
Drużyna piłkarska Naftochimik Krzemieńczuk została założona w mieście Krzemieńczuk w 1991 roku i reprezentowała miejscowy Zakład Przeróbki Nafty (ukr. НПЗ - нафтопереробний завод, "NPZ - naftopererobnyj zawod"). Zespół występował w rozgrywkach mistrzostw i Pucharu obwodu połtawskiego.
Od początku rozgrywek w niezależnej Ukrainie klub występował w rozgrywkach Przejściowej Lihi. W sezonie 1992/93 zajął pierwsze miejsce i awansował do Drugiej Lihi, w której zajął 4 miejsce i ponownie awansował do Pierwszej Lihi. W sezonie 1995/96 klub zajął 15 miejsce w Pierwszej Lidze, ale potem zrezygnował z dalszych występów na szczeblu profesjonalnym. Klub został rozwiązany.

</doc>
<doc id="1849538" url="https://pl.wikipedia.org/wiki?curid=1849538" title="Oki-ya">
Oki-ya

 – dom gejsz, miejsce zamieszkania maiko lub gejsz. 
Pierwszym krokiem kobiety, która chce zostać gejszą jest akceptacja w oki-ya. Właścicielka domu gejsz, "o-kā-san" (jap. "matka"), opłaca utrzymanie i szkolenie swoich podopiecznych. Gejsze oddają część swoich zarobków na poczet utrzymania domu i innych mieszkańców niebędących gejszami.
Oki-ya nie jest miejscem pracy gejsz. Pracują one w herbaciarniach zwanych "o-cha-ya". Gdy gejsza spłaci swoje finansowe zobowiązania wobec oki-ya, powstałe, gdy była maiko, zazwyczaj wybiera niezależne miejsce zamieszkania. 
Dom gejsz to przykład struktury o charakterze matriarchalnym, w którym nie ma miejsca dla mężczyzn. Jeśli gejsza ma stałego partnera, musi wyprowadzić się z oki-ya. O-kā-san może zaadoptować gejszę. Zyskuje ona wówczas przywilej stałej rezydentki domu. Jej długi wobec oki-ya zostają anulowane, ale jednocześnie całość jej dochodów przechodzi na utrzymanie domu.
Oki-ya może być zamieszkane przez kilka gejsz i maiko.

</doc>
<doc id="1849552" url="https://pl.wikipedia.org/wiki?curid=1849552" title="Rzekotka ptasia">
Rzekotka ptasia

Rzekotka ptasia ("Dryophytes avivoca") – gatunek płaza bezogonowego z rodziny rzekotkowatych (Hylidae), zamieszkującego amerykańskie bagna.
Występowanie.
Rzekotkę ptasią spotyka się na południowym wschodzie USA (Illinois, Kentucky, Karolina Południowa, Georgia, Luizjana, Floryda).
Siedlisko tego płaza to utrzymujące się cały rok bagna różnego rodzaju, położone w bliskości wód płynących. Rzekotka ta, jak jej krewniaczki, prowadzi nadrzewny tryb życia.
Rozmnażanie.
By przystąpić do rozmnażania, samce usadawiają się na drzewach i krzewach blisko w wodzie lub blisko niej, skąd nawołują. Rozwój larw (kijanek) przebiega w bagnistych zbiornikach wodnych.
Status.
Zwierzę to, o niemałym zasięgu występowania, jest liczne w odpowiednim dla siebie środowisku. Liczebność jego populacji nie ulega znaczącym zmianom.

</doc>
<doc id="1849553" url="https://pl.wikipedia.org/wiki?curid=1849553" title="Jan Rzewuski (fizyk)">
Jan Rzewuski (fizyk)

Jan Rzewuski (ur. 19 grudnia 1916 w Łodzi, zm. 17 września 1994 we Wrocławiu) – polski fizyk teoretyk, członek polskiego ruchu oporu, powstaniec warszawski, profesor Uniwersytetu Wrocławskiego.
Życiorys.
W 1946 na Uniwersytecie Warszawskim obronił pracę magisterską z fizyki teoretycznej pod kierunkiem Jana Blatona. Rok później otrzymał stopień naukowy doktora. W 1948 został zatrudniony jako adiunkt na Uniwersytecie Mikołaja Kopernika w Toruniu. W 1949 odbył staż naukowy na Uniwersytecie w Birmingham. W 1950 habilitował się na Uniwersytecie Warszawskim, a następnie został mianowany Kierownikiem Katedry Mechaniki Teoretycznej na Uniwersytecie Mikołaja Kopernika w Toruniu. W 1952 został przeniesiony służbowo do Katedry Fizyki Teoretycznej Uniwersytetu Wrocławskiego. W 1954 otrzymał tytuł profesora nadzwyczajnego, a rok później został prodziekanem Wydziału Matematyki, Fizyki i Chemii Uniwersytetu Wrocławskiego.
W 1967 został członkiem korespondentem, a w 1976 członkiem rzeczywistym PAN. W 1989 Uniwersytet Wrocławski przyznał mu doktorat honoris causa.
Był autorem 112 publikacji, w tym dwutomowej monografii "Field Theory" (Teoria pola), która miała trzy wydania, oraz podręcznika akademickiego "Introduction to Quantum Theory" (Wstęp do teorii kwantów), obu napisanych w języku angielskim. W 1966 otrzymał nagrodę państwową II stopnia.

</doc>
<doc id="1849554" url="https://pl.wikipedia.org/wiki?curid=1849554" title="Siarhiej Sasnouski">
Siarhiej Sasnouski

Siarhiej Sasnouski (biał. Сяргей Сасноўскі, ros. Сергей Сосновский, "Siergiej Sosnowskij"; ur. 14 kwietnia 1981 r. w Mińsku) – białoruski piłkarz występujący na pozycji obrońcy.

</doc>
<doc id="1849555" url="https://pl.wikipedia.org/wiki?curid=1849555" title="Matjaš Debelak">
Matjaš Debelak



</doc>
<doc id="1849557" url="https://pl.wikipedia.org/wiki?curid=1849557" title="Andreas Rauschmayr">
Andreas Rauschmayr



</doc>
<doc id="1849560" url="https://pl.wikipedia.org/wiki?curid=1849560" title="BMW R 42">
BMW R 42

BMW R 42 – produkowany od 1926 do 1928 dwucylindrowy (bokser) motocykl firmy BMW. Skonstruowany na bazie modelu R 32.
Historia.
Sprzedano 6502 sztuki w cenie 1510 Reichsmarek.
Konstrukcja.
Dwucylindrowy dolnozaworowy silnik w układzie bokser o mocy 12 KM wbudowany wzdłużnie zasilany 1 gaźnikiem BMW o średnicy gardzieli 22 mm. Suche sprzęgło jedno-tarczowe połączone z 3-biegową, ręcznie sterowaną skrzynią biegów. Napęd koła tylnego wałem Kardana. Podwójna rama rurowa ze sztywnym zawieszeniem tylnego koła. Z przodu hamulec bębnowy o średnicy 150 mm. Z tyłu hamulec szczękowy działający na wał napędowy. Prędkość maksymalna 95 km/h.

</doc>
<doc id="1849561" url="https://pl.wikipedia.org/wiki?curid=1849561" title="Włodzimierz Pasternacki">
Włodzimierz Pasternacki

Włodzimierz Pasternacki (ur. 2 lipca 1885 w Dudiczach, zm. 1938 w obwodzie smoleńskim) – kapłan prawosławny, nowomęczennik.
Życiorys.
Pochodził z rodziny kapłana prawosławnego o szlacheckich korzeniach. Jego ojciec imieniem Hilarion był proboszczem parafii Opieki Matki Bożej w Dudiczach. Od najmłodszych lat śpiewał w chórze cerkiewnym i pomagał w cerkwi. W 1908 ukończył seminarium duchowne w Mińsku. Po ślubie z Natalią Sosińską, absolwentką szkoły duchownej dla kobiet, przyjął święcenia diakońskie, a następnie kapłańskie. Objął parafię we wsi Piesocznoje, którą przejął po teściu. W nieokreślonym bliżej roku w latach 20. XX stulecia został mianowany dziekanem dekanatu kopylskiego. Był w bardzo trudnej sytuacji materialnej z powodu wysokich podatków nałożonych przez władze stalinowskie na organizacje religijne. Wreszcie w 1932 był zmuszony opuścić Piesocznoje i przenieść się do miasteczka Kopyl, gdzie został proboszczem jedynej działającej parafii w regionie. Kapłan był szykanowany przez władze, które nałożyły na niego dodatkowe obciążenia fiskalne i zabroniły mu kształcić dzieci w państwowych szkołach. Wreszcie zamknięta została również jego parafia. Kapłan nie zrezygnował jednak z działalności duszpasterskiej i potajemnie prowadził ją nie tylko w Kopylu, ale i w sąsiednich wsiach. W marcu 1936 został aresztowany i skazany na dwa lata łagru za prowadzenie rejestru chrztów.
Przedterminowo zwolniony w grudniu 1937, udał się do wsi Rosławl, gdzie został natychmiast aresztowany ponownie. 5 stycznia 1938 został skazany na śmierć „za prowadzenie działalności kontrrewolucyjnej i agenturalnej na rzecz III Rzeszy”. W tym samym miesiącu został rozstrzelany na terytorium okręgu smoleńskiego. Jeszcze w 1956 władze twierdziły jednak, że duchowny zmarł w 1942 na atak serca, ale już dwa lata później został całkowicie zrehabilitowany. 28 października 1999 Egzarchat Białoruski Patriarchatu Moskiewskiego kanonizował go jako jednego z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.
Miał ośmioro dzieci.

</doc>
<doc id="1849563" url="https://pl.wikipedia.org/wiki?curid=1849563" title="Hasta Siempre">
Hasta Siempre

Hasta Siempre (Hasta siempre, comandante) – popularna kubańska piosenka skomponowana w roku 1965 przez Carlosa Pueblę. Tekst piosenki to odpowiedź na list pożegnalny Che Guevary, gdy opuścił on Kubę w celu wsparcia rewolucji w Kongo, a później w Boliwii, gdzie został zamordowany.
"Hasta Siempre" opowiada o kluczowych momentach rewolucji kubańskiej, wielbiąc Che Guevarę i jego rolę jako komendanta rewolucji. Piosenka stała się ikoną po śmierci Guevary, a wielu artystów nagrało własne covery. Tytuł jest częścią używanego przez Guevarę powiedzenia "„Hasta la Victoria Siempre!”" ("Do zwycięstwa aż po kres!").
Wersje.
Piosenka "Hasta Siempre" była wykonywana przez szerokie grono artystów, między innymi Compay Segundo, Buena Vista Social Club, Verónicę Rapellę, Soledad Bravo, Óscara Cháveza, Nathalie Cardone, Roberta Wyatta, Jana Garbarka, Inés Rivero, Silvio Rodrígueza, Bobo Stenson Quartet, Marię Farantouri, Violetę Parra, Wolfa Biermanna, Boikot, Ahmeta Koç i Mohsena Namjoo.

</doc>
<doc id="1849564" url="https://pl.wikipedia.org/wiki?curid=1849564" title="Hasta siempre">
Hasta siempre



</doc>
<doc id="1849565" url="https://pl.wikipedia.org/wiki?curid=1849565" title="King Bowser Koopa">
King Bowser Koopa



</doc>
<doc id="1849567" url="https://pl.wikipedia.org/wiki?curid=1849567" title="Hasta siempre, comandante">
Hasta siempre, comandante



</doc>
<doc id="1849569" url="https://pl.wikipedia.org/wiki?curid=1849569" title="Hasta siempre, Comandante">
Hasta siempre, Comandante



</doc>
<doc id="1849570" url="https://pl.wikipedia.org/wiki?curid=1849570" title="Juan Carlos Murúa">
Juan Carlos Murúa

Juan Carlos Murúa (ur. 17 lipca 1935, zm. 26 marca 2023) – argentyński piłkarz, lewy obrońca. Później trener.
Murúa w 1956 roku został graczem klubu Racing Club de Avellaneda. Jako piłkarz klubu Racing wziął udział w turnieju Copa América 1959, gdzie Argentyna zdobyła mistrzostwo Ameryki Południowej. Murúa zagrał w pięciu meczach – z Boliwią (11 marca – debiut w reprezentacji), Peru, Paragwajem, Urugwajem i Brazylią.
Następnie wziął udział w ekwadorskim turnieju Copa América 1959, gdzie Argentyna została wicemistrzem Ameryki Południowej. Murúa zagrał we wszystkich czterech meczach – z Paragwajem, Ekwadorem, Urugwajem i Brazylią.
Murúa grał także w klubach Argentinos Juniors Buenos Aires i CA Platense, w którym w 1967 roku zakończył karierę. Łącznie w lidze argentyńskiej rozegrał 239 meczów i zdobył 1 bramkę.
Łącznie w reprezentacji Argentyny Murúa rozegrał 11 meczów, w których nie zdobył żadnej bramki.
Po zakończeniu kariery piłkarskiej został trenerem.

</doc>
<doc id="1849571" url="https://pl.wikipedia.org/wiki?curid=1849571" title="Rzekotka szczekliwa">
Rzekotka szczekliwa

Rzekotka szczekliwa, rzekotka wdzięczna ("Dryophytes gratiosus") – gatunek płaza bezogonowego z rodziny rzekotkowatych (Hylidae).
Występowanie.
Płaza tego spotkać można na południowym wschodzie Stanów Zjednoczonych Ameryki, dokładniej zaś IUCN podaje następujące stany:
Poza tym gatunek introdukowano w New Jersey.
Status.
Populacja jest stabilna. Na większości zasięgu występowania nie ma znaczniejszych niebezpieczeństw, choć zdarzają się one na obwodzie tego terenu. Dla przykładu wymienić można wprowadzanie monokultury zamiast naturalnego lasu w Virginii. Na Florydzie natomiast pewną rolę odgrywają handel i także zmiany w środowisku naturalnym.

</doc>
<doc id="1849573" url="https://pl.wikipedia.org/wiki?curid=1849573" title="Alliance française">
Alliance française

Alliance française – organizacja założona 21 lipca 1883 roku przez Louisa Pasteura, Ferdinanda de Lessepsa, Jules’a Verne’a, Ernesta Renana i Armanda Colina, zajmująca się promocją kultury francuskiej i języka francuskiego. Prowadzi również kursy tego języka.
Większość swoich działań finansuje ona z opłat za kursy oraz z wynajmu nieruchomości. Rząd francuski przyznaje również dotacje obejmujące około pięć procent budżetu tej organizacji (prawie 665 000 € w 2003 r.).
Ponad 440 tys. studentów uczy się francuskiego w ośrodkach prowadzonych przez "Alliance":
Nazwa "Alliance française" jest własnością siedziby w Paryżu. W wielu krajach "Alliance française" w Paryżu jest reprezentowana przez "Délégué général".
Alliance française w Polsce.
Instytucja posiada w Polsce 8 ośrodków, z których wszystkie stanowią jednostki niezależne.

</doc>
<doc id="1849574" url="https://pl.wikipedia.org/wiki?curid=1849574" title="Puchar Europy w Lekkoatletyce 1970">
Puchar Europy w Lekkoatletyce 1970

3. Puchar Europy w Lekkoatletyce – cykl zawodów lekkoatletycznych zorganizowanych przez European Athletic Association latem 1970 roku. 
W zawodach, w których startowało 7 reprezentacji, stosowano punktację 7:6:5:4:3:2:1, a przy 6 reprezentacjach punktację 6:5:4:3:2:1, zarówno w konkurencjach indywidualnych, jak i w biegach sztafetowych.
Finał pucharu Europy w rywalizacji mężczyzn odbył się 29 i 30 sierpnia w Sztokholmie, a w rywalizacji kobiet 22 sierpnia w Budapeszcie.
Finał pucharu Europy.
Mężczyźni.
W finale wzięły udział po dwie najlepsze reprezentacje z każdego półfinału oraz Szwecja jako gospodarz.
Kobiety.
W finale wzięły udział po dwie najlepsze reprezentancje z każdego półfinału, w tym Węgry, które były gospodarzem.
Półfinał pucharu Europy.
Zawody półfinałowe odbyły się w sześciu europejskich miastach 1 i 2 sierpnia. Mężczyźni rywalizowali w Sarajewie, Helsinkach oraz Zurychu, a kobiety w Berlinie, Bukareszcie i Herford. Dwa najlepsze zespoły każdego półfinału uzyskały awans do zawodów finałowych.
Runda eliminacyjna.
Najsłabsze męskie drużyny (wszystkie reprezentacje kobiece rywalizację zaczynały od półfinału) 20 i 21 lipca rywalizowały w Barcelonie, Wiedniu oraz Reykjavíku o awans do półfinałów pucharu Europy. Dwa najlepsze zespoły każdych eliminacj uzyskały awans do zawodów półfinałowych.

</doc>
<doc id="1849575" url="https://pl.wikipedia.org/wiki?curid=1849575" title="Juan Murua">
Juan Murua



</doc>
<doc id="1849577" url="https://pl.wikipedia.org/wiki?curid=1849577" title="Adoms Krzemieńczuk">
Adoms Krzemieńczuk

Adoms Krzemieńczuk (ukr. Футбольний клуб «Адомс» Кременчук, "Futbolnyj Kłub "Adoms" Kremenczuk") – ukraiński klub piłkarski z siedzibą w Krzemieńczuku w obwodzie połtawskim.
Historia.
Chronologia nazw:
Drużyna piłkarska Adoms Krzemieńczuk została założona w mieście Krzemieńczuk w 1998 roku z inicjatywy Kostiantyna Turkina, który potem został prezesem klubu. Zespół występował w rozgrywkach mistrzostw i Pucharu obwodu połtawskiego, a w sezonie 1999/00 zgłosił się do rozgrywek Drugiej Lihi, Grupy W, w której zajął 2. miejsce. W następnym sezonie 2000/01 klub zajął tylko 14. miejsce w Drugiej Lidze, grupie W, ale potem z przyczyn finansowych zrezygnował z dalszych występów na szczeblu profesjonalnym. Klub został rozwiązany.

</doc>
<doc id="1849578" url="https://pl.wikipedia.org/wiki?curid=1849578" title="Sergiej Sosnowski">
Sergiej Sosnowski



</doc>
<doc id="1849579" url="https://pl.wikipedia.org/wiki?curid=1849579" title="Komora klimatyczna">
Komora klimatyczna

Komora klimatyczna (szafa klimatyczna) - urządzenie, służące do przeprowadzania wszelkich testów klimatycznych na dowolnych strukturach organicznych lub nieorganicznych, pozwalające na wytworzenie, utrzymanie pod kontrolą przez dowolny czas oraz monitorowanie i rejestrowanie klimatu (temperatury i wilgotności powietrza) w dowolnie ustalonych zakresach.
Komory klimatyczne są najczęściej wykorzystywane w przemyśle farmaceutycznym (do badań stabilności produktów leczniczych), budowlanym (osuszanie próbek do badań sczepności warstw asfaltu czy kondycjonowanie próbek betonowych), elektrotechnicznym (testy środowiskowe podzespołów i urządzeń, utrzymywanie jakości i osuszanie układów scalonych - głównie w obudowach BGA - przed ich zamontowaniem do urządzenia) oraz motoryzacyjnym (badania właściwości powłok izolacyjnych).

</doc>
<doc id="1849581" url="https://pl.wikipedia.org/wiki?curid=1849581" title="Rajko Lotrič">
Rajko Lotrič

Rajko Lotrič (ur. 20 sierpnia 1962 r. w Jesenicach) – jugosłowiański skoczek narciarski. Najlepsze wyniki w Pucharze Świata osiągnął w sezonie 1987/1988, kiedy zajął 20. miejsce w klasyfikacji generalnej.

</doc>
<doc id="1849584" url="https://pl.wikipedia.org/wiki?curid=1849584" title="Włodzimierz Zubkowicz">
Włodzimierz Zubkowicz

Włodzimierz Zubkowicz (ur. 1863 w Smolewiczach, zm. 31 stycznia 1938 w Mińsku) – kapłan prawosławny, nowomęczennik.
Był synem kapłana prawosławnego. Ukończył z wyróżnieniem seminarium duchowne w Mińsku, zaś po uzyskaniu święceń kapłańskich objął parafię po ojcu. Do 1918 roku był dodatkowo asystentem inspektora seminarium duchownego, którego był absolwentem, pełniąc tę funkcję do zamknięcia seminarium. Wówczas wrócił na stałe do Smolewicz, gdzie był szykanowany przez GPU, które próbowało wymóc na nim publiczne zrzeczenie się kapłaństwa. W 1935 roku cerkiew w Smolewiczach została zamknięta, jednak nawet wówczas duchowny prowadził podziemną pracę duszpasterską, a we własnym domu chrzcił dzieci. 29 grudnia 1937 roku został aresztowany pod zarzutem uczestnictwa w kontrrewolucyjnej organizacji, którą miał prowadzić metropolita bobrujski Filaret (Ramenski). 31 stycznia 1938 roku z mocy wyroku trójki NKWD duchowny został rozstrzelany w Mińsku. W 1989 roku został całkowicie zrehabilitowany.
28 października 1999 roku kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1849585" url="https://pl.wikipedia.org/wiki?curid=1849585" title="Jan Albrecht (ksiądz)">
Jan Albrecht (ksiądz)

Jan Albrecht, ps. „A.”, „Ks. J.A.”, „X.A”, „X.J.A” (ur. 23 czerwca 1872 w Tomaszowie Mazowieckim, zm. 6 lipca 1929 w Warszawie) – polski ksiądz, polityk chadecki, senator I i II kadencji w latach 1922–1929, działacz społeczny i publicysta.
Życiorys.
Młodość.
Urodził się w rodzinie Franciszka i Pelagii z domu Lipkowskiej. W 1889 został absolwentem gimnazjum w Piotrkowie, później uczęszczał do seminarium duchownego w Warszawie, gdzie zdobył święcenia kapłańskie w 1897.
Działalność kapłańska i społeczna w Królestwie Polskim.
Albrecht zaczął karierę duchowną jako wikary w Złakowie Kościelnym i Zgierzu, a następnie w 1899 przeniósł się do Łodzi na stanowisko proboszcza. W 1905 założył Stowarzyszenie Robotników Chrześcijańskich, od 1918 był patronem łódzkiego okręgu Stowarzyszenia, zaś w 1919 został patronem całego Stowarzyszenia. W latach 1911–1919 był proboszczem parafii św. Kazimierza. Od 1915 wchodził w skład Komitetu Obywatelskiego i zarządu Giełdy Pracy w Łodzi. W wyborach do Rady Miejskiej w Łodzi, przeprowadzonych w styczniu 1917, uzyskał mandat radnego, startując z listy Polskiego Komitetu Wyborczego.
Działalność kościelna i społeczno-polityczna w II Rzeczypospolitej.
W 1919 został nominowany przez kardynała Edmunda Dalbora, na sekretarza archidiecezji warszawskiej do spraw społecznych.
Od 1919 pełnił funkcję rektora Kościoła św. Marcina w Warszawie przy ul. Piwnej 11/9 i pod tym adresem zamieszkiwał. W 1921 został członkiem zarządu Centrali Stowarzyszeń Spożywczych Robotników Chrześcijańskich, w tym okresie był również członkiem kierownictwa Spółdzielni Budowlano – Mieszkaniowej „Zgoda”. Startował w wyborach do Senatu w 1922 z listy nr 8 (ChZJN – lista państwowa) i do Sejmu z listy nr 8 (ChZJN) w Łodzi (okręg wyborczy nr 14). W Senacie zasiadał w komisjach: administracyjnej, gospodarstwa społecznego, spraw zagranicznych i wojskowych oraz w podkomisji emigracyjnej. Był także członkiem władz chadecji – od 1920 Rady Naczelnej, od 1921 Komisji Programowej, zaś od 1928 Zarządu Głównego, a w 1929 został członkiem Rady Głównej Stronnictwa. W 1919 otrzymał od Piusa XI odznaczenie Pro Ecclesia et Pontifice, a w 1925 został mianowany tajnym szambelanem papieskim. W połowie lat 20. współzakładał Chrześcijański Uniwersytet Robotniczy zaś w pracy parlamentarnej referował budżet Ministerstwa Pracy i Opieki Społecznej. Od 1928 ponownie pełnił funkcję senatora z ramienia chadecji. Był wiceprezesem jej klubu parlamentarnego i członkiem komisji skarbowo-budżetowej. Również w 1928 reprezentował Polskę na Kongresie Katolickich Stowarzyszeń Robotniczych w Kolonii. Był honorowym kanonikiem warszawskim, publikował w czasopiśmie „Pracownik Polski”. Pochowany na cmentarzu Powązkowskim w Warszawie (kwatera 315-5-7).

</doc>
<doc id="1849587" url="https://pl.wikipedia.org/wiki?curid=1849587" title="Szynka parmeńska">
Szynka parmeńska

Szynka parmeńska (wł. "Prosciutto di Parma") – rodzaj włoskiej, surowej, podsuszonej szynki wytwarzanej z całych udźców wieprzowych z kością tradycyjnymi metodami w specyficznym klimacie na terenie prowincji Parmy, w regionie Emilia-Romania. Charakteryzuje się niższą zawartością soli w porównaniu z innymi szynkami tego typu, co nadaje jej charakterystyczny łagodny, relatywnie słodki smak.
Historia.
Szynka z Parmy słynna była już w czasach rzymskich – wspominali o niej Warron (I w. p.n.e.), Polibiusz i Strabon. John B. Dancer twierdzi, że kiedy Hannibal w 217 p.n.e. wszedł do Parmy, mieszkańcy prosili go o skosztowanie tej potrawy. Na rozwój produkcji szynki miała wpływ obecność słonych źródeł w okolicy, takich jak "Salsomaggiore", skąd czerpano sól do produkcji.
W celu ochrony jakości tej szynki w 1963 utworzone zostało "Consorzio del Prosciutto di Parma", które nadzoruje procesy produkcyjne i wyrób surowców. Ponadto Wspólnota Europejska w 1996 przyznała wyrobowi certyfikat ochrony miejsca pochodzenia.
Dodatki.
Szynka parmeńska ma wyrafinowany, słodki, intensywny smak i niską zawartość kalorii. W produkcji dozwolony jest tylko środek konserwujący podany w specyfikacji (w mniejszych ilościach niż w innych rodzajach szynki) i dodatek soli. Poza solą i tłuszczem nie ma żadnych innych dodatków. 
Produkcja.
Szynka parmeńska jest wytwarzana przez około 200 producentów na wschodzie prowincji Parma, zwłaszcza w okolicach Langhirano. Wykorzystywane są tylko udźce o dużej wadze (świeże, od 12 do 13 kg). Nazywana jest także "słodką szynką", ponieważ stosuje się małą ilość soli dodanej w trakcie przetwarzania. Soleniu towarzyszy krótki odpoczynek w chłodni, następnie wyrób obtacza się tłuszczem wieprzowym. Zapewnia to powolne suszenie – około 12 miesięcy, ze stopniowym dodawaniem niewielkich ilości soli. Po dojrzeniu produkt powinien pojawić się na rynku z masą około 7–8 kg czystego mięsa (od 9,5 do 10,5 kg w przypadku ważenia z kością). Szynka parmeńska o innej masie ma mniejszą wartość rynkową.
Obszar produkcji.
Obszar produkcji wskazany jest w specyfikacji unijnej, jak również przez ustawy włoskie. Proces wytwarzania powinien mieć miejsce co najmniej 5 km na południe od drogi Via Emilia do poziomicy 900 m n.p.m., od wschodu ograniczony powinien być nurtem rzeki Enza, a od zachodu doliną Stirone. Świnie, z których mięsa wyrabia się szynkę, mogą natomiast pochodzić (dotyczy miejsca urodzenia i tuczenia) jedynie z gospodarstw położonych w następujących regionach Włoch: Piemont, Lombardia, Veneto, Emilia-Romania, Toskania, Umbria, Marche, Lacjum, Abruzja, Molise.
Składniki.
W procesie produkcyjnym długo dojrzewającej szynki parmeńskiej od 1993 r. nie są stosowane azotany ani azotyny tylko sól. Nie jest również dopuszczalne wędzenie lub zamrażanie.

</doc>
<doc id="1849588" url="https://pl.wikipedia.org/wiki?curid=1849588" title="Janez Debelak">
Janez Debelak

Janez Debelak (ur. 19 marca 1968 w Braslovčach) – jugosłowiański skoczek narciarski i trener.
Najlepsze wyniki w Pucharze Świata osiągnął w sezonie 1988/1989, kiedy zajął 40. miejsce w klasyfikacji generalnej. Czterokrotnie zdobył punkty do klasyfikacji generalnej Pucharu Świata – po raz pierwszy 25 stycznia 1987 w Sapporo, gdzie zajął siódme miejsce.
Obecnie jest trenerem konsultantem reprezentacji Kazachstanu w skokach narciarskich.

</doc>
<doc id="1849589" url="https://pl.wikipedia.org/wiki?curid=1849589" title="Sejm Krajowy Dolnej Austrii">
Sejm Krajowy Dolnej Austrii

Sejm Krajowy Dolnej Austrii (niem. "Landtag von Niederösterreich") - sejm krajowy kraju koronnego Arcyksięstwo Austrii przed Anizą (Dolna Austria), powołany patentem lutowym w 1861.
Siedziba sejmu znajdowała się w Wiedniu, siedzibie władz administracyjnych kraju. Składał się z 66 posłów. Wśród nich znajdowało się 3 wirylistów (arcybiskup Wiednia, biskup Sankt Pölten i rektor Uniwersytetu Wiedeńskiego), 15 posłów z kurii wielkiej własności ziemskiej, 28 przedstawicieli miast i izb handlowo-przemysłowych oraz 20 posłów z kurii wiejskiej. Obradował w języku niemieckim.
Sejm przestał istnieć w 1918, w 1920 został odtworzony w Republice Austrii.

</doc>
<doc id="1849590" url="https://pl.wikipedia.org/wiki?curid=1849590" title="Brzezie Karkonoskie">
Brzezie Karkonoskie



</doc>
<doc id="1849591" url="https://pl.wikipedia.org/wiki?curid=1849591" title="Tangaroa">
Tangaroa

Tangaroa, Takaroa – w mitologii Maorysów bóg morza, syn Nieba i Ziemi, brat boga burzy Tawhirimatea. Tangaroa jest ojcem Punga, który z kolei jest przodkiem wszystkich wodnych stworzeń. W opowieściach maoryskich Tangaroa stoi w opozycji do Tāne, boga lądów, drzew, ptaków i ludzi. Z tego względu rybołówstwo i wyprawy morskie były postrzegane jako wkroczenie na obce terytorium, wymagające uprzedniego złożenia ofiar bogu morza.(Orbell 1998:146–147) Maoryskie podania o Tangaroa posiadają wiele różnych wersji, w innych odmianach występują także wśród innych ludów Polinezji. Samoańskim odpowiednikiem Tangaroa jest Tagaloa, na Tahiti nazywany jest Taʻaroa, zaś na Hawajach – Kanaloa, przedstawiany w postaci "heʻe" (kałamarnicy).

</doc>
<doc id="1849593" url="https://pl.wikipedia.org/wiki?curid=1849593" title="Stéphane Buckland">
Stéphane Buckland



</doc>
<doc id="1849594" url="https://pl.wikipedia.org/wiki?curid=1849594" title="Jan Pankratowicz">
Jan Pankratowicz

Jan Pankratowicz (ur. 1870 w Klecku, zm. 6 października 1937 w Słucku lub Kalicie) – kapłan prawosławny, nowomęczennik.
Życiorys.
O jego dzieciństwie i młodości brak danych. Od 1913 r. pełnił funkcję proboszcza parafii Opieki Matki Bożej w Czyżewiczach, koło Soligorska. W Wielkanoc 1918 r. otrzymał skufię za sumienną służbę. W 1934 jego parafia została zamknięta. Wówczas protojerej Jan Pankratowicz zaczął prowadzić wędrowną działalność duszpasterską, poruszając się od wsi do wsi, nakłaniając chłopów do odważnego wyznawania wiary prawosławnej i do składania podpisów pod petycją z prośbą o otwarcie cerkwi. Z tego powodu został aresztowany 23 sierpnia 1937 i skazany przez trójkę NKWD na śmierć. Kapłan odmówił zrzeczenia się kapłaństwa, co mogło uratować go przed najwyższym wymiarem kary. Został rozstrzelany w Słucku 6 października 1937. Według działacza społecznego Anatola Balakira kapłan został rozstrzelany w uroczysku w pobliżu wsi Kalita.
15 marca 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1849595" url="https://pl.wikipedia.org/wiki?curid=1849595" title="Awanhard Krzemieńczuk">
Awanhard Krzemieńczuk



</doc>
<doc id="1849597" url="https://pl.wikipedia.org/wiki?curid=1849597" title="Antonio Lacedelli">
Antonio Lacedelli

Antonio Lacedelli (ur. 1965) – włoski skoczek narciarski. Najlepsze wyniki w Pucharze Świata osiągnął w sezonie 1985/1986, kiedy zajął 25. miejsce w klasyfikacji generalnej.
Startował na mistrzostwach świata w Seefeld in Tirol, Oberstdorfie i Lahti, ale bez sukcesów. Na arenie krajowej zdobył złoty (1986), srebrny (1983) i brązowy (1987) medal mistrzostw Włoch w skokach.
Jako jeden z pierwszych skoczków na Świecie skakał z maską osłaniającą twarz (takich masek wówczas używali również jego rodacy - Roberto Cecon, Ivan Lunardi i Ivo Pertile, a niektórzy komentatorzy zawodów pod koniec lat osiemdziesiątych nawet stwierdzali, że jeśli na belce pojawia się zawodnik w masce, to jest to Włoch, ponieważ oni tych masek używają).

</doc>
<doc id="1849598" url="https://pl.wikipedia.org/wiki?curid=1849598" title="Huracan Las Heras">
Huracan Las Heras



</doc>
<doc id="1849599" url="https://pl.wikipedia.org/wiki?curid=1849599" title="Amerykanie pochodzenia libańskiego">
Amerykanie pochodzenia libańskiego

Amerykanie pochodzenia libańskiego – obywatele lub rezydenci Stanów Zjednoczonych, których przodkowie pochodzą z Libanu oraz imigranci z tego kraju. Zdecydowana większość członków tej społeczności to chrześcijanie, przede wszystkim Maronici. Amerykanie libańscy to największa arabska grupa etniczna w USA, licząca 489 364 ludzi. Stanowią oni 0,16% ludności Stanów Zjednoczonych i 32,4% wszystkich Arabskich Amerykanów (według danych American Community Survey). Według aktywistów libańskich w USA, ponad 3 miliony Amerykanów ma częściowe pochodzenie libańskie.
Historia.
Pierwszym znanym Libańczykiem w USA był Antonios Bishallany, maronita. Przybył on do Bostonu w 1854. Zmarł w 1856 w Nowym Jorku, na Brooklynie, w dniu swoich 29 urodzin. Migracja Libańczyków do Stanów Zjednoczonych na większą skalę rozpoczęła się w końcówce XIX wieku. Imigranci osiedlali się głównie w Nowym Jorku (Brooklyn) i Bostonie. W Stanach Zjednoczonych uznawano ich za Syryjczyków, choć większość z nich pochodziła z gór Libanu. Wielu z przybyszów pracowało jako domokrążcy. Następna fala migrantów przypada na lata 20. XX wieku. Libańczycy, których falę szacuje się na około 100 000, osiedlali się wówczas głównie w New Jersey i Michigan. Inni osiadali w Teksasie, Południowej Dakocie i w Iowa, znajdując zatrudnienie na farmach. Wielu Libańczyków próbowało dostać się do Stanów Zjednoczonych przez Wielką Brytanię.
Kolejne fale przybyszów z Libanu napływały w późnych latach 40. XX wieku i we wczesnych latach 90. Ludzie uciekali wówczas przed wojną domową, jaka toczyła się w Libanie. Między 1948 a 1985 ponad 60 000 Libańczyków wyemigrowało do Stanów Zjednoczonych. Potem liczba migrantów zmniejszyła się. Obecnie do Stanów Zjednoczonych wyjeżdżają przede wszystkim libańscy muzułmanie, wcześniejsze fale migracyjne składały się w przeważającej mierze z chrześcijan.
Religia.
Około 90% libańskich Amerykanów to chrześcijanie. Najwięcej wyznawców liczą sobie kościół maronicki i grecki kościół prawosławny. Muzułmanie, zarówno szyici, jak i sunnici, są w mniejszości, a większe ich grupy zaczęły przybywać do Stanów Zjednoczonych dopiero w latach 60. XX wieku. Istnieją również niewielkie społeczności libańskich żydów, którzy wyjechali obawiając się odwetów za zaangażowanie armii izraelskiej w wojnę w Libanie. Oprócz tego, wśród Libańczyków w USA są jeszcze druzowie.
Miejsca występowania największych społeczności.
Dearborn w Michigan posiada największy procentowy udział Amerykanów pochodzenia arabskiego w całych Stanach Zjednoczonych (ponad 30%). Większość z mieszkańców Dearborn to szyici. Libańczycy zamieszkują także bardzo licznie obszar metropolitarny Detroit. Brooklyn w Nowym Jorku ma jedną z najstarszych wspólnot libańskich w USA, jej istnienie oceniane jest na ponad 125 lat. Bay Ridge na Brooklynie to jedno z miejsc w których mieszka najwięcej Libańczyków. Niegdyś byli to praktycznie tylko chrześcijanie, dziś żyje tam także bardzo wielu muzułmanów. South Paterson w New Jersey miało jedną z najstarszych (jej istnienie datowane jest od lat 90. XIX wieku) i największych społeczności libańskich chrześcijan, ale wielu z nich przeprowadziło się i ich miejsce zajmują imigranci z Palestyny.
Duże społeczności Libańczyków zamieszkują także Kalifornię, stany Nowej Anglii, Ohio, Florydę, Waszyngton, Teksas i stany położone nad Wielkimi Jeziorami. Instytut Amerykańskich Arabów (The Arab American Institute) podaje iż pięć stanów najliczniej zamieszkiwanych przez tę społeczność to: Michigan (11% wszystkich Libańczyków w USA), Kalifornia (9%), Ohio (6%), Floryda (6%) i Massachusetts (5%).

</doc>
<doc id="1849600" url="https://pl.wikipedia.org/wiki?curid=1849600" title="Pascal Reymond">
Pascal Reymond

Pascal Reymond (ur. 1965) – szwajcarski skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 39. miejsce w klasyfikacji generalnej.
Startował na mistrzostwach świata w Oberstdorfie i Lahti, ale bez sukcesów.

</doc>
<doc id="1849603" url="https://pl.wikipedia.org/wiki?curid=1849603" title="Sejm Krajowy Dalmacji">
Sejm Krajowy Dalmacji

Sejm Krajowy Dalmacji (niem. "Dalmatinischer Landtag") – sejm krajowy kraju koronnego Królestwo Dalmacji.
Działał w latach 1861-1918. Składał się z 43 posłów: 2 wirylistów (arcybiskupa Dalmacji i biskupa Zadaru), 10 posłów z kurii wielkiej własności ziemskiej, 3 posłów - przedstawicieli izb przemysłowo-handlowych, 8 przedstawicieli miast oraz 20 przedstawicieli kurii wiejskiej. Sejm obradował w Zadarze, w języku włoskim i chorwackim.

</doc>
<doc id="1849604" url="https://pl.wikipedia.org/wiki?curid=1849604" title="Dymitr Płyszewski">
Dymitr Płyszewski

Dymitr Płyszewski (ur. 1880 w Dubińcu, zm. 19 stycznia 1938 w Mińsku) – kapłan prawosławny, nowomęczennik.
Był synem kapłana prawosławnego. Ukończył seminarium duchowne w Mińsku, po czym ożenił się z córką duchownego Aleksandrą Kirkiewicz. Przyjął święcenia kapłańskie i pracował kolejno w kilku parafiach; od początku lat 20. XX wieku był proboszczem w Uzlanach, gdzie też po raz pierwszy w 1930 został zatrzymany przez GPU. Przyczyną zatrzymania było niedopełnienie obowiązku zapłacenia podatku nałożonego na organizacje religijne. W tym samym roku GPU zabrało z domu parafialnego i cerkwi szereg cennych przedmiotów. Po ciężkim śledztwie został wypuszczony po kilkutygodniowym pobycie w więzieniu. Następnie trafił do wsi Smolewiczi, do parafii prowadzonej przez ks. Włodzimierza Zubkowicza, gdyż jego parafia została skasowana. Przebywał tam do drugiego aresztowania 26 września 1937, kiedy został zatrzymany pod zarzutami współpracy z biskupem bobrujskim Filaretem oraz posiadania nielegalnej literatury religijnej. 19 listopada 1937 został skazany na rozstrzelanie i stracony 19 stycznia 1938 w Mińsku.
10 kwietnia 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.
Miał cztery córki: Lidię, Leoniłę, Ninę i Wierę.

</doc>
<doc id="1849605" url="https://pl.wikipedia.org/wiki?curid=1849605" title="Rolf Schilli">
Rolf Schilli

Rolf Schilli (ur. 15 czerwca 1966) – niemiecki skoczek narciarski, reprezentujący barwy RFN. Najlepsze wyniki w Pucharze Świata osiągnął w sezonie 1988/1989, kiedy zajął 50. miejsce w klasyfikacji generalnej.

</doc>
<doc id="1849607" url="https://pl.wikipedia.org/wiki?curid=1849607" title="Bombardier (firma)">
Bombardier (firma)



</doc>
<doc id="1849611" url="https://pl.wikipedia.org/wiki?curid=1849611" title="Christoph Lehmann">
Christoph Lehmann

Christoph Lehmann (ur. 28 grudnia 1968 r.) – szwajcarski skoczek narciarski. Najlepsze wyniki w Pucharze Świata osiągnął w sezonie 1987/1988, kiedy zajął 48. miejsce w klasyfikacji generalnej.
Startował na igrzyskach olimpijskich w Calgary, mistrzostwach świata w Lahti oraz mistrzostwach świata w lotach w Vikersund, ale bez sukcesów.

</doc>
<doc id="1849612" url="https://pl.wikipedia.org/wiki?curid=1849612" title="Karolina w mieście">
Karolina w mieście

Karolina w mieście (ang. "Caroline in the City", 1995-1999) – amerykański serial telewizyjny nadawany przez stację NBC od 21 września 1995 do 26 kwietnia 1999 roku. W Polsce nadawany przez FoxLife (wersję polską opracował Wojciech Matyszkiewicz), dawniej emitowany w TVP1 i TV Polsat.
Opis fabuły.
Serial opowiada o perypetiach Caroline Duffy, która zajmuje się rysowaniem komiksów. Stworzony przez nią komiks „"Karolina w mieście"” staje się wielkim hitem, ale jej życie prywatne nie jest już takie różowe.

</doc>
<doc id="1849614" url="https://pl.wikipedia.org/wiki?curid=1849614" title="Mikołaj Mackiewicz">
Mikołaj Mackiewicz

Mikołaj Mackiewicz (ur. 4 maja 1878 w Borysowie, zm. po 1937) – kapłan prawosławny, nowomęczennik.
Był synem kapłana prawosławnego. Ukończył szkołę duchowną w Słucku, a następnie seminarium duchowne w Mińsku (w 1899). W 1900 przyjął święcenia kapłańskie i został skierowany do parafii w Poreczach, zaś w 1910 otrzymał stanowisko powiatowego inspektora szkół cerkiewnych i służył jako nieetatowy duchowny w soborze Zmartwychwstania Pańskiego w Borysowie. Następnie został przeniesiony do parafii Trójcy Świętej w Brodowce.
W 1933 został na miesiąc uwięziony; gdy wyszedł z więzienia, jego parafia była już skasowana. Podjął pracę duszpasterską w cerkwi św. Andrzeja w Borysowie. Był tam szykanowany przez NKWD, które żądało od niego przede wszystkim porzucenia kapłaństwa. Ks. Mackiewicz, zamiast jednak w spodziewany sposób zrzec się święceń w czasie głoszenia kazania, zawołał do wiernych, że Bóg z pewnością istnieje. Wskutek tego został zatrzymany 15 sierpnia 1937 i ponownie odmówił zrzeczenia się kapłaństwa. Został wówczas skazany na 10 lat obozu, w którym zmarł w nieokreślonych okolicznościach.
30 kwietnia 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1849616" url="https://pl.wikipedia.org/wiki?curid=1849616" title="Petriwci">
Petriwci

Petriwci (ukr. Петрівці) - wieś na Ukrainie, w rejonie mirhorodzkim obwodu połtawskiego. Zamieszkuje 1685 osób.

</doc>
<doc id="1849618" url="https://pl.wikipedia.org/wiki?curid=1849618" title="Jurij Gołowszczikow">
Jurij Gołowszczikow

Jurij Gołowszczikow (ros. Юрий Головщиков, ur. 10 lipca 1963 r. w Leningradzie) – radziecki skoczek narciarski. Najlepsze wyniki w Pucharze Świata osiągnął w sezonie 1988/1989, kiedy zajął 60. miejsce w klasyfikacji generalnej.
Startował na igrzyskach olimpijskich w Sarajewie, mistrzostwach świata w Seefeld in Tirol oraz mistrzostwach świata w lotach w Vikersund, ale bez sukcesów.

</doc>
<doc id="1849621" url="https://pl.wikipedia.org/wiki?curid=1849621" title="Lukas Hofer">
Lukas Hofer

Lukas Hofer (ur. 30 września 1989 w Bruneck) – włoski biathlonista, dwukrotny medalista igrzysk olimpijskich, brązowy medalista mistrzostw świata i Europy.
Kariera.
Po raz pierwszy na arenie międzynarodowej pojawił się 11 marca 2006 roku, startując w zawodach Pucharu IBU w Martell, gdzie zajął 27. miejsce w sprincie. Rok później wystartował na mistrzostwach świata juniorów w tej samej miejscowości, gdzie zajął między innymi 13. miejsce w sztafecie i 22. miejsce w biegu pościgowym. Podczas mistrzostw świata juniorów w Ruhpolding w 2008 roku zdobył brązowy medal w sztafecie, a w biegu indywidualnym i pościgowym był czwarty. Najlepsze wyniki osiągnął na mistrzostwach świata juniorów w Canmore w 2009 roku, gdzie był najlepszy w sprincie i biegu pościgowym.
W Pucharze Świata zadebiutował 10 stycznia 2009 roku w Oberhofie, zajmując 53. miejsce w sprincie. Pierwsze pucharowe punkty wywalczył 5 grudnia 2009 roku w Östersund, gdzie zajął 20. miejsce w tej konkurencji. Na podium zawodów tego cyklu po raz pierwszy stanął 12 marca 2011 roku w Chanty-Mansyjsku, kończąc rywalizację w biegu masowym na trzeciej pozycji. W zawodach tych wyprzedzili go jedynie Emil Hegle Svendsen z Norwegii i Rosjanin Jewgienij Ustiugow. Zawody te odbywały się jednocześnie w ramach Mistrzostw Świata w Biathlonie 2011, tym samym Włoch zdobył brązowy medal. Trzy lata później, na igrzyskach olimpijskich w Soczi, wspólnie z Dorotheą Wierer, Karin Oberhofer i Dominikiem Windischem zdobył brązowy medal w sztafecie mieszanej. Na rozgrywanych w 2018 roku igrzyskach olimpijskich w Pjongczangu reprezentacja Włoch w składzie Wierer, Lisa Vittozzi, Hofer i Windisch ponownie zajęła trzecie miejsce w sztafecie mieszanej.
W 2013 roku na zimowych igrzyskach wojskowych w Annecy zdobył w biathlonie: złoty medal w sprincie indywidualnym (10 km), srebrny w sprincie drużynowym (10 km) oraz brązowy medal w patrolu wojskowym (drużynowo).

</doc>
<doc id="1849622" url="https://pl.wikipedia.org/wiki?curid=1849622" title="Aleksander Szałaj">
Aleksander Szałaj

Aleksander Szałaj (ur. 20 listopada 1879 w Słucku, zm. 14 listopada 1938 w Bobrujsku) – kapłan prawosławny, nowomęczennik.
O jego dzieciństwie i młodości nic nie wiadomo. W latach 30. XX wieku był już proboszczem parafii Trójcy Świętej w Błoniu. W sierpniu 1935 przeciwstawiał się akcji zdejmowania dzwonów z cerkwi, a następnie bezskutecznie usiłował bronić swojej świątyni przed zamknięciem. Również po likwidacji parafii prowadził nielegalną działalność duszpasterską. Z tego powodu 6 sierpnia 1937 został aresztowany i oskarżony o agitację kontrrewolucyjną, w szczególności przeciwko kolektywizacji. Kapłan odmówił również zrzeczenia się święceń kapłańskich. Po ciężkim śledztwie został 10 października 1937 skazany na rozstrzelanie i konfiskatę majątku połączoną z wysiedleniem rodziny. Został stracony w Bobrujsku 14 listopada tego samego roku.
10 kwietnia 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1849623" url="https://pl.wikipedia.org/wiki?curid=1849623" title="Silvano Simeon">
Silvano Simeon

Silvano Simeon (ur. 27 października 1945 w Visco, zm. 12 grudnia 2010 w Turynie) – włoski lekkoatleta, który specjalizował się w rzucie dyskiem.
Dwukrotny uczestnik igrzysk olimpijskich: Monachium 1972 oraz Montreal 1976. Brązowy medalista uniwersjady w Turynie (1970). Cztery razy w karierze stawał na podium igrzysk śródziemnomorskich. Dziesięciokrotny mistrz Włoch i wielokrotny reprezentant kraju. Ośmiokrotny rekordzista kraju (pierwszy Włoch, który rzucił dyskiem ponad 60 metrów). Rekord życiowy: 65,10 (1976).

</doc>
<doc id="1849624" url="https://pl.wikipedia.org/wiki?curid=1849624" title="Brygada Południowo-Wschodnioeuropejska">
Brygada Południowo-Wschodnioeuropejska

Brygada Południowo-Wschodnioeuropejska (ang. "South-Eastern Europe Brigade" – SEEBRIG) – wielonarodowa brygada regionalnej organizacji międzynarodowej Wielonarodowych Sił Pokojowych Europy Południowo-Wschodniej (MPFSEE), przeznaczona do udziału w operacjach pokojowych.
Decyzja o uczestnictwie SEEBRIG w operacji pokojowej podejmowana jest na spotkaniu ministrów spraw zagranicznych, ministrów obrony i szefów sztabów generalnych państw-członków MPFSEE. Organem wykonawczym jest Polityczno-Wojskowy Komitet Sterujący, zbierający się dwa razy do roku i składający się z delegatów państw-członków.
Historia.
W związku z niestabilną sytuacją na Bałkanach, jak i ogólnym wzrostem liczby operacji pokojowych na świecie, ministrowie obrony Albanii, Bułgarii, Grecji, Macedonii, Rumunii, Turcji i Włoch 16 września 1998 podpisali porozumienie o utworzeniu Wielonarodowych Sił Pokojowych Europy Południowo-Wschodniej (MPFSEE). Ustalono wtedy, że MPSEE będzie składać się z liczącej 5000 żołnierzy brygady, oficjalnie sformowanej 21 sierpnia 1999.
Pełną gotowość bojową jednostka osiągnęła 1 maja 2003 i we współpracy z NATO i OBWE rozpoczęła przygotowania do działań pokojowych. W tym celu SEEBRIG brała udział w wielu ćwiczeniach i manewrach, jak "Combined Endeavor" (2003, 2004, 2005, 2007, 2008, 2009) czy "Seven Stars" (corocznie od 2000), co pozwoliło jej na otrzymanie w 2004 rekomendacji do uczestnictwa w NATO-wskich operacjach pokojowych od samego Dowódcy Połączonych Sił Zbrojnych NATO w Europie. Stałe działania SEEBRIG głównie na corocznym organizowaniu od 1 do 3 ćwiczeń i uczestniczeniu w podobnej liczbie manewrów organizowanych przez inne państwa lub organizacje, mających na celu utrzymywanie zdolności operacyjnych jednostek brygady.
6 lutego 2006 (zgodnie z ustaleniami z grudnia 2005) oddziały SEEBRIG rozpoczęły służbę w Międzynarodowych Siłach Wsparcia Bezpieczeństwa w Afganistanie. Brygada wystawiła do niej sztab Wielonarodowej Brygady "Kabul" (101 żołnierzy) i dwie kompanie: dowodzenia i łączności (215 Rumunów i 30 Turków), łącznie 346 osób (z czego 233 z Rumunii, będącej państwem-gospodarzem SEEBRIG). Misję zakończyli 6 sierpnia 2006.
W 2015 władze Włoch (formalnie Państwa 4., SEEBRIG nie stosuje nazw państw, a jedynie numerację) zdecydowały o wycofaniu się z uczestnictwa w Wielonarodowych Siłach Pokojowych Europy Południowo-Wschodniej, czyli także w wystawieniu kontyngentu do SEEBRIG i współuczestnictwa w ćwiczeniach międzynarodowych w ramach MPFSEE.
W 2017 Brygada Południowo-Wschodnioeuropejska rozpoczęła dwustronną współpracę z Brygadą Litewsko-Polsko-Ukraińską (LITPOLUKRBRIG).
Struktura organizacyjna.
Legenda: - jednostka wielonarodowa, () - jednostka wydzielana przez państwo wiodące, na terenie którego aktualnie znajduje się dowództwo (HQ) Brygady, czyli:
Dowódcy SEEBRIG:

</doc>
<doc id="1849627" url="https://pl.wikipedia.org/wiki?curid=1849627" title="Mako (aktor)">
Mako (aktor)

Mako właściwie – amerykański aktor filmowy pochodzenia japońskiego. Nominowany do Oscara za drugoplanową rolę w filmie "Ziarnka piasku" (1966; reż. Robert Wise).
Urodził się w Japonii, jednak już będąc dzieckiem wyemigrował wraz z rodzicami do USA. Na dużym ekranie zadebiutował w 1959 roku epizodyczną rolą w filmie "Tak niewielu". Największą popularność przyniosła mu rola czarownika Akiro w filmach o Conanie, gdzie zagrał u boku Arnolda Schwarzeneggera, a w ostatnich latach życia także role w takich kinowych przebojach jak: "Siedem lat w Tybecie" (1997), "Pearl Harbor" (2001), "Wyznania gejszy" (2005). Często występował gościnnie w serialach telewizyjnych. Pojawił się w takich produkcjach jak m.in.: "Ulice San Francisco", "M*A*S*H", "Columbo", "Quincy", "Magnum", "Drużyna A", "Legendy Kung Fu", "Strażnik Teksasu", "Diagnoza morderstwo", "Frasier", "JAG – Wojskowe Biuro Śledcze", "Siódme niebo", "Czarodziejki", "Prezydencki poker", "Detektyw Monk".
Zmarł na raka przełyku.

</doc>
<doc id="1849628" url="https://pl.wikipedia.org/wiki?curid=1849628" title="Paulin (Kroszeczkin)">
Paulin (Kroszeczkin)

Paulin, imię świeckie: Piotr Kroszeczkin (ur. 19 grudnia 1879 w guberni penzeńskiej – zm. 3 listopada 1937 w Kemerowie) – biskup Rosyjskiego Kościoła Prawosławnego, nowomęczennik.
Urodził się w rodzinie chłopskiej. Od młodości pragnął zostać kapłanem. W 1904 został posłusznikiem w Monasterze Nowospasskim w Moskwie, po czym złożył śluby zakonne, otrzymując imię Paulin. Wkrótce potem został hieromnichem po ukończeniu w specjalnym trybie moskiewskiego seminarium duchownego. W 1916 uzyskał dyplom Moskiewskiej Akademii Teologicznej. W 1920 został przełożonym swojego monasteru z godnością archimandryty. Już rok później mianowany biskupem rylskim. W 1927 został przeniesiony na katedrę permską. Za aktywną działalność duszpasterską został zmuszony do opuszczenia miasta. Wówczas mianowano go biskupem kałuskim. W 1933 po raz kolejny został przeniesiony na katedrę mohylewską, gdzie 3 października 1935 został pod fałszywymi zarzutami uwięziony. Przebywał następnie w więzieniu w Mińsku i obozie w Kemerowie. Został skazany na śmierć przez trójkę NKWD i rozstrzelany 3 listopada 1937.
W 1969 został całkowicie zrehabilitowany. Został kanonizowany w 2000 przez Rosyjski Kościół Prawosławny.

</doc>
<doc id="1849629" url="https://pl.wikipedia.org/wiki?curid=1849629" title="Oflag II D Großborn-Rederitz">
Oflag II D Großborn-Rederitz



</doc>
<doc id="1849630" url="https://pl.wikipedia.org/wiki?curid=1849630" title="Wskaźnik kolejowy">
Wskaźnik kolejowy



</doc>
<doc id="1849635" url="https://pl.wikipedia.org/wiki?curid=1849635" title="FK Myrhorod">
FK Myrhorod

FK Myrhorod (ukr. Футбольний клуб «Миргород», "Futbolnyj Kłub "Myrhorod"") - ukraiński klub piłkarski z siedzibą w Myrhorodzie, w obwodzie połtawskim.
Historia.
Chronologia nazw:
Drużyna piłkarska FK Petriwci została założona we wsi Petriwci w rejonie myrhorodzkim w XX wieku. Zespół występował w rozgrywkach mistrzostw i Pucharu obwodu połtawskiego. W 1996 klub zgłosił się do rozgrywek Drugiej Lihi, Grupy B. W sezonie 1996/97 zajął czwarte miejsce. 9 października 1997 klub przeniósł się do siedziby władz rejonu Myrhoroda i zmienił nazwę na FK Myrhorod. W sezonie 1999/00 po zakończeniu rundy jesiennej zrezygnował z dalszych występów na szczeblu profesjonalnym. Klub został pozbawiony statusu profesjonalnego, a w pozostałych meczach uznano porażki techniczne -:+.
W 2001 został reaktywowany pod nazwą ZemlaK Myrhorod i występował w rozgrywkach mistrzostw i Pucharu obwodu połtawskiego. W 2005 przywrócił nazwę FK Myrhorod.

</doc>
<doc id="1849636" url="https://pl.wikipedia.org/wiki?curid=1849636" title="FK Petriwci">
FK Petriwci



</doc>
<doc id="1849637" url="https://pl.wikipedia.org/wiki?curid=1849637" title="Jon &amp; Kate Plus 8">
Jon &amp; Kate Plus 8



</doc>
<doc id="1849638" url="https://pl.wikipedia.org/wiki?curid=1849638" title="Magne Myrmo">
Magne Myrmo

Magne Gunnbjørn Myrmo (ur. 30 lipca 1943 w Rennebu) – norweski biegacz narciarski, srebrny medalista olimpijski oraz dwukrotny medalista mistrzostw świata.
Kariera.
Jego olimpijskim debiutem były igrzyska olimpijskie w Sapporo w 1972 r. Wywalczył srebrny medal w biegu na dystansie 50 km, przegrywając jedynie ze swoim rodakiem Pålem Tyldumem. W pozostałych startach zajął 19. miejsce w biegu na 15 km oraz 21. miejsce w biegu na 30 km. Cztery lata później, na igrzyskach olimpijskich w Innsbrucku jego najlepszym wynikiem było 23. miejsce w biegu na 30 km stylem klasycznym.
W 1970 r. wystartował na mistrzostwach świata w Wysokich Tatrach, gdzie zajął 7. miejsce w biegu na 30 km techniką klasyczną. Na mistrzostwach świata w Falun w 1974 r. triumfował w biegu na 15 km stylem klasycznym. Ponadto wraz z Oddem Martinsenem, Ivarem Formo i Oddvarem Brå wywalczył brązowy medal w sztafecie. Na późniejszych mistrzostwach świata już nie startował.
Dwa razy zdobywał tytuły mistrza kraju (1971 i 1972). W sezonie 1977/1978 zajął trzecie miejsce w klasyfikacji generalnej nieoficjalnego Pucharu Świata w biegach narciarskich. W 1972 roku został uhonorowany Medalem Holmenkollen.

</doc>
<doc id="1849640" url="https://pl.wikipedia.org/wiki?curid=1849640" title="Miroslav Daněk">
Miroslav Daněk

Miroslav Daněk (ur. 1968) – czechosłowacki skoczek narciarski.
W Pucharze Świata zadebiutował 23 marca 1985 roku w Szczyrbskim Jeziorze, zajmując 54. miejsce w konkursie głównym. Pierwsze punkty do klasyfikacji generalnej tego cyklu zdobył 15 stycznia 1989 roku w Harrachovie, kiedy uplasował się na 12. miejscu. Były to jedyne punkty PŚ zdobyte przez tego zawodnika. Sezon 1988/1989 ukończył na 61. miejscu w klasyfikacji generalnej z dorobkiem 4 punktów, "ex aequo" z Miroslavem Polákiem i Sandro Sambugaro.
Wielokrotnie startował również w zawodach Pucharu Europy w latach 1985–1989. Kilkukrotnie zajął miejsca w czołowej dziesiątce zawodów tej rangi, w tym raz stanął na podium – 8 marca 1986 roku w Schönwaldzie zajął trzecie miejsce.

</doc>
<doc id="1849651" url="https://pl.wikipedia.org/wiki?curid=1849651" title="Kurakinowie">
Kurakinowie

Kurakinowie (ros. "Куракины") – rosyjski ród kniaziowski (książęcy) pochodzenia litewskiego, który wziął swoje nazwisko od przezwiska protoplasty - żyjącego w XVI wieku kniazia Andrzeja, zwanego "Kuraka", będący gałęzią dynastii Giedyminowiczów.
Bezpośrednim przodkiem kniaziów Kurakinów był zmarły między 1437 a 1447 rokiem kniaź Jerzy (posiadający w Moskwie status bojara), syn kniazia litewskiego Patryka Narymuntowicza i wnuk Narymunta Gleba Giedyminowicza (syna wielkiego księcia litewskiego Giedymina), ożeniony z księżniczką moskiewską Anną, córką Dymitra I Dońskiego. Najbliższymi krewnymi kniaziów Kurakinów byli kniaziowie Golicynowie.
Spokrewniona z dynastią panującą rodzina kniaziów Kurakinów od początku należała do najpotężniejszych i najbardziej wpływowych rodów rosyjskich. Jej przedstawiciele piastowali liczne urzędy w imperium rosyjskim. Kres świetności nastąpił wraz z wybuchem rewolucji październikowej w 1917 roku, kiedy to została poddana represjom cała arystokracja rosyjska.
Najprawdopodobniej jedyni żyjący przedstawiciele rodu, tj. książę Aleksander Kurakin (ur. 1959 r.) i jego syn - książę Dymitr Kurakin (ur. 1995 r.), żyją we Francji.

</doc>
<doc id="1849655" url="https://pl.wikipedia.org/wiki?curid=1849655" title="FTD/FRTD">
FTD/FRTD

FTD (ang. "Facilitated Transit Document", Uproszczony dokument tranzytowy) / FRTD ("Facilitated Rail Transit Document", Uproszczony kolejowy dokument tranzytowy) – uproszczone dokumenty tranzytowe, umożliwiające podróżowanie obywatelom Federacji Rosyjskiej między obwodem kaliningradzkim a pozostałym terytorium Federacji Rosyjskiej. Dokumenty te mają taką samą wartość, jak wizy tranzytowe.
Ustanowienie uproszczonych dokumentów tranzytowych FTD/RFTD było wynikiem porozumienia między Unią Europejską a Federacją Rosyjską, zawartego 11 listopada 2002 (ang. "Joint Statement on Transit between the Kaliningrad Region and the Rest of the Russian Federation").
Zgodnie z rozporządzenie Rady (WE) nr 693/2003 FTD jest ważny maksymalnie 3 lata (tranzyt oparty na FTD nie może przekroczyć 24 godzin), zaś FRTD jest ważny na okres 3 miesięcy, a tranzyt nie może przekroczyć 6 godzin.
Wniosek o wydanie uproszczonych dokumentów tranzytowych jest składany władzom konsularnym państwa członkowskiego UE (gdy przejazd ma odbywać się przez terytorium więcej niż jednego państwa członkowskiego, wniosek w sprawie wydania stosownego dokumentu składa się do władz konsularnych państwa członkowskiego pierwszego wjazdu).

</doc>
<doc id="1849657" url="https://pl.wikipedia.org/wiki?curid=1849657" title="Vanished">
Vanished



</doc>
<doc id="1849659" url="https://pl.wikipedia.org/wiki?curid=1849659" title="Sandro Sambugaro">
Sandro Sambugaro

Sandro Sambugaro (ur. 6 lipca 1965 r. w Gallio) – włoski skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 57. miejsce w klasyfikacji generalnej.
Wystąpił na igrzyskach olimpijskich w Sarajewie i Calgary oraz mistrzostwach świata w Seefeld in Tirol, Oberstdorfie i Lahti, ale bez sukcesów. Odnosił sukcesy na arenie krajowej, zdobywając złoty (1987), srebrny (1984) oraz brązowy (1990) medal mistrzostw Włoch w skokach. 
Zwyciężył w Turnieju Schwarzwaldzkim w 1988.

</doc>
<doc id="1849663" url="https://pl.wikipedia.org/wiki?curid=1849663" title="Fiodor Simaszow">
Fiodor Simaszow

Fiodor Piotrowicz Simaszow (ros. Федор Петрович Симашев, ur. 13 marca 1945 w miejscowości Wierchnyj Bagrjaż, zm. 20 grudnia 1997 w Zainsku) – rosyjski biegacz narciarski reprezentujący Związek Radziecki, dwukrotny medalista olimpijski oraz trzykrotny medalista mistrzostw świata.
Kariera.
Igrzyska w Grenoble w 1968 r. były jego olimpijskim debiutem. Zajął tam 26. miejsce w biegu na 15 km stylem klasycznym. Cztery lata później, podczas igrzysk olimpijskich w Sapporo na tym samym dystansie wywalczył srebrny medal. Wyprzedził go jedynie Szwed Sven-Åke Lundbäck. Ponadto wspólnie z Jurijem Skobowem, Władimirem Woronkowem i Wiaczesławem Wiedieninem zdobył złoty medal w sztafecie 4x10 km. Na późniejszych igrzyskach już nie startował.
W 1970 r. wystartował na mistrzostwach świata w Vysokich Tatrach, gdzie wspólnie z Walerijem Tarakanowem, Władimirem Woronkowem i Wiaczesławem Wiedieninem wywalczył złoty medal w sztafecie. Na tych samych mistrzostwach zdobył także brązowy medal w biegu na 15 km stylem klasycznym, a na dystansie 50 km był czwarty, przegrywając walkę o brązowy medal z Gerhardem Grimmerem z NRD. Cztery lata później, na mistrzostwach świata w Falun wraz z Wasilijem Roczewem, Jurijem Skobowem i Iwanem Garaninem wywalczył srebrny medal w sztafecie.
Wielokrotnie zdobywał tytuł mistrza Związku Radzieckiego, zwyciężając na dystansie 15 km (1968), 30 km (1969, 1971, 1973), 50 km (1974) oraz w sztafecie (1968-70, 1972, 1973, 1975, 1976).
Został pochowany na Cmentarzu Nikoło-Archangielskim pod Moskwą.

</doc>
<doc id="1849664" url="https://pl.wikipedia.org/wiki?curid=1849664" title="Manabu Nikaidoh">
Manabu Nikaidoh



</doc>
<doc id="1849666" url="https://pl.wikipedia.org/wiki?curid=1849666" title="Serbia i Czarnogóra na igrzyskach olimpijskich">
Serbia i Czarnogóra na igrzyskach olimpijskich

Serbia i Czarnogóra na Igrzyskach Olimpijskich – reprezentacja, która występowała podczas letnich i zimowych igrzysk olimpijskich w latach 1996 - 2006.
Medaliści.
Igrzyska Letnie.
1996 - Atlanta.
 Złoto
 Srebro
 Brąz
2000 - Sydney.
 Złoto
 Srebro
 Brąz
2004 - Ateny.
 Srebro

</doc>
<doc id="1849667" url="https://pl.wikipedia.org/wiki?curid=1849667" title="Manabu Nikaidō">
Manabu Nikaidō

Manabu Nikaidō (jap. 二階堂学, "Nikaidō Manabu", ur. 6 czerwca 1966) – japoński skoczek narciarski. Najlepsze wyniki w Pucharze Świata osiągnął w sezonie 1989/1990, kiedy zajął 60. miejsce w klasyfikacji generalnej.
Brał udział w Mistrzostwach Świata w Val di Fiemme oraz Mistrzostwach Świata w lotach w Vikersund, ale bez sukcesów.
Skoczkiem narciarskim jest również jego syn, Ren Nikaidō.

</doc>
<doc id="1849668" url="https://pl.wikipedia.org/wiki?curid=1849668" title="Shinichi Tanaka">
Shinichi Tanaka



</doc>
<doc id="1849669" url="https://pl.wikipedia.org/wiki?curid=1849669" title="Impossible Princess">
Impossible Princess

Impossible Princess – szósty studyjny album wokalistki Kylie Minogue. Płyta ukazała się w Wielkiej Brytanii nakładem Deconstruction Records 23 marca 1998. Płytę wyprodukowali Dave Ball, Ingo Vauk i Brothers in Rhythm. Wielu krytyków uznało album za niezwykle dojrzały i pełny osobistych uczuć, podczas gdy inni oceniali go jako niewiarygodnie banalny. "Impossible Princess" odniósł sukces w Australii, gdyż osiągnął czwartą pozycję na liście "Australian Albums", oraz pozycję 1. na "Australian Music Report" w styczniu 1998 i został certyfikowany platyną za sprzedanie 70,000 kopii. W Wielkiej Brytanii natomiast okazał się komercyjną klapą. Sprzedano tam tylko 44,000 płyt, czyli znacznie mniej niż poprzednich albumów Minogue, "Kylie Minogue" i "Let's Get to It".
Płyta reprezentuje zmianę w stylu muzyki Minogue. Znajduje się na niej wiele żywych instrumentów. "Impossible Princess" to także pierwszy krążek Kylie, nad którym miała całkowitą kontrolę. Wynikiem tego było zamieszczenie na płycie wszystkich tekstów napisanych przez piosenkarkę z przeznaczeniem na ten album. Tytuł albumu zmieniono w ostatniej chwili z powodu śmierci Księżnej Diany w sierpniu 1997. Zremasterowane wydanie albumu miało swoją premierę w 2003 roku. Do wydania dołączono krążek z remiksami oraz b-side'ami.

</doc>
<doc id="1849672" url="https://pl.wikipedia.org/wiki?curid=1849672" title="François Tracanelli">
François Tracanelli

François Tracanelli (ur. 4 lutego 1951 w Udine) – francuski lekkoatleta, który specjalizował się w skoku o tyczce.
Dwukrotny olimpijczyk: Monachium 1972 oraz Montreal 1976. Trzykrotny medalista uniwersjady oraz halowy mistrz Europy (1971). W latach 1970–1977 trzy razy bił rekord Francji w skoku o tyczce. Rekord życiowy: 5,55 (23 sierpnia 1981, Nicea).

</doc>
<doc id="1849673" url="https://pl.wikipedia.org/wiki?curid=1849673" title="Stal-2 Ałczewsk">
Stal-2 Ałczewsk

Stal-2 Ałczewsk (niepoprawnie: "Stal-2 Alczewsk"; ukr. Футбольний клуб «Сталь-2» Алчевськ, "Futbolnyj Kłub "Stal-2" Ałczewsk") – ukraiński klub piłkarski z siedzibą w Ałczewsku, w obwodzie ługańskim. Jest drugim zespołem klubu Stal Ałczewsk. Status profesjonalny otrzymał w roku 2000.
W latach 2000-2002 występował w rozgrywkach ukraińskiej Drugiej Lihi.
Historia.
W 2000 roku zgłosił się do rozgrywek w Drugiej Lidze i otrzymał status profesjonalny. W sezonie 2000/01 klub zajął 15 miejsce w Drugiej Lidze, Grupie W. W kolejnym sezonie 2001/02 zajął 13 miejsce, jednak po rundzie jesiennej sezonu 2002/03 zrezygnował z dalszych występów na szczeblu profesjonalnym. Klub został pozbawiony statusu profesjonalnego, a w pozostałych meczach uznano porażki techniczne..
W sezonach 2005/06 oraz 2006/07 klub występował jako drużyna rezerw w Turnieju dublerów.

</doc>
<doc id="1849676" url="https://pl.wikipedia.org/wiki?curid=1849676" title="The Bake Sale">
The Bake Sale

The Bake Sale – pierwszy album amerykańskiego duetu The Cool Kids. Ukazał się 10 czerwca 2008 nakładem ich własnej wytwórni C.A.K.E. Recordings.

</doc>
<doc id="1849679" url="https://pl.wikipedia.org/wiki?curid=1849679" title="Róża stulistna">
Róża stulistna

Róża stulistna, centyfolia ("Rosa ×centifolia") – wyhodowany przez ogrodników mieszaniec kilku gatunków róż. Pojawił się we Francji pod koniec XVI w.. W jego powstaniu wzięły udział gatunki: "Rosa gallica", "Rosa moschata", "Rosa canina", "Rosa damascena". Występuje wyłącznie w uprawie.
Morfologia.
Należy tu grupa odmian uprawnych o silnie pachnących kwiatach koloru różowego lub czerwonego. Nazywana jest stulistną z powodu mnogości płatków. Są to zwykle zwarte krzewy o kwiatach pełnych. Pod ciężarem tych pełnych kwiatów pędy tych róż przeginają się i zwisają, a niejednokrotnie nawet łamią się. Typowa forma ma jaskraworóżowe kwiaty, kultywary mają kwiaty w różnych odcieniach różowego koloru. 

</doc>
<doc id="1849680" url="https://pl.wikipedia.org/wiki?curid=1849680" title="Shin’ichi Tanaka">
Shin’ichi Tanaka

Shin’ichi Tanaka (jap. 田中信一, "Tanaka Shin’ichi", ur. 15 maja 1959 r.) – japoński skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 26. miejsce w klasyfikacji generalnej.
Tanaka brał udział w Mistrzostwach Świata w Oberstdorfie oraz Igrzyskach w Calgary, ale bez sukcesów.

</doc>
<doc id="1849683" url="https://pl.wikipedia.org/wiki?curid=1849683" title="Jan Wolfgarten">
Jan Wolfgarten

Jan Wolfgarten (ur. 17 marca 1982) – niemiecki pływak, mistrz Europy (basen 25 m).
Specjalizuje się na dłuższych dystansach w stylu dowolnym. Jego największym dotychczasowym sukcesem jest złoty medal mistrzostw Europy na krótkim basenie w Stambule w 2009 roku na 1500 m kraulem.

</doc>
<doc id="1849685" url="https://pl.wikipedia.org/wiki?curid=1849685" title="Clas Brede Braaten">
Clas Brede Braaten



</doc>
<doc id="1849686" url="https://pl.wikipedia.org/wiki?curid=1849686" title="BMW R 47">
BMW R 47

BMW R 47 – produkowany od 1927 do 1928 dwucylindrowy (bokser) motocykl firmy BMW będący kolejnym sportowym motocyklem w ofercie firmy. Podwozie zaadaptowano z modelu R 42 z 1926, a silnik na R 37. Dzięki temu uzyskano odpowiednio niską cenę co spowodowało prawie dziesięciokrotny wzrost sprzedaży w stosunku do modelu BMW R 37. Sprzedano 1720 sztuk w cenie 1850 Reichsmarek.
Konstrukcja.
Dwucylindrowy górnozaworowy silnik w układzie bokser o mocy 18 KM wbudowany wzdłużnie zasilany 1 gaźnikiem BMW o średnicy gardzieli 26mm. Suche sprzęgło jednotarczowe połączone z 3-biegową, ręcznie sterowaną skrzynią biegów. Napęd koła tylnego wałem Kardana. Podwójna rama rurowa ze sztywnym zawieszeniem tylnego koła. Z przodu zastosowano hamulec bębnowy o średnicy 150mm, a z tyłu hamulec szczękowy działający na wał napędowy. Prędkość maksymalna 110 km/h.

</doc>
<doc id="1849687" url="https://pl.wikipedia.org/wiki?curid=1849687" title="Andrej Werwejkin">
Andrej Werwejkin



</doc>
<doc id="1849688" url="https://pl.wikipedia.org/wiki?curid=1849688" title="Nikołaj Zimiatow">
Nikołaj Zimiatow

Nikołaj Siemionowicz Zimiatow (ros. Николай Семёнович Зимятов, ur. 28 czerwca 1955 w Rumiancewie) – rosyjski biegacz narciarski reprezentujący Związek Radziecki, pięciokrotny medalista olimpijski i wicemistrz świata.
Kariera.
Był jednym z najwybitniejszych biegaczy przełomu lat 70. i 80. Jego olimpijskim debiutem były igrzyska w Lake Placid w 1980 r. Wywalczył tam złote medale w biegach na 30 i 50 km techniką klasyczną. Ponadto wspólnie z Wasilijem Roczewem, Jewgienijem Bielajewem i Nikołajem Bażukowem zdobył w sztafecie kolejny złoty medal. Medalu nie zdobył tylko w jednej konkurencji - w biegu na 15 km, w którym zajął 4. miejsce. Walkę o brązowy medal przegrał tam z Ove Aunlim z Norwegii. Startował także na igrzyskach olimpijskich w Sarajewie, gdzie zdobył złoty medal w biegu na 30 km techniką dowolną, a wraz z Ołeksandrem Batiukiem, Aleksandrem Zawiałowem i Władimirem Nikitinem wywalczył srebrny medal w sztafecie. Na kolejnych igrzyskach już nie startował.
W 1978 r. zadebiutował na mistrzostwach świata biorąc udział w mistrzostwach w Lahti. Zdobył tam swój pierwszy w karierze medal zajmując drugie miejsce w biegu na 30 km techniką klasyczną. Lepszy od niego okazał się jedynie jego rodak Siergiej Sawieljew. Na tych samych mistrzostwach zajął także 5. miejsce w biegu na 15 km. Nie startował na mistrzostwach świata w Oslo. Wziął za to udział w mistrzostwach świata w Seefeld in Tirol w 1985 r. Nie zdobył tam medalu, w swoim najlepszym starcie indywidualnym, w biegu na 15 km techniką klasyczną zajął 8. miejsce. Mistrzostwa w Seefeld in Tirol były ostatnią dużą imprezą w karierze Zimiatowa.
Najlepsze wyniki w Pucharze Świata osiągnął w sezonie 1983/1984, kiedy to zajął 6. miejsce w klasyfikacji generalnej. W 1988 r. zakończył karierę. Zimiatow był także mistrzem Związku Radzieckiego w biegu na 30 km i w sztafecie z 1978 r. oraz w biegach na 15 i 30 km z 1979 r. Po zakończeniu kariery sportowej Zimiatow rozpoczął pracę jako trener. Był trenerem reprezentacji Rosji startującej na igrzyskach olimpijskich w Salt Lake City. W 1980 r. jego żoną została Lubow Sykowa, która także reprezentowała ZSRR w biegach narciarskich.

</doc>
<doc id="1849694" url="https://pl.wikipedia.org/wiki?curid=1849694" title="Aleksander Hetland">
Aleksander Hetland

Aleksander Rognerud Hetland (ur. 26 grudnia 1982) – norweski pływak, mistrz Europy (basen 25 m), brązowy medalista mistrzostw świata na basenie 25-metrowym.
Specjalizuje się w stylu klasycznym. Jego największym dotychczasowym sukcesem jest złoty medal mistrzostw Europy na krótkim basenie w Stambule w 2009 roku na 50 m żabką.

</doc>
<doc id="1849695" url="https://pl.wikipedia.org/wiki?curid=1849695" title="Bukiet (topologia)">
Bukiet (topologia)

Bukietem dwóch przestrzeni topologicznych nazywamy przestrzeń topologiczną powstałą poprzez „sklejenie” tych przestrzeni w jednym punkcie. Mówiąc ściśle, jeśli formula_1 są przestrzeniami topologicznymi z punktami wyróżnionymi formula_2 to przez ich bukiet rozumiemy przestrzeń ilorazową sumy rozłącznej formula_3 tych przestrzeni poprzez najmniejszą relację równoważności utożsamiającą punkty formula_4 i formula_5
Ogólniej, jeśli formula_7 jest rodziną przestrzeni topologicznych z punktami wyróżnionymi formula_8 to bukietem tej rodziny nazywamy przestrzeń
Rezultat powyższej konstrukcji zależy na ogół od wyboru punktów wyróżnionych formula_10
Przykłady.
Bukiet dwóch okręgów jest homeomorficzny z przestrzenią w kształcie cyfry 8.
Rozważmy najmniejszą relację równoważności formula_11 utożsamiającą wszystkie punkty leżące na równiku sfery n-wymiarowej formula_12 Przestrzeń ilorazowa formula_13 jest homeomorficzna z bukietem formula_14
Rozważmy dwie kopie formula_15 odcinka jednostkowego formula_16 Niech formula_17 będą punktami wyróżnionymi. Jeśli formula_18 to bukiet formula_19 jest homeomorficzny z odcinkiem. Jeśli formula_20 i formula_21 (lub formula_22), to bukiet formula_19 jest homeomorficzny z przestrzenią w kształcie litery T. Jeśli zaś &lt;math&gt;0 to formula_19 jest homeomorficzny z przestrzenią w kształcie litery X.
Opis teoriokategoryjny.
Z punktu widzenia teorii kategorii bukiet jest koproduktem w kategorii przestrzeni topologicznych z punktami wyróżnionymi. Bukiet interpretować można również jako koprodukt włóknisty ("pushout") diagramu formula_25 w kategorii przestrzeni topologicznych (formula_26 oznacza tu dowolną przestrzeń jednopunktową).
Własności.
Bukiet przestrzeni formula_1 z punktami wyróżnionymi formula_28 jest homeomorficzny z następującą podprzestrzenią produktu formula_29 tych przestrzeni:
Własność ta nie przenosi się na bukiety nieskończonych rodzin przestrzeni topologicznych.
Z twierdzenia Seiferta-van Kampena wynika, że jeśli przestrzenie formula_1 są odpowiednio „dobre” (np. są CW kompleksami), to grupa podstawowa bukietu tych przestrzeni jest izomorficzna z produktem wolnym grup podstawowych przestrzeni formula_32 i formula_33

</doc>
<doc id="1849696" url="https://pl.wikipedia.org/wiki?curid=1849696" title="Cudowna lampa Aladyna">
Cudowna lampa Aladyna

Cudowna lampa Aladyna / Magiczna lampa Alladyna (ros. "Волшебная лампа Аладдина", "Wołszebnaja łampa Aładdina") – radziecki film w reżyserii Borisa Rycariewa. Adaptacja jednej z baśni z "Tysiąca i jednej nocy" opowiadającej o Aladynie i jego lampie. 
Fabuła.
Akcja toczy się w średniowiecznym Bagdadzie. Do miasta tego przybywa zły czarownik, by odnaleźć Aladyna. Wie bowiem, że przeznaczeniem chłopca jest przynieść magiczną lampę z zaczarowanego królestwa. Czarownik podaje się za brata ojca Aladyna i zdobywa jego zaufanie. Obiecuje chłopcu spełnienie wszystkich marzeń pod warunkiem, że dostanie magiczną lampę. Przypadek sprawia, że chłopiec pociera naczynie i uwalnia mieszkającego wewnątrz Dżinna.
Wersja polska.
Dubbing.
Reżyseria dubbingu: Henryka Biedrzycka
Głosów użyczyli:
i inni
Źródło:
Lektor.
Wersja wydana na VHS.
Źródło:

</doc>
<doc id="1849697" url="https://pl.wikipedia.org/wiki?curid=1849697" title="Tāne">
Tāne

 
Tāne, Tāne Mahuta – maoryski bóg lasów. W mitologii maoryskiej jest on synem Rangi (boga nieba) i Papatuanuku (bogini ziemi). Na Hawajach jego odpowiednikiem jest Kāne. Uważany jest za praojca drzew, ptaków i ludzi. Stworzył pierwszego człowieka, w mitologiach Polinezji określanego jako Tiki.
Nazwę "Tāne Mahuta" nosi największe na Nowej Zelandii drzewo kauri.

</doc>
<doc id="1849701" url="https://pl.wikipedia.org/wiki?curid=1849701" title="Tom Florie">
Tom Florie

Thomas Florie (ur. 6 września 1897 w Harrison, zm. 26 kwietnia 1966 w North Providence) – amerykański piłkarz, reprezentant kraju, grający na pozycji napastnika.
Kariera piłkarska.
Karierę piłkarską rozpoczął w 1921 w klubie Harrison. Od tego czasu grał w klubach American, Providence Gold Bugs, New Bedford Whalers, Fall River F.C. i Pawtucket Rangers. W 1934 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1925. Został powołany na MŚ 1930. Zagrał także cztery lata później na MŚ 1934. Po tym turnieju nie zagrał w reprezentacji. W sumie zagrał w 8 spotkaniach i strzelił 2 bramki.

</doc>
<doc id="1849702" url="https://pl.wikipedia.org/wiki?curid=1849702" title="Wybory parlamentarne w Albanii w 1997 roku">
Wybory parlamentarne w Albanii w 1997 roku

Wybory parlamentarne w Albanii w 1997 roku – przedterminowe wybory do albańskiego Zgromadzenia Ludowego XV kadencji, przeprowadzone 29 czerwca i 6 lipca 1997 roku. Zakończyły się zwycięstwem Socjalistycznej Partii Albanii, kierowanej przez Fatosa Nano.
Odbyły się zaledwie rok po poprzednich wyborach i były przejawem normalizacji sytuacji politycznej po katastrofie finansowej spowodowanej upadkiem funduszy piramidowych i anarchizacją kraju. 15 maja 1997 doszło do rozwiązania parlamentu wybranego w lipcu 1996 i rozpisania nowych wyborów. Kampania przed wyborami przebiegała nadal w atmosferze zagrożenia działalnością uzbrojonych grup przestępczych. Przedstawiciele Demokratycznej Partii Albanii skarżyli się wielokrotnie, że w opanowanej przez socjalistów południowej części kraju uniemożliwia się im normalne prowadzenie kampanii. Przebieg wyborów nadzorowali żołnierze z sił międzynarodowych biorących udział w operacji Alba. Mimo ich obecności dochodziło do aktów przemocy. W Fierze został zastrzelony przewodniczący komisji wyborczej.
Zgodnie z nową ordynacją wyborczą, uchwaloną 16 maja 1997 w parlamencie było do podziału 155 mandatów, w tym 115 przypadało zwycięzcom okręgów jednomandatowych. Pozostałe 40 przydzielono partiom politycznym, proporcjonalnie do uzyskanego wyniku. Wybory zakończyły się sukcesem Socjalistycznej Partii Albanii, która zdobyła 52,9% ważnych głosów – dało jej to 78 mandatów w okręgach i kolejne 22 z podziału mandatów na szczeblu centralnym. Drugie miejsce zajęła Demokratyczna Partia Albanii, która zdobyła 16 mandatów w okręgach i 11 z podziału. Sytuacją wyjątkową w historii albańskich wyborów było uzyskanie mandatów przez jedenaście ugrupowań politycznych.
Do urn wyborczych udało się 72,56% uprawnionych do głosowania, czyli 1 412 929 osób. W nowym parlamencie zasiadało 8 kobiet (5,16% ogółu deputowanych). Przewodniczącym parlamentu został Skënder Gjinushi.

</doc>
<doc id="1849703" url="https://pl.wikipedia.org/wiki?curid=1849703" title="Castell (wieża)">
Castell (wieża)

Castell – wieża budowana z ludzi. Jest to zwyczaj wywodzący się z Katalonii, którego początki sięgają XVIII w. Istnieją wieże (castells) o różnej formie i wysokości dochodzącej do 10 pięter, które tworzy czasami nawet ponad sto osób w różnym wieku.
W 2010 roku tradycja castell została wpisana na listę niematerialnego dziedzictwa UNESCO.

</doc>
<doc id="1849704" url="https://pl.wikipedia.org/wiki?curid=1849704" title="Francois">
Francois



</doc>
<doc id="1849705" url="https://pl.wikipedia.org/wiki?curid=1849705" title="Mój przyjaciel delfin">
Mój przyjaciel delfin

Mój przyjaciel delfin – amerykański film przygodowy. Opowieść o przyjaźni chłopca (mieszkańca jednej z wysepek w pobliżu Florydy) i ratującego go z różnych opresji delfina.
Wersja oryginalna.
Reżyseria: James B. Clark 
Muzyka: Henryk Wars
Wystąpili:
Wersja polska.
Reżyseria: Henryka Biedrzycka
Udział wzięli:

</doc>
<doc id="1849706" url="https://pl.wikipedia.org/wiki?curid=1849706" title="Jewgienij Bielajew (biegacz narciarski)">
Jewgienij Bielajew (biegacz narciarski)

Jewgienij Prokopjewicz Bielajew (ros. Евгений Прокопьевич Беляев, ur. 20 marca 1954 r., zm. 17 marca 2003) – rosyjski biegacz narciarski reprezentujący Związek Radziecki, trzykrotny medalista olimpijski oraz dwukrotny medalista mistrzostw świata.
Kariera.
Jego olimpijskim debiutem były igrzyska w Innsbrucku w 1976 r. Zajął tam drugie miejsce na dystansie 15 km, przegrywając jedynie ze swoim rodakiem Nikołajem Bażukowem. Ponadto wspólnie z Bażukowem, Siergiejem Sawielewem i Iwanem Garaninem wywalczył brązowy medal w sztafecie. Cztery lata później, podczas igrzysk olimpijskich w Lake Placid radziecka sztafeta w składzie: Wasilij Roczew, Nikołaj Bażukow, Jewgienij Bielajew i Nikołaj Zimiatow triumfowała przed Norwegami i Finami. Na tych samych igrzyskach jego najlepszym wynikiem było 6. miejsce w biegu na 50 km technika klasyczną.
Startował także na mistrzostwach świata w Lahti w 1978 r. Zdobył tam srebrne medale w biegach na 15 i 50 km stylem klasycznym. Ponadto zajął 5. miejsce w biegu na 30 km, a wraz z kolegami z reprezentacji zajął 4. miejsce w sztafecie. Był mistrzem ZSRR w biegu na 50 km (1978, 1981) oraz w sztafecie (1983).

</doc>
<doc id="1849707" url="https://pl.wikipedia.org/wiki?curid=1849707" title="BMW R 52">
BMW R 52

BMW R 52 – produkowany od 1928 do 1929 dwucylindrowy (bokser) motocykl firmy BMW. Skonstruowany na bazie modelu R 42. Sprzedano 4377 sztuk w cenie 1510 Reichsmarek.
Konstrukcja.
Dwucylindrowy dolnozaworowy silnik w układzie bokser o mocy 12 KM wbudowany wzdłużnie zasilany 1 gaźnikiem BMW o średnicy gardzieli 22mm. Suche sprzęgło jednotarczowe (od silnika numer 50761 dwutarczowe) połączone z 3-biegową, ręcznie sterowaną skrzynią biegów. Napęd koła tylnego wałem Kardana. Podwójna rama rurowa ze sztywnym zawieszeniem tylnego koła. Z przodu hamulec bębnowy o średnicy 200mm. Z tyłu hamulec szczękowy działający na wał napędowy. Prędkość maksymalna 100km/h.

</doc>
<doc id="1849708" url="https://pl.wikipedia.org/wiki?curid=1849708" title="Ulica Bagienna w Katowicach">
Ulica Bagienna w Katowicach

Ulica Bagienna w Katowicach − jedna z głównych arterii komunikacyjnych Katowic, łącząca centrum miasta z Mysłowicami, przebiegająca przez teren Zawodzia i Szopienic-Burowca, a z tą drugą jednostką pomocniczą ulica Bagienna stanowi granicę z Janowem-Nikiszowcem. Ulica ta jest częścią drogi krajowej 79, a swoją nazwę wzięła od dawnych bagiennych terenów, przez które przebiega oraz od dawnej Kolonii Bagno, która była zlokalizowana w przebiegu obecnej drogi.
Jako część drogi krajowej nr 79, ulica Bagienna jest drogą alternatywną do autostrady A4 biegnącej w osi wschód-zachód. W kierunku zachodnim ulica Bagienna i dalej biegnąca na zachód aleja Walentego Roździeńskiego zapewnia połączenie z Chorzowem i Bytomiem, a w kierunku wschodnim z Mysłowicami, Jaworznem, Chrzanowem i Krakowem.
Przebieg.
Ulica rozpoczyna swój bieg od węzła komunikacyjnego z aleją Walentego Roździeńskiego (DK79 do Śródmieścia i S86 do Sosnowca) i ulicą Murckowską (DK86 do Tychów). Następnie prowadzi pod ulicą Bohaterów Monte Cassino, nad rzeką Rawa. W Zawodziu, przy węźle komunikacyjnym z ulicami: 1 Maja, Krakowską i Obrońców Westerplatte, droga ta biegnie nad torami tramwajowymi. Za wiaduktami nad liniami kolejowymi nr 1 i 138 oraz pod ul. Szopienicką w rejonie Wilhelminy, znajduje się skrzyżowanie z ulicą Lwowską (do Szopienic i Nikiszowca). Ulica kończy swój bieg przy skrzyżowaniu z ulicą Krakowską, która prowadzi do mysłowickiego Śródmieścia.
Opis.
Ulica Bagienna powstała w drugiej połowie XX wieku. W 1978 roku na terenie kolonii Bagno zbudowano węzeł drogowy (obecny węzeł z ul. 1 Maja i Obrońców Westerplatte). Nazwę ulicy nadano w 1994 roku uchwałą katowickiej Rady Miejskiej.
W pobliżu ulicy Bagiennej znajdują się przedsiębiorstwa usługowe, handlowe i firmy spedycyjno-transportowe. Ulicą Bagienną kursują linie autobusowe Zarządu Transportu Metropolitalnego i Przedsiębiorstwa Komunikacji Miejskiej Jaworzno. Stopniowo aktywizują się tereny byłej Huty Metali Nieżelaznych "Szopienice" wzdłuż tej ulicy poprzez zmianę zagospodarowania terenu.
Węzeł ulicy Bagiennej z ulicą Obrońców Westerplatte jest miejscem, w którym notuje się najwięcej wypadków i kolizji w ruchu drogowym. Ponadto droga ta jako jedna z głównych arterii komunikacyjnych Katowic jest źródłem ponadnormatywnego hałasu na całej swojej długości.
W latach 2005–2006 zmodernizowano pięć wiaduktów drogowych na węźle z ulicą Murckowską i aleją Walentego Roździeńskiego, natomiast rok później, w 2007 roku dokonano szeregu remontów w rejonie tego samego węzła. W ramach tych prac wykonano nową nawierzchnię asfaltową i z kostki brukowej, a także zamontowano nowe bariery energochłonne i mury oporowe. W 2009 roku odbył się remont nawierzchni tej ulicy.
W założeniu ulica Bagienna ma być częścią Drogowej Trasy Średnicowej. Od skrzyżowania z ulicą Lwowską ma zostać wybudowany odcinek do ulicy Obrzeżnej Zachodniej w kierunku Mysłowic. Przy ulicy zlokalizowany jest teren inwestycyjny o powierzchni 17,4 ha, którego właścicielem jest miasto Katowice. Teren posiada przeznaczenie pod zabudowę produkcyjną, składy i magazyny. W rejonie węzła ulicy Bagiennej i Murckowskiej zlokalizowana jest jedna z podstref Katowickiej Specjalnej Strefy Ekonomicznej o powierzchni 3,34 ha.

</doc>
<doc id="1849709" url="https://pl.wikipedia.org/wiki?curid=1849709" title="Acristatherium">
Acristatherium

Acristatherium – rodzaj ssaka żyjącego we wczesnej kredzie na obecnych terenach Azji. Został opisany w 2010 roku przez Hu Yaominga i współpracowników w oparciu o niekompletną czaszkę (IVPP V15004) pochodzącą z osadów formacji Yixian datowanych na około 123 mln lat. Jej długość od czubka kości przysiecznej do kłykcia potylicznego wynosi około 25 mm. Wzór zębowy "Acristatherium yanensis" to 4153/3153. "Acristatherium" wykazuje kilka cech czaszki i uzębienia wczesnokredowych przedstawicieli Eutheria nieznanych wcześniej w zapisie kopalnym ssaków żyworodnych, takich jak przypuszczalne pozostałości po "septomaxilla". Jeśli identyfikacja tego elementu jest poprawna, byłby to pierwszy znany ssak żyworodny mający "septomaxilla". Osady, z których pochodzi holotyp "Acristatherium" datuje się na około 123 mln lat – w podobnym wieku są skały, w których odnaleziono szczątki "Eomaia", najstarszego znanego przedstawiciela Eutheria. Według analizy filogenetycznej przeprowadzonej przez Hu i współpracowników "Acristatherium" jest najbardziej bazalnym znanym taksonem należącym do Eutheria. Jego uzębienie jest prymitywne i bardziej przypomina to u ssaka niższego "Sinodelphys" niż u "Eomaia". Znaczące różnice pomiędzy "Acristatherium" a "Eomaia" dowodzą dużego zróżnicowania Eutheria przed około 125 mln lat.
Nazwa gatunku typowego rodzaju "Acristatherium", "A. yanensis", pochodzi od słów "acrista" („bezgrzebieniowy”) – w odniesieniu do braku grzebienia strzałkowego – "therion" („bestia”) oraz "yan" – odnoszącego się do Yanzigou, miejsca odnalezienia holotypu.

</doc>
<doc id="1849710" url="https://pl.wikipedia.org/wiki?curid=1849710" title="Acristatherium yanensis">
Acristatherium yanensis



</doc>
<doc id="1849712" url="https://pl.wikipedia.org/wiki?curid=1849712" title="Warunkowanie awersji">
Warunkowanie awersji

Warunkowanie awersji – typ przeciwwarunkowania, w którym stan nieprzyjemny kojarzy się z niepożądanym zachowaniem.
W warunkowaniu awersji próbuje się zastąpić pozytywną reakcję na bodziec szkodliwy reakcją negatywną (awersja).
Terapia ta polega na tym, iż nieprzyjemne doznania kojarzy się z niepożądanym zachowaniem. 

</doc>
<doc id="1849714" url="https://pl.wikipedia.org/wiki?curid=1849714" title="Amilkar">
Amilkar



</doc>
<doc id="1849717" url="https://pl.wikipedia.org/wiki?curid=1849717" title="Rüting">
Rüting

Rüting – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Grevesmühlen-Land.

</doc>
<doc id="1849718" url="https://pl.wikipedia.org/wiki?curid=1849718" title="Rueting">
Rueting



</doc>
<doc id="1849720" url="https://pl.wikipedia.org/wiki?curid=1849720" title="JLS">
JLS

JLS, znany także pod pełną nazwą Jack the Lad Swing – brytyjski boys band, założony w 2008. Finalista piątej edycji programu ITV "The X Factor".
Po udziale w programie podpisali kontrakt z Epic Records i występowali jako support podczas trasy koncertowej Lemara. 13 lipca 2009 roku wydali swój debiutancki singel „Beat Again”, który dotarł do pierwszego miejsca listy UK Singles Chart, sprzedając się w ponad 100 tys. egzemplarzy w pierwszym tygodniu po premierze.
Wydali cztery albumy studyjne: "JLS" (2009), "Outta This World" (2010), "Jukebox" (2011) i "Evolution" (2012). W 2013 roku ogłosili zakończenie działalności zespołu oraz wydali pożegnalny album kompilacyjny, zatytułowany "Goodbye – The Greatest Hits".

</doc>
<doc id="1849721" url="https://pl.wikipedia.org/wiki?curid=1849721" title="Kancelaria adwokacka (serial telewizyjny)">
Kancelaria adwokacka (serial telewizyjny)

Kancelaria adwokacka (ang. "The Practice", 1997-2004) – amerykański serial telewizyjny nadawany przez stację ABC od 4 marca 1997 do 16 maja 2004 roku. W Polsce nadawany przez Fox Life od 9 listopada 2009 roku.
Opis fabuły.
Serial opisuje dzieje grupki przyjaciół − adwokatów; oprócz scen na sali sądowej ukazuje życie prywatne prawników.

</doc>
<doc id="1849724" url="https://pl.wikipedia.org/wiki?curid=1849724" title="Jerzy Roman Krzyżanowski">
Jerzy Roman Krzyżanowski

Jerzy Roman Krzyżanowski ps. „Szpic” (ur. 10 grudnia 1922 w Lublinie, zm. 7 października 2017 w Columbus) – polski literaturoznawca, pisarz, publicysta.
Życiorys.
Urodził się jako syn Juliana Krzyżanowskiego i Emilii Roszkowskiej z domu Sobieszczańskiej. Uczęszczał do Gimnazjum im. Stefana Batorego w Lublinie. Przed 1939 związany z ZHP. Po wybuchu II wojny światowej brał udział w obronie Lublina. Był członkiem konspiracyjnego zastępu „Rysie” Jerzego Najmoły, a od roku 1942 Szarych Szeregów. Brał udział w wielu akcjach organizowanych przez oddział "Szarugi" Aleksandra Sarkisowa (specjalny oddział lotny Armii Krajowej oddelegowany do odbioru zrzutów lotniczych z Zachodu (m.in. w Akcji "Most" pod Bełżycami). Wkrótce po przejściu oddziału do Ludowego Wojska Polskiego, w listopadzie 1944, został aresztowany i umieszczony w obozie w Skrobowie koło Lubartowa, później deportowany do Rosji. Przebywał w obozach w Riazaniu i Stalinogorsku.
Po powrocie do Polski w 1947 studiował polonistykę na Uniwersytecie Warszawskim. W latach 1947–1959 pracował w instytucjach wydawniczych, m.in. w Państwowym Wydawnictwie Naukowym, gdzie był jednym z pierwszych pracowników Redakcji Encyklopedii PWN. W 1959, po ukończeniu studiów, wyjechał do USA, jako lektor języka polskiego na University of California w Berkeley. W 1965 otrzymał tytuł doktora filozofii (temat: literatura porównawcza) w University of Michigan z najwyższym wyróżnieniem Stowarzyszenia Honorowego Phi Beta Kappa. Wykładał literaturę polską kolejno w Michigan, Kolorado, Kansas, Ohio. Czynnie działał w kręgach polonijnych (Stowarzyszenie Rozwoju Studiów Polskich, Polski Instytut Naukowy). Mieszkał w Columbus, w stanie Ohio. Zmarł 7 października 2017 w swoim domu tamże.
Był autorem wielu opracowań dotyczących literatury i historii Polski. Publikował w paryskiej "Kulturze", londyńskich "Wiadomościach", "Zeszytach Historycznych". Ostatnio jego książki ukazują się nakładem lubelskiego wydawnictwa "Norbertinum".

</doc>
<doc id="1849725" url="https://pl.wikipedia.org/wiki?curid=1849725" title="Stadion Centralny w Piatigorsku">
Stadion Centralny w Piatigorsku

Stadion Centralny - wielofunkcyjny stadion klubu Maszuk-KMW Piatigorsk położony w mieście Piatigorsk w Rosji. W latach 2004-2006 był to również stadion domowy klubu Terek Grozny. Stadion ten posiada trzy trybuny, w tym jedną zadaszoną, które są zdolne pomieścić około 10 tys. osób. Do 2001 roku stadion nazywał się "Trud" (ros. Труд)

</doc>
<doc id="1849726" url="https://pl.wikipedia.org/wiki?curid=1849726" title="Testorf-Steinfort">
Testorf-Steinfort

Testorf-Steinfort – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Grevesmühlen-Land.

</doc>
<doc id="1849727" url="https://pl.wikipedia.org/wiki?curid=1849727" title="Adam Michał Caputa">
Adam Michał Caputa

Adam Michał Caputa (ur. 7 września 1915 w Zabłociu, zm. 25 października 1988) – uczestnik kampanii wrześniowej, odznaczony za nią orderem Virtuti Militari.
Syn Karola i Anieli z d. Sławik. W 1937 ukończył Szkołę przemysłową w Bielsku i uzyskał świadectwo dojrzałości, następnie w latach 1937–1938 uczęszczał do Szkoły Podchorążych Rezerwy w Brześciu a po jej ukończeniu pracował w Urzędzie Ceł w Mysłowicach.
Jako podchorąży rezerwy walczył w kampanii wrześniowej w szeregach 82 Pułku Piechoty. 29 września 1939 w Modlinie dostał się do niewoli niemieckiej. Więziony był w licznych obozach jenieckich skąd za liczne próby ucieczki został przeniesiony do obozu karnego w Solingen skąd został wyzwolony przez wojska amerykańskie 11 kwietnia 1945.
Po wojnie przebywał na Zachodzie, do kraju powrócił 1947. Pracował na stanowisku kierowniczym w różnych zakładach przemysłowych a także w szkolnictwie, zmarł 25 października 1988.

</doc>
<doc id="1849729" url="https://pl.wikipedia.org/wiki?curid=1849729" title="Kate Gosselin">
Kate Gosselin

Kate Irene Gosselin, z panieńskiego Kreider (ur. 28 marca 1975 w Filadelfii, Pensylwania) – amerykańska celebrytka, osobowość telewizyjna i autorka książek. Najbardziej znana z udziału w reality show "Rodzina 2+8 (Jon &amp; Kate Plus 8)".
Życiorys.
Urodziła się w Filadelfii w stanie Pensylwania jako jedno z pięciorga dzieci. Została pielęgniarką dyplomowaną po ukończeniu kursu w The Reading Hospital and Medical Center in Reading. Pracowała w tym szpitalu do 2004 roku. 5 października 1997 roku podczas pikniku poznała swojego przyszłego męża Jona. 12 czerwca 1999 roku para wzięła ślub. 8 października 2000 roku Kate urodziła dwójkę dzieci – Carę Nicole i Madelyn Kate, zwaną po prostu Mady. Małżeństwo leczyło bezpłodność, ponieważ Kate cierpiała na zespół wielotorbielowatych jajników. Po dalszych leczeniach Kate zaszła w ciążę. 10 maja 2004 roku w szpitalu Penn State Milton S. Hershey Medical Center w Hershey urodziła sześcioraczki: Alexis Faith, Hannah Joy, Aadena Jonathana, Collina Thomasa, Leah Hope oraz Joela Kevina. Rodzina została pokazana w reality show "Home Delivery" telewizji NBC, kiedy ich dom w Wyomissing został odnowiony i przygotowany na przyjęcie wielodzietnej rodziny.
22 czerwca 2009 roku para wniosła sprawę rozwodową. Kate i Jon powiedzieli, że ich ośmioro dzieci pozostanie w domu w Wyomissing. Zapewnili również publicznie (podczas jednogodzinnego odcinka emitowanego 22 czerwca 2009 roku, czyli tego samego dnia, w którym wnieśli sprawę rozwodową), że ich rozwód jest najlepszym sposobem pozostania częścią życia swoich dzieci.
We wrześniu 2009 roku Kate pojawiła się w talk-show z Paulą Deen. Udzieliła również wywiadu Natalie Morales, który miał premierę w TLC 2 listopada 2009 roku. Kate była także gościem u Ellen DeGeneres.
Od 22 marca do 20 kwietnia 2010 roku brała udział w show Dancing with the Stars, jej tanecznym partnerem był Tony Dovolani; zajęli 8 miejsce (na 11 możliwych).
Rodzina 2+8.
Jon z Kate i ich dzieci pojawili się w reality show "Rodzina 2+8", który ukazywał ich prawdziwe życie. Pierwsze dwa sezony programu zostały wyemitowane przez Discovery Health, a następnie przeniesiono go do TLC.
We wrześniu 2005 roku rodzina Gosselinów rozpoczęła swój program zatytułowany "Surviving Sextuplets and Twins". Rok później pojawili się w "Surviving Sextuplets and Twins: One Year Later". Oba programy uzyskały wysokie wskaźniki oglądalności, dlatego Discovery Health podpisał z rodziną kontrakt na jeszcze jedną serię, która rozpoczęła się w kwietniu 2007 roku. Rodzina była filmowana trzy lub cztery dni w tygodniu i otrzymywała wynagrodzenie za występ.
W odcinku z 22 czerwca 2009 roku zostało ogłoszone, iż para jest w separacji i planuje rozwód. W tym dniu Kate i Jon spotkali się, aby sfinalizować plany rozwodowe. Wyjaśnili jednak, że nie zaprzestają nagrywać kolejnych odcinków programu. Jednakże 23 czerwca 2009 roku stacja TLC ogłosiła, że program zostanie na jakiś czas przerwany. Według TLC program stał się nierealny, gdyż Jon Gosselin i Kate mieszkaliby osobno, co w takim przypadku wiązało się z problemami przy produkcji widowiska.
29 września 2009 roku stacja TLC ogłosiła, że zmienia tytuł programu na "Kate Plus 8" i będzie teraz ukazywał życie samotnej matki ze swymi dziećmi. Jon Gosselin kontynuowałby swój udział, ale znacznie rzadziej. 23 listopada 2009 roku został wyemitowany ostatni odcinek z pięciu sezonów. Decyzję o zaprzestaniu kręcenia reality show podjął Jon Gosselin.

</doc>
<doc id="1849730" url="https://pl.wikipedia.org/wiki?curid=1849730" title="Upahl">
Upahl

Upahl – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Grevesmühlen-Land.
1 stycznia 2011 do gminy przyłączono gminę Hanshagen, a 1 stycznia 2019 gminę Plüschow.

</doc>
<doc id="1849733" url="https://pl.wikipedia.org/wiki?curid=1849733" title="Jeremy Ratchford">
Jeremy Ratchford

Jeremy Ratchford (ur. 6 sierpnia 1965 w Kitchener) – kanadyjski aktor, występował w roli detektywa Nicka Very w amerykańskim serialu CBS "Dowody zbrodni".

</doc>
<doc id="1849737" url="https://pl.wikipedia.org/wiki?curid=1849737" title="Skok przez Skórę">
Skok przez Skórę



</doc>
<doc id="1849738" url="https://pl.wikipedia.org/wiki?curid=1849738" title="Warnow (powiat Nordwestmecklenburg)">
Warnow (powiat Nordwestmecklenburg)

Warnow – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Zwi ązku Gmin Grevesmühlen-Land.
Toponimia.
Nazwa pochodzenia słowiańskiego, odosobowa, pierwotna połabska forma "*Varnov-" znaczy tyle co „gród Varny”.

</doc>
<doc id="1849740" url="https://pl.wikipedia.org/wiki?curid=1849740" title="Croatian">
Croatian



</doc>
<doc id="1849742" url="https://pl.wikipedia.org/wiki?curid=1849742" title="Jaimz Woolvett">
Jaimz Woolvett

Jaimz Woolvett (ur. 14 kwietnia 1967 w Toronto) – kanadyjski aktor.

</doc>
<doc id="1849744" url="https://pl.wikipedia.org/wiki?curid=1849744" title="Smart Fortwo">
Smart Fortwo

Smart Fortwo – samochód osobowy klasy miejskiej produkowany pod niemiecką marką Smart w latach 1998–2024.
Pierwsza generacja.
Smart Fortwo I został zaprezentowany po raz pierwszy w 1997 roku.
Po niepowodzeniu współpracy założyciela szwajcarskiej firmy produkującej zegarki Swatch z Volkswagenem, Nicolas Hayek nawiązał współpracę z ówczesnym koncernem Daimler w celu realizacji jego autorskiego projektu budowy ekonomicznego, niewielkiego i zarazem praktycznego samochodu miejskiego. W 1994 roku w Biel/Bienne powstała spółka Micro Compact Car, która jeszcze w tym samym roku przedstawiła dwa prototypy będące wstępem do pierwszego samochodu przyszłego Smarta. Eco-Sprinter i Eco-Speedster powstały z inspiracji projektów Johanna Tomforde z lat 70., a także studium "NAFA" z 1982 roku, wyróżniając się jednobryłową, obłą i futurystycznie stylizowaną sylwetką.
W połowie lat 90. prace konstrukcyjne nad seryjnym mikrosamochodem weszły w zaawansowany stadium, w toku testowania koncepcji prototypów z 1994 roku wdrażając liczne modyfikacje podyktowane m.in. koniecznością zachowania należytej stabilności i sztywności. Głównymi zmianami zostało m.in. zastosowanie szerszego rozstawu kół, a także obniżenie środka ciężkości poprzez skorygowane proporcje nadwozia. Po 3-letnim intensywnym procesie rozwojowym, produkcyjny samochód pod nazwą Smart City-Coupé zaprezentowany został podczas jesiennego IAA 1997 we Frankfurcie nad Menem.
Samochód przyjął postać jednobryłowego, 3-drzwiowego hatchbacka z charakterystycznym, krótkim rozstawem osi wynoszącym 1812 mm i nadwoziem długim na 2500 mm. W ten sposób w kabinie pasażerskiej umieszczono dwa fotele, tuż za którymi znalazła się przestrzeń bagażowa o pojemności 130 litrów. Nietypowa struktura nadwozia utworzona została przez wymienne, lekkie kolorowe panele z tworzywa sztucznego o nieregularnych kształtach, które kontrastowały z aluminiowymi łukami pokrywającymi panele boczne. Pojazd oparto o sztywną klatkę bezpieczeństwa z kołami rozstawionymi po rogach, zapewniając stabilność i sztywność w razie zderzenia. Napęd przenosił moc na koła tylne, gdzie też umieszczono jednostkę napędową połączoną ze zautomatyzowaną skrzynią biegów.
Kabina pasażerska utrzymana została w podobnie futurystycznym wzornictwie, co nadwozie. Minimalistyczny kokpit zdominował w obłe i zaokrąglone formy, z dużym prędkościomierzem zintegrowanym z kolumną kierownicy. Konsolę środkową utworzył pojedynczy nawiew zwrócony ku kierowcy, z kolei na szczycie deski rozdzielczej znalazł się opcjonalny pakiet pojedynczych, stojących zegarów tworzonych przed obrotomierz oraz analogowy zegarek.
Początkowo gamę wariantów nadwoziowych utworzył 3-drzwiowy hatchback, z kolei po 2 latach obecności rynkowej gama została rozbudowana także o model z materiałowym, odsuwanym panelem obejmujacym środkową część dachu i tylną szybę o nazwie Smart City-Cabriolet. W 2003 roku producent zdecydował się na wdrożenie nowej polityki nazewniczej, w ramach której cała gama otrzymała jedną spójną nazwę Smart Fortwo w oparciu o grę angielskich słów: "for" (ang. dla) oraz "two" (ang. dwoje).
Lifting.
W 2003 roku, tuż po zmianie nazwy na Fortwo, samochód przeszedł obszerną restylizację. Przemodelowano kształt przedniego i tylnego zderzaka, a także dokonano korekty kształtu reflektorów z owalny na mniejsze, dwa zespolone okręgi. Przeprojektowano także potrójne soczewki tworzące tylne oświetlenie, wprowadzając nowe kolory wykończenia kabiny pasażerskiej oraz malowania nadwozia.
Fortwo Brabus.
W 2003 roku gamę wariantów Fortwo poszerzyła usportowiona odmiana zmodyfkowana we współpracy z fabrycznym tunerem Mercedesa, niemiecką firmą Brabus. Pod kątem wizualnym samochód zyskał zmodyfikowane zderzaki, dedykowany wzór aluminiowych alufelg o szerszym profilu oraz sportowe końcówki wydechów. W kabinie pasażerskiej zastosowano sportowe fotele i dedykowany pakiet wykończeniowy, a w wyposażeniu standardowym znalazło się m.in. ABS i ESP. Do napędu wykorzystano zmodyfikowany, trzycylindrowy silnik benzynowy o standardowej pojemności 0,7 litra i mocy 78 KM, rozpędzając się do 100 km/h w 12,3 sekundy i maksymalnie osiągając 150 km/h.
Smart ED.
W lipcu 2006 zaprezentowany został pierwszy w historii niemieckiej firmy samochód elektryczny, którego pierwsza generacja opracowana została w ramach współpracy z zewnętrznym partnerem - brytyjskim Zytek Automotive. Smart ED pod kątem wizualnym wyróżnił się jedynie umieszczeniem portu ładowania w miejscu baku. Układ napędowy utworzył elektryczny silnik o mocy 40 KM i prędkości maksymalnej 112 km/h, osiągając na jednym ładowaniu ok. 115 kilometrów. Wyprodukowany w 2007 limitowany pojazd powstał jako projekt pilotażowy, skierowany wyłącznie do nabywców flotowych na terenie Wielkiej Brytanii i stanowiący wstęp do wdrożenia do masowej produkcji elektrycznego pojazdu konstrukcji Smarta.
Smart K.
W październiku 2001 roku Smart przedstawił specjalny wariant Fortwo zmodyfikowany specjalnie na potrzeby rynku japońskiego. Zgodnie z nazwą, Smart K dostosowany został do lokalnych przepisów regulujący status pojazdów typu kei car, zmieniając kształt zderzaków, zwężając rozstaw kół i montując cieńcze opony. W rezultacie, wyraźnie większy samochód kwalifikował się do japońskich ulg podatkowych i żółtych tablic rejestracyjnych.
Crossblade.
Smart Crossblade został zaprezentowany po raz pierwszy w 2002 roku.
W oparciu o pierwszą genereację Fortwo zbudowany został limitowany model Crossblade, który przyjął nietypową postać roadstera zapowiedzianego przez prototyp o takiej samej nazwie z 2001 roku. Samochód pozbawiono czołowej i bocznych szyb, dachu, przednich słupków, a także drzwi. Zamiast tego z przodu znalazła się niewielka zakrzywiona owiewka z tworzywa sztucznego, a w miejscu drzwi znalazły się niewielkie belki odgardzające pasażerów od otoczenia. Z racji braku ochrony przez czynnikami zewnętrznymi, kabina pasażerska Crossblade'a została dostosowana do mycia ciśnieniowego i jest w pełni wodoodporna.
Pod kątem stylistycznym Smart Crossblade otrzymał przeprojektowane, wyraźniej zarysowane zderzaki utrzymane w tej samej kolorystyce co zapewniający odpowiednią sztywność szkielet bezpieczeństwa. Projekt Crossblade'a opracował włoski projektant Federico Fachini, w obszernym zakresie upodabniając produkcyjny model do prototypu.
Napęd Crossblade'a został wykorzystany standardowy silnik Smarta w postaci trzycylindrowego, 0,6 litrowego motoru o kodzie fabrycznym "M160", rozwijając moc 70 KM i 79 Nm maksymalnego momentu obrotowego. Jednostka napędziła tylną oś, łącząc się ze zautomatyzowaną przekładnią biegów o 6 przełożeniach.
Sprzedaż.
Smart Crossblade powstał jako ściśle limitoany pojazd, który zbudowano łącznie w 2000 egzemplarzach, promując go jako "motocykl na 4 kołach". Wśród nabywców znaleźli się kierowcy zarówno z Europy, jak i m.in. Stanów Zjednoczonych, gdzie jedna ze sztuk została sprzedana w kwietniu 2022 roku za kwotę 37 tysięcy dolarów.
Druga generacja.
Smart Fortwo II został zaprezentowany po raz pierwszy w 2007 roku.
Po 9 latach produkcji dotychczas wytwarzane Fortwo zostało zastąpione przez zupełie nową, drugą generację. Samochód zachował koncepcję poprzednika, z jednobryłowym nadwoziem opartym na szkielecie. Dla wygospodarowania przestronniejszej kabiny pasażerskiej producent zastosował dłuższy o 195 mm rozstaw osi, który przyniósł także obszerniejszy o 70 litrów bagażnik. Stylizacja samochodu odeszła od obłych kształtów na rzecz ostrzejszych kształtów i wyraźniej zarysowanych przetłoczeń, pozostając zarazem przy charakterystycznej formule aluminiowej ramy łączonej z kontrastującymi panelami z tworzywa sztucznego.
Według nowej koncepcji powstał projekt deski rozdzielczej, która utrzymana została w innym wzornictwie. Zakrzywioną ku kierowcy konsolę środkową zastąpiono bardziej zwartym, masywnym projektem o kanciastych kształtach i rozbudowanym panelu przełączników. Zmiany te były podyktowane także chęcią dostosowania Fortwo drugiej generacji do preferencji amerykańskich klientów. Standardowe wyposażenie modelu Smarta zostało rozbudowane o nowe systemy bezpieczeństwa, a także elementy poprawiające komfort podróży. Na szczycie deski rozdzielczej ponownie umożliwiono umieszczenie charakterystycznych, podwójnych stojąco zabudowanych wskaźników z obrotomierzem oraz analogowym zegarkiem. Klapa bagażnika została z kolei utrzymana w systemie dwóch elementów: otwieranej w dół burty i uchylanej do góry szyby.
Podobnie jak w przypadku poprzednika, gamę nadwoziową utworzyła wersja zamknięta typu hatchback oraz wariant z odsuwanym materiałowym dachem, który mianowano kabrioletem. Do napędu samochodu ponownie wykorzystano gamę trzycylindrowych silników umieszczonych przy tylnej osi, które przenosiły na nią napęd we współpracy ze zautomatyzowaną, 5-stopniową skrzynią biegów.
Fortwo Brabus.
W 2007 roku gama wariantów Smarta Fortwo drugiej generacji została poszerzona o usportowioną odmianę opracowaną we współpracy z fabrycznym tunerem bratniego Mercedesa, firmą Brabus. Pod kątem wizualnym samochód otrzymał subtelne zmiany ograniczające się do dodatkowych nakładek na progi i zderzaki, a także sportowe aluminiowe alufelgi o niższym profilu. Obszerniejsze zmiany wdrożono w kabinie pasażerskiej, którą pokryto dwubarwnym wykończeniem i wstawkami z aluminium. Do napędu Brabus wykorzystał z kolei fabryczną, benzynową trzycylindrową jednostkę konstrukcji Mitsubishi, której moc zwiększono do 98 KM, a zautomatyzowaną skrzynię biegów zmodyfikowano pod kątem krótszego czasu między przełożeniami.
Restylizacje.
W lipcu 2010 Smart Fortwo drugiej generacji przeszedł pierwszą, kosmetyczną modernizację, która skoncentrowała się na zmianach w wyglądzie. W zderzaku znalazło się fabryczne oświetlenie do jazdy dziennej wykonane w technologii LED, z kolei w kabinie pasażerskiej zastosowano nowe trójramienne koło kierownicy ze zintegrowanym sterowaniem tempomatu, a także nowy system fabrycznej nawigacji. Ponadto, producent wprowadził nowe 15-calowe alufelgi, szerszy pakiet lakierów oraz sposobów na personalizację. Jednostka napędowa została z kolei zmodernizowana pod kątem niższego zużycia paliwa.
W lutym 2012 Smart Fortwo drugiej generacji przeszedł kolejną, tym razem obszerniejszą restylizację. Logo producenta przeniesiono z maski na atrapę chłodnicy, przeprojektowano kształt zderzaków, a także zastosowano nowe oświetlenie LED do jazdy dziennej tworzone tym razem przez okrągłe, pojedyncze klosze. Zmiany nie objęły tym razem gamy jednostek napędowych, która zachowała taki sam kształt oraz zróżnicowanie jak dotychczas.
Fortwo Electric Drive.
Smart Fortwo Electric Drive II został zaprezentowany po raz pierwszy w 2009 roku.
Dwa lata po premierze drugiej generacji Smarta Fortwo ofertę uzupełniła odmiana w pełni elektryczna, będąca kontynuacją koncepcji zastosowanej eksperymentalnie dla krótkiej serii pierwszej generacji elektrycznych Fortwo w 2007 roku. Tym razem samochód powstał z myślą o większych wolumenach sprzedaży i bez udziału zewnętrznych partnerów jako autorska konstrukcja Smarta. Pierwszy Smart ED potraktowany został za punkt odniesienia do poprawy m.in. efektywności układu napędowego.
Smart Fortwo Electric Drive drugiej generacji zyskał dedykowany pakiet zmian w stylizacji nawiązujący do motywu zieleni. W tej barwie utrzymano m.in. charakterystyczne łuki tworzące szkielet nadwozia i kołpaki a także wybrane detale w kabinie pasażerskiej jak np. obudowy prędkościomierza oraz zegarka.
Lifting.
Jesienią 2011 roku podczas międzynarodowych targów IAA we Frankfurcie nad Menem przedstawiona została zmodernizowana odmiana Fortwo Electric, która pod kątem wizualnym analogicznie do wersji spalinowej otrzymała m.in. nowy wygląd pasa przedniego z innym kształtem zderzaka i logo firmowym przeniesionym na wlot powietrza. Ponadto, zmiany objęły także układ napędowy, który został zastąpiony nową generacją autorskiej elektrycznej technologii Smarta. Wprowadzono także nowe wzory alufelg, nowe trójramienne koło kierownicy oraz zmienione wzory tapicerek oraz materiałów wykończeniowych kabiny pasażerskiej. Wskaźnik stanu baterii i przepływu mocy zachował charakterystyczną, zieloną obudowę.
Dane techniczne.
Fortwo Electric Drive pierwszej serii wyposażony został w 40-konny silnik elektryczny umieszczony przy tylnej osi, który rozwija 120 Nm maksymalnego momentu obrotowego i pozwala osiągnąć 60 km/h w 6,5 sekundy przy prędkości maksymalnej 100 km/h. Litowo-jonowy akumulator o pojemności 14 kWh został dostarczony przez amerykańskie Tesla Motors, pozwalając na przejechanie na jednym ładowaniu maksymalnie ok. 135 kilometrów.
Po modernizacji z 2011 roku Fortwo Electric Drive wyposażony został w zupełnie nowy układ napędowy kolejnej generacji. Utworzył go mocniejszy, 73-konny silnik elektryczny pozwalający rozpędzić się do 60 km/h w 4,8 sekundy i osiągnąć większą maksymalną prędkość, 125 km/h. Większa bateria o pojemności 17,6 kWh umożliwiła wydłużony zasięg maksymalnym na jednym ładowaniu, który teraz wyniósł do ok. 145 kilometrów.
Trzecia generacja.
Smart Fortwo III został zaprezentowany po raz pierwszy w 2014 roku.
Po 7 latach rynkowej obecności dotychczasowej generacji na rynek trafiła trzecia i zarazem ostatnia generacja Fortwo. Tym razem samochód powstał w ścisłej kooperacji z francuskim koncernem Renault, zyskując także dłuższą, 5-drzwiową odmianę z dodatkowym rzędem siedzeń, dla której przywrócono do użytku nazwę "Fortwo". Samochód przeszedł największą od czasu debiutu pierwszej generacji metamorfozę, odchodząc od koncepcji jednobryłowej sylwetki na rzecz masywniejszego, dwubryłowego nadwozia, które stało się znacznie szersze - o 10 centymetrów. Przód przyozdobiły duże, jednoczęściowe reflektory i obła imitacja wlotu powietrza, z kolei tył zwieńczyły po raz pierwszy jednoczęściowe, duże zespolone lampy. Jednoczeście producent zachował charakterystyczne cechy dotychczasowego modelu jak m.in. odróżniająca się kolorem klatka bezpieczeństwa.
W nowym wzornictwie utrzymano także kabinę pasażerską, w której zastosowano bardziej rozbudowany kokpit z wyraźnie zarysowanym wyświetlaczem systemu multimedialnego i masywną konsolą centralną. Producent umożliwił obszernie konfigurować aranżację kabiny pasażerskiej, umożliwiając na pokrywanie m.in. foteli, boczków drzwi, paneli w konsoli centralnej i deski rozdzielczej materiałowym poszyciem o kontrastowych barwach. Fortwo trzeciej generacji zyskał rozbudowane standardowe wyposażenie pojazdu, które obejmowało m.in. system Crosswind Assist, który zapobiega znoszeniu samochodu z toru jazdy przez boczny wiatr.
Do napędu Smarta Fortwo trzeciej generacji ponownie wykorzystano trzycylindrową gamę jednostek napędowych, które przenosiły moc na tylną oś przy pomocy silnika umieszczonego pod komorą bagażnika. Pierwszy raz jednak umożliwiono wybór dwóch przekładni biegów, zamiast jednej zautomatyzowanej. Producent montował w Fortwo 5-biegową, tradycyjną manualną skrzynię biegów, a także 6-biegową dwusprzęgłową, w pełni automatyczną.
Fortwo Brabus.
W lipcu 2016 przedstawiona została topowa odmiana Fortwo Brabus, która ponownie wyposażona została w obszerny pakiet stylistyczny i modyfikacje techniczne. Wizualnie samochód otrzymał dodatkowe nakładki na zderzaki i progi, matowe alufelgi, chromowane końcówki podwójnego układu wydechowego, a także dyfuzor. Układ napędowy stał się o 20% mocniejszy i 25% wydajniejszy pod kątem momentu obrotowego od poprzednika, rozwijając moc 109 KM i 170 Nm maksymalnego momentu obrotowego z turbodoładowanego, trzycylindrowego silnika o pojemności 0,9 litra. Samochód osiąga 100 km/h w 9,5 sekundy i rozpędza się do 165 km/h, współpracując z dwusprzęgłową automatyczną przekładnią biegów.
Sprzedaż.
W przeciwieństwie do bliźniazego Renault Twingo i Smarta Forfour, które wytwarzano w słoweńskim Novo Mesto, produkcją trzeciej generacji Fortwo dalej zajmowały się ówczesne zakłady Smarta we francuskim Hambach. Samochód zachował globalny zasięg rynkowy, trafiając do masowej sprzedaży na początku 2015 roku. Przez kolejne 4 lata samochód był oferowany równolegle z elektryczną odmianą, co zmianie uległo w 2019 roku po odejściu od wytwarzania samochodów spalinowych i skoncentrowaniu się wyłącznie na elektrycznym napędzie. Nowy, zmodernizowany model EQ Fortwo zastąpił wówczas nie tylko dotychczasowe Fortwo Electric Drive, ale i spalinowe Fortwo.
Fortwo Electric Drive.
Smart Fortwo Electric Drive III został zaprezentowany po raz pierwszy w 2016 roku.
Dwa lata po premierze trzeciej generacji Fortwo ofertę ponownie uzupełniła odmiana Electric Drive. Podobnie jak w przypadku poprzednika zachowała ona minimalny zakres zmian wizualnych, ograniczając się do detali. W miejscu braku znalazł się chowany pod klapką port do ładowania układu elektrycznego, a nadwozie może zostać objęte pakietem stylistycznym uwzględniającym zielone akcenty m.in. w zderzakach, klatce bezpieczeństwa, progach czy alufelgach.
W porównaniu do poprzednika producent skoncentrował się na rozbudowaniu systemu multimedialnego, a także funkcji integracji informacji o układzie elektrycznym w aplikacji mobilnej użytkownika. Dzięki dedykowanemu "Smart Control" można monitorować m.in. stan naładowania akumulatora, a także sterować zdalnie wybranymi funkcjami pojazdu.
Lifting i zmiana nazwy.
We wrześniu 2019 została przedstawiona odmiana po modernizacji, która objęła tym razem tylko wersję elektryczną i przyniosła zmianę nazwy na Smart EQ Fortwo. Model ten zastąpił także spalinowe, obecne na rynku od 2014 roku Fortwo w ramach przejścia przez Smarta na oferowanie pojazdów o wyłącznie elektrycznym napędzie. Zmiany skoncentrowały się głównie na stylistyce, na czele z przeprojektowanym pasem przednim, gdzie niewielką kratkę między reflektorami zastąpił duży wlot w dolnej części zderzaka. Ponadto, przedni pas zdominował napis "SMART" zamiast logo producenta, a reflektory zyskały nowe wkłady LED w innym układzie. Podobne zmiany pojawiły się z tyłu - tylne lampy otrzymały nowe, charakterystyczne wkłady wykonane w technologii LED w układzie czterech, trójkątopodobnych kształtów.
EQ Fortwo pozostał w produkcji do 2024 roku, będąc ostatnim samochodem firmy opracowanym jeszcze przed zawarciem partnerstwa z Geely i przeniesieniem produkcji wszystkich kolejnych nowych modeli do Chin. W kwietniu 2023 zamknięto zbieranie zamówień na nowe egzemplarze, pozostawiając sobie rok na zrealizowanie dotychczasowych zleceń i wycofanie się z wytwarzania pojazdów w Europie.
Dane techniczne.
Układ napędowy Fortwo Electric Drive utworzył silnik elektryczny o mocy 80 KM i 160 Nm maksymalnego momentu obrotowego, który pozwolił na rozwijanie wyższych prędkości i sprawniejsze rozpędzanie się w warunkach miejskich. Samochód odtąd osiągał 100 km/h w 11 sekund, maksymalnie rozpędzając się do 135 km/h. Litowo-jonowy akumulator o pojemności 17,6 kWh pozwala na przejechanie na jednym ładowaniu do ok. 160 kilometrów. Po restylizacji z 2019 roku samochód wyposażono także w funkcję szybkiego ładowania, która ma pozwolić osiągnąć 80% stanu akumulatora w 40 minut.

</doc>
<doc id="1849745" url="https://pl.wikipedia.org/wiki?curid=1849745" title="Oflag IV C">
Oflag IV C



</doc>
<doc id="1849746" url="https://pl.wikipedia.org/wiki?curid=1849746" title="Oflag VIII C">
Oflag VIII C



</doc>
<doc id="1849747" url="https://pl.wikipedia.org/wiki?curid=1849747" title="Damshagen (Niemcy)">
Damshagen (Niemcy)

Damshagen – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Klützer Winkel.

</doc>
<doc id="1849750" url="https://pl.wikipedia.org/wiki?curid=1849750" title="Damshagen">
Damshagen

1 gmina w Niemczech:
Niemiecka nazwa miejscowości w Polsce (niem. "Damshagen"):

</doc>
<doc id="1849751" url="https://pl.wikipedia.org/wiki?curid=1849751" title="BMW R 57">
BMW R 57

BMW R 57 – produkowany od 1927 do 1928 dwucylindrowy (bokser) motocykl firmy BMW będący kolejnym sportowym motocyklem w ofercie firmy opartym na modelu R 47. Sprzedano 1005 sztuk w cenie 1850 Reichsmarek. W 1928 BMW wypuściło na rynek 4 nowe modele: R 52 i R 57 będące następcami dotychczasowych modeli turystycznego R 42 i sportowego R 47. Do tego doszły nowe modele w klasie 750cm³ R 62 i R 63.
Konstrukcja.
Dwucylindrowy górnozaworowy silnik w układzie bokser o mocy 18 KM wbudowany wzdłużnie zasilany 1 gaźnikiem BMW o średnicy gardzieli 24mm. Suche sprzęgło jednotarczowe (od silnika numer 70889 dwutarczowe) połączone z 3-biegową, ręcznie sterowaną skrzynią biegów. Napęd koła tylnego wałem Kardana. Podwójna rama rurowa ze sztywnym zawieszeniem tylnego koła. Z przodu zastosowano hamulec bębnowy o średnicy 200mm, a z tyłu hamulec szczękowy działający na wał napędowy. Prędkość maksymalna 115 km/h.

</doc>
<doc id="1849757" url="https://pl.wikipedia.org/wiki?curid=1849757" title="Motu Iti (Wyspa Wielkanocna)">
Motu Iti (Wyspa Wielkanocna)

Motu Iti (dosłownie: „Mała Wyspa”) – niewielka, niezamieszkana wysepka wulkaniczna pomiędzy Motu Nui a iglicą Motu Kao Kao, w pobliżu Wyspy Wielkanocnej na Oceanie Spokojnym. Stanowi wierzchołek podwodnej góry wznoszącej się z dna morskiego na wysokość ponad 2000 m. Obecnie jest rezerwatem ptaków i stanowi część Parku Narodowego Rapa Nui.
Do XIX w. stanowiła źródło pozyskiwania obsydianu do obróbki kamienia oraz jaj ptasich dla mieszkańców Wyspy Wielkanocnej.

</doc>
<doc id="1849758" url="https://pl.wikipedia.org/wiki?curid=1849758" title="Greta (film)">
Greta (film)

According to Greta – niezależny debiutancki film Nancy Bardawil znany również pt. „Greta”. W Polsce film można było zobaczyć za pośrednictwem kanału Hallmark Channel.
Produkcja.
Film był kręcony pod koniec 2007 w New Jersey. 2 kwietnia odbył się specjalny przedpremierowy pokaz filmu w Kanadzie, a 13 maja "Greta" był wyświetlany na festiwalu w Cannes. 25 listopada film ukazał się na DVD w Australii. 11 grudnia "Greta" weszła do amerykańskich kin w limitowanej wersji, a na 19 stycznia zapowiedziana została premiera na DVD i Blue-ray w USA.

</doc>
<doc id="1849759" url="https://pl.wikipedia.org/wiki?curid=1849759" title="Motu Iti">
Motu Iti



</doc>
<doc id="1849760" url="https://pl.wikipedia.org/wiki?curid=1849760" title="Tepe Sialk">
Tepe Sialk

Tepe Sialk (Sialk) – zespół dwóch stanowisk archeologicznych w środkowym Iranie, w granicach administracyjnych miasta Kaszan. Na obszarze Tepe Sialk odkryto liczne ślady osadnictwa sięgające neolitu.
Pierwsze prace archeologiczne w Sialk miały miejsce w latach 1933-1937.

</doc>
<doc id="1849761" url="https://pl.wikipedia.org/wiki?curid=1849761" title="Hohenkirchen (Meklemburgia-Pomorze Przednie)">
Hohenkirchen (Meklemburgia-Pomorze Przednie)

Hohenkirchen – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Klützer Winkel.

</doc>
<doc id="1849762" url="https://pl.wikipedia.org/wiki?curid=1849762" title="Bogusław Szczerski">
Bogusław Szczerski

Bogusław Szczerski z domu Szczurek (ur. 18 grudnia 1935, zm. 26 kwietnia 2012 w Krakowie) - dr nauk technicznych (Politechnika Krakowska), specjalista w zakresie oceny właściwości użytkowych produktów naftowych. Wieloletni pracownik Instytutu Technologii Nafty w Krakowie, gdzie kierował Zakładem Oceny Własności Eksploatacyjnych Produktów Naftowych, wykładowca akademicki (m.in. AGH). Autor i współautor ponad stu prac naukowych i badawczych, 28 patentów (w tym wielu znanych i popularnych polskich olejów silnikowych obecnych na rynku od lat 70.) oraz metod i norm badawczych, członek i współpracownik międzynarodowych grup badawczych i eksperckich, w tym Europejskiej Rady Koordynacyjnej ds. Badań Paliw, Olejów i Płynów Eksploatacyjnych CEC. Współautor hymnu podkrakowskiej gminy Mogilany.
Zmarł po krótkiej, ale ciężkiej chorobie 26 kwietnia 2012 w Krakowie.
Ojciec Krzysztofa Szczerskiego i Andrzeja Szczerskiego.

</doc>
<doc id="1849764" url="https://pl.wikipedia.org/wiki?curid=1849764" title="Batik (program)">
Batik (program)

Batik – biblioteka napisana w języku Java, która może służyć do renderowania, tworzenia i manipulowania grafiką SVG. Projekt był wspierany przez IBM, a następnie kod przekazany Apache Software Foundation, ponieważ inne przedsiębiorstwa i zespoły postanowiły połączyć wysiłki. Batik stanowi zestaw podstawowych modułów, które zapewniają następujące funkcjonalności:
Nazwa biblioteki pochodzi od nazwy techniki malarskiej.

</doc>
<doc id="1849765" url="https://pl.wikipedia.org/wiki?curid=1849765" title="Sialk">
Sialk



</doc>
<doc id="1849768" url="https://pl.wikipedia.org/wiki?curid=1849768" title="Hohenkirchen">
Hohenkirchen

Niemcy:
Zobacz też:

</doc>
<doc id="1849770" url="https://pl.wikipedia.org/wiki?curid=1849770" title="Kalkhorst">
Kalkhorst

Kalkhorst – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Klützer Winkel.

</doc>
<doc id="1849771" url="https://pl.wikipedia.org/wiki?curid=1849771" title="BMW R 62">
BMW R 62

BMW R 62 – produkowany od 1928 do 1929 dwucylindrowy (bokser) motocykl firmy BMW będący kolejnym turystycznym motocyklem w ofercie firmy. Sprzedano 4355 sztuk w cenie 1650 Reichsmarek. W 1928 BMW wypuściło na rynek 4 nowe modele: R 52 i R 57 będące następcami dotychczasowych modeli turystycznego R 42 i sportowego R 47. Do tego doszły nowe modele w klasie 750cm³ R 62 i R 63.
Konstrukcja.
Dwucylindrowy górnozaworowy silnik w układzie bokser o mocy 18 KM wbudowany wzdłużnie zasilany 1 gaźnikiem BMW o średnicy gardzieli 22mm. Suche sprzęgło jednotarczowe (od silnika numer 64101 dwutarczowe) połączone z 3-biegową, ręcznie sterowaną skrzynią biegów. Napęd koła tylnego wałem Kardana. Podwójna rama rurowa ze sztywnym zawieszeniem tylnego koła. Z przodu zastosowano hamulec bębnowy o średnicy 200 mm, a z tyłu hamulec szczękowy działający na wał napędowy. Prędkość maksymalna 125 km/h.

</doc>
<doc id="1849772" url="https://pl.wikipedia.org/wiki?curid=1849772" title="Pomnik Ofiar Komunizmu w Łodzi">
Pomnik Ofiar Komunizmu w Łodzi

Pomnik Ofiar Komunizmu – pierwszy w Polsce, znajdujący się w Łodzi pomnik upamiętniający ofiary reżimu komunistycznego w latach 1918–1989.
Historia.
12 grudnia 2009 r. odsłonięto pomnik w alei Karola Anstadta w Łodzi przed budynkiem w którym podczas II wojny światowej znajdowało się Gestapo, w latach 1945–1956 – Wojewódzki Urząd Bezpieczeństwa Publicznego (SB), a obecnie XII Liceum Ogólnokształcące. Monument poświęcony pamięci m.in. mieszkańców dawnych Kresów Wschodnich, ofiarom bolszewickiej inwazji 1919–1920, ofiarom zbrodni katyńskiej, ofiarom pacyfikacji protestów robotniczych na Wybrzeżu Grudzień 1970, działaczom „Solidarności” i ofiarom stanu wojennego 1981–1983 pozbawionym życia, więzionym i represjonowanym.
Autorem pomnika jest rzeźbiarz Wojciech Gryniewicz.
Budowę pomnika zainicjowano 17 września 2008 roku, w 69. rocznicę agresji Związku Radzieckiego, wmurowując akt erekcyjny. Pomnik kosztujący 550 tys. zł, częściowo sfinansował (kwotą blisko 57 tys. zł) społeczny komitet budowy pomnika, który m.in. sprzedawał cegiełki i zbierał datki do puszek. Jednym z ofiarodawców był prezydent Lech Kaczyński.
Jednym z pomysłodawców budowy pomnika był – zmarły w kwietniu 2008 roku – senator Andrzej Ostoja-Owsiany, działacz opozycji demokratycznej w PRL, polityk i samorządowiec.
W odsłonięciu pomnika miał wziąć udział prezydent Lech Kaczyński, lecz na skutek problemów zdrowotnych wystosował on jedynie list odczytany w czasie uroczystości. Na odsłonięcie pomnika przybyli zastępca szefa Kancelarii Prezydenta RP Jacek Sasin, metropolita łódzki abp Władysław Ziółek, prezydent Łodzi Jerzy Kropiwnicki.

</doc>
<doc id="1849775" url="https://pl.wikipedia.org/wiki?curid=1849775" title="Zierow">
Zierow

Zierow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Klützer Winkel.

</doc>
<doc id="1849781" url="https://pl.wikipedia.org/wiki?curid=1849781" title="Richard With">
Richard With

Richard Bernhard With (ur. 18 września 1846, zm. 9 lutego 1930) – norweski kapitan, biznesmen i polityk Liberalnej Partii Lewicy, założyciel przedsiębiorstw żeglugowych Vesteraalens Dampskibsselskab i Hurtigruten.
Życiorys.
Urodził się w Tromsø jako syn żeglarza Siverta Regnora Witha i jego żony Anne Bergitte Dahl, pochodził z rodziny holenderskiej. Rozpoczął naukę zawodu żeglarza, wstępując do szkoły morskiej w Trondheim w 1864 roku, następnie spędził osiem lat na morzu. W 1873 roku zamieszkał w Risøyhamn, gdzie zajął się handlem. We wrześniu tego samego roku ożenił się z Oline Sophie Wennberg. Po śmierci żony w 1878 ożenił się z jej siostrą Augustą Septimią Wennberg w 1879 roku.
Dostrzegając potrzebę rozwoju transportu w regionie oraz rozwoju rybołówstwa założył w 1881 roku przedsiębiorstwo żeglugowe "Vesteraalens Dampskibsselskab", które zajęło się przewozem ludzi i towarów wzdłuż wybrzeża. Przez pierwsze dwa lata był także kapitanem należącego do firmy statku "SS Vesteraalen". Statki kompanii kursowały pomiędzy Lofotami, Vesterålen i Senja oraz Bergen na południu. W latach 80. XIX wieku przedsiębiorstwo zaczęło się rozwijać i dokupować statki. W 1891 With założył linię turystyczną dla statków pływających wzdłuż wybrzeża Norwegii. W 1894 jako kapitan przeszedł na emeryturę, pozostał w przedsiębiorstwie do 1909 roku.
W 1910 roku wybrany posłem do parlamentu, pozostał nim dwa lata. Po zakończeniu kariery parlamentarnej osiadł w Kristianii, gdzie żył do śmierci.
Jego imię nosi obecnie jeden z pocztowo-turystycznych statków pływających wzdłuż wybrzeża Norwegii.

</doc>
<doc id="1849782" url="https://pl.wikipedia.org/wiki?curid=1849782" title="Liberty City (dzielnica Miami)">
Liberty City (dzielnica Miami)

Liberty City - dzielnica miasta Miami, na Florydzie w Stanach Zjednoczonych. Ograniczona od północy ulicą 79th Street, od zachodu 27th Avenue, od południa 6th Street i od wschodu Interstate 95.
Geografia.
Leży na współrzędnych geograficznych , na wysokości 3 m n.p.m.

</doc>
<doc id="1849783" url="https://pl.wikipedia.org/wiki?curid=1849783" title="BMW R 63">
BMW R 63

BMW R 63 – produkowany od 1928 do 1929 dwucylindrowy (bokser) motocykl firmy BMW będący kolejnym sportowym motocyklem w ofercie firmy. Sprzedano 794 sztuki w cenie 2100 Reichsmarek. W 1928 BMW wypuściło na rynek 4 nowe modele: R 52 i R 57 będące następcami dotychczasowych modeli turystycznego R 42 i sportowego R 47. Do tego doszły nowe modele w klasie 750cm³ R 62 i R 63.
Konstrukcja.
Dwucylindrowy górnozaworowy silnik w układzie bokser o mocy 18 KM wbudowany wzdłużnie zasilany 1 gaźnikiem BMW o średnicy gardzieli 24mm. Suche sprzęgło jednotarczowe (od silnika numer 64101 dwutarczowe) połączone z 3-biegową, ręcznie sterowaną skrzynią biegów. Napęd koła tylnego wałem Kardana. Podwójna rama rurowa ze sztywnym zawieszeniem tylnego koła. Z przodu zastosowano hamulec bębnowy o średnicy 200 mm, a z tyłu hamulec szczękowy działający na wał napędowy. Prędkość maksymalna 120 km/h.

</doc>
<doc id="1849784" url="https://pl.wikipedia.org/wiki?curid=1849784" title="Jacques Henri Lartigue">
Jacques Henri Lartigue

Jacques Henri Lartigue (ur. 13 czerwca 1894 w Courbevoie, zm. 12 września 1986 w Nicei) – francuski fotograf i malarz.
Urodził się w zamożnej rodzinie. Swoje pierwsze zdjęcia wykonywał w wieku 6 lat aparatem ojca, a własny aparat otrzymał dwa lata później. Dokumentował otaczającą go rzeczywistość ostatnich lat "belle époque", zachowania swojej rodziny i innych przedstawicieli klasy wyższej. Młody fotograf zainteresowany był ruchem, co widać np. na zdjęciu "Ma cousine Bichonnade" (1905), na którym swoją kuzynkę, zbiegającą ze schodów, uchwycił w ten sposób, że wygląda ona, jakby frunęła. Lartigue fotografował także pierwsze eksperymenty lotnicze i automobile. W latach 1911-1912 na paryskich ulicach: Avenue de Bois de Boulogne i Avenue des Acacias wykonał serię zdjęć, pokazujących zamożnych przechodniów w modnych strojach. Od 1912 wykonywał także kolorowe autochromy.
Z wykształcenia był malarzem – ukończył paryską Académie Julian w 1915. W 1919 ożenił się z Madeleine (Bibi) Messager, córką kompozytora André Messagera, która pojawia się na jego zdjęciach, podobnie jak jego dwie kolejne żony oraz przyjaciółki i kochanki. Ze względu na swoją pozycję społeczną mógł fotografować znanych artystów epoki: Josephine Baker, Gaby Basset, Keesa van Dongena, Jeana Cocteau czy Picassa. 
Jednak zanim Lartigue’a-fotografa nie „odkrył” w 1962 John Szarkowski, był on znany raczej jako malarz. Dzięki Szarkowskiemu, wówczas dyrektorowi Museum of Modern Art w Nowym Jorku, Lartigue mógł zaprezentować tam swoją pierwszą indywidualną wystawę zdjęć. Jego zdjęcia zamieszczone zostały w magazynie „Life”. W 1970 Richard Avedon wydał książkę "Diary of a Century", będącą zbiorem fotografii Lartigue’a, którym towarzyszą fragmenty z jego dziennika. Dopiero pod koniec swojego życia Lartigue zaczął pracować jako fotograf, realizując zlecenia z czasopism. W 1974 prezydent Francji Valéry Giscard d’Estaing zwrócił się do Lartigue’a z prośbą o wykonanie oficjalnego zdjęcia.
Lartigue przekazał cały swój dorobek (zdjęcia, sprzęt i pamiętniki) narodowi francuskiemu. Spuścizną tą zarządza "Donation Jacques Henri Lartigue".

</doc>
<doc id="1849785" url="https://pl.wikipedia.org/wiki?curid=1849785" title="Nickel Creek">
Nickel Creek

Nickel Creek to amerykańska akustyczna grupa muzyczna. Zespół składa się z trzech osób: Chris Thile (mandolina), Sean Watkins (gitara) oraz Sara Watkins (skrzypce). Niekiedy gra z nimi czwarty członek, grający na basie.
Grupa rozpoczęła swą działalność w Kalifornii w 1989 roku. Założył ją Scott Thile, grający na kontrabasie.

</doc>
<doc id="1849787" url="https://pl.wikipedia.org/wiki?curid=1849787" title="Jacques-Henri Lartigue">
Jacques-Henri Lartigue



</doc>
<doc id="1849788" url="https://pl.wikipedia.org/wiki?curid=1849788" title="Darius Khondji">
Darius Khondji

Darius Khondji (perski: داریوش خنجی, ur. 21 października 1955 w Teheranie) – irańsko-francuski operator filmowy.
Życiorys.
Jego ojciec był Irańczykiem, matka Francuzką. W dzieciństwie przeniósł się razem z rodziną do Francji. Wcześnie zainteresował się filmem (ojciec był właścicielem dwóch kin) i kręcił pierwsze amatorskie filmy kamerą Super 8 mm. Wyjechał do Stanów Zjednoczonych studiować na University of California, Los Angeles, a potem na New York University. Pod wpływem Jonasa Mekasa i Haiga Manoogiana zdecydował się zostać operatorem filmowym. W 1981 wrócił do Francji i pracował jako asystent operatorów: Bruno Nuyttena, Martina Schafera i Pascala Martiego. Zaczął tworzyć krótkie formy, teledyski i filmy reklamowe. Jego debiutem pełnometrażowym był "Le tresor des Iles Chiennes" (1991). Od czasu tego filmu Khondji szczególnie chętnie stosuje format CinemaScope. Za pracę przy kolejnym filmie, "Delicatessen", otrzymał nominację do Césara. Za zdjęcia do filmu "Evita" otrzymał nominację do Oscara.
Ulubionymi operatorami Khondjego są Gregg Toland i James Wong Howe.

</doc>
<doc id="1849791" url="https://pl.wikipedia.org/wiki?curid=1849791" title="Liberty Square (dzielnica Miami)">
Liberty Square (dzielnica Miami)

Liberty Square - dzielnica miasta Miami, na Florydzie w Stanach Zjednoczonych. Obejmuje północną część Liberty City.
Geografia.
Leży na współrzędnych geograficznych , na wysokości 3 m n.p.m.

</doc>
<doc id="1849794" url="https://pl.wikipedia.org/wiki?curid=1849794" title="Alt Meteln">
Alt Meteln

Alt Meteln – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1849796" url="https://pl.wikipedia.org/wiki?curid=1849796" title="FK Łubnie">
FK Łubnie

FK Łubnie (ukr. Футбольний клуб «Лубни», "Futbolnyj Kłub "Łubny"") - ukraiński klub piłkarski z siedzibą w Łubnie, w obwodzie połtawskim.
Historia.
Chronologia nazw:
Drużyna piłkarska Zirka została założona w mieście Łubnie w XX wieku i reprezentowała jednostkę wojskową bazującą w miejscowości. Zespół występował w rozgrywkach mistrzostw i Pucharu obwodu połtawskiego.
W 1985 na bazie Zirki został założony klub o nazwie Suła Łubnie.
Od początku rozgrywek w niezależnej Ukrainie klub występował w rozgrywkach Mistrzostw Ukrainy spośród zespołów kultury fizycznej. W sezonie 1992/93 zajął ósme miejsce w 4 grupie, a w następnym drugie w 3 grupie, co pozwoliło w sezonie 1994/95 debiutować w Trzeciej Lidze. Ale już w maju 1995 z przyczyn finansowych zrezygnował z dalszych występów na szczeblu profesjonalnym. Klub został pozbawiony statusu profesjonalnego, a w pozostałych meczach uznano porażki techniczne -:+.
Potem występował w rozgrywkach mistrzostw i Pucharu obwodu połtawskiego. W 2003 zmienił nazwę na FK Łubnie, ale w 2009 przywrócił nazwę Suła Łubnie. W 2010 powrócił do nazwy FK Łubnie.

</doc>
<doc id="1849797" url="https://pl.wikipedia.org/wiki?curid=1849797" title="Lemon City">
Lemon City

Lemon City - dzielnica miasta Miami, na Florydzie w Stanach Zjednoczonych. Obejmuje środkowo-wschodnią część Little Haiti.
Geografia.
Leży na współrzędnych geograficznych , na wysokości 4 m n.p.m.

</doc>
<doc id="1849798" url="https://pl.wikipedia.org/wiki?curid=1849798" title="Little Cuba">
Little Cuba



</doc>
<doc id="1849799" url="https://pl.wikipedia.org/wiki?curid=1849799" title="Manhunt - Polowanie">
Manhunt - Polowanie

Manhunt − Polowanie (tytuł oryg. "Rovdyr") − norweski film fabularny (horror) z 2008 roku, drugi − po także norweskim "Hotelu zła" (2006) − skandynawski slasher, który spotkał się z ogólnoświatową dystrybucją. Film, zrealizowany techniką CinemaScope, odwołuje się do schematów znanych widzom typowego slashera, jakie pierwotnie nakreślił Tobe Hooper w swojej "Teksańskiej masakrze piłą mechaniczną" (1974); z hooperowskiego arcydzieła zapożycza również podstawową linię fabularną.
Światowa premiera projektu miała miejsce 4 stycznia 2008 r. w rodzimej Norwegii. W ciągu następnych miesięcy "Manhunt − Polowanie" zaprezentowano między innymi podczas brytyjskich i francuskich festiwali filmowych.
Vision, polski dystrybutor filmu, reklamował go jako „najbardziej przerażający europejski film roku”.
Opis fabuły.
17 lipca 1974 roku. Czwórka młodocianych przyjaciół − Camilla, jej chłopak Roger, Mia oraz jej brat Jørgen − wybiera się w wakacyjną podróż na drugi kraniec Norwegii. Celem wycieczki ma być odludnie umiejscowiona, majestatyczna puszcza. Po drodze nastolatkowie zatrzymują się na stacji benzynowej. W miejscowym barze Roger wdaje się w kłótnię z prostackimi mieszkańcami okolicznej osady. Prawdziwy gniew tychże ściąga jednak na siebie i swoich znajomych, gdy decyduje się pomóc przesiadującej w barze młodej kobiecie, której zepsuł się samochód.
Wkrótce po opuszczeniu lokalu, cała piątka zostaje zaatakowana przez trójkę uzbrojonych agresorów. Mia i dziewczyna z baru giną, reszta zostaje obezwładniona i pobita. Roger, Jørgen i Camilla budzą się następnie w sercu dzikiego lasu. Od tego momentu rozpoczyna się nieustanna walka o przetrwanie. Przyjaciele, chcąc ujść z życiem i pokonać napastników, muszą zdobyć się na heroiczny wysiłek.
Światowa dystrybucja.
Alternatywne tytuły filmu w innych regionach:

</doc>
<doc id="1849800" url="https://pl.wikipedia.org/wiki?curid=1849800" title="Bílé inferno">
Bílé inferno

Bílé inferno – album nagrany przez wokalistkę i skrzypaczkę Ivę Bittovą oraz gitarzystę Vladimíra Václavka. Płyta została wydana jako dwupłytowy digipack, mimo że jej zawartość zmieściłaby się na pojedynczym CD.
Rafał Księżyk określił płytę jako "Spotkanie najwybitniejszych osobowości jednej z najciekawszych scen europejskiej alternatywy", zaś jej zawartość jako "przepiękną, niepowtarzalną muzykę zawieszoną pomiędzy awangardą, minimalistycznym rockiem a folkiem".
Spis utworów.
CD 1:
CD 2:
Muzycy.
Gościnnie:

</doc>
<doc id="1849801" url="https://pl.wikipedia.org/wiki?curid=1849801" title="Walibi Holland">
Walibi Holland

Walibi Holland – park rozrywki otwarty w 1971 roku pod nazwą "Flevohof" w Biddinghuizen, w holenderskiej prowincji Flevoland.
Historia.
Park działał w latach 1971–1991 jako park edukacyjny pod nazwą "Flevohof".
W 1994 roku park został przejęty przez Walibi Group i otwarty ponownie, już jako park rozrywki.
W 1998 roku sieć "Walibi Group" została przejęta przez grupę Premier Parks.
W 2000 roku, po przejęciu przez "Premier Parks" grupy Six Flags, park zmienił nazwę na "Six Flags Holland".
W 2004 roku grupa "Six Flags" sprzedała swoje europejskie parki grupie Palamon Capitol Partners, w wyniku czego park stał się częścią sieci Star Parks Europe.
W 2006 roku sieć "Star Parks Europe" została sprzedana nowemu właścicielowi, Grévin &amp; Cie, w wyniku czego park stał się częścią Compagnie des Alpes"."
W 2021 roku park wyposażył kolejkę górską "Condor" – pierwszy w historii egzemplarz modelu Suspended Looping Coaster – w nowe pociągi, zapewniające płynniejszy przejazd i zabezpieczenia mniej ograniczające ruchy pasażerów. W związku z tym zmodyfikowane musiały być niektóre z podpór kolejki, poprzez dostosowanie ich szerokości do większej skrajni nowych pojazdów.
W związku z częstymi zmianami właścicieli park w swojej historii wielokrotnie zmieniał nazwę:
Kolejki górskie.
Czynne.
W parku na rok 2023 czynnych było 7 kolejek górskich.
W budowie.
W roku 2023 park miał w planach budowę 2 nowych kolejek górskich.
Usunięte.
Ze wszystkich 10 kolejek górskich otwartych w historii parku 3 zostały usunięte.

</doc>
<doc id="1849814" url="https://pl.wikipedia.org/wiki?curid=1849814" title="Aleksandra Gierasimienia">
Aleksandra Gierasimienia



</doc>
<doc id="1849816" url="https://pl.wikipedia.org/wiki?curid=1849816" title="Liberalna Partia Lewicy">
Liberalna Partia Lewicy

Liberalna Partia Lewicy (norw. "Frisinnede Venstre") – nieistniejąca już norweska partia polityczna.
Partia powstała 3 marca 1909 z inspiracji byłego premiera, Christiana Michelsena, składała się głównie z polityków związanych wcześniej z konserwatywną frakcją Norweskiej Partii Liberalnej. FV współpracowała ściśle z Norweską Partią Konserwatywną i tworzyła z nią koalicyjne rządy w latach 1907–08, 1910–13, 1920–21, 1923–24 i 1926–28. Z jej ramienia premierami kraju byli Abraham Berge i Wollert Konow
W wyborach w 1909 roku partia zdobyła w parlamencie 26 miejsc, ale wraz z kolejnymi wyborami ta liczba malała. Ostatecznie w 1933 partia nie wprowadziła do parlamentu ani jednego przedstawiciela. W tym samym roku zmieniła nazwę na Liberalną Partię Ludową (Frisinnede Folkeparti). Jedną z przyczyn porażki mogło być podjęcie współpracy z faszyzującym Zjednoczeniem Narodowym (Nasjonal Samling), partia współpracowała z NS także w 1936 roku. Większość członków partii przystąpiła w tym czasie do konserwatystów, a w 1945 roku partia została rozwiązana.

</doc>
<doc id="1849818" url="https://pl.wikipedia.org/wiki?curid=1849818" title="Stanisław Olecki">
Stanisław Olecki

Stanisław Olecki (ur. 26 maja 1929 w Rempinie, zm. 16 kwietnia 2020) – polski polityk, poseł na Sejm PRL VIII kadencji.
Życiorys.
Uzyskał tytuł zawodowy magistra ekonomii. W 1952 wstąpił do Polskiej Zjednoczonej Partii Robotniczej. W 1953 i 1957 był członkiem Komitetu Powiatowego partii w Sierpcu, a w latach 1960–1963 starszym instruktorem do spraw oświaty i kultury w Komitecie Miejskim i Powiatowym PZPR w Płocku. W 1966 skończył Wyższą Szkołę Nauk Społecznych przy KC PZPR. Od 1970 do 1986 pełnił funkcję dyrektora Zespołu Szkół Zawodowych w Płocku, w latach 1963–1991 był nauczycielem w Zespole Szkół Ekonomicznych w Płocku. Radny Wojewódzkiej Rady Narodowej w Płocku. W 1980 uzyskał mandat posła na Sejm PRL VIII kadencji w okręgu Płock. Zasiadał w Komisji Administracji, Gospodarki Terenowej i Ochrony Środowiska, Komisji Oświaty i Wychowania, Komisji Kultury oraz w Komisji Administracji, Gospodarki Przestrzennej i Ochrony Środowiska.

</doc>
<doc id="1849820" url="https://pl.wikipedia.org/wiki?curid=1849820" title="Les Abattoirs">
Les Abattoirs

Les Abattoirs – muzeum sztuki współczesnej w Tuluzie we Francji. Zostało utworzone w 2000 r. w budynkach dawnej rzeźni miejskiej.

</doc>
<doc id="1849822" url="https://pl.wikipedia.org/wiki?curid=1849822" title="Tadeusz Olszewski (1935–1998)">
Tadeusz Olszewski (1935–1998)

Tadeusz Olszewski (ur. 10 maja 1935 w Suchedniowie, zm. 31 lipca 1998) – polski polityk, poseł na Sejm PRL VIII kadencji.
Życiorys.
Uzyskał wykształcenie średnie ogólnokształcące. Działał w Związku Młodzieży Socjalistycznej. Był także społecznym inspektorem pracy oraz członkiem prezydium zarządu okręgowego Związku Zawodowego Metalowców. Pracował jako nastawiacz maszyn i automatów w Zakładach Urządzeń Chemicznych i Armatury Przemysłowej w Kielcach. Pełnił funkcję I sekretarza podstawowej organizacji partyjnej Polskiej Zjednoczonej Partii Robotniczej. Zasiadał w Komitecie Wojewódzkim partii w Kielcach, był też w 1980 delegatem na jej VIII zjazd. W latach 1980–1985 pełnił mandat posła na Sejm PRL VIII kadencji w okręgu kieleckim. Zasiadał w Komisji Górnictwa, Energetyki i Chemii, Komisji Nauki i Postępu Technicznego, Komisji Oświaty, Wychowania, Nauki i Postępu Technicznego oraz w Komisji Górnictwa, Energetyki i Wykorzystania Zasobów Naturalnych.
Otrzymał odznakę „Za zasługi dla Kielecczyzny”.
Pochowany na Cmentarzu Komunalnym w Cedzynie.

</doc>
<doc id="1849826" url="https://pl.wikipedia.org/wiki?curid=1849826" title="Józefa Orłowska">
Józefa Orłowska

Józefa Orłowska (ur. 19 marca 1951 w Gardnie Wielkiej) – polska polityk, posłanka na Sejm PRL VIII kadencji.
Życiorys.
W 1970 uzyskała wykształcenie średnie zawodowe w Technikum Przetwórstwa Rybnego w Gdyni. Pracowała jako starszy mistrz w Spółdzielni Rybołówstwa Morskiego „Łosoś” w Ustce. W 1978 wstąpiła do Polskiej Zjednoczonej Partii Robotniczej, z ramienia której w latach 1980–1985 pełniła mandat posłanki na Sejm PRL VIII kadencji w okręgu Słupsk. Zasiadała w Komisji Gospodarki Morskiej i Żeglugi, Komisji Handlu Wewnętrznego, Drobnej Wytwórczości i Usług, Komisji Nadzwyczajnej do rozpatrzenia projektu ustawy o Spółdzielniach i ich Związkach oraz w Komisji Współpracy Gospodarczej z Zagranicą i Gospodarki Morskiej.

</doc>
<doc id="1849828" url="https://pl.wikipedia.org/wiki?curid=1849828" title="Mikołaj Wasiukiewicz">
Mikołaj Wasiukiewicz

Mikołaj Wasiukiewicz (ur. 28 marca 1882 w Koskach, zm. 31 stycznia 1938 w Mińsku) – diakon prawosławny, nowomęczennik.
Był synem kapłana prawosławnego. W 1908 ukończył szkołę ludową i pracował jako nauczyciel, po czym podjął pracę psalmisty cerkiewnego w 1913. Pracował w cerkwi Narodzenia Matki Bożej w Litwianach. Nie wiadomo, kiedy przyjął święcenia diakońskie.
W 1930 cerkiew, w której służył Wasiukiewicz, została spalona. Wówczas diakon podjął zdecydowaną krytykę władzy stalinowskiej, którą kontynuował przez kolejne lata. Został z tego powodu aresztowany 6 sierpnia 1937 i uwięziony w Borysowie. Diakon odmówił rezygnacji ze stanu duchownego i 16 września 1937 został skazany na śmierć, po czym rozstrzelany 10 dni później w Mińsku.
16 marca 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1849829" url="https://pl.wikipedia.org/wiki?curid=1849829" title="Abraham Berge">
Abraham Berge

Abraham Berge (ur. 20 sierpnia 1851 w Lyngdal, zm. 10 lipca 1936) – norweski polityk związany z Liberalną Partią Lewicy, premier Norwegii w latach 1923–1924.
Urodził się w Lyngdal, z zawodu był nauczycielem. Karierę polityczną zaczynał w Lista, gdzie został w 1882 roku wybrany burmistrzem. Do parlamentu wybrano go w roku 1891. Pełnił różne funkcje ministerialne, był m.in. ministrem finansów. Premierem został po śmierci Otto Halvorsena. Po roku podał się do dymisji.

</doc>
<doc id="1849830" url="https://pl.wikipedia.org/wiki?curid=1849830" title="Kluzjowate">
Kluzjowate

Kluzjowate, okrętnicowate ("Clusiacaceae" Lindl., "Guttiferae" Juss.) – rodzina roślin zielnych i drzewiastych z rzędu malpigiowców. Obejmuje ok. 750 gatunków grupowanych w 14 rodzajów. Rośliny te występują w strefie międzyzwrotnikowej, we florze Polski brak jej rodzimych przedstawicieli. Do ważnych roślin użytkowych należy uprawiany powszechnie w tropikach mangostan właściwy, ale i inne gatunki z rodzaju mangostan dostarczają jadalnych, choć bardziej kwaśnych owoców. W Ameryce Południowej dla jadalnych owoców uprawia się także gatunki "Platonia insignis", "Moronobea coccinea" i "Garcinia brasilensis". Z nasion roślin z rodzaju "Allanblackia" i gatunku "Garcinia indica" pozyskuje się oleje służące do wyrobu margaryn odpowiednio w Afryce Zachodniej i Azji. Z soku mlecznego niektórych gatunków wyrabia się barwniki.
Systematyka.
W przeszłości rodzina była różnie ujmowana, w tym często szeroko, jako "Guttiferae" obejmując rośliny wyodrębniane obecnie w rodziny dziurawcowatych, gumiakowatych i "Bonnetiaceae". Podział na mniejsze rodziny nastąpił po odkryciu siostrzanej relacji między dziurawcowatymi i zasennikowatymi.
Rodzina wąsko definiowana (tylko 14 rodzajów) jako grupa siostrzana dla "Bonnetiaceae", wchodzi w skład kladu wspólnego m.in. z dziurawcowatymi w obrębie rzędu malpigiowców ("Malpighiales").
Podrodzina Clusieae Choisy
Podrodzina Garcinieae Choisy
Podrodzina Symphonieae Choisy

</doc>
<doc id="1849833" url="https://pl.wikipedia.org/wiki?curid=1849833" title="Kin-dza-dza!">
Kin-dza-dza!

Kin-dza-dza! − radziecka komedia fantastyczna z 1987 roku w reżyserii Gieorgija Danelii.
Opis fabuły.
Na ulicach Moskwy pojawia się dziwny bosonogi przybysz, który mimo chłodu jest odziany w liche, potargane palto. Zaczepianym przez siebie przechodniom przedstawia się jako mieszkaniec planety Uzm, który stracił z nią kontakt i nie może powrócić do swojej galaktyki. Budowlaniec zwany wujkiem Wową i gruziński student Gedewan, zwany Skrzypkiem decydują się mu pomóc. Wowa przez przypadek uruchamia pojazd, należący do przybysza i obaj ze Skrzypkiem zostają przeniesieni na planetę Pliuk w galaktyce Kin-dza-dza. Pod względem cywilizacyjnym Pliuk jest bardziej zaawansowana technicznie niż Ziemia, ale jej mieszkańcy wydają się zacofani pod względem organizacji społecznej. Do rozpoznawania istot żywych Pliukanie używają strumienia światła, który skierowany w odpowiednim kierunku ujawnia, czy osobnik należy do wyższej kasty Czatlanów czy do gorszych Pacaków. Pliukanie rozmawiają ze sobą, używając sylab, ale dość szybko zaczynają rozmawiać po rosyjsku z przybyszami. Wowa i Skrzypek są jednak traktowani na równi z Pacakami, a jedyną umiejętnością, cenioną przez Czatlanów jest to, że przybysze śpiewają rzewne rosyjskie piosenki. Dzięki zastosowaniu tajemniczej broni Czatlanów − tranklukatora Wowie i Skrzypkowi udaje się powrócić na Ziemię.
Film realizowano w Moskwie, a także w Turkmenistanie, na pustyni Kara-kum, imitującą w filmie planetę Pliuk. Film stał się w ZSRR sukcesem kasowym - tylko w 1987 film obejrzało 15,7 mln widzów.

</doc>
<doc id="1849834" url="https://pl.wikipedia.org/wiki?curid=1849834" title="Jerzy Pogorzelski">
Jerzy Pogorzelski

Jerzy Pogorzelski (ur. 11 maja 1926 w Grodnie, zm. w sierpniu 2003 w Częstochowie) – polski malarz, realista.
Życie.
Studiował w Wyższej Szkole Plastycznej w Mińsku. Do Polski wrócił w latach 50. i związał się z Częstochową. Należał do Związku Polskich Artystów Plastyków.

</doc>
<doc id="1849839" url="https://pl.wikipedia.org/wiki?curid=1849839" title="Wollert Konow">
Wollert Konow

Wollert Konow (ur. 16 sierpnia 1845 w Stend, zm. 15 marca 1924) – norweski polityk związany z Liberalną Partią Lewicy, wnuk Adama Oehlenschlägera.
W czasie swojej kariery pełnił różne funkcje polityczno-rządowe, był ministrem spraw wewnętrznych w latach 1891–1893, rolnictwa (1898–1902) oraz premierem Norwegii w okresie 1910–1912.

</doc>
<doc id="1849846" url="https://pl.wikipedia.org/wiki?curid=1849846" title="Leonid Birjukowicz">
Leonid Birjukowicz

Leonid Birjukowicz (ur. 1864 w Uchwale, zm. 22 sierpnia 1937 w Mińsku) – kapłan prawosławny, nowomęczennik.
Ukończył seminarium duchowne w Mińsku, po czym podjął pracę cerkiewnego psalmisty. Święcenia kapłańskie przyjął w 1894. Pięć lat później został proboszczem parafii Zaśnięcia Matki Bożej w Brodcu, w której pracował przez 37 lat.
W 1934 został aresztowany pod pozorem znalezienia w jego domu pieniędzy przedrewolucyjnych. W więzieniu przebywał półtora miesiąca. Rok później organizował udaną obronę cerkwi w Brodcu przed planowanym zajęciem przez organizatorów kołchozu we wsi, za co został ponownie zatrzymany w kwietniu 1935. Razem z nim zatrzymana została psalmistka Anna Sobol. Kapłan został skazany na sześć lat łagru. Wyrok odbywał najpierw w łagrze w Karagandzie, a następnie w rejonie berezyńskim. Obóz opuścił jednak przedterminowo z uwagi na podeszły wiek. Po powrocie do Brodca Birjukowicz podjął starania na rzecz reorganizacji parafii i otwarciu cerkwi, zamkniętej w czasie jego uwięzienia. 19 czerwca 1937 został ponownie aresztowany. Po ciężkim śledztwie został 22 sierpnia tego samego roku skazany na rozstrzelanie i stracony w Mińsku trzy dni później.
W 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1849847" url="https://pl.wikipedia.org/wiki?curid=1849847" title="Zakład Walcowni i Giserni pod Sławkowem">
Zakład Walcowni i Giserni pod Sławkowem

Zakład Walcowni i Giserni pod Sławkowem, potocznie nazywany „walcownią sławkowską”. to historyczny zakład walcowniczo-odlewniczy w Sławkowie, w Zagłębiu Dąbrowskim. Działał od 1826 do 1888. Powstał w 1825–1826 nad Białą Przemszą jako inwestycja rządowa. Podlegał początkowo dozorstwu olkusko-siewierskiemu (do 1833), następnie Zachodniemu OKręgowi Górniczemu. Zawiadowca walcowni należał w dozorstwie olkusko-siewierskim do grona asesorów z głosem doradczym. Walcownia była drugim po walcowni w Białogonie tego typu zakładem w Królestwie Polskim. Sama walcownia wraz z gisernią (odlewnią) zlokalizowane zostały według ówczesnych granic administracyjnych na terenie gminy Bolesław. Zarząd znajdował się w Sławkowie. Gmach walcowni usytuowano nad kanałem o szerokości 6 m i długości 500 m, którym dostarczano wodę poruszającą koło napędzające 2 walce. Walcownia rozbudowywana była z inicjatywy Banku Polskiego w 1833, ponownie ok. 1870. Ostatecznie pracowały w niej 3 koła, z których każde napędzało po 2 walce. Zakład miał pierwotnie połączenie wodne z portem rzecznym w Niwce, dokąd do 1831 spławiano blachę i odlewy. W 1841 przerabiał 1/3 cynku pochodzącego z hut rządowych w Królestwie Polskim, wytwarzając z niego blachę cynową, przede wszystkim dla pokryć dachowych. Drugą specjalizacją zakładu była produkcja wielkogabarytowych odlewów żelaznych. Z czasem powstało obok niego osiedle robotnicze „Walcownia”. Zakład zamknięto w 1888. Przyczyną zaprzestania produkcji był rozwój walcownictwa w bezpośredniej bliskości hut, na terenie dzisiejszej Dąbrowy Górniczej i Będzina. Pod koniec swego istnienia zakład dawał zatrudnienie 136 robotnikom i produkował za 120 tys. rubli rocznie. Osiedle „Walcownia” liczyło wtedy 61 domów (w tym 30 murowanych) oraz 626 mieszkańców i dysponowało 7 morgami ziemi włościańskiej.
Obiekt wpisany do rejestru zabytków pod nr. 1251/81 z 23.09.1981. W jego skład wchodzą:
W skład całości założenia wchodzą również pozostałości dawnego systemu napędowego w postaci kanału dopływowego i odpływowego wraz z resztkami śluz na Białej Przemszy.

</doc>
<doc id="1849853" url="https://pl.wikipedia.org/wiki?curid=1849853" title="BMW R 11">
BMW R 11

BMW R 11 – produkowany od 1929 do 1934 dwucylindrowy (bokser) motocykl firmy BMW produkowany w pięciu seriach: seria 1: 1929-1930, seria 2:. 1930-1931, seria 3: 1931-1932, seria 4: 1933-1934, seria 5: 1934. Jego sportową wersją był model R 16. Oba były pierwszymi motocyklami BMW wyposażonymi seryjnie w oświetlenie i prędkościomierz.
Konstrukcja.
Dwucylindrowy dolnozaworowy silnik w układzie bokser o mocy 18(20) KM wbudowany wzdłużnie zasilany 1 gaźnikiem BMW o średnicy gardzieli 24mm (Sum CK 3/500 F I w latach 1931-1934) lub 2 gaźniki Amal 6/406 SP i 6/407 SP w 1934. Suche sprzęgło jednotarczowe (od 1931 dwutarczowe) połączone z 3-biegową, ręcznie sterowaną skrzynią biegów. Napęd koła tylnego wałem Kardana. Rama z tłoczonych profili stalowych ze sztywnym zawieszeniem tylnego koła. Z przodu zastosowano hamulec bębnowy o średnicy 200mm, a z tyłu hamulec szczękowy działający na wał napędowy. Prędkość maksymalna 95-100 km/h (112km/h w serii 5 w 1934).

</doc>
<doc id="1849858" url="https://pl.wikipedia.org/wiki?curid=1849858" title="Saltoposuchus">
Saltoposuchus

Saltoposuchus – rodzaj krokodylomorfa z grupy Sphenosuchia żyjącego w późnym triasie na obecnych terenach Europy. Jego skamieniałości odkryto w datowanych na noryk osadach na terenie Badenii-Wirtembergii. W 1921 roku Friedrich von Huene nazwał dwa gatunki należące do tego rodzaju – typowy "Saltoposuchus connectens" i "S. longipus" – jednak "S. longipus" w późniejszych pracach był przeważnie uznawany za młodszy synonim "S. connectens". Znanych jest kilka dobrze zachowanych szkieletów przedstawicieli tego rodzaju. Holotypem jest niekompletny szkielet oznaczony SMNS 12597. W 1992 roku Paul Sereno i Rupert Wild wykazali, że dwie fragmentaryczne czaszki oraz kości kończyny przedniej przypisywane wcześniej niewielkiemu teropodowi prokompsognatowi w rzeczywistości również należą do przedstawicieli rodzaju "Saltoposuchus". Zdaniem niektórych naukowców "S. connectens" jest tym samym zwierzęciem, co "Terrestrisuchus gracilis", przy czym skamieniałości zaliczane do "S. connectens" reprezentują osobniki dorosłe, a do "T. gracilis" – młodociane.

</doc>
<doc id="1849868" url="https://pl.wikipedia.org/wiki?curid=1849868" title="AMAL">
AMAL

AMAL - brytyjska marka gaźników. Firma była dostawcą dla brytyjskich i europejskich producentów motocykli. Pomimo dużego spadku produkcji gaźniki AMAL są nadal produkowane.
Historia.
Nazwa firmy pochodzi od angielskiego słowa "amalgamation" oznaczającego łączenie. Firma powstała z połączenia kilku innych tuż po I wojnie światowej.
w latach 60. XX wieku AMAL stała się częścią grupy IMI, a następnie została sprzedana w 1963 rodzinnej firmie Grosvenor Works Ltd specjalizującej się w dostawach komponentów do systemów zasilania w paliwo. Grosvenor rozpoczął rewitalizację gamy produktów AMAL. W 2003 marka została sprzedana ponownie firmie Grosvenor Works Ltd produkującej również marki SU, Solex i Zenith (gaźnik).

</doc>
<doc id="1849875" url="https://pl.wikipedia.org/wiki?curid=1849875" title="Aleksandr Tymiński">
Aleksandr Tymiński

Aleksandr Iwanowicz Tymiński (ros. Александр Иванович Тыминский; ur. 4 kwietnia 1884 w Mostach, zm. 15 lutego 1959 w Kownie) – rosyjski nauczyciel i działacz społeczności rosyjskiej na Litwie, dyrektor Gimnazjum Rosyjskiego (1920-1940), radny Kowna, wykładowca Kowieńskiego Instytutu Politechnicznego.
Życiorys.
Urodził się na Grodzieńszczyźnie w rodzinie nauczycieli. Wykształcenie uzyskał w gimnazjach w Chełmie i Warszawie oraz na Politechnikach: Warszawskiej i Petersburskiej. Po odsłużeniu wojska w Syberyjskim Pułku Strzeleckim, pracował jako nauczyciel historii i geografii w szkole handlowej w Tomsku. W 1911 uzyskał tytuł naukowy magistra ekonomii, podejmując pracę w ministerstwie finansów. W 1914 zmobilizowany do wojska, walczył w I wojnie światowej.
W 1918 osiedlił się w Kownie, gdzie mieszkali jego rodzice. Pracował jako nauczyciel w szkole handlowej, działając jednocześnie na rzecz rosyjskiej społeczności na Litwie. Pisywał do rosyjskiej prasy, był także inicjatorem powstania Gimnazjum Rosyjskiego w 1920, którego został dyrektorem – funkcję tę pełnił do września 1940. Był organizatorem zjazdów nauczycieli rosyjskich, jakie odbyły się w Kownie w latach 1926 i 1928. Zasiadał w Radzie Miejskiej Kowna, gdzie bronił prawa do posługiwania się podczas obrad językiem rosyjskim. W latach 30. pełnił obowiązki dyrektora oddziału kowieńskiego Komitetu Nansenowskiego, pomagał m.in. uchodźcom z Czechosłowacji na przełomie 1938 i 1939.
Po wkroczeniu na Litwę wojsk sowieckich w 1940 oraz likwidacji gimnazjum, nauczał języka rosyjskiego w szkole technicznej, podczas okupacji niemieckiej był nauczycielem rosyjskiej szkoły podstawowej. W latach 1942-1943 aresztowany i wywieziony do obozu w Prawieniszkach. Po zakończeniu wojny pracował jako nauczyciel w technikum oraz tłumacz dokumentów i prac związanych z Prusami Wschodnimi. Był nauczycielem historii i geografii w X szkole średniej miasta Kowna. Prześladowany przez NKWD, został w 1947 zwolniony z pracy z powodów politycznych, jednak wkrótce rozpoczął wykłady w Katedrze Języka Rosyjskiego Kowieńskiego Uniwersytetu Państwowego przekształconego w 1950 w Kowieński Instytut Politechniczny. W 1955 uzyskał stopień kandydata nauk pedagogicznych, podejmując w 1957 pracę na Politechnice Kowieńskiej.
Imieniem Tymińskiego nazwano działającą do niedawna rosyjskojęzyczną szkołę w Kownie.

</doc>
<doc id="1849876" url="https://pl.wikipedia.org/wiki?curid=1849876" title="Světozor">
Světozor

Světozor – czeskie czasopismo ilustrowane (tygodnik), wychodzące z przerwami od 1834. 
Světozor ukazało się po raz pierwszy w 1834, kiedy to wydał go, na wzór niemieckich i brytyjskich magazynów ilustrowanych, Pavel Jozef Šafárik. Celem czasopisma było przede wszystkim rozbawienie czytelnika, poprzez drukowanie ciekawostek ze świata. Pismo nie spotkało się z dużym odzewem społecznym i w 1836 zniknęło z rynku.
W 1867 odnowił ten zamysł wydawniczy František Skrejšovský. Od 1899 czasopismo zyskało nowego wydawcę – Jana Otto, z którym związało się na 30 lat. W latach 30. XX w. wydawcą był Pavel Altschul. W piśmie publikował swoje grafiki m.in. Věnceslav Černý.

</doc>
<doc id="1849887" url="https://pl.wikipedia.org/wiki?curid=1849887" title="Centyfolia">
Centyfolia



</doc>
<doc id="1849888" url="https://pl.wikipedia.org/wiki?curid=1849888" title="Amerykanie pochodzenia egipskiego">
Amerykanie pochodzenia egipskiego

Amerykanie pochodzenia egipskiego – obywatele lub rezydenci Stanów Zjednoczonych, których przodkowie pochodzą z Egiptu, bądź też imigranci z tego kraju. Według danych Amerykańskiego Biura Cenzusowego z 2007 roku, w Stanach Zjednoczonych żyje 194 932 przedstawicieli tej społeczności. Inne źródła twierdzą natomiast iż są to dane znacznie zaniżone, gdyż samych Koptów (egipscy chrześcijanie), według różnych ocen, jest w USA od 700 000 do1 000 000 (niektóre źródła twierdzą nawet że do około dwóch milionów). Tak mała liczba deklaracji pochodzenia egipskiego może być spowodowana właśnie tym, iż większość osób wywodzących się z tego kraju czuje przynależność przede wszystkim do swojej grupy etnicznej i religijnej.
Większość Amerykanów pochodzenia egipskiego wyznaje chrześcijaństwo, są to wierni Koptyjskiego Kościoła Ortodoksyjnego. W samym Egipcie chrześcijanie są jednak mniejszością, nie większą niż 10–15% populacji. Duże społeczności egipskich Amerykanów zamieszkują Wirginię, Florydę i Waszyngton. Jeśli chodzi o miasta to Nowy Jork, New Jersey, Filadelfia, San Francisco i Los Angeles mają liczne społeczności egipskie.

</doc>
<doc id="1849890" url="https://pl.wikipedia.org/wiki?curid=1849890" title="Towarzystwo Współpracy z Miastami Bliźniaczymi Torunia">
Towarzystwo Współpracy z Miastami Bliźniaczymi Torunia



</doc>
<doc id="1849891" url="https://pl.wikipedia.org/wiki?curid=1849891" title="Dziennik Polski (pismo SD)">
Dziennik Polski (pismo SD)

Dziennik Polski – polski dziennik konspiracyjny związany ze Stronnictwem Demokratycznym ukazujący się w Krakowie w latach 1940–1945. 
Historia.
Pierwszy numer pisma ukazał się w styczniu 1940 z inicjatywy działacza Stronnictwa Demokratycznego Ferdynanda Arczyńskiego, który został redaktorem naczelnym gazety. W skład redakcji wchodzili m.in. Izabella Marcówna (ps. Iza), Henryk Poprawski (ps. Hel) i prof. Józef Figna (ps. Profesor). 
Ogółem ukazały się 773 numery pisma, które od 28 października 1943 było organem lewicowego odłamu SD – Stronnictwa Polskiej Demokracji.

</doc>
<doc id="1849892" url="https://pl.wikipedia.org/wiki?curid=1849892" title="Beauce-Sartigan">
Beauce-Sartigan

Beauce-Sartigan – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miasto Saint-Georges. Składa się z 16 gmin: 1 miast, 9 gmin, 2 wsi i 4 parafii.
Beauce-Sartigan ma 50 962 mieszkańców. Język francuski jest językiem ojczystym dla 98,8%, angielski dla 0,8% mieszkańców (2011).

</doc>
<doc id="1849896" url="https://pl.wikipedia.org/wiki?curid=1849896" title="Bellechasse (regionalna gmina hrabstwa)">
Bellechasse (regionalna gmina hrabstwa)

Bellechasse – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miejscowość Saint-Lazare-de-Bellechasse. Składa się z 20 gmin: 12 gmin (municipalités) i 8 parafii.
Bellechasse ma 35 318 mieszkańców. Język francuski jest językiem ojczystym dla 98,8%, angielski dla 0,8% mieszkańców (2011).

</doc>
<doc id="1849901" url="https://pl.wikipedia.org/wiki?curid=1849901" title="Les Appalaches">
Les Appalaches

Les Appalaches – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miasto Thetford Mines. Składa się z 19 gmin: 2 miast, 13 gmin, 4 parafii.
Les Appalaches ma 43 120 mieszkańców. Język francuski jest językiem ojczystym dla 98,0%, angielski dla 1,2% mieszkańców (2011).

</doc>
<doc id="1849906" url="https://pl.wikipedia.org/wiki?curid=1849906" title="JLS (album)">
JLS (album)

JLS - debiutancki album brytyjskiego boysbandu JLS wydany w 2009 roku. 15 listopada 2009 album zadebiutował na pierwszym miejscu najlepiej sprzedających się albumów w Wielkiej Brytanii i Irlandii.

</doc>
<doc id="1849908" url="https://pl.wikipedia.org/wiki?curid=1849908" title="La Nouvelle-Beauce">
La Nouvelle-Beauce

La Nouvelle-Beauce – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miasto Sainte-Marie. Składa się z 11 gmin: 1 miast, 6 gmin i 4 parafii.
La Nouvelle-Beauce ma 35 107 mieszkańców. Język francuski jest językiem ojczystym dla 98,8%, angielski dla 0,7% mieszkańców (2011).

</doc>
<doc id="1849912" url="https://pl.wikipedia.org/wiki?curid=1849912" title="Samichlaus">
Samichlaus

Samichlaus - mocne piwo warzone w stylu podwójnego koźlaka dolnej fermentacji przez Browar Schloss Eggenberg z Austrii. Piwo warzone jest jeden raz w roku, w dniu 6 grudnia, a następnie leżakowane przez 10 miesięcy. Powstaje zgodnie z tradycyjnym prawem czystości. Zawiera 32% ekstraktu oraz 14% alkoholu i tym samym jest jednym z najmocniejszych piw, jakie są regularnie warzone. Wysoka zawartość ekstraktu oraz alkoholu powodują, że piwo może być przechowywane znacznie dłużej niż standardowe piwa dolnej fermentacji, nawet ponad 5 lat. Samichlaus rozlewany jest do charakterystycznych butelek 0,33 l oraz do beczek 20 i 30 l.
Piwo Samichlaus zaczął warzyć w 1984 r. browar Hürlimann z Zurychu, który został zamknięty w 1997 r. Markę Samichlaus kupił wówczas austriacki browar Schloss Eggenberg, który ponownie rozpoczął jego warzenie w 2000 r. Nazwa piwa ze względu na swój rodowód wywodzi się ze Szwajcarii, gdzie Samichlaus oznacza Świętego Mikołaja.

</doc>
<doc id="1849913" url="https://pl.wikipedia.org/wiki?curid=1849913" title="Gwintesencja">
Gwintesencja

Kabaret GwintEsencja – polski kabaret, powstały w kwietniu 2002 w Białymstoku, przy klubie studenckim GWINT na Politechnice Białostockiej. Członek Białostockiej Pustyni Kabaretowej. Uczestnik większości ważnych ogólnopolskich przeglądów kabaretowych m.in. Lidzbarskich Wieczorów Humoru i Satyry, Wyjścia z cienia, Mulatki.
Skład kabaretu stanowili studenci pochodzący z Ostrołęki, Giżycka, Łap i Białegostoku.

</doc>
<doc id="1849916" url="https://pl.wikipedia.org/wiki?curid=1849916" title="Les Etchemins">
Les Etchemins

Les Etchemins – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miejscowość Lac-Etchemin. Składa się z 13 gmin: 10 gmin (municipalités) i 3 parafii.
Les Etchemins ma 17 254 mieszkańców. Język francuski jest językiem ojczystym dla 99,1%, angielski dla 0,7% mieszkańców (2011).

</doc>
<doc id="1849917" url="https://pl.wikipedia.org/wiki?curid=1849917" title="Henriette Bruusgaard">
Henriette Bruusgaard

Henriette Cecilie Bruusgaard (ur. 10 stycznia 1982 r. w Oslo) − norweska aktorka, prezenterka telewizyjna i dziennikarka.
Współpracowała z norweskimi stacjami telewizyjnymi ZTV Norge (2002) i TV 2 (2004-2006). Od roku 2006 pracuje dla TVNorge.
W 2008 roku wystąpiła w głównej roli w horrorze "Manhunt − Polowanie" ("Rovdyr").

</doc>
<doc id="1849918" url="https://pl.wikipedia.org/wiki?curid=1849918" title="Wiesław Balcerak">
Wiesław Balcerak

Wiesław Stefan Balcerak (ur. 16 sierpnia 1934 w Bytoniu) – polski historyk, profesor nauk humanistycznych (1991). Założyciel i pierwszy rektor Mazowieckiej Wyższej Szkoły Humanistyczno-Pedagogicznej w Łowiczu, dyrektor Instytutu Krajów Socjalistycznych PAN w latach 1981–1984.
Życiorys.
Pochodzi z Bytonia. Po ukończeniu w 1956 studiów historycznych na Uniwersytecie Warszawskim był przed 40 lat zatrudniony w Instytucie Historii Polskiej Akademii Nauk.
W czasach PRL-u członek PZPR, członek Rady Krajowej PRON w 1983.
Był wieloletnim działaczem Stronnictwa Demokratycznego, od 1976 stał na czele Centralnego Zespołu Prelegentów SD. Zakładał Towarzystwo Polsko-Austriackie, którego był wieloletnim prezesem.
Na początku lat 90. założył Mazowiecką Wyższą Szkołę Humanistyczno-Pedagogiczną w Łowiczu, której został rektorem. Zajmuje się naukowo historią Europy Środkowo-Wschodniej, historią powszechną i Polski XX wieku.
Od 2002 jest prezesem Mazowieckiego Ośrodka Badań Naukowych im. Stanisława Herbsta. Stoi również na czele Stowarzyszenia Miłośników Ziemi Łowickiej. W 2001 został honorowym obywatelem Łowicza.
W 2007 został odznaczony Krzyżem Kawalerskim I Klasy Odznaki Honorowej za Zasługi dla Republiki Austrii.

</doc>
<doc id="1849922" url="https://pl.wikipedia.org/wiki?curid=1849922" title="Ibn Masarra">
Ibn Masarra

Ibn Masarra (arab. بو عبد الله محمد بن عبد الله بن مسرة بن نجيح الجبلي) (pełne imię Abu 'Abd Allah Muhammad ibn 'Abd Allah ibn Masarra ibn Najih al-Jabali) (ur. 269 A.H./883 r. w Kordobie w dzis. Hiszpanii – zm. 319 A.H./ 931 r.) – filozof muzułmański, pierwszy ważny filozof mistyczny arabskiej Andaluzji.
Poglądy filozoficzne.
Ibn Masarra był radykalnym neoplatonikiem, budującym metafizykę na neoplatońskim emanatyzmie. Do neoplatonizmu włączał syntetyzujące się z nim często już dawniej elementy manicheizmu i bliskowschodniego okultyzmu. Początek wszystkiego, co istnieje upatrywał w ezoterycznie rozumianym Prabycie, który można interpretować jako element boski, z którego wyłoniła się pierwotna materia, o charakterze duchowym i świetlistym. Materia świetlisto-duchowa wydaje z siebie kolejne emanacje - anima mundi, dusza świata, z której wyłania się duch świata przyziemnego, z którego kolejno wyłaniają się dusze wegetatywne, zwierzęce, czysto duchowe, i wreszcie dusze rozumne. Wszystkie te duchy złączone są z duchem świata za pomocą uniwersalnego prawa miłości. Prawu miłości przeciwstawia się również wywodząca się z duszy świata kierująca się prawem nienawiści przyroda, która wprowadza w Bycie wielość i zróżnicowanie.
Na tej inspirowanej manicheizmem podstawie metafizycznej Ibn Masarra utworzył także etykę i antropologię. Inspiracja manichejska polega u na wizji Bytu jako ciągłego sporu między przeciwstawnymi siłami - złem a dobrem, ciemnością a świetlistością. Pod wpływem kierowanej prawem nienawiści przyrody poszczególne dusze odwracają się od prawa miłości i jedności z duszą świata i zwracają do tego, co zewnętrzne (zwłaszcza tego, co zmysłowe - także potępienie zmysłowości stanowi tu manichejską inspirację), co jest występkiem moralnym. Dusza świata umożliwia jednak im powrót do siebie, inspirując wybrane, natchnione jednostki do wzniecania kultu religijnego. Koncepcja wybrańców tworzących kulty religijne inspirowana jest legendą otaczającą w islamie Mahometa, chociaż sama w sobie odległa jest od ortodoksji muzułmańskiej. Należy zauważyć, że filozofia Ibn Masarry nie jest jedynie czystą spekulacją o ezoterycznym charakterze, ale zawiera w sobie silny element racjonalistyczny. W odróżnieniu od tendencji czysto religijnych, opartych na fideizmie i legalizmie, mamy tu do czynienia ze zbliżoną do gnostycyzmu próbą "poznania" sensu rzeczywistości. Nie oznacza to jednak, by racjonalizm ten miał charakter logiczny - przeciwnie, rozum pojmuje się tu po neoplatońsku jako coś duchowego, mistycznego i zbawczego, co prowadzi do licznych niespójności i trudności logicznych - postawie takiej sprzeciwiał się zwłaszcza fideistyczny platonizm Al-Ghazalego.

</doc>
<doc id="1849923" url="https://pl.wikipedia.org/wiki?curid=1849923" title="Bock">
Bock



</doc>
<doc id="1849924" url="https://pl.wikipedia.org/wiki?curid=1849924" title="L’Islet (regionalna gmina hrabstwa)">
L’Islet (regionalna gmina hrabstwa)

L'Islet – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miejscowość Saint-Jean-Port-Joli. Składa się z 14 gmin: 1 miasta, 10 gmin i 3 parafii.
L'Islet ma 18 517 mieszkańców. Język francuski jest językiem ojczystym dla 99,5%, angielski dla 0,4% mieszkańców (2011).

</doc>
<doc id="1849930" url="https://pl.wikipedia.org/wiki?curid=1849930" title="Amerykanie pochodzenia palestyńskiego">
Amerykanie pochodzenia palestyńskiego

Amerykanie pochodzenia palestyńskiego – obywatele lub rezydenci Stanów Zjednoczonych, których przodkowie pochodzą z Palestyny, bądź też imigranci z tego regionu.
Migracje.
Ciężko jest wskazać, kiedy pierwsi palestyńscy imigranci przybyli do USA. Wiemy jednak, że pierwsza większa fala migracji miała miejsce w końcówce XIX wieku. Migrującymi byli palestyńscy chrześcijanie, którzy opuszczali tereny rządzone przez Imperium Osmańskie. Migracje które miały miejsce w 2 połowie XX wieku, jak i te współczesne, są efektem konfliktu arabsko-izraelskiego i serii konfliktów zbrojnych, takich jak na przykład wojna sześciodniowa czy wojna Jom Kipur. Do przyczyn imigracji należą także bardzo kiepska sytuacja gospodarcza i dyskryminacja Palestyńczyków.
Osadnictwo.
Palestyńczycy osiedlają się w miastach takich jak Nowy Jork, Los Angeles i Detroit, gdzie żyją już inne arabskie społeczności – Libańczycy, Irakijczycy czy Jemeńczycy.
Liczebność.
Według spisu z 2000 populacja Amerykanów pochodzenia palestyńskiego wynosi 72 112 osób. Jednakże Amerykański Instytut Arabów (The Arab American Institute) podaje iż na terenie USA żyje około 252 000 Amerykanów Palestyńskich.

</doc>
<doc id="1849931" url="https://pl.wikipedia.org/wiki?curid=1849931" title="Lotbinière (regionalna gmina hrabstwa)">
Lotbinière (regionalna gmina hrabstwa)

Lotbinière – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miejscowość Sainte-Croix. Składa się z 20 gmin: 14 gmin (municipalités), 1 wsi i 4 parafii.
Lotbinière ma 29 617 mieszkańców. Język francuski jest językiem ojczystym dla 98,7%, angielski dla 0,8% mieszkańców (2011).

</doc>
<doc id="1849934" url="https://pl.wikipedia.org/wiki?curid=1849934" title="Montmagny (regionalna gmina hrabstwa)">
Montmagny (regionalna gmina hrabstwa)

Montmagny – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miasto Montmagny. Składa się z 14 gmin: 1 miasta, 9 gmin i 4 parafii.
Montmagny ma 22 877 mieszkańców. Język francuski jest językiem ojczystym dla 99,4%, angielski dla 0,4% mieszkańców (2011).

</doc>
<doc id="1849936" url="https://pl.wikipedia.org/wiki?curid=1849936" title="Robert-Cliche">
Robert-Cliche

Robert-Cliche – regionalna gmina hrabstwa (MRC) w regionie administracyjnym Chaudière-Appalaches prowincji Quebec, w Kanadzie. Stolicą jest miasto Beauceville. Składa się z 10 gmin: 2 miast, 3 gmin, 1 wsi i 4 parafii.
Robert-Cliche ma 19 288 mieszkańców. Język francuski jest językiem ojczystym dla 99,1%, angielski dla 0,7% mieszkańców (2011).

</doc>
<doc id="1849938" url="https://pl.wikipedia.org/wiki?curid=1849938" title="Winnetou w Dolinie Sępów">
Winnetou w Dolinie Sępów

Winnetou w Dolinie Sępów (niem. "Unter Geiern", serb.-chorw. "Među jastrebovima", franc. "Parmi les vautours", wł. "Là dove scende il sole") – zachodnioniemiecko-jugosłowiańsko-francusko-włoski film przygodowy w reżyserii Alfreda Vohrera z 1964 roku. Film inspirowany był indiańskimi powieściami Karla Maya. 
Fabuła.
Farma Baumannów zostaje napadnięta przez bandę Sępów. Plądrując farmą, bandyci zabijają panią Baumann i kradną wszystko co cenne. Winnetou, Baumann i jego syn Martin przybywają za późno i nie udaje im się dopaść złoczyńców. Niebawem na farmie wizytę składa przyjaciel rodziny, Old Surehand, który razem z Winnetou próbuje odszukać mordercę.
Wersja polska.
Opracowanie i udźwiękowienie wersji polskiej: Studio Opracowań Filmów w Warszawie
Reżyseria: Jerzy Twardowski
Udział wzięli:

</doc>
<doc id="1849939" url="https://pl.wikipedia.org/wiki?curid=1849939" title="Ryszard Wojdak">
Ryszard Wojdak

Ryszard Wojdak (ur. 9 marca 1919, zm. 18 lutego 2001) – polski działacz młodzieżowy i partyjny, poseł do Krajowej Rady Narodowej, przewodniczący Związku Młodzieży Demokratycznej. 
Życiorys.
Po uzyskaniu w 1937 świadectwa maturalnego w I Gimnazjum i Liceum Miejskim rozpoczął studia z dziedziny psychologii na Uniwersytecie Warszawskim. W czasie II wojny światowej kontynuował naukę na podziemnej uczelni, był także pracownikiem spółdzielni "FF" oraz Instytutu Oftalmicznego. Walczył w Gwardii Ludowej oraz Związku Walki Młodych. W latach 1945–1947 pełnił obowiązki przewodniczącego Związku Młodzieży Demokratycznej oraz sprawował mandat posła do Krajowej Rady Narodowej z ramienia Stronnictwa Demokratycznego. Był członkiem Komisji Wyznaniowej i Narodowościowej. W 1947 wycofał się z życia politycznego, podejmując w 1950 próbę ukończenia rozpoczętych przed wojną studiów. W grudniu 1983 wyróżniony Pamiątkowym Medalem z okazji 40 rocznicy powstania Krajowej Rady Narodowej.

</doc>
<doc id="1849942" url="https://pl.wikipedia.org/wiki?curid=1849942" title="Parafia Podwyższenia Krzyża Świętego w Sobieszynie">
Parafia Podwyższenia Krzyża Świętego w Sobieszynie

Parafia Podwyższenia Krzyża Świętego w Sobieszynie – parafia rzymskokatolicka w Sobieszynie.
Historia.
W drugim roku panowania ostatniego króla z dynastii Piastów – Kazimierza Wielkiego w dniu 29 września 1334 biskup krakowski Jan Bodzanta erygował parafię w Drążgowie, w oparciu o Fundację Drążgowskich. Do parafii należały wówczas następujące miejscowości: Drążgów, Sobieszyn, Laskowice (Baranów), Blizocin, Składów, Rudno, Pogonów, Osmolice, Sarny i Strzyżowice.
Pierwszy kościół był drewniany. W 1575 został on zamieniony przez dziedzica Mikołaja Kłoczowskiego na zbór ariański na okres 30 lat. Drugi kościół drewniany pod wezwaniem św. Trójcy – wzniesiony staraniem ks. Michała Wierzbowskiego w 1771 – usytuowany był w płn. wsch. narożu Rynku w Drążgowie, spalony w 1840 i nie odbudowany.
W 1886 siedziba parafii z Drążgowa została przeniesiona do Sobieszyna. Tu, w latach 1883–1886, staraniem ks. Feliksa Majewskiego, kosztem hrabiego Kajetana Kickiego, wybudowano na Modrzewiowej Górze nowy, murowany kościół parafialny pod wezwaniem Podwyższenia Krzyża Świętego. Kościół zbudowano w stylu neogotyckim, według projektu Pawła Wóycickiego. Został konsekrowany 1886 przez Wincentego Teofila Popiel-Chościaka, arcybiskupa warszawskiego.
Obok kościoła stoi neogotycka, murowana plebania.
Obecnie parafia obejmuje: Sobieszyn, Blizocin (4 km), Brzozowa (2 km), Drążgów (3 km), Grabowce Dolne (5 km), Lendo (8 km), Podlodów (5 km), Ułęż Dolny (1 km), Wólka Sobieszyńska (4 km), Zosin (4 km).
11 września 2011 roku parafia obchodziła jubileusz 125-lecia powstania kościoła parafialnego.

</doc>
<doc id="1849943" url="https://pl.wikipedia.org/wiki?curid=1849943" title="Supercars">
Supercars

Supercars Championship – australijska kategoria wyścigów samochodów turystycznych, mająca obecnie status międzynarodowej serii organizowanej zgodnie z przepisami FIA.
Obecna formuła wyścigów powstała w 1993 roku po modyfikacji przepisów FIA dla grupy A samochodów turystycznych, według których dotychczas odbywały się zawody (zabroniono stosowania napędu na cztery koła oraz turbodoładowania, wprowadzono silniki V8 o mocy rzędu 650 KM). Do końca 1998 roku seria nosiła nazwę Australian Touring Car Championship, od 1999 nazywana była V8 Supercar Championship Series, a od 2017 nosi nazwę Supercars Championship. Zwycięzca serii otrzymuje tytuł australijskiego mistrza samochodów turystycznych.
W roku 2000 powstał niższy szczebel wyścigów tego typu, który obecnie nosi nazwę Super2 Series.

</doc>
<doc id="1849945" url="https://pl.wikipedia.org/wiki?curid=1849945" title="Rock ’n’ Roll High School (film)">
Rock ’n’ Roll High School (film)

Rock ’n’ Roll High School – musical komediowy z 1979 w reżyserii Allana Arkusha, prezentujący zespół punkrockowy Ramones.
W filmie wystąpili m.in. P.J. Soles, Dey Young, Mary Woronov oraz muzycy zespołu The Germs: Lorna Doom i Darby Crash.
Fabuła filmu.
Uczniowie Vince Lombardi High School doprowadzają nauczycieli do utraty nerwów swoim uwielbieniem rock 'n' rolla i lekceważeniem nauki. Stojąca na ich czele Riff Randall (P.J. Soles) jest w Vince Lombardi High School największą fanką zespołu Ramones. Czeka w kolejce trzy dni, chcąc zobaczyć grupę i wręczyć Joeyowi Ramone'owi tekst napisanej przez siebie piosenki dla zespołu pt. „Rock ’n’ Roll High School”. Kiedy nauczycielka Evelyn Togar (Mary Woronov) zabiera jej bilet, Riff i jej najlepsza przyjaciółka Kate Rambeau (Dey Young) znajdują inny sposób na spotkanie ze swoimi idolami – wygrywają konkurs radiowy. Gdy Togar z grupą rodziców próbują spalić stos płyt z muzyką rockową, uczniowie opanowują szkołę, a członków Ramones mianują honorowymi uczniami. Do akcji wkracza policja.

</doc>
<doc id="1849947" url="https://pl.wikipedia.org/wiki?curid=1849947" title="American Folk Blues Festival">
American Folk Blues Festival

American Folk Blues Festival – seria koncertów gromadząca amerykańskich wykonawców bluesa, stworzona w celu przedstawienia europejskiej publiczności wszelkich rodzajów muzyki bluesowej. Tury koncertowe odbywały się w latach 1962–1972
Organizowanie festiwalu.
Pierwsze koncerty bluesmanów w Europie (np. Big Bill Broonzy, Josh White, Sonny Terry &amp; Brownie McGhee i Muddy Waters) jeszcze w latach 50. XX w. spotkały się z entuzjastycznym przyjęciem. Broonzy, który odbył tournée po Wielkiej Brytanii już w 1951 r., namawiał Muddy’ego Watersa na podróż do WB. Jednak w latach 50. zainteresowanie bluesem w USA było na tyle duże, że Waters w ogóle nie rozpatrywał zaoceanicznej podróży. Jednak już pod koniec lat 50. sytuacja poważnie się zmieniła, blues stracił swoją publiczność na korzyść rhythm and bluesa i zmusiło to Watersa do wyjazdu za ocean w 1958 r. Dodatkowym bodźcem było to, że w Europie blues był bardzo popularny. Zelektryfikowane koncerty zespołu Watersa, prezentujące najgłośniejszą muzykę, taką, jaka nie była do tej pory wykonywana w Europie, chociaż przeraziły krytyków spodziewających się akustycznego bluesa wiejskiego, wpłynęły na powstanie brytyjskiego rocka.
Na początku lat 60. dwaj młodzi producenci niemieccy – Horst Lippmann i Fritz Rau postanowili poznać Europę z całym spektrum współczesnego bluesa, od bluesa z Missisipi, poprzez inne rodzaje bluesa wiejskiego, zydeco do bluesa miejskiego, zwłaszcza chicagowskiego. Zostali do tego zachęceni entuzjastycznym sprawozdaniem jednego z ich przyjaciół, który udał się do USA i był świadkiem w Chicago jam session Williego Dixona i Sunnylanda Slima.
Jak wspomina Lippman, ponieważ nie mógł on wtedy udać się do USA, wszystko było załatwiane telefonicznie. Wielką pomocą wykazał się Willie Dixon.
Kiedy rozpoczęły się pierwsze koncerty, zupełnym zaskoczeniem był prawie całkowity brak dotychczasowej jazzowej publiczności. Została ona wyparta przez nową, młodą publiczność, która już za niedługo stała się publicznością rockową.
Udało się także zabezpieczyć udział TV niemieckiej, dzięki czemu większość bluesmanów została uwieczniona na taśmie filmowej. Te występy ukazały się na kilku DVD w latach 2000.
Festiwale.
06.10 Sztokholm; 07.10 Frankfurt nad Menem; 08.10 Lünen; 09.10 Köln (TV); 10.10 Köln; 11.10 Kopenhaga; 12.10 Helsinki; 13.10 Lund; 14.10 Amsterdam; 15.10 Berlin; 16.10 Bruksela; 18.10 Strassburg; 19.10 Zurych; 20.10 Genewa; 21.10 Paryż
07.10 Frankfurt nad Menem; 08.10 Sztokholm; 09.10 Göteborg; 10.10 Kopenhaga; 11.10 Antwerpia lub Groningen; 12.10 Amsterdam; 13.10 Bruksela; 14.10 Köln (TV); 15.10 Lünen; 16.10 Zurych; 17.10 Barcelona; 18.10 Genewa; 19.10 Lyon; 20.10 Paryż; 22.10 Londyn (TV); 23.10 Glasgow; 24.10 Hammersmith; 26.10 Manchester; 27.10 Leicester; 28.10 Birmingham; 29.10 Bristol; 30.10 Croydon; 01.11 Sheffield; 03.11 Newcastle
03.10 Londyn; 04.10 Londyn lub Aarhus; 05.10 Oslo; 06.10 Sztokholm (?); 07.10 Oslo (?); 08.10 Kopenhaga (?); 09.10 Helsinki; 10.10 Lund; 11.10 Göteborg; 12.10 Göteborg; 13.10 Hamburg; 14.10 Frankfurt nad Menem; 15.10 Wiedeń; 16.10 Stuttgart; 17.10 Lünen; 18.10 Bruksela; 20.10 Berlin; 21.10 Strassburg; 22.10 Zurych; 23.10 Stuttgart; 24.10 Lyon 25.10 Genewa

</doc>
<doc id="1849949" url="https://pl.wikipedia.org/wiki?curid=1849949" title="Białe Wilki">
Białe Wilki

Białe Wilki – czwarty z kolei film indiański z NRD (w koprodukcji z Jugosławią). Opowieść o osadzie pionierskiej na Dalekim Zachodzie, którą próbuje opanować przedsiębiorstwo górnicze. Wynajęci bandyci terroryzują miasteczko, uczciwym osadnikom przychodzą z pomocą Indianie; ale ich walka jest daremna.
Wersja polska.
Reżyseria: Jerzy Twardowski
Udział wzięli:

</doc>
<doc id="1849950" url="https://pl.wikipedia.org/wiki?curid=1849950" title="Kadencja Landina">
Kadencja Landina

Kadencja Landina, kadencja landinowska, seksta Landina – rodzaj kadencji lub techniki kompozytorskiej, nazwanej tak od nazwiska Francesco Landina (1325–1397), niewidomego organisty z Florencji, który stosował ją szczególnie chętnie. Jej wykorzystanie było również częste w muzyce XIV i wczesnego XV wieku. 
W typowej średniowiecznej kadencji interwał seksty wielkiej rozwiązywany był na interwał oktawy poprzez przesunięcie obu dźwięków krokiem sekundy w ruchu przeciwnym. U Landina wyższy głos przechodzi o sekundę w dół (tworząc interwał kwinty z głosem niższym), by następnie osiągnąć finalis skokiem tercji w górę.
Kadencję landinowską tłumaczy się także jako zejście z dźwięku finalis na dźwięk prowadzący (VII stopień skali), odejściu od niego o sekundę w dół na sekstę (VI stopień, tzw. "sekstę Landina") i powtórnym osiągnięciu finalis skokiem tercji w górę.
Landino nie był pierwszym kompozytorem stosującym tę technikę – najwcześniejsze przykłady pochodzą z utworów Gherardello da Firenze; jednak dopiero Landino stosował ją w swoich utworach konsekwentnie. Sam termin został użyty w XIX wieku przez niemieckiego badacza A.G. Rittera w "Zur Geschichte des Orgelspiels" (Lipsk, 1884).

</doc>
<doc id="1849953" url="https://pl.wikipedia.org/wiki?curid=1849953" title="Murder-Set-Pieces">
Murder-Set-Pieces

Murder-Set-Pieces – amerykański film fabularny (horror) z 2004 roku, w Polsce znany także niepowszechnie pt. "Mord w kawałkach".
Projekcji filmu zabroniono w Wielkiej Brytanii przez wzgląd na jego brutalność.

</doc>
<doc id="1849954" url="https://pl.wikipedia.org/wiki?curid=1849954" title="John Abercrombie">
John Abercrombie

John Abercrombie (ur. 16 grudnia 1944 w Port Chester, zm. 22 sierpnia 2017 w Cortland) – amerykański gitarzysta jazzowy.
Znany był nie tylko ze swojej solowej kariery, a także ze współpracy z innymi muzykami, takimi jak m.in. Billy Cobham, Jack DeJohnette, Michael Brecker czy Randy Brecker. Abercrombie nagrywał przede wszystkim dla wytwórni ECM. Preferował jazz fusion i post bop.
Abercrombie ukończył w 1967 Berklee College of Music w Bostonie. Jego pierwsze znaczące nagrania to dwa albumy z 1970 roku, nagrane z grupą Dreams.
Kolejne grupy i projekty muzyczne prowadzone i współprowadzone przez Abercrombiego:
Dyskografia.
Jako sideman.
z Gateway
Z Henri Texierem
Z Ralphem Townerem
Z Andym LaVerne’em
Z Kennym Wheelerem
Z Markiem Coplandem
Z Jeffem Palmerem
Z Lonniem Smithem
Z Charlesem Lloydem
Z innymi

</doc>
<doc id="1849956" url="https://pl.wikipedia.org/wiki?curid=1849956" title="Amerykanie pochodzenia jemeńskiego">
Amerykanie pochodzenia jemeńskiego

Amerykanie pochodzenia jemeńskiego – obywatele lub rezydenci Stanów Zjednoczonych, których przodkowie pochodzą z Jemenu, bądź też imigranci z tego kraju.
Historia.
Ciężko dokładnie określić, od kiedy mieszkańcy Jemenu zaczęli przybywać do Stanów Zjednoczonych. Uważa się, że pierwsze grupki imigrantów osiedlały się w USA po 1869. Pierwsze potwierdzone źródła pochodzą z lat 90. XIX wieku. Niektórzy Jemeńczycy otrzymali amerykańskie obywatelstwo za udział w I i II wojnie światowej. Osiedlali się oni w miejscach zamieszkiwanych przez społeczności libańskie, na przykład w Nowym Jorku. Byli dyskryminowani przez inne społeczności arabskie w USA takie jak Libańczycy, Syryjczycy czy Palestyńczycy, będących w większości chrześcijanami, z powodu wyznawania islamu. Wielu Jemeńczyków wobec tej sytuacji, nie mogąc znaleźć pracy w miastach, migrowało na zachód i zatrudniało się w rolnictwie, głównie w Dolinie Kalifornijskiej.
Religia.
Oprócz społeczności muzułmańskiej wśród jemeńskich Amerykanów istnieją grupy wyznające judaizm. Ci żydzi przybyli do USA głównie przez Izrael.
Rozmieszczenie.
Duże społeczności Amerykanów pochodzenia jemeńskiego zamieszkują Nowy Jork, Buffalo w stanie Nowy Jork, Dearborn w Michigan i Oakland w Kalifornii. Według spisu ludności w 2000 roku populacja ta liczyła sobie 4093 osób. W czerwcu 2007 roku powstała strona internetowa społeczności jemeńskich Amerykanów – Yemeni American Net. Rok później zaczęto wydawać gazetę Yemeni American News.

</doc>
<doc id="1849959" url="https://pl.wikipedia.org/wiki?curid=1849959" title="Ahmat Taboye">
Ahmat Taboye

Ahmat Taboye (także: Ahmad Taboye) – czadyjski literaturoznawca, kierownik wydziału literatury współczesnej na Uniwersytecie Ndżameńskim. Od 23 marca 2009 minister szkolnictwa wyższego, badań naukowych i kształcenia zawodowego w rządzie premiera Youssoufa Saleha Abbasa. Po zmianie rządu i objęciu funkcji premiera przez Emmanuela Nadingara zachował tekę ministra.
W 2003 r. Taboye opublikował pierwszą w historii antologię literatury czadyjskiej (fr. "Panorama critique de la littérature tchadienne"), będącej dokumentem czterdziestu lat rozwoju rodzimego piśmiennictwa w Czadzie a jednocześnie próbą popularyzacji literatury czadyjskiej. Jest także autorem rozpraw i artykułów, poświęconych lokalnej tradycji literackiej oraz postaciom pisarzy czadyjskich (takich jak m.in. Noël Nètonon Ndjékéry, Koulsy Lamko i in.).

</doc>
<doc id="1849967" url="https://pl.wikipedia.org/wiki?curid=1849967" title="Mózg Alberta Einsteina">
Mózg Alberta Einsteina

Mózg Alberta Einsteina został po śmierci uczonego zachowany do badań naukowych, których wyniki budziły duże zainteresowanie ze względu na powszechną opinię o geniuszu Einsteina. W latach 1985–2009 powstało kilka prac omawiających różne aspekty anatomiczne i histologiczne mózgu Alberta Einsteina. Okoliczności uzyskania zgody na pobranie mózgu uczonego wciąż są niejasne i budzą kontrowersje, tak samo jak wątpliwe etycznie zawłaszczenie narządu przez patologa Thomasa Stoltza Harveya.
Pobranie i zabezpieczenie mózgu.
Albert Einstein zmarł z powodu pęknięcia tętniaka aorty brzusznej rankiem 18 kwietnia 1955 roku, w wieku 76 lat. Po siedmiu godzinach od zgonu mózg Einsteina został wyjęty, zważony, zmierzony i zakonserwowany przez Thomasa Stoltza Harveya, patologa pracującego w Princeton Hospital, w obecności Nathana, wykonawcy testamentu. Harvey przeprowadził sekcję zwłok Einsteina w zastępstwie neuropatologa Harry’ego Zimmermana. Harvey wstrzyknął 10% formalinę do tętnic szyjnych wewnętrznych, a następnie wyjęte z czaszki mózgowie umieścił w roztworze formaliny o tym samym stężeniu.
Podczas gdy mózg był konserwowany, Harvey został wezwany na konferencję do Armed Forces Institute of Pathology w Waszyngtonie, gdzie spotkał się z Webbem Haymakerem i innymi neuropatologami, m.in. Gerhardtem von Boninem, Hartwigiem Kuhlenbeckiem, Jerzym Rosem i Wallem Nautą. Nie zgodził się jednak oddać preparatu i na własną rękę zajął się opracowaniem mózgu.
Waga mózgowia wynosiła 1230 g. Harvey sfotografował je w kilku ujęciach, po czym pociął je na około 240 bloków (po około 10 cm³) i zatopił w celoidynie (co uniemożliwiło w przyszłości zastosowanie takich metod barwienia jak metoda Golgiego). Z otrzymanych bloków sporządzono preparaty histologiczne wybarwione fioletem krezylowym. Preparaty przekazał neuropatologom: Baileyowi i Von Boninowi z University of Illinois, Naucie z MIT i Zimmermanowi, wówczas w Monteﬁore Hospital. Wszyscy uznali, że histologicznie mózg Einsteina nie odbiega pod żadnym względem od normalnego mózgowia.
Harvey wyjął również gałki oczne i przekazał je Henry’emu Abramsowi, okuliście Einsteina. Za samowolne pobranie narządów i odmowę ich zwrotu podobno stracił posadę.
Dalsze losy i kontrowersje.
Istnieją sprzeczne opinie na temat, czy Einstein i jego rodzina wyrazili zgodę na pobranie mózgu do badań. Ronald Clark w biografii Einsteina z 1971 roku podaje, że uczony miał nalegać na zbadanie mózgu i skremowanie reszty ciała. Syn Hans Albert Einstein miał także wyrazić zgodę, ale z zastrzeżeniem, że wyniki prac zostaną opublikowane przez prestiżowe czasopisma naukowe. Według Roberto Salvatoriego z Johns Hopkins School of Medicine, Harry Zimmerman otrzymał ustną zgodę Einsteina na pośmiertne zbadanie mózgu, ale nie na publikację wyników.
Harvey nie miał natomiast zgody na zachowanie mózgu w swoim domu i nikogo o tym fakcie nie poinformował. W 1978 roku losy mózgu Einsteina po autopsji prześledził dziennikarz Steven Levy, który dotarł do Harveya. Preparaty były przechowywane przez ponad dwadzieścia lat w dwóch słojach z formaliną. W tym samym roku Harvey udzielił wywiadu redaktorowi „Science”, przyznając, że nie ukończono żadnej publikacji na temat preparatu. Część rodziny (w tym prawnuczka Evelyn Einstein) uważała postępowanie Harveya za zwykłą kradzież. Mimo wielu ofert, Harvey odrzucał wszystkie dotyczące kupna fragmentu mózgu Einsteina. Preparaty udostępniał tylko niektórym neuropatologom; publikację pracy M.C. Diamond z 1985 roku poprzedziła jej trzyletnia korespondencja z Harveyem, który w końcu zgodził się wysłać jej cztery fragmenty mózgu. W 1998 roku „zmęczony odpowiedzialnością” Harvey przekazał zachowane części mózgu Einsteina do University Medical Center w Princeton. Historię mózgu Einsteina i okoliczności przekazania preparatów w zbeletryzowanej formie opisał dziennikarz Michael Paterniti.
Praca Diamond i współautorzy (1985).
W 1985 Marian C. Diamond z University of California, Berkeley uzyskała od Harveya próbki kory mózgu Einsteina i zbadała stosunek liczby komórek glejowych do neuronów, porównując go z próbą kontrolną, którą stanowiły próbki kory z jedenastu męskich mózgowi. Zbadano korę 9. i 36. pola Brodmanna, obliczeń dokonano ręcznie na skrawkach grubości 6 lub 20 μm, barwionych metodą Klüvera-Barrery. We wszystkich badanych próbkach stosunek gleju do neuronów był mniejszy w przypadku mózgu Einsteina, ale jedynie w obszarze dolnej części kory ciemieniowej różnica była istotna statystycznie (t = 2,62, df 9, p &lt; 0,05). Artykuł ukazał się w kwietniu 1985 na łamach „Experimental Neurology”, Harvey został uhonorowany jako ostatni ze współautorów. Metodologia tej pracy była krytykowana przez Kanthę (1992) i Hinesa (1998).
Praca Anderson i Harveya (1996).
W 1996 roku na łamach „Neuroscience Letters” ukazała się praca podpisana przez Britt Anderson i Harveya, w której poddano analizie gęstość rozmieszczenia i wielkość neuronów w 1 cm³ kory mózgowej pochodzącej z prawej okolicy przedczołowej. Autorzy stwierdzili, że kora mózgu Einsteina była stosunkowo cienka, natomiast gęstość neuronów była odpowiednio większa.
Praca Witelson, Kigar i Harveya (1999).
Dopiero w 1999 roku w czasopiśmie „The Lancet” ukazały się wyniki badania makro- i mikroskopowego mózgowia Einsteina. Autorzy – Sandra Witelson i Debra Kigar z McMaster University, oraz Harvey – oceniając morfologię mózgowia oparli się o zdjęcia wykonane przez Harveya w 1955 roku (w pracy jedno z nich błędnie opisane jest jako zrobione w 1995 roku). Najistotniejszą z obserwacji był obustronny brak wieczka ciemieniowego ("operculum parietale"), czyli przedniej części zakrętu nadbrzeżnego. Malformacja ta spowodowana jest odmiennością przebiegu bruzdy bocznej mózgu (szczeliny Sylwiusza), polegającą na ciągłości ramienia wstępującego bruzdy bocznej z bruzdą zaśrodkową. Jest to stosunkowo rzadka anomalia, w porównaniu z trzema najczęściej spotykanymi typami przebiegu bruzdy Sylwiusza. Z wnioskiem autorów nie zgodził się Albert Galaburda, według którego na zdjęciach wyraźnie widać lewe wieczko, a odmienność przebiegu bruzdy Sylwiusza występuje tylko w prawej półkuli. Witelson nie zgodziła się z interpretacją Galaburdy odnośnie do lewej półkuli, twierdząc, że autor listu do redakcji „The Lancet” mylnie uznał "sulcus retrocentralis transversus" za bruzdę zaśrodkową.
Praca Colombo i współautorzy (2006).
W pracy z 2006 roku Jorge Colombo ze współpracownikami podjęli próbę oceny wypustek komórek glejowych w preparatach kory mózgowej Einsteina. Kontrolę stanowiły preparaty pochodzące z mózgów czterech mężczyzn o zbliżonym wieku. Zastosowano barwienie na obecność GFAP. Oceniano szereg parametrów opisujących wypustki astrogleju, takich jak równoległość czy krętość. Nie stwierdzono żadnych wyraźnych odstępstw od normy, jednak autorzy uznali, że wypustki astrocytów Einsteina były dłuższe i zaopatrzone w większą liczbę końcowych rozszerzeń, o znacznej średnicy (do 15 μm). Funkcja tych struktur nie jest dotąd określona.
Praca Falka (2009).
W 2009 roku w czasopiśmie „Frontiers in Evolutionary Neuroscience” ukazała się praca Deana Falka z Wydziału Antropologii Florida State University w Tallahassee. Autor dokonał rewizji wniosków Witelson i wsp. z 1999 roku, zwłaszcza dotyczących odmienności anatomicznych w zakresie układu bruzd i zakrętów oraz wieczka. Zgodził się z Galaburdą odnośnie do jego identyfikacji lewego wieczka i uznał za prawdopodobne, że wyspa prawego płatu również jest przykryta wieczkiem; pewność można by uzyskać porównując cytoarchitektonikę zachowanych bloczków z tego obszaru mózgu z odpowiednimi mapami, jednak stan zachowania mózgowia prawdopodobnie nie pozwoliłby na to.
Autyzm Einsteina.
Wnioski z prac Diamond i wsp. oraz Witelson i wsp. bywały używane jako argument na rzecz domniemanego autyzmu Einsteina. S.S. Kantha z Osaka BioScience Institute uznał, że opisane odrębności w stosunku glejowo-neuronalnym w obszarze 39 Brodmanna mogą być wyjaśnieniem autyzmu Einsteina. Prof. Michael Fitzgerald w liście do redakcji „Journal of Autism and Developmental Disorders” wskazał na znaczenie odrębności anatomicznych mózgu Einsteina, takich jak względne powiększenie półkul, zwłaszcza okolicy ciemieniowej, stwierdzanych również u osób z rozpoznanym autyzmem. Przywołał szereg faktów z biografii mających sugerować autystyczne zachowania Einsteina.

</doc>
<doc id="1849970" url="https://pl.wikipedia.org/wiki?curid=1849970" title="Grań Tatr Zachodnich">
Grań Tatr Zachodnich



</doc>
<doc id="1849972" url="https://pl.wikipedia.org/wiki?curid=1849972" title="Okiya">
Okiya



</doc>
<doc id="1849973" url="https://pl.wikipedia.org/wiki?curid=1849973" title="Skomorochy (aktorzy)">
Skomorochy (aktorzy)

Skomorochy (ros. Скоморохи) – średniowieczni aktorzy wędrowni, popisujący się śpiewem, recytacją baśni i legend, tańcami, żonglerką i akrobacją oraz tresurą zwierząt. Występom towarzyszyła muzyka na dudach, bębnach, domrach i innych instrumentach ludowych. Najstarsza wzmianka o skomorochach pochodzi z roku 1068.
W XVI wieku skomorochy osiadali w miastach, w roku 1613 powstała w Moskwie stała siedziba, tzw. Potiesznaja Pałata (ros. Потешная Палата). Spotykali się z szykanami ze strony władz świeckich i cerkiewnych ze względu na frywolność tekstów i brak poszanowania władzy. W roku 1648 i 1657 ukazami cara Aleksego Romanowa zabroniono im występów. 
Podawane są różne etymologie nazwy. Istnieją teorie o pochodzeniu od romańskiego określenia scaramuccia (włoski "scaramuccio" oraz francuski "scaramouche") – postaci z commedia dell’arte, czy też greckiego σκώμμαρχος (por. σκῶμμα - żart).

</doc>
<doc id="1849974" url="https://pl.wikipedia.org/wiki?curid=1849974" title="Skomorochy">
Skomorochy



</doc>
<doc id="1849976" url="https://pl.wikipedia.org/wiki?curid=1849976" title="Godrevy">
Godrevy

Godrevy (korn. "Godrevi") – półwysep w Anglii, w Kornwalii, na północny zachód od miasta Hayle. Stanowi wschodni kraniec zatoki St Ives Bay. Większą część Godrevy posiada National Trust. Półwysep zakończony jest przylądkiem Godrevy Head. Leży na szlaku South West Coast Path. Na półwyspie znajduje się latarnia morska Godrevy wybudowana w 1858 roku w reakcji na katastrofę statku SS "Nile", który zatonął w pobliżu 30 listopada 1854 roku (nikt z pasażerów ani członków załogi nie ocalał), a zautomatyzowana w 1934 roku. Jej zasięg wynosi 19 km.
Kształt półwyspu jest zbliżony do kwadratu. Linia brzegowa Godrevy jest postrzępiona, stanowi mieszaninę piaszczystych plaż i wysokich klifów, dochodzących do 70 m. Godrevy jest miejscem surfingu.
Godrevy w kulturze.
Latarnię morską na Godrevy opisała Virginia Woolf w książce "To the lighthouse".

</doc>
<doc id="1849977" url="https://pl.wikipedia.org/wiki?curid=1849977" title="Saskia de Jonge">
Saskia de Jonge

Saskia de Jonge (ur. 22 listopada 1986 w Amsterdamie) – holenderska pływaczka, mistrzyni Europy (basen 25 m).
Specjalizuje się w pływaniu stylem dowolnym. Jej największym dotychczasowym sukcesem jest złoty medal mistrzostw Europy na krótkim basenie w Stambule w 2009 roku w sztafecie 4 x 50 m kraulem. Płynąc w składzie z Inge Dekker, Hinkelien Schreuder i Ranomi Kromowidjojo ustanowiła najlepszy w historii wynik na świecie 1.33,25 min.
Przypisy.
 

</doc>
<doc id="1849978" url="https://pl.wikipedia.org/wiki?curid=1849978" title="Carbis Bay">
Carbis Bay

Carbis Bay - wieś w Anglii, w Kornwalii, w zatoce St Ives Bay między Lelant a St Ives. We wsi stacja kolejowa linii St Ives Bay Line.
Historia.
Wieś powstała po wybudowaniu linii kolejowej w 1877. Nazwę dla niej wybrał właściciel kolei, wzorując ją na niedalekiej dolinie Carbis Valley. Do 1848 Carbis bay należała do civil parish Lelant. Wieś od początku swej historii była przeznaczona do obsługi ruchu turystycznego; pierwszy pensjonat powstał w 1877.
W czerwcu 2021 obradowali tu przywódcy państw grupy G7.

</doc>
<doc id="1849981" url="https://pl.wikipedia.org/wiki?curid=1849981" title="Mads Glæsner">
Mads Glæsner

Mads Glæsner (ur. 18 października 1988) – duński pływak, wicemistrz świata i dwukrotny wicemistrz Europy na basenie 25 m, olimpijczyk.
Specjalizuje się w pływaniu stylem dowolnym na średnich i dłuższych dystansach. Jego największym dotychczasowym sukcesem jest mistrzostwo świata na krótkim basenie na 1500 m i dwukrotnie srebrny medal mistrzostw Europy na krótkim basenie (2011).

</doc>
<doc id="1849982" url="https://pl.wikipedia.org/wiki?curid=1849982" title="Bonawentura Madaliński">
Bonawentura Madaliński

Bonawentura Dobrogost Madaliński z Niedzielska herbu Laryssa (ur. 1620, zm. 11 listopada 1691) – duchowny katolicki, prezydent Trybunału Głównego Koronnego w 1673 roku, archidiakon śremski w latach 1658–1666. Biskup płocki, biskup kujawski - włocławski.
Pełnił kolejno funkcje: kanonika poznańskiego, archidiakona śremskiego, kanonika gnieźnieńskiego i administratora opactwa w Trzemesznie, kanonika włocławskiego i warszawskiego. Ponadto sekretarz Karola Ferdynanda Wazy i króla Jana Kazimierza.
Deputat kapituły katedralnej poznańskiej na Trybunał Główny Koronny w latach 1658 i 1659.
W latach 1671–1672 koadiutor płocki i tytularny biskup Methone. Ordynariusz płocki w latach 1674–1681, następnie ordynariusz kujawski. Podpisał "pacta conventa" Jana III Sobieskiego w 1674 roku.
W 1687 roku ufundował drugi kościół parafialny w Rozłazinie.
Pochowany w katedrze Wniebowzięcia NMP we Włocławku.
Bibliografia

</doc>
<doc id="1849983" url="https://pl.wikipedia.org/wiki?curid=1849983" title="1 Jugosłowiańska Brygada">
1 Jugosłowiańska Brygada

1 Brygada Jugosłowiańska () – ochotnicza jednostka wojskowa złożona z mieszkańców Jugosławii w składzie Armii Czerwonej, a następnie Narodowej Armii Wyzwolenia Jugosławii pod koniec II wojny światowej.
Historia.
Została sformowana 1 czerwca 1944 w Kołomnie na bazie Niezależnego Oddziału Jugosłowiańskiego, istniejącego od 23 stycznia tego roku. W jej skład weszli głównie Chorwaci z jednostek wojskowych Niepodległego Państwa Chorwackiego, walczących i rozbitych na froncie wschodnim, a także przedstawiciele innych narodów jugosłowiańskich, pochodzący z wojsk węgierskich, rumuńskich i niemieckich. W późniejszym czasie do brygady włączono grupę Serbów z Baczki, którzy należeli do niemieckich batalionów robotniczych oraz około 150 obywateli Jugosławii, przybyłych z Iranu. Ważną rolę w brygadzie odgrywali przedwojenni emigranci polityczni, żyjący w Związku Radzieckim. Brygada składała się z dwóch batalionów piechoty. Liczyła ogółem około 1,5 tysiąca ludzi (775 Chorwatów, 440 Słoweńców, 293 Serbów, 14 Żydów, 10 Słowaków, 5 Rosjan, 3 Rusinów, 2 Węgrów, 1 Czarnogórzec). Dowódcą brygady został nominalnie Chorwat pułkownik Marko Mesić, ostatni dowódca 369 (Chorwackiego) Pułku Piechoty, rozbitego w walkach pod Stalingradem. Faktycznym dowódcą był jednak Chorwat generał Marko Srdić. Funkcję komisarza politycznego brygady objął Serb podpułkownik Dimitrije Georgijević, walczący w Brygadach Międzynarodowych w hiszpańskiej wojnie domowej.
Brygada trafiła na front głównie ze względów propagandowych, ale ostatecznie miała zostać użyta w Jugosławii. Po przeszkoleniu w Kołomnie Jugosłowianie 29 lipca 1944 zostali przerzuceni na Ukrainę. Na początku października wyzwalali wschodnie obszary Serbii. Tam brygadę włączono do 23. Dywizji XIV Korpusu Narodowej Armii Wyzwolenia Jugosławii (NOVJ). W jej składzie pod koniec października została przetransportowana w rejon Čačaku, gdzie na przełomie października i listopada wraz z 14 Serbską Brygadą Szturmową NOVJ i 93 Dywizją Strzelecką Armii Czerwonej atakowała pozycje Niemców pomiędzy wsiami Prijevor i Ljubić. Uderzenie załamało się jednak. Brygada straciła 135 zabitych, 324 rannych i 88 zaginionych.
10 listopada jednostkę podporządkowano bezpośrednio najwyższemu dowództwu NOVJ, aby uniknąć jej zniszczenia. Miała natomiast zostać przeniesiona na obszar Chorwacji. Już 17 listopada plan ten zawieszono. Brygadę 12 grudnia włączono w skład 5. Dywizji I Korpusu Proletariackiego NOVJ, walczącego w Sremie. Uczestniczyła do połowy marca 1945 w walkach w rejonie wsi Miklusevać, Sid, Berkasov i Bapska. 10 kwietnia tego roku przekroczyła rzekę Sawa pod Brczkiem, po czym połączyła się z 11 Dywizją Szturmową. Następnie przeniesiono ją do wschodniej Bośni, gdzie wyzwalała Brczko, a potem walczyła w okolicy wsi Beravać i Jezevika. Pod koniec kwietnia przeszła nad rzekę Ilova, gdzie atakowała Niemców w rejonie wsi Klokočevac, Hercegovac, Velika i Mala Trnovitica.
Po zakończeniu wojny brygadę odznaczono medalem „Orden zasluge za narod”, po czym rozformowano.

</doc>
<doc id="1849984" url="https://pl.wikipedia.org/wiki?curid=1849984" title="Franz von John">
Franz von John

Franz Xaver von John (ur. 20 listopada 1815 w Bruck an der Leitha, zm. 25 maja 1876 w Wiedniu) – generał artylerii (niem. Feldzeugmeister) cesarskiej i królewskiej Armii, minister wojny Austro-Węgier (1867–1868).
Życiorys.
Ukończył Akademię Wojskową w Wiener Neustadt w 1835, następnie wspinał się po kolejnych stopniach kariery wojskowej, zaczynając od podporucznika w pułku arcyksięcia Franciszka Karola. 3 lipca 1866 został mianowany na stopień marszałka polnego porucznika. W tym samym roku otrzymał tytuł szefa Węgierskiego Pułku Piechoty Nr 76.
W maju 1867 przyjęty do Izby Panów Rady Państwa, w grudniu 1867 został wspólnym ministrem wojny Austro-Węgier, piastując stanowisko tylko do stycznia 1868. W marcu 1869 został przeniesiony do Dowództwa Generalnego w Grazu na stanowisko generała dowodzącego. 26 kwietnia 1873 został mianowany na stopień generała artylerii. W 1874 został wyznaczony na stanowisko szefa Sztabu Generalnego.

</doc>
<doc id="1849985" url="https://pl.wikipedia.org/wiki?curid=1849985" title="Nadja Higl">
Nadja Higl



</doc>
<doc id="1849987" url="https://pl.wikipedia.org/wiki?curid=1849987" title="Oflag IV B Koenigstein">
Oflag IV B Koenigstein



</doc>
<doc id="1849988" url="https://pl.wikipedia.org/wiki?curid=1849988" title="Dewtaszłary">
Dewtaszłary

Dewtaszłary (tur. "dev taslari", dosł. „czarcie kamienie”) – określenie spotykanych na terenach dawnej Tracji, głównie w okolicach Pliski kamieni wiązanych z wierzeniami Protobułgarów Naddunajskich. Są to wielkie bloki skalne mające postać stożków-piramid ściętych u góry albo prostopadłościany umieszczane po 5, 7 lub 9 sztuk w jednym rzędzie albo tworzące prostokąty. 
Uważa się, że są odpowiednikami znanych z Azji Centralnej kamiennych bab lub bałbałów, jakie stawiały pokrewne Protobułgarom niektóre ludy tureckie (m.in. Połowcy, Pieczyngowie, Oguzowie, Turkuci). 

</doc>
<doc id="1849990" url="https://pl.wikipedia.org/wiki?curid=1849990" title="Siergiej Fiesikow">
Siergiej Fiesikow

Siergiej Fiesikow (ros. Сергей Васильевич Фесиков; ur. 21 stycznia 1989 w Leningradzie) – rosyjski pływak specjalizujący się w pływaniu stylu dowolnym, dwukrotny mistrz Europy na krótkim basenie.
Do największych sukcesów Fiesikowa zalicza się zdobycie brązowego medalu w 2012 roku podczas igrzysk olimpijskich w Londynie w sztafecie na dystansie 4 × 100 m stylem dowolnym.
Na mistrzostwach świata na krótkim basenie Rosjanin wygrał trzy medale, dwa srebrne oraz brązowy, wszystkie w 2010 roku w Dubaju.
Startując na mistrzostwach Europy na krótkim basenie Fiesikow wywalczył łącznie dziesięć medali, w tym trzy złote. W 2009 roku w Stambule zwyciężył płynąc w sztafecie 4 × 50 m stylem zmiennym, a w 2011 roku w Szczecinie zajął pierwsze miejsce w indywidualnym wyścigu na 100 m stylem dowolnym oraz w 2013 roku w Herning zwyciężył płynąc w sztafecie 4 × 50 m stylem dowolnym.

</doc>
<doc id="1849991" url="https://pl.wikipedia.org/wiki?curid=1849991" title="Sergiej Fiesikow">
Sergiej Fiesikow



</doc>
<doc id="1849992" url="https://pl.wikipedia.org/wiki?curid=1849992" title="Rezerwat przyrody Bukowiec Jabłonowski">
Rezerwat przyrody Bukowiec Jabłonowski

Rezerwat przyrody Bukowiec Jabłonowski – leśny rezerwat przyrody położony w województwie mazowieckim w gminie Jabłonna. Przylega do południowo-wschodniej granicy miasta Legionowa.
Lasy mieszane z przewagą dębu, z udziałem sosny, buka i brzozy brodawkowatej, sporadycznie dorodnych egzemplarzy brzozy czarnej. Wysypowe rozmieszczenie odnawiającego się buka poza jego naturalnym zasięgiem. Typ siedliskowy zróżnicowany od borów aż po grądy, z przewagą starych drzewostanów iglastych i liściastych.
Nazwa rezerwatu pochodzi od osady leśnej Bukowiec. Wiek pojedynczych dębów i buków rosnących w rezerwacie sięga 160 lat, natomiast z chronionych gatunków tam występujących warto wymienić naparstnicę zwyczajną, bielistkę siwą i chrobotka leśnego. Głównym zagrożeniem dla rezerwatu są gatunki obce oraz stale postępująca antropopresja wynikająca z jego położenia w bezpośrednim sąsiedztwie Legionowa i Jabłonny.

</doc>
<doc id="1849994" url="https://pl.wikipedia.org/wiki?curid=1849994" title="Baby kamienne">
Baby kamienne

Baby kamienne – określenie antropomorficznych bloków skalnych lub posągów stawianych na grobach (głównie kurhanach) lub w ich pobliżu, przez koczowników Wielkiego Stepu, m.in. Scytów, Turków Orchońskich (Turkutów), Pieczyngów, Oguzów, a zwłaszcza Połowców. 
Uważa się, że przedstawiają one pochowanego w grobie. Mają wielką wartość poznawczą w przypadku określenia strojów i broni tych ludów. Najczęściej przedstawiają postać stojącą na baczność, z przykrótkimi nogami i trzymanymi w dłoniach tajemniczymi naczyniami. Cechy płci były wyraźnie w nich zaznaczone. Były otaczane szacunkiem wyrażającym się tym, że każdy przejeżdżający koło nich się kłaniał i składał dar zmarłemu. Maciej z Miechowa w swym "Traktacie o dwóch Sarmacjach" zanotował, że robiła tak pogańska ludność żyjąca w XVI w., w Rosji za rzeką Wiatką. Baba miała być w jego interpretacji wyobrażeniem bóstwa, co jest błędne. 
Podobne do bab kamiennych były "bałbały", które jednak wyobrażały zabitych przez zmarłego w walce wrogów. Wierzono, że będą mu oni z tej racji służyć na tamtym świecie. 

</doc>
<doc id="1849995" url="https://pl.wikipedia.org/wiki?curid=1849995" title="Otto J. Maenchen-Helfen">
Otto J. Maenchen-Helfen

Otto J. Maenchen-Helfen (ur. 26 lipca 1894 w Wiedniu; zm. 29 stycznia 1969 w Berkeley) – austriacki archeolog i historyk. W l. 1927-29 brał udział w wykopaliskach w centralnej Rosji, Syberii i Mongolii. Znał chiński, mongolski, turecki i perski. Był profesorem w Art at Mills College, Oakland, w Kalifornii (l. 1939-1947), a następnie na Uniwersytecie Berkeley (1948-1961). Całe życie zajmował się badaniem historii, kultury i języka Hunów. Napisane przez niego prace są uważane za standardowe monografie o tym ludzie. 

</doc>
<doc id="1849996" url="https://pl.wikipedia.org/wiki?curid=1849996" title="Rząd Béli Wenckheima">
Rząd Béli Wenckheima

Rząd Béli Wenckheima – rząd Królestwa Węgier, działający kilka miesięcy w 1875, pod przewodnictwem premiera Béli Wenckheima.

</doc>
<doc id="1849997" url="https://pl.wikipedia.org/wiki?curid=1849997" title="Rząd Kálmána Széll">
Rząd Kálmána Széll

Rząd Kálmána Széll – rząd Królestwa Węgier, działający od 1899 do 1903, pod przewodnictwem premiera Kálmána Széll.

</doc>
<doc id="1849998" url="https://pl.wikipedia.org/wiki?curid=1849998" title="Rząd Gézy Fejérváry">
Rząd Gézy Fejérváry

Rząd Gézy Fejérváry – rząd Królestwa Węgier, działający od 1905 do 1906, pod przewodnictwem premiera Gézy Fejérváry.

</doc>
<doc id="1849999" url="https://pl.wikipedia.org/wiki?curid=1849999" title="Eleuteriusz (metropolita Pragi i Czechosłowacji)">
Eleuteriusz (metropolita Pragi i Czechosłowacji)



</doc>
<doc id="1850000" url="https://pl.wikipedia.org/wiki?curid=1850000" title="Jan (metropolita Pragi i Czechosłowacji)">
Jan (metropolita Pragi i Czechosłowacji)



</doc>
<doc id="1850001" url="https://pl.wikipedia.org/wiki?curid=1850001" title="Drugi rząd Istvána Tiszy">
Drugi rząd Istvána Tiszy

Drugi rząd Istvána Tiszy – rząd Królestwa Węgier, działający od 1913 do 1917, pod przewodnictwem premiera Istvána Tiszy.

</doc>
<doc id="1850002" url="https://pl.wikipedia.org/wiki?curid=1850002" title="Trzeci rząd Sándora Wekerle">
Trzeci rząd Sándora Wekerle

Trzeci rząd Sándora Wekerle – przedostatni rząd Królestwa Węgier, działający od sierpnia 1917 do października 1918, pod przewodnictwem premiera Sándora Wekerle.

</doc>
<doc id="1850003" url="https://pl.wikipedia.org/wiki?curid=1850003" title="Skazani za niewinność">
Skazani za niewinność

Skazani za niewinność (ang. "In Justice", 2006) – amerykański serial telewizyjny nadawany przez stację ABC od 1 stycznia 2006 roku. W Polsce nadawany przez AXN od 20 sierpnia 2007 do 5 września 2007 roku i FoxLife od 2 grudnia 2009 roku.
Fabuła.
Grupa prawników, zajmujących się sprawami osób poszkodowanych zakładają projekt, który ma za zadania uwolnić ludzi skazanych, niesłusznie siedzących w więzieniu. Grupą kieruje David Swain (Kyle MacLachlan). Natomiast doborem spraw zajmuje się były policjant Charles Conti (Jason O’Mara).

</doc>
<doc id="1850004" url="https://pl.wikipedia.org/wiki?curid=1850004" title="Siergiej Giejbiel">
Siergiej Giejbiel

Siergiej Giejbiel (ur. 25 października 1981) – rosyjski pływak, mistrz i wicemistrz Europy (basen 25 m).
Specjalizuje się w pływaniu stylu klasycznym. Jego największym dotychczasowym sukcesem jest złoty medal mistrzostw Europy na krótkim basenie w Stambule w 2009 roku w sztafecie 4 x 50 m stylem zmiennym. Płynąc w składzie ze Stanisławem Dońcem, Siergiejem Fiesikowem i Jewgienijem Korotyszkinem ustanowił najlepszy w historii wynik na świecie 1.31,80 min.

</doc>
<doc id="1850007" url="https://pl.wikipedia.org/wiki?curid=1850007" title="Oflag VI B Doessel">
Oflag VI B Doessel



</doc>
<doc id="1850011" url="https://pl.wikipedia.org/wiki?curid=1850011" title="AkzoNobel">
AkzoNobel

AkzoNobel – międzynarodowe przedsiębiorstwo produkujące farby, produkty farmaceutyczne i chemiczne. Jego siedziba znajduje się w Amsterdamie w Holandii. W 2010 roku zatrudniała około 49 560 osób.
Lista krajów, w których prowadzi działalność.
Przedsiębiorstwo prowadzi działalność w 80 krajach:
Algieria, Argentyna, Australia, Austria, Arabia Saudyjska, Bahrajn, Bangladesz, Białoruś, Belgia, Brazylia, Bułgaria, Kanada, Chile, Chiny, Kolumbia, Kostaryka, Chorwacja, Kuba, Cypr, Czechy, Dania, Ekwador, Egipt, Estonia, Filipiny, Finlandia, Francja, Grecja, Gwatemala, Hiszpania, Holandia, Indie, Indonezja, Iran, Irlandia, Izrael, Japonia, Katar, Korea Południowa, Kuwejt, Litwa, Luksemburg, Łotwa, Malezja, Maroko, Meksyk, Niemcy, Norwegia, Nowa Zelandia, Oman, Panama, Papua-Nowa Gwinea, Paragwaj, Peru, Polska, Portugalia, Rumunia, Rosja, Serbia i Czarnogóra, Singapur, Słowacja, Południowa Afryka, Sri Lanka, Stany Zjednoczone, Sudan, Szwecja, Szwajcaria, Syria, Tajwan, Tajlandia, Tunezja, Turcja, Ukraina, Urugwaj, Wenezuela, Węgry, Wielka Brytania, Wietnam, Włochy, Zjednoczone Emiraty Arabskie

</doc>
<doc id="1850012" url="https://pl.wikipedia.org/wiki?curid=1850012" title="Piotr Oziębło">
Piotr Oziębło

Piotr Ksawery Oziębło (ur. 5 czerwca 1945 w Sulejówku) – polski polityk, poseł na Sejm PRL VIII kadencji.
Życiorys.
W 1970 wstąpił do Polskiej Zjednoczonej Partii Robotniczej. Należał także do Towarzystwa Przyjaźni Polsko-Radzieckiej. W 1971 uzyskał tytuł zawodowy magistra filologii rosyjskiej na Uniwersytecie Warszawskim. W 1977 został wiceprzewodniczącym komitetu głównego Olimpiady Języka Rosyjskiego. W latach 1982–1985 pełnił mandat posła na Sejm PRL VIII kadencji w okręgu Warszawa Śródmieście. Zasiadał w Komisji Kultury i Sztuki, Komisji Oświaty i Wychowania, Komisji Nadzwyczajnej do rozpatrzenia projektu ustawy o Radach Narodowych i Samorządzie Terytorialnym, Komisji Oświaty, Wychowania, Nauki i Postępu Technicznego oraz w Komisji Kultury.
Otrzymał Brązowy Krzyż Zasługi (1979) i Odznakę im. Janka Krasickiego (1978).

</doc>
<doc id="1850014" url="https://pl.wikipedia.org/wiki?curid=1850014" title="Prut (dopływ Narwi)">
Prut (dopływ Narwi)

Prut – rzeka, lewy dopływ Narwi o długości 25,4 km. 
Płynie na Mazowszu w kierunku południowo-zachodnim, mijając miejscowości Dąbrowa, Komorowo, Wólka-Przekory, Lutobrok, Pniewo, Lemany, Drwały, Kępa Zatorska, Śliski. Do Narwi wpada po minięciu wsi Kruczy Borek.

</doc>
<doc id="1850016" url="https://pl.wikipedia.org/wiki?curid=1850016" title="Remo Lederer">
Remo Lederer

Remo Lederer (ur. 19 grudnia 1968 w Rodewisch) – niemiecki skoczek narciarski reprezentujący barwy NRD oraz Niemiec. Najlepsze wyniki w Pucharze Świata osiągnął w sezonie 1987/1988, kiedy zajął 32. miejsce w klasyfikacji generalnej.
Brał udział w Igrzyskach Olimpijskich w Calgary, ale bez sukcesów.

</doc>
<doc id="1850017" url="https://pl.wikipedia.org/wiki?curid=1850017" title="Czesław Paluch">
Czesław Paluch

Czesław Paluch (ur. 10 grudnia 1931 w Miączynie-Kolonii, zm. 1993) – polski rolnik i polityk, poseł na Sejm PRL VIII kadencji.
Życiorys.
Uzyskał wykształcenie podstawowe, z zawodu rolnik. Prowadził gospodarstwo rolne. Przez 13 lat pełnił funkcję sołtysa, a przez cztery lata przewodniczącego Gromadzkiej Rady Narodowej w Miączynie. W latach 1983–1985 pełnił mandat posła na Sejm PRL VIII kadencji z okręgu Zamość, będąc członkiem Polskiej Zjednoczonej Partii Robotniczej. Zasiadał w Komisji Leśnictwa i Przemysłu Drzewnego oraz w Komisji Rolnictwa, Gospodarki Żywnościowej i Leśnictwa.
Odznaczony Odznaką 1000-lecia Państwa Polskiego.

</doc>
<doc id="1850018" url="https://pl.wikipedia.org/wiki?curid=1850018" title="Tajemnica trzynastego wagonu">
Tajemnica trzynastego wagonu

Tajemnica trzynastego wagonu – telewizyjna komedia sensacyjna z 1993 roku.
Opis fabuły.
Walentin wyrusza z ciotką Tanią w podróż pociągiem ekspresowym do Moskwy. Po drodze do pociągu zostaje dołączony wagon towarowy nr 13. Okazuje się, że w owym wagonie przewożone są drogocenne ikony. Przejęciem ładunku zainteresowana jest grupa przestępców podróżująca tym samym pociągiem.

</doc>
<doc id="1850020" url="https://pl.wikipedia.org/wiki?curid=1850020" title="Dulux">
Dulux

Dulux – międzynarodowa marka farb emulsyjnych, akrylowych, lateksowych, impregnatów oraz lakierów, jej nazwa wywodzi się od farby Dulux opracowanej w 1932 roku na drodze współpracy Imperial Chemical Industries oraz DuPont. Obecnie właścicielem marki jest grupa AkzoNobel.
Dulux na świecie.
Produkty marki Dulux są sprzedawane w ponad 100 państwach na świecie. W 1986 roku Dulux jako pierwszy producent farb wprowadził emulsję dostosowaną do nakładania za pomocą wałka malarskiego (wcześniej emulsjami malowano wyłącznie pędzlem).
W Polsce Dulux działa od 1997 roku. W 2007 roku Dulux został laureatem Budowlanej Marki Roku w kategorii „Farby wewnętrzne”, w 2008 roku zaś w kategorii „Lakiery do drewna”. Dzięki zastosowaniu mieszalnika Dulux możliwe jest uzyskanie ok. 4500 kolorów. Malowanie stało się łatwiejsze również dzięki wprowadzeniu w 2000 roku pierwszych na polskim rynku gotowych emulsji kolorowych do ścian i sufitów – w tym m.in. Dulux Once. W 2002 roku Dulux wprowadził kolekcji Dulux® Kolory Świata, która od tego czasu jest jedną z najlepiej sprzedających się emulsji gotowych w Polsce.
W roku 2015 Dulux wprowadził pierwszą farbę z technologią hydrofobową – Dulux EasyCare. Dzięki specjalnej powłoce, farba Dulux EasyCare odpycha wodę oraz inne płynne zabrudzenia, nie pozwalając im przeniknąć w głąb powierzchni. Dulux wprowadził również aplikację Dulux Visualizer, która jest przeznaczona na urządzenia mobilne i pozwala zobaczyć, jak ściany pomieszczeń będą prezentowały się w nowym kolorze bez malowania. Aplikacja ta jest przykładem implementacji reguł rozszerzonej rzeczywistości.
Dulux Decorator Centrum.
W Wielkiej Brytanii istnieje sieć blisko 190 sklepów o nazwie "Dulux Decorator Centrum". W Polsce sieć sklepów patronackich nosi nazwę Dulux Centrum Malarskie. W 2013 roku powstał setny sklep sygnowany tą marką.
Pies Dulux.
Maskotką farb Dulux jest owczarek staroangielski. Pies został wprowadzony do kampanii reklamowych w 1963 roku. Jest kojarzony z tą marką i zamiast nazwy „owczarka” nazywany jest „psem Dulux”. Pierwszym psem wykorzystywanym do reklam był "Shepton Dash", który pełnił tę rolę przez osiem lat. Jego następcą został "Fernville Lord Digby". Wszystkie psy, które były wykorzystywane w reklamach były czempionami, a pięć z nich wygrało nagrody w konkursie "Best of Show".
Akcje prospołeczne marki Dulux.
Marka jest inicjatorem Dulux Let’s Colour, akcji, która angażuje społeczności w malowaniu murów i budynków miejskich. Akcja odbywała się m.in. w Brazylii, Francji, Indiach, RPA, Holandii, Turcji i Wielkiej Brytanii. W Polsce od 2011 miały miejsce 4 edycje akcji. Internauci sami mogą zgłaszać lokalizacje, które mają zostać pomalowane. Miejscami eventów były jak do tej pory takie miasta, jak Wrocław, Kraków, Warszawa, Sopot, Poznań, Opole, Toruń, Augustów i Wałbrzych.
Z inicjatywy marki Dulux oraz AkzoNobel prowadzony jest również ColourFutures. Projekt ten w oparciu o opinie ekspertów przedstawia prognozy na temat trendów malarskich i najmodniejszych kolorów. Konsekwencją projektu jest coroczny wybór Koloru Roku. W 2015 Kolorem Roku został Miedziany Oranż.
O AkzoNobel.
Dulux jest częścią AkzoNobel, międzynarodowego przedsiębiorstwa, działającego w przemyśle chemicznym oraz będącego producentem farb i powłok. Akzonobel działa w 60 krajach na całym świecie. Markami AkzoNobel są: Dulux, Sadolin, Hammerite, Sikkens, Nobiles.

</doc>
<doc id="1850021" url="https://pl.wikipedia.org/wiki?curid=1850021" title="Oflag XII B">
Oflag XII B



</doc>
<doc id="1850025" url="https://pl.wikipedia.org/wiki?curid=1850025" title="Fort IVa w Poznaniu">
Fort IVa w Poznaniu

Fort IVa (Waldersee II, Augustyna Brzeżańskiego) (oryg. Zwischenwerk IVa) – jeden z 18 fortów wchodzących w skład Twierdzy Poznań. Znajduje się na Wilczym Młynie przy ulicy Lechickiej.
Historia.
Zbudowany został w latach 1878–1881, w pierwszym etapie budowy twierdzy fortowej. Fort otrzymał nazwę Waldersee II na cześć Alfreda von Waldersee. W 1931 zmieniono patronów na polskich, Fort IVa otrzymał imię pułkownika Augustyna Brzeżańskiego.
Podczas bitwy o Poznań, w nocy 13/14 lutego 1945 od północy, oddziały 246 pułku piechoty wraz z bateriami haubic 203 mm szturmowały forty IVa, V i Va. Fort IVa poddał się po 2 godzinach, pozostałe dwa – po 10 i 12 godzinach. W czasie walki uszkodzone zostały koszary szyjowe.
W latach 1952-1965 fort został wysadzony i częściowo rozebrany.
W latach 80. XX wieku ocalała część koszar była wykorzystywana na cele magazynowe. Około 1990 roku fort był systematycznie zasypywany śmieciami i ziemią z budowy pobliskiego osiedla, mimo iż wpisany już był do rejestru zabytków. Od 1997 roku fortem opiekują się harcerze z HOKTW oraz członkowie HKMFIE.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Lokalizacja i konstrukcja.
Dojazd do fortu drogą forteczną (ul. Hawelańska) i drogą rokadową (ul. Bałtycka / ul. Serbska / ul. Naramowicka). Na wschód od obiektu Warta (dawniej zakole rzeki bliżej fortu), w pobliżu zabudowa przemysłowa i osiedle domków jednorodzinnych, na północy linia kolejowa Zieliniec – Kiekrz.
Fort jest zbliżony układem do zbudowanego w podobnym okresie Fortu IXa, różnicę stanowią dwie kaponiery czołowe, które zostały zamienione stronami.
Przebudowy.
W 1888 roku fort został zmodernizowany i wzmocniony. Rozebrano obie kaponiery czołowe, a w ich miejsce zbudowano nowe, odporniejsze na ostrzał, kaponiery rewersowe. Skomunikowano je z wnętrzem fortu poterną pod fosą wykorzystującą częściowo fragment korytarza prowadzącego do dawnej, wyburzonej kaponiery prawobarkowej. Dojście do lewobarkowej kaponiery rewersowej zapewniał korytarz biegnący wewnątrz muru przeciwskarpowego od prawej kaponiery rewersowej. Brama główna i wyjazdy na majdany, a także wejścia do potern przesłoniono murami antypodmuchowymi z przejściami labiryntowymi, okna koszar fortu zostały zamurowane (co drugie), a ściany i stropy zaopatrzono w poduszki piaskowe i nasyp żwirobetonowy.
Po II wojnie światowej rozebrano poternę lewobarkową, remizy artyleryjskie i mur Carnota.
Przyroda.
W podziemiach fortu co roku obserwowanych jest kilkadziesiąt osobników nietoperzy kilku gatunków między innymi: nocek duży ("Myotis myotis"), nocek rudy ("Myotis daubentonii"), nocek Natterera ("Myotis nattereri"), gacek brunatny ("Plecotus auritus"). Dzięki zabezpieczeniu obiektu ich liczba systematycznie wzrasta.

</doc>
<doc id="1850026" url="https://pl.wikipedia.org/wiki?curid=1850026" title="Jewgienij Aloszyn">
Jewgienij Aloszyn

Jewgienij Aloszyn (ur. 4 maja 1979) – rosyjski pływak, dwukrotny brązowy medalista mistrzostw Europy (basen 25 m).
Specjalizuje się w pływaniu stylem grzbietowym. Jego największym dotychczasowym sukcesem jest brązowy medal mistrzostw Europy na krótkim basenie w Stambule w 2009 roku i pięć lat wcześniej w Wiedniu na dystansie 200 m.

</doc>
<doc id="1850028" url="https://pl.wikipedia.org/wiki?curid=1850028" title="Full HD">
Full HD



</doc>
<doc id="1850029" url="https://pl.wikipedia.org/wiki?curid=1850029" title="Kuguar (slang)">
Kuguar (slang)

Kuguar (), kuguarzyca, in. puma, kocica – potoczne określenie kobiety w średnim wieku, która umawia się z młodszymi mężczyznami. Obecnie określenie to oznacza również kobietę atrakcyjną, która ma udane życie seksualne, zawodowe i jest niezależna finansowo. 
Na nazywanie w ten sposób kobiet umawiających się z (dużo) młodszymi mężczyznami wpłynęło postrzeganie tego zjawiska jako „drapieżnej” próby zaspokojenia apetytu seksualnego poprzez „polowanie”. Dyskusję na temat „kuguarów” wywołał serial ABC „” (w roli głównej Courteney Cox) opowiadający historię kobiety po czterdziestce, która zaczyna spotykać się z młodszymi mężczyznami.
Odbiór w kulturze.
Określenie to jest różnie odbierane. Niektórzy uznają określenie „kuguar” za świadectwo postępującego równouprawnienia kobiet jak np. Valerie Gibson, autorka książki „Cougar: A Guide for Older Women Dating Younger Men” („Kuguar: przewodnik dla starszych kobiet spotykających się z młodszymi mężczyznami”) która twierdzi: "Kuguar to nowy gatunek samotnej kobiety w średnim wieku, pewnej siebie, wyrafinowanej, pociągającej, seksownej. To kobieta, która wie, czego chce. A chce młodszego faceta i mnóstwa dobrego seksu. Nie chce natomiast dzieci, stałego związku, zaangażowania." a inni uważają to określenie za poniżające dla kobiet jak np. Judith Warner, felietonistka New York Timesa na przykładzie serialu opisuje: "Trudno mi wyrazić w słowach, dlaczego tak bardzo nie cierpię „Cougar Town: Miasto kocic”. To jak filmy o pijanych nastolatkach rozbierających się przed kamerą. To śmieszne i poniżające zarazem (...). Jules ewidentnie nie wierzy w siebie. Z trudem skrywa nienawiść do siebie samej. Nie sądzę, aby kobiety w wieku Courtney Cox chciały identyfikować się z kimś takim. Przecież to kompletna idiotka: narcystyczna, powierzchowna, emocjonalnie niedojrzała, małostkowa. Żałosna."
Przykłady w popkulturze.
Demi Moore w wywiadzie dla amerykańskiego magazynu "W" powiedziała: "Nie nazywajcie mnie kuguarem, jestem raczej jak puma!", czym nawiązała do jej małżeństwa z młodszym o 16 lat Ashtonem Kutcherem.

</doc>
<doc id="1850032" url="https://pl.wikipedia.org/wiki?curid=1850032" title="Full High-Definition">
Full High-Definition



</doc>
<doc id="1850035" url="https://pl.wikipedia.org/wiki?curid=1850035" title="Oliver Strohmaier">
Oliver Strohmaier

Oliver Strohmaier (ur. 2 stycznia 1968) – austriacki skoczek narciarski. Medalista uniwersjady (1993). Uczestnik mistrzostw świata juniorów (1986) oraz mistrzostwa świata seniorów (1987).

</doc>
<doc id="1850036" url="https://pl.wikipedia.org/wiki?curid=1850036" title="Pop Iwan Marmaroski">
Pop Iwan Marmaroski

Pop Iwan Marmaroski (; , "Pip Iwan Marmarośkyj") – szczyt w Karpatach Wschodnich, położony w masywie marmaroskim. Przez szczyt przechodzi granica ukraińsko-rumuńska. Ma formę piramidalną, o stromych zboczach wschodnich i południowych. W górnych partiach pokryty połoniną, o dużym bogactwie flory.

</doc>
<doc id="1850038" url="https://pl.wikipedia.org/wiki?curid=1850038" title="Rodzinne Ogrody Działkowe">
Rodzinne Ogrody Działkowe



</doc>
<doc id="1850040" url="https://pl.wikipedia.org/wiki?curid=1850040" title="Fryderyk II Łagodny">
Fryderyk II Łagodny

Fryderyk II Łagodny (ur. 22 sierpnia 1412 w Lipsku, zm. 7 września 1464 tamże) – książę saski i elektor Rzeszy Niemieckiej od 1428 r. z dynastii Wettinów.
Był najstarszym z synów pierwszego elektora saskiego z dynastii Wettynów Fryderyka I Kłótnika oraz Katarzyny z Brunszwiku-Lüneburga. Po śmierci ojca w 1428 r. odziedziczył władzę w Saksonii wraz ze swoimi trzema młodszymi braćmi (Henrykiem, Zygmuntem i Wilhelmem), przy czym Fryderykowi, jako najstarszemu przypadła godność elektora Rzeszy. Objął władzę w obliczu zagrożenia ze strony Czech – husyci pustoszyli wówczas całą Saksonię. Sytuację zdołał opanować dopiero po kilku latach: w 1432 r. zawarł pokój z husytami, pozostał jednak ich przeciwnikiem na arenie politycznej (husyci ponownie zaatakowali Saksonię w 1438 r., ponieśli jednak porażkę).
W okresie swojego panowania zaangażował się przede wszystkim w działania na rzecz wewnętrznego wzmocnienia i konsolidacji Saksonii, a także poszerzenia jej granic poprzez przejmowanie należnego mu dziedzictwa (m.in. chodziło tu o Turyngię). Staraniom tym pomagała przyjaźń Fryderyka z królem Niemiec (od 1438 r.) Albrechtem II Habsburgiem, który rozstrzygnął na korzyść Fryderyka spór o część Miśni w 1439 r. Fryderyk odparł też roszczenia do tytułu elektorskiego w Saksonii ze strony książąt Lauenburga, którzy sprzymierzyli się z Brandenburgią (konflikt został zakończony ostatecznie w 1441 r., gdy Fryderyk porozumiał się z margrabiami brandenburskimi).
W 1440 r. po śmierci kuzyna Fryderyka IV przejął Turyngię. W obliczu śmierci brata Henryka, wstąpienia do stanu duchownego brata Zygmunta oraz dojścia do pełnoletniości brata Wilhelma w 1445 r. podpisał z tym ostatnim umowę o podziale księstwa (Wilhelm otrzymał wówczas Turyngię). Stosunki między braćmi nie układały się jednak dobrze: już w 1446 r. wybuchła między nimi wojna, która zakończyła się pokojem dopiero w 1451 r.
W nocy z 7 na 8 lipca 1455 r. synowie Fryderyka, Ernest i Albrecht zostali porwani z zamku Altenburg przez mającego do elektora pretensje finansowe rycerza Kunza von Kauffungen. Porywacz, zdążający w kierunku granicy czeskiej został jednak schwytany, a dzieci Fryderyka uwolnione. 
W 1459 r. Fryderyk zawarł porozumienie z nowym królem czeskim Jerzym z Podiebradów, regulując ostatecznie swoje stosunki z husytami i przebieg granicy czesko-saksońskiej, wyrzekając się pretensji do terenów położonych po drugiej stronie granicy. Dodatkowo zawarte miało być podwójne małżeństwo między dziećmi Jerzego i Fryderyka.
Fryderyk został pochowany w katedrze w Miśni. Tytuł elektorski przejął po nim starszy syn Ernest, który dokonał podziału Saksonii ze swym bratem Albrechtem. Podział ten dał początek dwóm liniom dynastycznym saskich Wettinów: elektorskiej (ernestyńskiej) oraz książęcej (albertyńskiej).
Był żonaty z Małgorzatą, córką Ernesta Żelaznego z dynastii Habsburgów i Cymbarki z dynastii Piastów, ze związku tego pochodziły następujące dzieci:

</doc>
<doc id="1850043" url="https://pl.wikipedia.org/wiki?curid=1850043" title="Soke Takayuki Kubota">
Soke Takayuki Kubota



</doc>
<doc id="1850045" url="https://pl.wikipedia.org/wiki?curid=1850045" title="Heikki Ylipulli">
Heikki Ylipulli

Heikki Tapani Ylipulli (ur. 9 czerwca 1961 w Rovaniemi) – fiński skoczek narciarski.
Najlepsze wyniki w Pucharze Świata osiągnął w sezonie 1986/1987, kiedy zajął 19. miejsce w klasyfikacji generalnej. W zawodach pucharowych jego najlepszym wynikiem było drugie miejsce wywalczone 1 marca 1987 w Lahti.
Jego bracia – Raimo i Tuomo także byli skoczkami narciarskimi, a Jukka uprawiał kombinację norweską.

</doc>
<doc id="1850047" url="https://pl.wikipedia.org/wiki?curid=1850047" title="Mrówki ogniowe">
Mrówki ogniowe



</doc>
<doc id="1850049" url="https://pl.wikipedia.org/wiki?curid=1850049" title="Kai Nokelainen">
Kai Nokelainen

Kai Nokelainen (ur. b.d.) – fiński skoczek narciarski. Najlepsze wyniki w Pucharze Świata osiągnął w sezonie 1987/1988, kiedy zajął 38. miejsce w klasyfikacji generalnej.

</doc>
<doc id="1850051" url="https://pl.wikipedia.org/wiki?curid=1850051" title="Jouni Johansen">
Jouni Johansen

Jouni Johansen (ur. 1968) – fiński skoczek narciarski. Najlepsze wyniki w Pucharze Świata osiągnął w sezonie 1987/1988, kiedy zajął 43. miejsce w klasyfikacji generalnej.

</doc>
<doc id="1850053" url="https://pl.wikipedia.org/wiki?curid=1850053" title="Trettin">
Trettin



</doc>
<doc id="1850054" url="https://pl.wikipedia.org/wiki?curid=1850054" title="Velociraptor osmolskae">
Velociraptor osmolskae



</doc>
<doc id="1850055" url="https://pl.wikipedia.org/wiki?curid=1850055" title="HIStory on Film, Volume II">
HIStory on Film, Volume II

HIStory on Film, Volume II – kolekcja teledysków, wydana przez Michaela Jacksona w 1997 roku. Producentem była wytwórnia muzyczna Sony Music Video Enterprises.

</doc>
<doc id="1850056" url="https://pl.wikipedia.org/wiki?curid=1850056" title="Funny How Sweet Co-Co Can Be">
Funny How Sweet Co-Co Can Be

Funny How Sweet Co-Co Can Be – debiutancki album brytyjskiej grupy The Sweet z 1971 roku.

</doc>
<doc id="1850057" url="https://pl.wikipedia.org/wiki?curid=1850057" title="Kimmo Kylmäaho">
Kimmo Kylmäaho

Kimmo Kylmäaho (ur. 1962) – fiński skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 49. miejsce w klasyfikacji generalnej.

</doc>
<doc id="1850058" url="https://pl.wikipedia.org/wiki?curid=1850058" title="Schwetig">
Schwetig



</doc>
<doc id="1850059" url="https://pl.wikipedia.org/wiki?curid=1850059" title="Bobby Rahal">
Bobby Rahal

Robert Woodward „Bobby” Rahal (ur. 10 stycznia 1953 roku w Medinie) – amerykański kierowca wyścigowy.
Początek kariery.
Karierę wyścigową rozpoczął w 1970 roku. W drugiej połowie lat 70. startował w kanadyjskiej i amerykańskiej Formule Atlantic, by w 1978 roku przenieść się do Europy. Występował w Formule 3 w zespole Waltera Wolfa, co jednocześnie umożliwiło mu dwa starty w Formule 1 w dodatkowym samochodzie Wolfa wystawionym przy okazji Grand Prix USA (dwunaste miejsce) oraz Kanady (nie ukończył).
W 1979 roku startował w Formule 2, zajmując jedenastą pozycję w klasyfikacji Mistrzostw Europy. W połowie sezonu powrócił do Ameryki, gdzie przez następne dwa lata występował w serii Can-Am oraz IMSA GT. W 1981 roku zajął trzecie miejsce w punktacji Mistrzostw Świata Prototypów FIA.
CART.
W 1982 roku zadebiutował w serii CART, gdzie zanotował największe sukcesy. Już w swoim pierwszym sezonie zdobył tytuł wicemistrzowski w barwach zespołu Truesports, wygrywając dwa wyścigi. W kolejnych latach tylko spora awaryjność samochodów pozbawiła go szans na końcowy triumf, ale w 1986 roku wreszcie dopiął swego, pokonując Michaela Andrettiego o cztery punkty. 
W trakcie sezonu odniósł także prestiżowe zwycięstwo w Indianapolis 500, zaledwie kilka dni przed śmiercią szefa zespołu Truesports, Jima Truemana. W tym wyścigu objął prowadzenie na dwa okrążenia przed metą, wyprzedzając Kevina Cogana tuż po zakończeniu fazy neutralizacji spowodowanej piruetem Arie Luyendyka.
W 1987 roku zdobył drugi tytuł mistrzowski, ponownie zostawiając w pokonanym polu Michaela Andrettiego, lecz w kolejnym sezonie zespół Truesports, używający silników Judda, nie mógł nawiązać walki z jednostkami napędowymi Chevroleta w konkurencyjnych ekipach Penske Racing oraz Newman/Haas Racing. Na torze Pocono International Raceway zanotował jedyne zwycięstwo silnika Judd w historii CART.
W 1989 przeniósł się do Kraco Enterprises, który w kolejnym sezonie połączył się z ekipą Ricka Gallesa. Po kilka słabszych sezonach, w 1991 roku, ponownie włączył się do walki o mistrzostwo, tym razem przegrywając z Michaelem Andrettim, lecz zrewanżował się w 1992 roku, zdobywając swój trzeci i zarazem ostatni tytuł. W tym sezonie reprezentował już barwy własnego zespołu, Rahal/Hogan, którego współwłaścicielem był Carl Hogan.
Mimo sukcesu w 1992 roku, końcowe lata kariery Rahala przebiegały pod znakiem braku stabilizacji. Zespół używał silników Hondy, Mercedesa oraz Forda, ale odniósł tylko dwa zwycięstwa (oba na torze Mazda Raceway Laguna Seca autorstwa Bryana Herty).
Zakończył karierę w 1998 roku i skoncentrował się na prowadzeniu własnego zespołu, którego nowym współwłaścicielem został David Letterman. W 2000 roku przez kilka miesięcy pełnił rolę Dyrektora Wykonawczego CART, by później objąć podobną funkcję w zespole Formuły 1, Jaguar Racing.
W połowie 2001 roku zrezygnował z posady w Jaguarze i powrócił do zarządzania własnym zespołem, występującym w CART, a od 2003 roku w Indy Racing League. Jednocześnie wystawiał samochód w Toyota Atlantic, gdzie jego kierowcą była m.in. Danica Patrick, której umożliwił debiut w IndyCar w 2005 roku.
Największy sukces jako właściciel odniósł w 2004 roku, gdy Buddy Rice triumfował w Indianapolis 500. Zespół Rahal Letterman Racing kontynuował występy w pełnym wymiarze do 2008 roku, ale problemy ze sponsorami spowodowały, że w 2009 roku pojawił się tylko przy okazji Indianapolis 500.
Obok IndyCar, Racing Letterman Racing występuje w cyklu American Le Mans Series, gdzie używa prototypów BMW.
Życie prywatne.
W latach 1980-2003 żonaty z Kanadyjką Debi, którą poznał w trakcie występów w tamtejszej Formule Atlantic. Ma czworo dzieci (dwoje adoptowanych). Jeden z synów, Graham, również jest kierowcą wyścigowym, obecnie występującym w serii IndyCar.

</doc>
<doc id="1850067" url="https://pl.wikipedia.org/wiki?curid=1850067" title="HBS">
HBS



</doc>
<doc id="1850069" url="https://pl.wikipedia.org/wiki?curid=1850069" title="Salvador García">
Salvador García

Salva, właśc. Salvador García Puig (ur. 4 marca 1961 w Sant Adrià de Besòs) – hiszpański piłkarz, reprezentant kraju.
Kariera piłkarska.
Salvador García karierę piłkarską rozpoczął w 1979 w zespole FC Barcelona. Od 1980 regularnie grał w drużynie Barcelona Athletic, będącej drugim zespołem FC Barcelony. W 1982 został wypożyczony na dwa lata do Realu Saragossa. W okresie gry dla zespołu z Saragossy był powoływany do reprezentacji Hiszpanii. Po powrocie z wypożyczenia sezon 1984/85 spędził w pierwszym zespole Barcelony, jednak nie zagrał w żadnym spotkaniu. 
W sezonie 1985/1986 grał na wypożyczeniu w klubie Hércules CF. W latach 1986–1989 ponownie był członkiem pierwszego zespołu "Blaugrany". Wraz z drużyną zdobył Puchar Króla w sezonie 1987/88 oraz Puchar Zdobywców Pucharów w sezonie 1988/89. Łącznie dla zespołu FC Barcelony zagrał w 21 spotkaniach. W 1989 przeszedł do grającego w najwyższej klasie rozgrywkowej w Hiszpanii klubu CD Logroñés. Przez 3 sezony wystąpił w 58 spotkaniach Primera División, po czym w 1992 zakończył karierę piłkarską.
Kariera reprezentacyjna.
Karierę reprezentacyjną rozpoczął 5 października 1983 w meczu przeciwko Francji, zremisowanym 1:1. W 1984 został powołany przez trenera Miguela Muñoza na Mistrzostwa Europy 1984. Podczas turnieju zagrał w spotkaniach przeciwko RFN i Danii. Zagrał także w spotkaniu finałowym przeciwko gospodarzom turnieju Francuzom. Tamten mecz zakończył się porażką Hiszpanów 0:2. Był to zarazem ostatni mecz w reprezentacji Salvy, który w latach 1983–1984 zagrał w 6 spotkaniach w barwach Hiszpanii. 
Sukcesy.
FC Barcelona

</doc>
<doc id="1850071" url="https://pl.wikipedia.org/wiki?curid=1850071" title="High-end">
High-end



</doc>
<doc id="1850080" url="https://pl.wikipedia.org/wiki?curid=1850080" title="Halvor Persson">
Halvor Persson

Halvor Persson (ur. 11 marca 1966) – norweski skoczek narciarski, dwukrotny medalista indywidualnych mistrzostw kraju.
Życiorys.
W styczniu 1983 roku wygrał zawody Pucharu Europy w La Molinie. W marcu tego roku wziął udział w mistrzostwach świata juniorów w narciarstwie klasycznym w Kuopio i zajął 14. miejsce w konkursie skoków. W grudniu 1983 roku zajął drugie miejsce w konkursie Pucharu Europy w Sankt Moritz.
W styczniu 1984 roku zadebiutował w zawodach Pucharu Świata, zajmując 25. miejsce w Cortina d’Ampezzo. W lutym ponownie uczestniczył w mistrzostwach świata juniorów i zajął siódme miejsce w konkursie skoków w Trondheim.
W grudniu 1984 roku w Thunder Bay zdobył pierwsze w karierze punkty do klasyfikacji generalnej Pucharu Świata, dwukrotnie zajmując w zawodach ósmą pozycję. W sezonie 1984/1985 regularnie startował w zawodach tej rangi, również we wszystkich czterech konkursach 33. Turnieju Czterech Skoczni. W turniejowym konkursie w Innsbrucku zajął ósme miejsce, w pozostałych był 36. w Oberstdorfie, 19. w Garmisch-Partenkirchen i 28. w Bischofshofen. Pozwoliło mu to zająć 17. miejsce w klasyfikacji końcowej turnieju. Dwa dni po zakończeniu turnieju, 8 stycznia 1985 roku w Cortina d’Ampezzo po raz pierwszy w karierze stanął na podium zawodów Pucharu Świata, zajmując drugie miejsce. W konkursie tym lepszy o 0,2 punktu był Roger Ruud.
22 stycznia 1985 roku zajął siódme miejsce w konkursie drużynowym na Bergisel w Innsbrucku podczas mistrzostw świata w narciarstwie klasycznym w Seefeld in Tirol. Wraz z nim w norweskiej reprezentacji wystąpili: Per Bergerud, Hroar Stjernen i Rolf Åge Berg.
W zawodach organizowanych przez Międzynarodową Federację Narciarską startował jeszcze przez kolejne kilka sezonów, do 1990 roku. W kolejnych sezonach startował w Pucharze Świata i czasami zdobywał punkty do klasyfikacji generalnej, jednak już więcej razy nie znalazł się w czołowej dziesiątce zawodów. Brał udział również w Pucharze Europy, w którym jeszcze trzykrotnie stanął na podium pojedynczych konkursów – zwyciężył 26 stycznia 1986 roku w Willingen oraz był drugi 4 kwietnia 1986 roku w Bardufoss i 8 marca 1987 roku w Schönwaldzie.
Dwukrotnie stał na podium mistrzostw Norwegii. W 1985 roku został wicemistrzem kraju na normalnej skoczni w Tromsø, przegrywając z Perem Bergerudem, a w 1989 roku zdobył brązowy medal na normalnej skoczni w Steinkjer, przegrywając z Jonem Inge Kjørumem i Magne Johansenem.

</doc>
<doc id="1850081" url="https://pl.wikipedia.org/wiki?curid=1850081" title="Wybory parlamentarne na Ukrainie w 1990 roku">
Wybory parlamentarne na Ukrainie w 1990 roku

Wybory parlamentarne na Ukrainie w 1990 roku – pierwsze częściowo wolne wybory parlamentarne do Rady Najwyższej zostały przeprowadzone w dwóch turach 4 marca i 18 marca.
Kampania wyborcza była daleka od demokratycznych standardów, a demokratyczni politycy z opozycji jako pierwsi rzucili wyzwanie Komunistycznej Partii Ukrainy. Łącznie 442 posłów zostało wybranych okręgach jednomandatowych. Mimo iż wybory zakończyły się sukcesem komunistów to demokratyczna opozycja zdobyła 111 z 442 mandatów.
Wyniki.
Wybory odbyły się zgodnie z ordynacją wyboczą w 450 okręgach. Pierwsza tura wyborów odbyła się w dniu 4 marca 1990. W okręgach, gdzie żaden z kandydatów nie uzyskał poparcia co najmniej 50% głosów, dwa tygodnie później była przeprowadzana druga tura wyborów. W dwóch turach zostało wybranych w sumie 442 posłów, liczby 450 deputowanych nie osiągnięto z powodu niskiej frekwencji.
Komuniści uzyskali 331 mandatów w Radzie Najwyższej. „Blok Demokratyczny” uzyskał 111 mandatów na 442. Demokratycznych deputowanych grupowała „Rada Ludowa” („Narodna Rada”), która liczyła od 90 do 125 członków. „Narodna Rada” pozostawała w opozycji wobec postkomunistycznej większości parlamentarnej. Jej liderem został wybrany Ihor Juchnowski.
Zgromadzenie Narodowe, zwołane po wyborach z 1990 uznało niepodległość na Ukrainy od Związku Radzieckiego 24 sierpnia 1991.
Skutki.
Pierwsze posiedzenie parlamentu odbyło się w dniu 15 maja 1990. Przewodniczącym parlamentu został wybrany Wołodymyr Iwaszko. 19 lipca 1991 przeniósł się do Moskwy na stanowisko zastępcy sekretarza generalnego Komunistycznej Partii Związku Radzieckiego. Komunistyczna Partia gwałtownie zaczęła tracić na popularności. Do lipca 1990 komunistów reprezentowało już tylko 239 deputowanych. 16 lipca 1990 Parlament Europejski przyjął deklarację o uznaniu suwerenności Ukrainy. Deklarację poparło 355 deputowanych.
W dniu 18 lipca grupa kierowana przez Ołeksandra Moroza wybrała Łeonida Krawczuka na stanowisko przewodniczącego parlamentu. W październiku 1990 parlament odrzuca artykuł 6 konstytucji gwarantujący zwierzchnią rolę Partii Komunistycznej.
W dniu 5 grudnia 1991 Łeonid Krawczuk zrezygnował z obowiązków parlamentarnych. Na stanowisko przewodniczącego parlamentu wybrano Iwana Pluszcza.

</doc>
<doc id="1850082" url="https://pl.wikipedia.org/wiki?curid=1850082" title="Wykaz zachowanych wagonów 1Aw">
Wykaz zachowanych wagonów 1Aw



</doc>
<doc id="1850092" url="https://pl.wikipedia.org/wiki?curid=1850092" title="Hawaiki">
Hawaiki

Hawaiki – maoryska nazwa mitycznej krainy, skąd mają się wywodzić niektóre ludy polinezyjskie. Według tradycji Polinezyjczycy mieli zasiedlić odległe wyspy Oceanu Spokojnego podróżując w niewielkich otwartych łodziach zwanych waka. Słowo "Avaiki" w języku maori z Wysp Cooka oznacza legendarną krainę przodków: "I tere tū mai rātou mei ʻAvaiki." (Przypłynęli wprost z Hawaiki). W tradycjach polinezyjskich duchy zmarłych wracają po śmierci do Hawaiki. W języku samoańskim pokrewne słowo "saualiʻi" znaczy „duchy”. Etymologicznie nazwa "Hawaiki" jest tożsama z "Hawaiʻi" (Hawaje), "Savaiʻi" (największa wyspa Samoa).

</doc>
<doc id="1850095" url="https://pl.wikipedia.org/wiki?curid=1850095" title="Jan Henrik Trøen">
Jan Henrik Trøen

Jan Henrik Trøen (ur. 16 kwietnia 1963 r.) – norweski skoczek narciarski. Najlepsze wyniki w Pucharze Świata osiągnął w sezonie 1985/1986, kiedy zajął 37. miejsce w klasyfikacji generalnej.

</doc>
<doc id="1850097" url="https://pl.wikipedia.org/wiki?curid=1850097" title="Fenomen żonatego faceta">
Fenomen żonatego faceta

Fenomen żonatego faceta (ang. "The Mind of the Married Man", 2001-2002) – amerykański serial telewizyjny nadawany przez stację HBO od 23 września 2001 do 17 listopada 2002 roku. W Polsce nadawany obecnie przez Fox Life od 28 listopada 2009 roku.
Fabuła.
Serial opisuje perypetie trójki żonatych przyjaciół, z których każdy ma inne poglądy na temat małżeństwa.

</doc>
<doc id="1850113" url="https://pl.wikipedia.org/wiki?curid=1850113" title="Krystyna Dmochowska">
Krystyna Dmochowska

Krystyna Dmochowska (ur. 26 maja 1956 we Wrocławiu, zm. 15 maja 2011 w Jeleniej Górze) – polska aktorka teatralna, telewizyjna i filmowa.
Wczesne lata.
Urodziła się i wychowała we Wrocławiu. Uczęszczała do wrocławskiego Liceum Sztuk Plastycznych. Po maturze zdawała egzaminy wstępne do PWSFTviT w Łodzi, gdzie z kilkuset zdających przeszła do ostatniego etapu, ale nie została przyjęta. W 1981 ukończyła studia na Wydziale Lalkarskim we Wrocławiu Państwowej Wyższej Szkoły Teatralnej im. Ludwika Solskiego w Krakowie.
Kariera teatralna.
Zaraz po skończeniu studiów, w sezonie 1981/1982 otrzymała angaż w Teatrze im. Cypriana Kamila Norwida w Jeleniej Górze, z którym związała się na stałe. Debiutowała w roli Emmy w sztuce Ödöna von Horvátha "Opowieści Lasku Wiedeńskiego" (1981) w reżyserii Włodzimierza Nurkowskiego. Potem można ją było zobaczyć na scenie w spektaklu muzycznym "Kolęda-Nocka" (1982) w reż. ówczesnej dyrektorki jeleniogórskiego teatru Aliny Obidniak z muzyką Wojciecha Trzcińskiego i librettem Ernesta Brylla. W sztuce Oscara Wilde’a "Brat marnotrawny" (1983) w reż. Ireny Dudzińskiej zagrała guwernantkę Miss Prism. Następnie stworzyła postać Ofelii w dramacie Witolda Gombrowicza "Ślub" (1984) w adaptacji Krystiana Lupy. Była Kamilką w inscenizacji Władysława Krzemińskiego "Romans z wodewilu" (1984) w reż. Stefanii Domańskiej, guwernantką w komedii pomyłek Macieja Wojtyszki "Skarby i upiory, czyli hrabia opętany" (1985) w reż. Andrzeja Guca, Madzią Justyńską (z domu Owidowicz), starszą córką profesora języków starożytnych w przedstawieniu Franza i Paula von Schonthan w przekładzie Juliana Tuwima "Porwanie Sabinek" (1987) w reż. Bogusława Kozaka, sąsiadką w biograficznej inscenizacji Josifa Brodskiego "Brodski" (1988) w reż. Bogdana Rudnickiego, archaniołem w widowisku Ignacego Krasickiego "Monachomachia, czyli Wojna mnichów" (1990) w reż. wtedy szefa teatru Jerzego Zonia i Cyganką w przedstawieniu Jana Potockiego "Cyganie z Andaluzji" (1993) w reż. Henryka Adamka.
Wystąpiła we współczesnej sztuce Hugo Clausa "Ciuciubabka albo ślepiec" (1991) w reż. Marca Bobera, spektaklu muzycznym Jeremiego Przybory "Nie bójmy się uczuć" (1992) w reż. Zdzisława Sobocińskiego, przedstawieniu "Historia żywota św. Marcina" (1993) w reż. Jana Skotnickiego, tragedii antycznej Sofoklesa "Antygona" (1995) w reż. Andrzeja Bubienia, komedii dell’arte Moliera "Szelmostwa Skapena" (2000) w reż. Aldony Figury i sztuce Václava Havla "Opera żebracza" (2000) w reż. Andreja Kroba. W komedii Jana Drdy "Igraszki z diabłem" (1993) w reż. ówczesnego dyrektora teatru Zygmunta Bielawskiego wcieliła się w postać rezolutnej i zuchwałej Kasi. We współczesnej komedii obyczajowej Johnnie’go Mortimera i Briana Cooke’a "Komedia sytuacyjna" (2002) w reż. Sylwestra Chęcińskiego pojawiła się jako największa w okolicy plotkarka panna Trotter.
Była również obsadzana w przedstawieniach opartych na dziełach literatury rosyjskiej takich jak "Ostatni" (1987) Maksima Gorkiego w reż. Aliny Obidniak jako Nadieżda. Grywała groteskowe kreacje w satyrycznych inscenizacjach Nikołaja Gogola w reż. Wiesława Hołdysa – jako Nos i bandyta w "Opowieściach petersburskich"(1989), jak i w podwójnej roli Koroboczki i Widma w "Martwych duszach" (1990). Do galerii takich właśnie postaci z dzieł Gogola, które przesuwają się przez scenę w odbiciu krzywego zwierciadła należy Poszlopkina, żona ślusarza w "Rewizorze" (1995) w reż. Jurija Krasowskiego i służąca Ariny Pantelejmonownej, czyli Duniasza. Za kreację zacnej kupieckiej córki Agafii Tichonownej, szukającej męża o odpowiednim statusie społecznym w komedii z kanonu literatury światowej "Ożenek" (1997, 2002) Gogola w reż. Siergieja Fiedotowa oraz rola Dafnidy w inscenizacji Jana Andrzeja Morsztyna "Komedia pasterska" (1997) w reż. Adama Hanuszkiewicza przyniosła aktorce w 1998 nagrodę Stalowego Wytrycha w plebiscycie popularności organizowanym przez redakcję „Nowin Jeleniogórskich”. Ponadto wystąpiła w przedstawieniu Fiodora Dostojewskiego "Bracia Karamazow" (1999) w reż. Wiktora Terelii oraz sztuce Aleksandra Żelezcowa "Dialogi o zwierzętach" (2004) w reż. Krzysztofa Rekowskiego. Inne role Dmochowskiej zaczerpnięte z literatury Antona Czechowa były to opiekunka w "Czajce" (2004) w reż. Mai Kleczewskiej oraz Anfisa w "Trzech siostrach" (2009) w reż. Krzysztofa Minkowskiego.
Wystąpiła w wielu komediach Aleksandra hr. Fredry, w tym "Zemsta" (1984) w reż. Stefanii Domańskiej jako Rózia, służąca Klary, "Śluby panieńskie" (1995) w reż. Zygmunta Bielawskiego jako pani Dobrójska, matka Anieli i ciotka Klary, "Gwałtu, co się dzieje!" (1997) w reż. Andrzeja Bubienia jako Urszula, burmistrz Osieku i "Dożywocie" (2005) w reż. Andrzeja Sadowskiego jako służąca. Grywała też w sztukach szekspirowskich takich jak "Poskromienie złośnicy" (1994) w reż. Jurija Krasowskiego jako karczmarka, "Miarka za miarkę" (1996) w reż. Krzysztofa Pankiewicza jako mniszka Francisca i "Romeo i Julia" (2006) w reż. Krzysztofa Rekowskiego jako Marta, opiekunka i powiernica Julii. Wcieliła się w tytułową bohaterkę Anielę Dulską w spektaklu "Dulska!" (1999) według "Moralności pani Dulskiej" Gabrieli Zapolskiej w reż. Adama Hanuszkiewicza. Była Kucharcią w sztuce Witkacego "Glątwa nowa czyli w sidłach nudy" (1994) w reż. Andrzeja Bubienia, tłustą kobietą w dramacie Tadeusza Różewicza "Kartoteka" (2002) w reż. Piotra Łazarkiewicza, Sowietnikową w dramacie Adama Mickiewicza "Dziady" (1998) w reż. Grzegorza Mrówczyńskiego i dozorczynią w dramacie romantycznym Juliusza Słowackiego "Kordian" (2001) w reż. Adama Hanuszkiewicza. W spektaklu Ariano Suassuny "Historia o miłosiernej czyli testament psa" (2001) w reż. Tomasza Koniny pojawiła się jako Miłosierna. W przedstawieniu Tadeusza Słobodzianka "Sen pluskwy" (2003) w reż. Krzysztofa Kopki zagrała postać Ninon Preobrażeńskiej. We współczesnej sztuce Petera Barnesa "Czerwone nosy" (2005) w reż. Małgorzaty Bogajewskiej wystąpiła w roli właścicielki domu publicznego Mamuśki Metz.
Sympatię wśród najmłodszej publiczności zyskała dzięki występom w licznych widowiskach dla dzieci. W bajce Janusza 
Odrowąża Wiśniewskiego "O ślicznych kwiatkach i strasznym potworze" (1986) w reż. Henryka Komorowskiego pojawiła się jako piwonia. W sztuce Andrzeja Maleszki "Wielkoludy" (1986) w reż. Aliny Obidniak odtwarzała postać olbrzyma o imieniu Berta. Była kucharką i Pustogłowym w inscenizacji Carla Gozziego "Miłość do trzech pomarańczy" (1989) w reż. Andrzeja Jamróza. Wystąpiła w czterech musicalach Macieja Staropolskiego w reż. Jacka Medweckiego: na podstawie baśni Hansa Christiana Andersena "Calineczka" (1993) i "Królowa Śniegu" (1996), bajce "Straszny smok" (1994) oraz "Alicja w Krainie Czarów" (1995) wg powieści autorstwa Lewisa Carrolla jako okrutna Królowa. Trafiła też do obsady dwóch musicali w reż. Cezarego Domagały – scenicznej adaptacji książki Antoine’a de Saint-Exupéry’ego "Mały Książę" (1996) w roli lisa i "Królu Maciusiu Pierwszym" (1997) na motywach powieści Janusza Korczaka jako poddana Króla. Była drzewem i wodzem w inscenizacji "Przyjaciel wesołego diabła" (1998) wg lektury Kornela Makuszyńskiego w reż. Grzegorza Mrówczyńskiego. W musicalu "Przygody Tomka Sawyera" (2001) na podstawie powieści Marka Twaina w reż. Jana Szurmieja odtwarzała rolę cioci Polly.
Role ekranowe.
Krystyna Dmochowska stała się rozpoznawalna dzięki roli charakterystycznej Heleny Łazankowej, mieszkanki Wadlewa, ekspedientki w sklepie dzierżawionym przez Natalię Strońską (Emilia Krakowska) w serialu Polsat "Pierwsza miłość" (2004–2011). Wystąpiła gościnnie w kilku odcinkach sitcomu "Świat według Kiepskich" (2005–2011) i serialu "Warto kochać" (2005–2006) oraz obsypanym nagrodami komediodramacie kinowym Andrzeja Jakimowskiego "Sztuczki" (2007), filmie Jana Jakuba Kolskiego "Afonia i pszczoły" (2009) i komedii Magdaleny Łazarkiewicz "Maraton tańca" (2010).

</doc>
<doc id="1850115" url="https://pl.wikipedia.org/wiki?curid=1850115" title="Współczynnik przesterowania">
Współczynnik przesterowania

Współczynnik przesterowania – współczynnik liczbowy kf określający, jak zachowuje się tranzystor bipolarny w czasie pracy impulsowej. Związany jest z gromadzeniem się ładunku przesterowania w obszarze bazy podczas przechodzenia z zakresu pracy aktywnej normalnej w stan nasycenia.
W czasie pracy impulsowej tranzystora bipolarnego w układzie WE następuje przesunięcie punktu pracy z zakresu odcięcia do zakresu nasycenia. Tranzystor, wchodząc w zakres nasycenia, zaczyna ładować obszar bazy (związane jest to z pojemnością bazy) ładunkiem przesterowania. Ładunek przesterowania napływa zarówno ze złącza emiter-baza jak i ze złącza kolektor-baza (w stanie nasycenia obydwa złącza p-n są spolaryzowane przewodząco). Następuje superpozycja ładunków. Prąd potrzebny do sterowania tranzystorem, czyli prąd bazy, w tym przypadku zawiera się w zakresie nasycenia. Prąd bazy, przy którym napięcie Ucb wynosi zero to prąd nazwany Ibs - jest to moment wejścia w stan nasycenia. Na krzywej oddzielającej obszar pracy aktywnej normalnej od obszaru nasycenia znajdujemy punkt, w którym prosta obciążenia przecina omawianą krzywą. W tym punkcie można wyznaczyć prąd maksymalny zakresu aktywnego normalnego na danej krzywej obciążenia. Współczynnik przesterowania kf to iloraz prądu bazy Ibf i prądu Ibs.

</doc>
<doc id="1850118" url="https://pl.wikipedia.org/wiki?curid=1850118" title="Sweet Lord">
Sweet Lord

Sweet Lord – trzeci album duetu MURS &amp; 9th Wonder. Ukazał się 23 lipca 2008 nakładem wytwórni Record Collection. Podobnie jak poprzednie albumy duetu, ten także zawiera tylko jeden występ gościnny. Portal HipHopDX.com umieścił ten album w rankingu 25 najlepszych albumów 2008 roku.

</doc>
<doc id="1850119" url="https://pl.wikipedia.org/wiki?curid=1850119" title="Bielitzer Anzeiger">
Bielitzer Anzeiger



</doc>
<doc id="1850120" url="https://pl.wikipedia.org/wiki?curid=1850120" title="Skakuszka wielkoucha">
Skakuszka wielkoucha

Skakuszka wielkoucha ("Notomys macrotis") – wymarły gatunek gryzonia z rodziny myszowatych (Muridae), występujący dawniej endemicznie w Australii.
Znany tylko z dwóch okazów. Jeden został znaleziony nad Moore River w Australii Zachodniej drugi natomiast w niezidentyfikowanym regionie Australii. Opisany przez Thomasa w 1921 roku na podstawie skóry (BMNH 44.7.9.14) i czaszki (BMNH 44.10.15.2).
W Australii zwierzę jest nazywane angielską nazwą oraz aborygeńską nazwą "noompa". W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę skakuszka wielkoucha.
Ekologia i biologia tego ssaka są nieznane. Najprawdopodobniej zamieszkiwał przybrzeżne wrzosowiska i otwarte tereny w lasach. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EX (wymarły). Ostatni okaz znaleziony został w 1843 lub 1844 roku. Przyczyny wymarcia nie są znane, prawdopodobnie mogło to być związane z niszczeniem siedlisk tego ssaka oraz sprowadzeniem do Australii kotów i lisów, które mogły polować na tego gryzonia.

</doc>
<doc id="1850122" url="https://pl.wikipedia.org/wiki?curid=1850122" title="Motu Nui">
Motu Nui

Motu Nui – największa z trzech wysepek położonych na południe od Wyspy Wielkanocnej. Nazwa w języku rapanui oznacza dosłownie "duża wyspa". Jej powierzchnia wynosi niespełna 4 hektary. Stanowi wierzchołek podwodnej góry wznoszącej się z dna morskiego na wysokość ponad 2000 m. Najbardziej na zachód położony punkt Chile. 
W przeszłości Motu Nui była centrum corocznych religijnych zawodów w zdobyciu pierwszego jaja rybitwy manutara. Ostatnie zawody odbyły się w 1888 roku.

</doc>
<doc id="1850125" url="https://pl.wikipedia.org/wiki?curid=1850125" title="Przez łzy do szczęścia">
Przez łzy do szczęścia

Przez łzy do szczęścia – polski film z 1939 roku w reżyserii Jana Fethke. 

</doc>
<doc id="1850126" url="https://pl.wikipedia.org/wiki?curid=1850126" title="Düwag GT8 Typ Fryburg">
Düwag GT8 Typ Fryburg

Düwag GT8 Typ Freiburg – seria trójczłonowych przegubowych tramwajów z ośmioma osiami produkowanych przez zakłady Düsseldorfer Waggonfabrik w latach 1971–1991 dla Freiburger Verkehrs AG.
Fryburg.
Fryburg Bryzgowijski to dwustutysięczne miasto położone w Badenii-Wirtembergii w południowo-zachodnich Niemczech, niedaleko granic szwajcarskiej i francuskiej, które posiada komunikację tramwajową od 1901 roku.
Dnia 17 lutego 1970 roku władze Fryburga podjęły decyzję o przeznaczeniu funduszy na zakup dla lokalnej komunikacji miejskiej czterech jednokierunkowych, ośmioosiowych wagonów przegubowych typu GT8. Tramwaje zostały wyprodukowane przez zakłady Düwag z Düsseldorfu, a wykonanie aparatury i silników zlecono odpowiednio zakładom AEG i BBC. Cena jednostkowa wagonu wynosiła 625 tys. ówczesnych marek zachodnioniemieckich.
Pierwsza seria.
Pierwszy tramwaj został dostarczony 25 października 1971 roku. Wagony otrzymały oznakowanie z nowego zakresu numeracji 201-204. Z uwagi na wiele różnic w porównaniu z produkowanymi przez Düwag wagonami ośmioosiowymi, tramwaje z Fryburga należy określać jako „GT8 Typ Fryburg”. Wyróżniały się przede wszystkim długością całkowitą. Wózki zostały inaczej rozmieszczone niż w dotychczasowych tramwajach. Wózki zostały usytuowane pod środkowym członem, a same przeguby nie posiadały podparcia i były niejako zawieszone w powietrzu. Kolejną różnicą jest umiejscowienie silników na każdym z wózków. Silniki w wagonach fryburskich posiadały moc 95 kW, co dawało moc łączną 380 kW, dzięki którym pojazdy mogły kursować na stromych trasach i szybko przyspieszały przy masie własnej 36 ton. Zastosowano tu dwa systemy prowadzenia. Pierwszy stanowił klasyczny rozruch przy użyciu nastawnika, który posiada 18 styków jazdy i tyle samo hamowania. Wagony tramwajowe posiadały system elektronicznego sterowania nastawnikiem o nazwie „"Geamatic"”. Pierwotnie system ten posiadał wagon tramwajowy 203, ale dostarczono aparaturę dla pozostały trzech tramwajów. Założenie działania tego układu polegało na zoptymalizowaniu rozruchu i hamowania dzięki uwzględnieniu przyczepności wagonu, na której spadek wpływ może mieć m.in. deszczowa pogoda, zalegający na szynach kurz i liście czy zły stan torowiska. W momencie wykrycie poślizgu kół, system samoczynnie uruchamia piasecznice dozując piasek, zwiększający tarcie. Przy włączonym systemie Geamatic rozruch jest dokonywany za pomocą dżojstika, wówczas rękojeść nastawnika musi być zdjęta. Czuwak nie znajduje się w płycie podłogowej, ale na pulpicie w formie przycisku. Opóźnienie naciśnięcia jest sygnalizowane sygnałem dźwiękowym, a dalsza zwłoka powoduje awaryjne zatrzymanie pojazdu. Wagony posiadają dodatkowe stanowisko do jazdy manewrowej z ograniczeniem prędkości do 30 km/h. Wyposażone są w hamulce elektrodynamiczne, szynowe oraz sterowane hydraulicznie hamulce tarczowe, służące do parkowania. Parkowanie następuje samoczynnie po przełączeniu na ostatni styk hamowania na nastawniku. Zarówno hamowanie, jak i rozruch wspomaga osiem piasecznic. Bryłę nadwozia zaczerpnięto z wyprodukowanej rok wcześniej serii dwudziestu sześcioosiowych wagonów dla Mannheim. Zrezygnowano z prostokątnych ekranów na numer linii, zmieniono profil dachu i umieszczono większe szyby w płatach drzwiowych. Ponadto lekkości nadały im panele reklamowe, zainstalowane już w pierwszych tygodniach służby, które były niejako przedłużeniem burt i maskowały obły profil dachu. Wagony tramwajowe posiadały pojedynczy reflektor górny i klasyczne malowanie w kolorze beżowym z zielonym pasem podokiennym. Wagon tramwajowy 203 posiadał pierwotnie w ramach testów jednoramienny odbierak prądu, choć po uszkodzeniu w pierwszym roku eksploatacji został on zastąpionym standardowym pantografem nożycowym, takim, jakie od początku miały pozostałe wagony. Tramwaje z Fryburga nie posiadają klasycznych sprzęgów, a zostały jedynie wyposażone w sztywny hol samochodowy, przechowywany w szafce naprzeciwko drzwi w środkowym członie. Nadwozie posiada pięcioro szerokich, dwuskrzydłowych drzwi, pozwalających na swobodną wymianę pasażerów. Dzięki odpowiedniemu wyprofilowaniu stopni uniknięto nieestetycznych wycięć w płatach drzwiowych, dotychczas spotykanych w tramwajach Düwaga. Przytrzaśnięciu pasażera zapobiegają czujniki znajdujące się w uszczelkach drzwi oraz tzw. „miękki stopień” w drzwiach. Drzwi mogą być otwierane bezpośrednio przez prowadzącego pojazd, lub przez pasażerów przy pomocy przycisków. Dodatkowo przy drzwiach znajdują się przyciski dla osób z wózkiem dziecięcym, które po naciśnięciu uniemożliwiają zamknięcie się drzwi, Możliwe jest to dopiero po wciśnięciu przez motorniczego klawisza zwalniającego blokadę, umieszczonego na pulpicie. Przestronne wnętrze wagonu tramwajowego wyposażono w 89 łatwych w utrzymaniu siedzisk dla pasażerów, wykonanych z tworzywa sztucznego, zwróconych naprzeciwko siebie, w tym 29 ławek podwójnych i 31 siedzeń pojedynczych. Poza tym wagony GT8 Geamatic mogą pomieści 205 pasażerów stojących, co łącznie daje 294 osób. Ponadto naprzeciwko drugich i trzecich drzwi przewidziano miejsca dla wózków dziecięcych. Ogrzewanie wnętrza zapewnia sześć dmuchaw podwieszonych pod siedzeniami. Dodatkowo kanałami wentylacyjnymi może być dostarczane powietrze nagrzewane opornikami rozruchowymi, znajdującymi się pod płytą podłogową. Wagony tramwajowe przydzielono do zajezdni północnej Betriebshof Nord przy ulicy Komturstraße. Pierwszy wagon tramwajowy 201 uruchomiono 11 listopada 1971 roku i razem z kolejnym wagonem tramwajowym 202 wprowadzono do eksploatacji 4 grudnia 1971 roku. Po uruchomieniu wagonu tramwajowego 204 na początku 1972 roku wycofano ze stałej eksploatacji i przesunięto do rezerwy ostatnie przedwojenne wagony dwuosiowe we Fryburgu oraz nastąpiła likwidacja obsługi konduktorskiej. Pasażerowie mogli kupować bilety w kioskach lub u motorniczego, o czym informował napis Kasse na pierwszych drzwiach, a bilety należało kasować w kasownikach, o czym przypominała litera S z przodu wagonu, oznaczająca słowo Selbstbedienung, czyli samoobsługę. Wszystkie wagony skierowano do linii 4 Littenweiler – Hornausstraße, jedynej posiadającej wtedy pętle na obu końcach. Wagony te kursowały niemal wyłącznie na linii 4 przez dwanaście lat. Wyjątek stanowiły jedynie specjalne kursy na innych trasach, uruchamianie w związku z meczami piłkarskimi i imprezami targowymi. Sytuacja zmieniła się w grudniu 1983 roku, gdy po reorganizacji układu linii skierowano je na nową linię 1 Littenweiler – Paduaallee, wydłużoną w 1985 roku Landwasser. W latach 90. można je było spotkać również na innych liniach. W 1993 roku został przeniesione do nowej zajezdni zachodniej Betriebshof West przy ulicy Besanconallee. Schyłek eksploatacji wagonów GT8 Geamatic miał nastąpić w 2000 roku, po dostawie nowych tramwajów Siemens Combino. I faktycznie po ich dostarczeniu jeszcze przez krótki okres kursowały na linii 1, po czym wykorzystywano je już wyłącznie jako dodatki na mecze piłkarskie. Uroczyste pożegnanie tramwajów odbyło się 19 sierpnia 2001 roku. Wagony wycofano z eksploatacji i odstawiono w zajezdni, ale nie poddano kasacji z racji dobrego stanu. Niespodziewanie trzy lata później okazało się, że fryburska historia miała jeszcze swój epilog. W 2004 roku podczas kryzysu związanego z wykrytą w wagonach Combino wadą fabryczną i ich czasowym odstawieniem, trzy wagony Geamatic wróciły do służby oprócz wagonu tramwajowego 201, który zdyskwalifikowano ze względu na znaczne zużycie obręczy kół. Można je było spotkać na linii 1, jak również na wszelkich kursach dodatkowych. Ostatecznie wagony Geamatic zakończyły eksploatację we Fryburgu na przełomie października i listopada 2004 roku i zostały ponownie odstawione. Drugie pożegnanie tramwajów, tym razem definitywne, choć mniej uroczyste odbyło się 22 lipca 2005 roku, a wkrótce potem zostały sprzedane. Podczas ponad trzydziestoletniej eksploatacji we Fryburgu wagony były poddawane remontom kapitalnym i przechodziły drobne modernizacje. Każdy z czterech wagonów przeszedł cztery naprawy główne, wykonywane średnio co siedem lat. Podczas pierwszego remontu w latach 1977–1978 zmianie uległ układ świateł z tyłu wagonu. Zdemontowano wówczas centralnie położony kierunkowskaz sygnalizujący właściwie sam manewr skrętu bez określenia kierunku i boczne, czerwone światła odblaskowe, a w zamian zainstalowano kierunkowskazy po bokach i czerwone światła mijania. W pierwszej połowie lat 80. w miejscu ogromnego reflektora głównego z przodu zamontowano dwa mniejsze. Usunięto wówczas również duży reflektor z tyłu wagonu, a w zamian zamontowano światła wsteczne po bokach oraz odblaskowe na zderzaku. W ramach naprawy głównej zmieniono malowanie wagonów tramwajów. W połowie lat 80. ubiegłego wieku, w związku z rosnącymi potokami pasażerskimi, na tylnym pomoście usunięto cztery miejsca siedzące celem zwiększenia powierzchni dla osób stojących. Pod koniec lat 90. zaczęto instalować automaty biletowe przy drugich drzwiach. Właściwie od samego początku na wszystkich wagonach GT8 z pierwszej serii umieszczone były reklamy, zarówno na panelach dachowych, jak i na pasach na burtach, choć nigdy nie posiadały one reklam całopojazdowych. Prawdziwym fenomenem okazał się wagon tramwajowy 201, który od początku aż do samego końca reklamował jedną firmę – Breisgau-Milch. Po wycofaniu z eksploatacji wagonów i wystawieniu na sprzedaż kupcem czterech wagonów GT8 Geamatic okazała się firma SIM-Industrietechnik GmbH z Salzgitter, położone w Dolnej Saksonii w północnych Niemczech, od wielu lat specjalizująca się w pośrednictwie sprzedaży używanych wagonów tramwajowych. Jako pierwszy do Salzgitter przetransportowano wagon tramwajowy 201, co miało miejsce 13 września 2005 roku, a następnie wagon tramwajowy 202 przetransportowano 4 października 2005 roku. Do transportu wykorzystano samochodowe naczepy niskopodwoziowe. Stutysięczne Salzgitter nie posiada sieci tramwajowej, tak więc wagony ustawiono na kilkudziesięciometrowych torach tymczasowych. Jak się później okazało, z racji ograniczonego miejsca, przy nieprzeciętnej długości fryburskich GT8, więcej wagonów nie zmieściło się na terenie firmy i pozostałe wagony musiały zostać we Fryburgu. W tym czasie trwały już negocjacje z ewentualnymi nabywcami. Choć sprawa owiana jest tajemnicą, to najprawdopodobniej na początku 2006 roku firma SIM-Industrietechnik doszła do porozumienia w sprawie sprzedaży wagonów do jednego z polskich miast. W konsekwencji wysłano do naszego kraju jeden z dwóch pozostających jeszcze we Fryburgu wagonów GT8. Wagon tramwajowy 204 wyruszył do Polski 3 marca 2006 roku. Z niewyjaśnionych przyczyn nie dotarł jednak do miejsca przeznaczenia i ostatecznie został wyładowany na terenie Międzygminna Komunikacja Tramwajowa, chcącej zastąpić wyeksploatowany tabor serii 803N. W tym celu już wcześniej nawiązano współpracę z SIM-Industrietechnik GmbH. Choć w tamtym momencie celem poszukiwań były głównie dwukierunkowe wagony serii M i skłaniano się ku zakupowi wagonów M8S w Essen, to wobec propozycji umożliwienia bezpłatnych jazd próbnych oraz odstąpienia od kosztów transportu przez niemieckiego pośrednika, zarząd zdecydował sprowadzić na teksty eksploatacyjne do Łodzi jeden z wagonów GT8 Geamatic. Ustalono wówczas, że będzie to ostatni z pozostających we Fryburgu wagon 203. Wagon tramwajowy opuścił Fryburg w dniu 16 marca 2006 roku. Ściągnięcia z naczepy dokonano przy ul. Łęczyckiej w Zgierzu, wykorzystując dogodne ukształtowanie terenu z dogodnym spadkiem, a do zajezdni wagon odholowano przy pomocy historycznego 5N 154, stacjonującego na co dzień w Helenówku. Uruchomienie wagonu całkowicie odmiennego od eksploatowanych dotychczas przez przedsiębiorstwo wagonów zajęło ponad miesiąc, choć większość tego czasu upłynęła na oczekiwaniu na przedstawiciela SIM-Industrietechnik, który przez przystąpieniem do jakichkolwiek działań miał przeprowadzić trzydniowe szkolenie pracowników warsztatów w obsłudze wagonów. Przed rozpoczęciem jazd próbnych konieczne okazało się przygotowanie specjalnego sprzęgu z głowicą Alberta dającego się w razie potrzeby w łatwy sposób zamontować przy pomocy trzpienia do zderzaka. Odtąd sprzęg trzymany jest w szafce w środkowym module, razem z będącym na wyposażeniu wagonów holem sztywnym, który może być użyty w razie holowania się dwóch wagonów GT8. Pierwszy raz polski przewoźnik musiał się zmierzyć z tak długim wagonem tramwajowym, toteż mając to na uwadze pierwsze jazdy próbne odbywały się nocami, najpierw 5/6 maja 2006 roku na trasie z zajezdni do Ozorkowa, a sześć dni później po łódzkiej części linii 46 z Helenówka do Chocianowic. W następnych tygodniach wagon tramwajowy 203 testowano jeszcze kilkakrotnie w normalnym ruchu dziennym, choć wyłącznie po trasie linii 46. Okazało się, iż ośmioosiowy tramwaj całkiem dobrze radzi sobie na łódzkich torach. Stwierdzono także, iż wątpliwe jest wyminięcie się dwóch wagonów tego typu na mijance przy ulicy Łódzkiej w Zgierzu, na której odcinek toru równoległego wynosi zaledwie 28 metrów. Oczekiwano na formalne dopuszczenie, które przyznano 12 czerwca. Dostosowanie wagonu do polskich przepisów wymagało właściwie założenia świateł odblaskowych na burtach. Po dokonaniu koniecznych napraw rozjazdów, wyposażony w kasowniki i promiennik podczerwieni do sterowania zwrotnicami, wagon 203 wprowadzono do eksploatacji w dniu 29 czerwca jako pociąg 46/6. Tak oto zaczęły się dwumiesięczne testy eksploatacyjne, które miały sprawdzić przydatność GT8 z Fryburga na podmiejskiej linii 46 i w konsekwencji przesądzić o kwestii jego zakupu przez spółkę. Tymczasem władze spółki wciąż upatrywały następców serii 803N w wagonach typu M8S. Dnia 10 lipca przejęto nawet na próbę od innego łódzkiego przewoźnika zajmującego się komunikacją tramwajową dwukierunkowy wagon esseński M8S. Okazało się jednak, że już w drugim dniu testów uległ on poważnej awarii wyłączającej go z ruchu na długie tygodnie, tymczasem kursujący niemalże codziennie GT8 Geamatic był praktycznie bezawaryjny. Wagon fryburski został bardzo pozytywnie przyjęty przez motorniczych, którym oferował lepsze warunki pracy, i pasażerów ze względu na cichy bieg, stabilną jazdę i dużą liczbę miejsc siedzących. Obsługa warsztatowa ograniczała się niemal wyłącznie do uzupełniania piasku w piasecznicach i comiesięcznych przeglądów kontrolnych. W tej sytuacji w sierpniu zdecydowano o sprowadzeniu do Łodzi pozostałych trzech wagonów GT8 Geamatic. Zakup sfinansowano z kredytu bankowego, który zaciągnięto na okres pięciu lat. Łączny koszt nowych nabytków wraz z transportem wyniósł 733 tys. zł, czyli średnio 183 tys. zł za wagon. Wagon 203 wpisano do ewidencji w dniu 31 sierpnia 2006 roku. W pierwszej połowie września zamalowano na biało niemieckie reklamy na burtach i panelach dachowych, a w zamian umieszczono logo spółki i napisy zachęcające do kupowania biletów miesięcznych. W takim malowaniu wagon tramwajowy 203 pierwszy raz opuścił zajezdnię 17 września na przejazd specjalny z okazji Europejskiego Tygodnia Zrównoważonego Transportu. Przyjazd kolejnych wagonów opóźnił się nieco w związku z brakiem wolnych terminów u firm transportowych. Ostatecznie skorzystano z firmy Universal Transport, która była w stanie przewieźć wagony w październiku. Czas oczekiwania na wagony wykorzystano na przeszkolenie kilku pracowników zaplecza w zakresie wykonywania przeglądów kontrolnych wagonów, które zorganizowała nieodpłatnie firma SIM-Industrietechnik we Fryburgu. Dnia 9 października 2006 roku Salzgitter opuścił wagon 201, który dotarł do Łodzi już dwa dni później w nocy. Następnie przywieziono stacjonujący pod Poznaniem wagon tramwajowy 204 z Fryburga, a jako ostatni przechowywany w Salzgitter wagon 202 z Fryburga, co nastąpiło 19 października 2006. Wszystkie trzy wagony wyładowano nazajutrz po przybyciu na terenie zajezdni Helenówek. Już 27 października wszystkie wagony otrzymały dwuletnie dopuszczenie do ruchu, a dzień później odbyły się pierwsze jazdy próbne, z czego przed południem na trasie Helenówek – Ozorków, a w nocy Helenówek – Chocianowice. Zarząd spółki zadecydował o pozostawieniu fryburskiej numeracji wagonów oraz dotychczasowego malowania, mimo że było odmienne od obowiązującego, na co z pewnością miał wpływ doskonały stan powłoki lakierniczej. Kilka dni później po zamontowaniu kasowników i umieszczeniu naklejek informacyjnych dla pasażerów oraz rolek z filmami, wprowadzono je do ruchu w jednym tygodniu. Do każdego wagonu przydzielono do obsługi na stałe parę motorniczych. Od tego czasu wagony GT8 kursują wyłącznie w dni powszednie, zwykle do godziny 20, po czym są podmienianie przez tramwaje 803N. Poczyniono tak z racji ich znacznej pojemności, która w weekendy i w godzinach wieczornych zdecydowanie przewyższa zapotrzebowanie oraz ze względów bezpieczeństwa, by ograniczyć możliwość aktów wandalizmu. Wagony z Fryburga wystawiane są do obsługi linii w takim układzie brygad, by nie spotkały się na mijance w Zgierzu, choć doświadczenie nabyte w sytuacjach awaryjnych pokazało, że przy maksymalnym zachowaniu ostrożności i precyzji wyminięcie w tym miejscu jest możliwe. Dotychczasowa eksploatacja pokazała, że wagony tramwajowe są niemal bezawaryjne. Właściwie zanotowano jedną usterkę, przy której zawinił nie tramwaj, a czynnik ludzki. W dniu 28 marca 2007 roku przy ulicy Pabianickiej w Łodzi na skutek przegrzania się oporników rozruchowych i zignorowania, w wyniku nieporozumienia, informującej o tym kontrolki na pulpicie motorniczego, doszło do nadpalenia przewodów izolacji elektrycznej w wagonie tramwajowym 204 z Fryburga. Choć sytuacja wyglądała groźnie i zakończyła się akcją Straży Pożarnej, wezwanej z powodu zadymienia, to po dwutygodniowej przerwie, podczas której dokonano przeglądu i wymiany instalacji elektrycznej, wagon tramwajowy wrócił do eksploatacji.
W przybyłych w październiku trzech wagonach tramwajowych GT8 nie usunięto niemieckich reklam zaraz po wpisie do ewidencji, gdyż nie było na to czasu. Czyniono to stopniowo, jedynie przy okazji prac serwisowych, początkowo zdejmując afisze z samych burt. Sytuacja zmieniła się radykalnie na początku marca po publikacji w prasie lokalnej, w której skrytykowano niemieckojęzyczne napisy na burtach i wewnątrz wagonów, spółka nakazała usunąć fryburskie reklamy. Wygląd wagonów tramwajowych 201 i 202 został ujednolicony z malowaniem wagonu tramwajowego 204, który posiadał czerwone pasy na burtach jako podkład pod reklamę. W wagonach tramwajowych 201 i 202 niemieckie napisy zaklejono czerwoną folią, a z wagonu tramwajowego 204 usunięto białe naklejki, zaś czerwony podkład pozostał. Mimo tych zabiegów do dziś na wagonach tramwajowych 201 i 202 zachowało się logo niemieckiego przewoźnika, a na przegubach wagonów tramwajowych historyczny herb fryburskich tramwajów. Jak dotychczas przeprowadzono drobną modyfikację w układzie elektrycznym dwóch wagonów. W styczniu w wagonach tramwajowych 202 i 204 wymieniono przetwornice zasilające obwody pomocnicze i oświetlenie na nowe przetwornice statyczne. Poczyniono tak w związku z niedostateczną tolerancją spadków napięcia, szczególnie częstych na odcinku podmiejskim, przez dotychczasowe urządzenia. Przy napięciu w sieci poniżej 520 V zdarzały się kłopoty z otwieraniem drzwi, oświetleniem wnętrza czy działaniem systemu Geamatic. Nowe przetwornice tolerują napięcie zasilania wynoszące zaledwie 420 V. Dla wagonów tramwajowych 201 i 203 przetwornice także już są dostarczone i wkrótce zostaną zamontowane. Przed przybyciem wagonów tramwajowych z Fryburga w 2006 roku tabor pasażerski spółki stanowiło 19 tramwajów 803N, w tym 15 wagonów po modernizacji nadwozia. W ogólnym rozrachunku przyjęcie na stan czterech GT8 poskutkowało wycofaniem z ruchu tylko jednego klasycznego 803N i odstawieniem pierwszego po modernizacji. Dzięki temu rezerwa liniowa zwiększyła się o dwa pojazdy. Tramwaje GT8 są obecnie po likwidacji spółki wycofane z eksploatacji i oczekują na złomowanie.
Druga seria.
Po dobrych doświadczeniach z czterema prototypami i decyzją o rozbudowie sieci tramwajowej pod koniec lat 70. zamówiono 10 nowych tramwajów. Zostały one wprowadzone do użytku w 1981 i 1982 roku i miały numery 205-214. Pomalowano je według nowej kolorystyki w czerwono-białe barwy i otrzymały w porównaniu do poprzednich tramwajów dwa przednie reflektory.
Tramwaje miały szerokość całkowitą wynoszącą 2320 mm. Dzięki temu można było zamontować wygodniejsze kabiny motorniczego. Szerokość nie przeszkadzała wagonom przejechać przez Schwabentor. Zamontowano podwójne siedzenia dzięki czemu uniknięto układu siedzeń 1+2 spotykanego w popularnych tramwajach.
Wagony tramwajowe posiadały już tylko wyłącznie system elektronicznego sterowania nastawnikiem o nazwie "Geamatic". Pierwotnie system ten posiadał wagon tramwajowy 203, ale dostarczono aparaturę dla pozostałych trzech tramwajów. Założenie działania tego układu polegało na zoptymalizowaniu rozruchu i hamowania dzięki uwzględnieniu przyczepności wagonu.
Trzecia seria.
Po dobrych doświadczeniach z poprzednimi wagonami i decyzją o rozbudowie sieci tramwajowej pod koniec lat 80. zamówiono 11 nowych tramwajów. Zostały one wprowadzone do użytku w 1990 roku i miały numery 221-231. Wagony tramwajowe wyposażono w niskopodłogowy człon środkowy.
GT8 Z.
Wcześniej nabyte wagony tramwajowe GT8 były jednokierunkowe. Fryburg posiada linie tramwajowe bez pętli zwrotnych. Z tego powodu nie można było zrezygnować z pojazdów dwukierunkowych. Wagon tramwajowy GT4 produkowany w latach 1962–1968 nie był już technicznie nowoczesny.
Pod koniec lat 90. zamówiono 27 tramwajów nowej konstrukcji GT8DMNZ. Zostały one wprowadzone do użytku w 1994 roku i miały numery 241–266. Wagony tramwajowe GT8DMNZ posiadają 73% niskiej podłogi oraz silniki trójfazowe. Wagony te charakteryzują się wysokim komfortem. Stare wagony GT4 zostały sprzedane do innych niemieckich miast.
Od pierwotnie planowanych zamówieniach dodatkowych pojazdów tego typu zrezygnowano ze względu na wysoki koszt oraz zamówione 18 wagonów tramwajowych typu Combino.

</doc>
<doc id="1850130" url="https://pl.wikipedia.org/wiki?curid=1850130" title="Wybory prezydenckie w Polsce w 1933 roku">
Wybory prezydenckie w Polsce w 1933 roku

Wybory prezydenckie w Polsce w 1933 roku odbyły się 8 maja. O stanowisko prezydenta ubiegał się przed Zgromadzeniem Narodowym jeden kandydat. Wybory prezydenckie zbojkotowały Stronnictwo Narodowe, Polskie Stronnictwo Chrześcijańskiej Demokracji, Narodowa Partia Robotnicza, Stronnictwo Ludowe i słowiańskie mniejszości narodowe. Posiedzeniu przewodniczył marszałek Sejmu Kazimierz Świtalski.
Wyniki.
W wyniku bojkotu posiedzenia Zgromadzenia Narodowego m.in. przez endecję, ludowców oraz mniejszości narodowe odbyła się jedynie I tura głosowania, w której wzięło udział 343 parlamentarzystów. Zaprzysiężenie prezydenta odbyło się 9 maja 1933 roku.

</doc>
<doc id="1850131" url="https://pl.wikipedia.org/wiki?curid=1850131" title="Kadencja landinowska">
Kadencja landinowska

 #PATRZKadencja Landina

</doc>
<doc id="1850132" url="https://pl.wikipedia.org/wiki?curid=1850132" title="Seksta landinowska">
Seksta landinowska

 #PATRZKadencja Landina

</doc>
<doc id="1850133" url="https://pl.wikipedia.org/wiki?curid=1850133" title="Parafia Świętych Młodzianków w Chicago">
Parafia Świętych Młodzianków w Chicago

Parafia Świętych Młodzianków w Chicago (ang. "Holy Innocents Parish") – parafia rzymskokatolicka położona w Chicago w stanie Illinois, Stany Zjednoczone.
Jest wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona Świętym Młodziankom.

</doc>
<doc id="1850134" url="https://pl.wikipedia.org/wiki?curid=1850134" title="Seksta Landina">
Seksta Landina

 #PATRZKadencja Landina

</doc>
<doc id="1850135" url="https://pl.wikipedia.org/wiki?curid=1850135" title="Faux bourdon">
Faux bourdon

 #PATRZFauxbourdon

</doc>
<doc id="1850137" url="https://pl.wikipedia.org/wiki?curid=1850137" title="Guillaume Du Fay">
Guillaume Du Fay

 #PATRZGuillaume Dufay

</doc>
<doc id="1850139" url="https://pl.wikipedia.org/wiki?curid=1850139" title="Córka generała Pankratowa">
Córka generała Pankratowa

Córka generała Pankratowa – polski film przedwojenny z 1934 roku. Zachowały się dwie kopie; kinowa premiera odrestaurowanej wersji odbyła się 15 czerwca 2018 r. w warszawskim Iluzjonie.
Treść.
Rosyjski generał Pankratow z zaangażowaniem walczy przeciwko ruchom rewolucyjnym. Z kolei jego córka Aniuta, której matką była Polka, zakochuje się w Bolesławie, polskim działaczu rewolucyjnym i coraz bardziej angażuje się w konspiracyjną działalność. Kiedy Bolesław dokonuje zamachu na Pankratowa, generał zostaje sparaliżowany. Aniuta uzyskuje zwolnienie Bolesława z więzienia, po czym sama popełnia samobójstwo.

</doc>
<doc id="1850140" url="https://pl.wikipedia.org/wiki?curid=1850140" title="Parafia Pięciu Braci Męczenników w Chicago">
Parafia Pięciu Braci Męczenników w Chicago

Parafia Pięciu Braci Męczenników w Chicago (ang. "Five Holy Martyrs Parish") – parafia rzymskokatolicka położona w Chicago, w stanie Illinois, Stany Zjednoczone.
Jest ona wieloetniczną parafią w południowo-zachodniej dzielnicy Chicago, Brighton Park, z mszą św. w j. polskim dla polskich imigrantów.
Nadzór klerycki sprawuje Towarzystwo Chrystusowe dla Polonii Zagranicznej.
Parafia została poświęcona Pięciu Braciom Męczennikom.
Historia.
Parafia Pięciu Braci Męczenników została założona w listopadzie 1908. W grudniu 1909 roku, parafia liczyła 95 rodzin. W 1912 roku prowadzenie szkoły parafialnej rozpoczęły siostry ze Zgromadzenia Sióstr Franciszkanek Błogosławionej Kunegundy.

</doc>
<doc id="1850141" url="https://pl.wikipedia.org/wiki?curid=1850141" title="Faburden">
Faburden

 #PATRZFauxbourdon

</doc>
<doc id="1850144" url="https://pl.wikipedia.org/wiki?curid=1850144" title="Fabrice Piazzini">
Fabrice Piazzini

Fabrice Piazzini (ur. 9 listopada 1965 w Le Chenit) – szwajcarski skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 34. miejsce w klasyfikacji generalnej.
Brał udział w mistrzostwach świata w Oberstdorfie oraz igrzyskach olimpijskich w Sarajewie i Calgary, ale bez sukcesów.

</doc>
<doc id="1850145" url="https://pl.wikipedia.org/wiki?curid=1850145" title="Tangata manu">
Tangata manu

Tangata manu (język rapanui: "człowiek-ptak") – tytuł zwycięzcy w rytualnych zawodach odbywanych do końca XIX w. na Wyspie Wielkanocnej, polegających na zdobyciu pierwszego w danym roku lęgowym jaja "manu tara", rybitwy "Sterna fuscata". Przedstawiciele poszczególnych klanów, wyłonieni na podstawie proroczych snów wieszczów ivi-attua, musieli przepłynąć wpław z Wyspy Wielkanocnej na pobliską wysepkę Motu Nui, wyjąć jajo z gniazda, popłynąć z powrotem na Wyspę Wielkanocną, wspiąć się na szczyt klifu, dobiec do Orongo i wręczyć jajo prowadzącemu uroczystości. Zwycięstwo dawało klanowi wyłączność zbierania jaj i piskląt z Motu Nui przez cały rok. Wyścig był bardzo niebezpieczny. Wielu z "hopu" ginęło w trakcie zawodów, z powodu ataków rekinów, utonięcia lub upadku z klifu. 
Zwyczaj ten miał znaczenie religijne, obrzędów dokonywano na cześć boga-stwórcy Make-Make. Zostały one zakazane przez misjonarzy w drugiej połowie XIX w. Ostatnie zawody odbyły się w 1888 roku.

</doc>
<doc id="1850148" url="https://pl.wikipedia.org/wiki?curid=1850148" title="Kościół św. Jerzego w Sztokholmie">
Kościół św. Jerzego w Sztokholmie

Kościół św. Jerzego w Sztokholmie (szw. "Sankt Görans kyrka") – kościół parafialny szwedzkiego kościoła ewangelicko-luterańskiego.
Jest położony przy ulicy Welanders Väg 2 w sztokholmskim rejonie Stadshagen w dzielnicy Kungsholmen.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Już 1910 wzniesiono na miejscu obecnego kościoła kaplicę według projektu architekta Gustafa Améena. Kaplica otrzymała wezwanie św. Jerzego, od leżącego w pobliżu szpital św. Jerzego (szw. Sankt Görans sjukhus). Kaplica z czasem utraciła swe znaczenie i została zburzona w 1955. Pozostawiono tylko wieżę. Na miejscu wyburzonej kaplicy postanowiono wznieść nowy kościół. Projekt sporządził architekt Adrian Langendal (1904–1970). Kościół wzniesiono w latach 1956-1958. Konsekracja nowej świątyni miała miejsce na Wielkanoc 1958.
Architektura.
Kościół św. Jerzego został wzniesiony jako trzynawowa, prosta w formie klasyczna bazylika. We wnętrzu zwraca uwagę duży ołtarz z trzema pustymi krzyżami w centrum oraz figurą Jezusa w otoczeniu czterech ewangelistów, dzieło Einara Forsetha. Ołtarz został wykonany z marmuru a jego podstawa z wapienia. Całości dopełniają wykonane ze srebra krucyfiks i sześć świeczników, dzieło rzeźbiarza Birgera Haglunda, wykonane z okazji konsekracji świątyni w 1958.
Również z marmuru i wapienia wykonana jest ambona. Jej dekorację stanowią płaskorzeźby Davida Wretlinga. Jest on autorem również innych rzeźb wewnątrz świątyni.
Organy, pochodzące z renomowanego warsztatu A Mårtenssons Orgelfabrik w Lund, składają się z 47 głosów i zostały zainstalowane w 1987; zastąpiły one starszy instrument, z którego pozostała jedynie fasada, zaprojektowana przez Adriana Langendala.
W 2005 kościół otrzymał nowe organy w prezbiterium, zaprojektowane i wykonane przez Matsa Arvidssona.
Dziełem Adriana Langendala jest również chrzcielnica. Jej obudowa została wykonana ze starego zegara kościelnego ze Skanii natomiast naczynie wewnętrzne wykonano ze srebra.
W wieży, jedynej pozostałości ze starej świątyni, są zawieszone dwa dzwony, pochodzące również ze starej świątyni.
Pod kościołem znajduje się kolumbarium, gdzie w ok. 4000 nisz jest miejsce dla 10000 urn. Kolumbarium powstało równocześnie z kościołem w 1958 a w 1967 zostało rozbudowane.

</doc>
<doc id="1850149" url="https://pl.wikipedia.org/wiki?curid=1850149" title="Gérard Balanche">
Gérard Balanche

Gérard Balanche (ur. 18 stycznia 1968 r. w Le Locle) – szwajcarski skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 27. miejsce w klasyfikacji generalnej.
Balanche brał udział w mistrzostwach świata w Oberstdorfie i Lahti oraz igrzyskach olimpijskich w Calgary, ale bez sukcesów.
Zwyciężył w Turnieju Schwarzwaldzkim w 1989.

</doc>
<doc id="1850151" url="https://pl.wikipedia.org/wiki?curid=1850151" title="Lechickie Stowarzyszenie Czcicieli Światowida">
Lechickie Stowarzyszenie Czcicieli Światowida



</doc>
<doc id="1850152" url="https://pl.wikipedia.org/wiki?curid=1850152" title="Jezus (film 1979)">
Jezus (film 1979)

Jezus () – amerykański film religijny opowiadający historię życia Jezusa Chrystusa według Ewangelii świętego Łukasza.
O filmie.
Prace nad filmem trwały 5 lat, gdyż realizatorom zależało na wiernym odtworzeniu obrazu życia Palestyny w czasach Jezusa. W realizacji wzięło udział blisko 5000 aktorów i statystów, a dla potrzeb filmu wykonano 4000 kostiumów. Film wszedł na ekrany w 1979 roku i okazał się frekwencyjnym i kasowym sukcesem. Został przetłumaczony na ponad 600 języków (w tym na polski, a obejrzało go do tej pory ponad 3 miliardy widzów na całym świecie.

</doc>
<doc id="1850154" url="https://pl.wikipedia.org/wiki?curid=1850154" title="Premierzy Austrii (1867-1918)">
Premierzy Austrii (1867-1918)



</doc>
<doc id="1850157" url="https://pl.wikipedia.org/wiki?curid=1850157" title="D’Autray">
D’Autray

D’Autray – regionalna gmina hrabstwa (MRC) w regionie administracyjnym Lanaudière prowincji Quebec, w Kanadzie. Stolicą jest miasto Berthierville. Składa się z 15 gmin: 3 miast, 5 gmin i 7 parafii.
D’Autray ma 41 650 mieszkańców. Język francuski jest językiem ojczystym dla 98,0%, angielski dla 1,0% mieszkańców (2011).

</doc>
<doc id="1850159" url="https://pl.wikipedia.org/wiki?curid=1850159" title="Zakład Pojazdów Szynowych">
Zakład Pojazdów Szynowych

Zakład Pojazdów Szynowych – zlokalizowany w Stargardzie oddział warszawskiego przedsiębiorstwa ZPS, zajmujący się naprawą i budową pojazdów szynowych. Jego historia sięga 1859, kiedy to w związku z budową linii kolejowej ze Stargardu do Koszalina powstały prowizoryczne warsztaty. Po II wojnie światowej działały one jako Zakłady Naprawcze Taboru Kolejowego. W 2000 fabrykę postawiono w stan likwidacji i została ona przejęta, a na jej bazie powstała Fabryka Pojazdów Szynowych. W 2003 została ona ponownie przejęta i od 2006 przedsiębiorstwo funkcjonuje pod obecną nazwą.
Historia.
Powstanie i działalność do 1945.
Pierwsze, prowizoryczne warsztaty uruchomiło Towarzystwo Kolei Stargardzko-Poznańskiej, wraz z oddaniem do użytku całej linii do Poznania 9 sierpnia 1848. Następnie wraz z planami rozwoju sieci kolejowej rozpoczęto budowę Warsztatów Kolejowych ("Ausbesserungswerk Stargard"), które oddano do użytku dwa dni przed otwarciem linii do Koszalina 30 maja 1859. W pierwszych latach działalności zakład zatrudniał 11 urzędników i 100 robotników Na terenie zakładów znajdowały się hala napraw wagonów i hala napraw parowozów, w których znajdowało się miejsce na 20 parowozów, dla 6 tendrów i 75 wagonów, a przed nimi niezadaszone stanowiska dla 130 wagonów i 22 tendrów. Łączny koszt budowy warsztatów wraz z częścią infrastruktury wynosił 9,3 mln thl. Były to największe warsztaty na Pomorzu. W tym czasie naprawiano głównie lokomotywy Borsig oraz Vulkan. W 1879 Warsztaty Kolejowe wykupił pruski skarb państwa. W pierwszym dziesięcioleciu XX wieku warsztaty były drugim pod względem zatrudnionych zakładem pracy na Pomorzu (po szczecińskiej stoczni Vulkan).
W 1914 Warsztaty Kolejowe zmieniły nazwę na Warsztaty Główne ("Hauptwerkstatt Stargard"). W związku z trwającą wojną warsztaty przyjmowały liczne zamówienia a liczba pracowników wzrosła do tysiąca, w tym zatrudniono kilka kobiet. W 1916 rozpoczęto rozbudowę warsztatów. Oddano do użytku kuźnię z 33 palarniami kowalskimi, 4 młotami powietrznymi i z hydrauliczną prasą. Następnie uruchomiono 54-stanowiskową lokomotywownię. Po rozbudowie (w 1922) łączna powierzchnia Warsztatów Kolejowych wynosiła 70 000 m².
W 1923 Warsztaty Kolejowe przemianowywano na Kolejowe Zakłady Naprawcze ("Reichsbahn Ausbesserungswerk Stargard"). Zarządzono też nową organizację zakładu. Podzielono go na sześć oddziałów: lokomotywowy, wagonowy, techniczno-usługowy, materiałowy, transportowy i administracyjny. Zmodernizowano zaplecze techniczne; zamontowano przesuwnice, podnośniki i specjalistyczny sprzęt naprawczy. Zakłady obsługiwały 1648 wagonów i 437 lokomotyw, w 1925 średnio w ciągu miesiąca naprawiano 1733 wagony. Wraz ze wzrostem zatrudnienia pobliżu warsztatów (na terenie dzisiejszego osiedla Chopina) rozpoczęto budowę mieszkań dla pracowników. W 1927 wszystkie budynki warsztatów połączono linią telekomunikacyjną.
Po dojściu nazistów do władzy rozpoczął się wyścig zbrojeń. Od 1937 Zakłady Naprawcze w Stargardzie rozpoczęły przestawiać swoją specyfikę produkcji. Wagony i lokomotywy były przystosowywane do pracy na polu walki, rozpoczęto produkcję pociągów pancernych. Już po wybuchu wojny w Stargardzie, ze względu na węzłowy charakter stacji ulokowano tu pociągi sanitarne, które miały na celu szybką likwidację uszkodzeń sieci kolejowej i taboru. W czasie wojny kilkukrotnie wzrosło zatrudnienie. Głównie za sprawą przymusowej pracy jeńców wojennych z pobliskiego Stalagu II D. W szczytowym okresie w latach 1942-1943 zakłady zatrudniały ok. 6 tysięcy osób. Okres wojny warsztaty przetrwały bez większych uszkodzeń i dłuższych przerw w pracy. Tuż przed wkroczeniem wojsk radzieckich do Stargardu (w lutym 1945) większość maszyn, urządzeń i sprzętu pomocniczego wywieźli Niemcy podczas ewakuacji z miasta.
Odbudowa po wojnie.
Warsztaty Główne PKP rozpoczęły działalność 17 lipca 1945. Pierwszymi pracownikami byli osadnicy z Radomia. W początkowym okresie prace skupiały się na odbudowie budynków oraz przy pracach nad uruchomieniem hal produkcyjnych. Ponadto dokonywano napraw bieżących oraz przeglądów rewizyjnych wagonów osobowych i towarowych. Wraz z wejściem w życie planu 5 letniego (1950-55) 1 stycznia 1950 Warsztaty przemianowano na Warsztaty Mechaniczne i podporządkowano je bezpośrednio Dyrekcji Generalnej Kolei Państwowych. Po pół roku ponownie zmieniono nazwę na Zakłady Naprawcze Parowozów nr 18 podległe Dyrekcji Zakładów Produkcyjnych Kolei Państwowych w Poznaniu. Następnie zakład zyskał samodzielność i ostateczną nazwę Przedsiębiorstwo Państwowe ZNTK „Stargard”.
Łącznie w pierwszych latach działalności zakładu (1945-1957) naprawiono 17258 wagonów towarowych, 144 wagony nagrzewcze i 500 parowozów. W 1957 zwiększyła się powierzchnia ZNTK z 36,3 tys. m² (w 1945) do 77,2 tys. m².
W początku lat 60. ustalono specjalizację poszczególnych zakładów. W związku z tym w 1961 w ZNTK „Stargard” uruchomiono nowe linie produkcyjne ukierunkowane na produkcję maszyn torowych. Do tej pory urządzenia do układania trakcji kolejowej i energetycznej importowano. Rozpoczęto produkcję seryjną podwozi dla Fabryki Wagonów w Świdnicy, na których budowano cysterny na eksport do ZSRR oraz wagony wąskotorowe Zielha.
Prywatyzacja i likwidacja.
W wyniku zmian ustrojowych w PPPKP rozpoczęto restrukturyzację. Skutkiem tych działań było m.in. przekazanie pełnej samodzielności wszystkim ZNTK, w tym zakładom w Stargardzie. Cięcia w zatrudnieniu (w przeciągu 10 lat od 1990 do początku 2000 zwolniono ponad 1100 osób) nie przyniosły rezultatu. Zakład z roku na rok zwiększał swój deficyt. Ponadto zadłużenie zakładu w wysokości 18 mln zł powodowało spadek zamówień na nowe maszyny.
W 1995 ZNTK Stargard zostały włączone do Programu Powszechnej Prywatyzacji w ramach IX NFI. W tym czasie milioner J. Rockefeller poprzez swoją spółkę Investments International wyraził chęć zakupu stargardzkich zakładów. Jednak ZNTK były jednoosobową spółką akcyjną Skarbu Państwa i ostateczna decyzja należała do Ministerstwa Przekształceń Własnościowych, które wolało włączyć zakład do Programu Powszechnej Prywatyzacji. A samemu Rockefellerowi zaproponowano wykupić 45% akcji, a po następnych 2 latach dalsze 15%. Jednak takie rozwiązanie nie satysfakcjonowało biznesmena a negocjacje ostatecznie zerwano.
Kolejnym krokiem restrukturyzacyjnym zakładów było pozbycie się wszystkich obiektów, które nie były związane bezpośrednio z produkcją. Budynek szkoły przyzakładowej przejął Zespół Szkół Transportowych, Kolejowy Klub Sportowy Błękitni wraz z otoczeniem sportowym otrzymało miasto Stargard. Ośrodki wypoczynkowe ZNTK w Zieleniewie, Karpaczu i Pobierowie początkowo były dzierżawione by ostatecznie je sprzedać.
W II połowie 1999 pojawiła się ostatnia szansa na utrzymanie zakładu. Było to zamówienie PKP na 4 pociągi sieciowe, o wartości 14 mln zł. Jednak żaden z banków nierentownemu przedsiębiorstwu nie chciał udzielić kredytu. Ostatecznie poręczenie złożyła gmina-miasto Stargard i powiat stargardzki. Jednakże działania okazały się zbyteczne. 1 kwietnia 2000 Walne Zgromadzenie Akcjonariuszy ZNTK postanowiło postawić je w stan upadłości.
Fabryka Pojazdów Szynowych.
Fabryka Pojazdów Szynowych powstała w maju 2000 częściowo na bazie upadłych ZNTK „Stargard”. Zatrudniła 168 osób. Fabryka nastawiona była na działalność produkcyjno-usługową. W połowie 2003 roku fabryka została postawiona w stan upadłości.
Zakład Pojazdów Szynowych.
10 września 2003 teren upadłej Fabryki Pojazdów Szynowych został przejęty przez spółkę MTR z Warszawy, która następnie 15 września 2005 została właścicielem zakładu. W międzyczasie, w 2004 część byłego terenu ZNTK została włączona do Stargardzkiego Parku Przemysłowego. 12 kwietnia 2006 spółka MTR zmieniła nazwę na ZPS i jej siedziba mieści się przy ul. Górczewskiej 228D/U2 w Warszawie. Zakład produkcyjny mieszczący się przy ul. Pierwszej Brygady 35 w Stargardzie otrzymał natomiast nazwę Zakład Pojazdów Szynowych.
W kolejnych latach zakłady realizowały dostawy m.in. dla PKP Energetyki, PKP SKM, Tramwajów Warszawskich, Tajlandii i Hiszpanii.
24 lutego 2015 PKP Polskie Linie Kolejowe podpisały z Zakładem Pojazdów Szynowych umowę na dostawę dwuczłonowego pojazdu diagnostycznego do badań defektoskopowych szyn oraz pomiaru innych elementów drogi kolejowej. W 2016 roku PKP Polskie Linie Kolejowe podpisały z Zakładem Pojazdów Szynowych umowę na dostawę 6 drezyn, a 23 lutego 2018 na kolejnych 36 drezyn. 2 marca Przedsiębiorstwo Napraw i Utrzymania Infrastruktury Kolejowej w Krakowie podpisało umowę na dostawę pociągu sieciowego.
3 października 2018 doszło do pożaru dwuczłonowego pojazdu diagnostycznego, którego otrzymać miały PKP PLK na mocy umowy z lutego 2015.
Zestawienie produkcji.
W latach 1945–2000 ZNTK Stargard wyprodukowały ponad 20 000 maszyn. W największej liczbie wyprodukowano podwozia 903R, natomiast najpopularniejszym pojazdem zakładów był wózek motorowy WM-15 wybudowany w okresie 1977–1996 w liczbie 555 egzemplarzy.
Rola ZNTK w życiu miasta.
Jeszcze przedwojenne Kolejowe Zakłady Naprawcze rozpoczęły działalność na rzecz polepszenia jakości życia pracowników. W 1925 rozpoczęto budowę zakładowych domów mieszkalnych, w których znajdowało się 156 mieszkań.
Także po wojnie pierwszymi działaniami ZNTK było tworzenie nowych mieszkań dla pracowników (m.in. przy ul. Piłsudskiego, Wyszyńskiego, os. Zachód, os. Kopernika). W tym czasie wybudowano łącznie 591 mieszkań.
Tuż po uruchomieniu zakładu 18 maja 1945 powstał Kolejowy Klub Sportowy „Błękitni” Starogród nad Iną. Klub ten był pierwszą organizacją kulturalną powstałą po II wojnie światowej na Pomorzu Zachodnim. Pierwszym rozegranym przez Błękitnych meczem była rozgrywka z jednostką wojsk Armii Czerwonej, w którym gospodarze pokonali gości 4:2.
Jeszcze w 1945 został uruchomiony Stargardzki Dom Kultury Kolejarza (jeden z nielicznych działający do dziś w Polsce).
Nadto na terenie miasta działały obwód lecznictwa kolejowego, dwie apteki oraz pogotowie kolejowe.
Stargard od lat 50 XX wieku do obecnego milenium zwany był „miastem kolejarzy”. Zakłady Naprawcze Taboru Kolejowego „Stargard” były największym zakładem w mieście. W szczycie zatrudnienia pracowało w nich ponad 2300 osób. Ponadto w związku z węzłowym położeniem miasta (stargardzki węzeł kolejowy), znajdowały się tu: lokomotywownia, wagonownia, kilka służb m.in. drogowa, mechaniczna, eksploatacyjna, zaopatrzenia. Łącznie w latach 70. XX wieku w zakładach związanych z koleją pracowało ponad 5 tysięcy osób.

</doc>
<doc id="1850165" url="https://pl.wikipedia.org/wiki?curid=1850165" title="Zatoka Walencka">
Zatoka Walencka

Zatoka Walencka (hiszp. "El Golfo de Valencia", katal. "El Golf de València") – zatoka w zachodniej części Morza Śródziemnego, położona u wschodnich wybrzeży Hiszpanii. Rozciąga się od Przylądka Nao na południu do miasta Vinaròs na północy (według innych źródeł – do delty Ebro).

</doc>
<doc id="1850168" url="https://pl.wikipedia.org/wiki?curid=1850168" title="Joliette (regionalna gmina hrabstwa)">
Joliette (regionalna gmina hrabstwa)

Joliette – regionalna gmina hrabstwa (MRC) w regionie administracyjnym Lanaudière prowincji Quebec, w Kanadzie. Stolicą jest miasto Joliette. Składa się z 10 gmin: 2 miast, 6 gmin, 1 wsi i 1 parafii.
Joliette ma 63 551 mieszkańców. Język francuski jest językiem ojczystym dla 97,1%, angielski dla 0,9% mieszkańców (201).

</doc>
<doc id="1850169" url="https://pl.wikipedia.org/wiki?curid=1850169" title="E3 (trasa europejska)">
E3 (trasa europejska)

E3 – trasa europejska pośrednia północ-południe w północno-zachodniej Francji, o długości 459 km, łącząca miasta Cherbourg i La Rochelle.
Przebieg trasy E3.
Cherbourg – Valognes – Montebourg – Sainte-Mère-Eglise – Carentan – Saint-Jean-de-Daye – Saint-Lô – Torigni-sur-Vire – Pont-Farcy – Villedieu-les-Poêles – Avranches – Pontaubault – Saint-James – Saint-Sauveur-des-Landes – Saint-Aubin-du-Cormier – Liffré – Rennes – Crevin – Bain-de-Bretagne – Derval – Nozay – Nantes – Montaigu – Bournezeau – Saint-André-Goule-d’Oie – Sainte-Hermine – Marans – La Rochelle
Stary system numeracji.
Do 1985 obowiązywał poprzedni system numeracji, według którego oznaczenie E3 dotyczyło trasy Lizbona – Paryż – Sztokholm o naastępującym przebiegu: Lizbona – Vila Franca de Xira – Coimbra – Celorico da Beira – Vilar Formoso – Hendaye – Bordeaux – Tours – Paryż – Lille – Kortrijk – Gandawa – Antwerpia – Hechtel – Venlo – Oberhausen – Hamm – Bielefeld – Oyenhausen – Hanower – Hamburg – Neumünster – Schleswig – Flensburg – Kolding – Vejle – Frederikshavn – przeprawa promowa – Göteborg – Örebro – Arboga – Södertälje – Sztokholm.
Drogi w ciągu dawnej E3.
"Lista dróg opracowana na podstawie materiału źródłowego"

</doc>
<doc id="1850173" url="https://pl.wikipedia.org/wiki?curid=1850173" title="Tomaž Dolar">
Tomaž Dolar

Tomaž Dolar (ur. 27 października 1966 r. w Jesenicach) – jugosłowiański skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 57. miejsce w klasyfikacji generalnej.
Dolar brał udział w mistrzostwach świata w Engelbergu i Seefeld in Tirol oraz igrzyskach olimpijskich w Sarajewie, ale bez sukcesów.

</doc>
<doc id="1850174" url="https://pl.wikipedia.org/wiki?curid=1850174" title="Don Hertzfeldt">
Don Hertzfeldt

Don Hertzfeldt (ur. 1 sierpnia, 1976 we Fremont, w Kalifornii) – amerykański rysownik i animator. Twórca m.in. nominowanych do Oscara animowanych filmów krótkometrażowych "Rejected" (2000) oraz "Everything Will Be OK" (2006). Za swoje animacje zdobywca 121 innych nagród oraz czterech nominacji.

</doc>
<doc id="1850175" url="https://pl.wikipedia.org/wiki?curid=1850175" title="Tangata Manu">
Tangata Manu



</doc>
<doc id="1850178" url="https://pl.wikipedia.org/wiki?curid=1850178" title="L’Assomption (regionalna gmina hrabstwa)">
L’Assomption (regionalna gmina hrabstwa)

L’Assomption – regionalna gmina hrabstwa (MRC) w regionie administracyjnym Lanaudière prowincji Quebec, w Kanadzie. Stolicą jest miasto L’Assomption. Składa się z 6 gmin: 4 miast i 2 parafii.
L’Assomption ma 119 840 mieszkańców. Język francuski jest językiem ojczystym dla 94,6%, angielski dla 1,4%, hiszpański dla 1,0% mieszkańców (2011).

</doc>
<doc id="1850180" url="https://pl.wikipedia.org/wiki?curid=1850180" title="Robert Kopač">
Robert Kopač

Robert Kopač (ur. 9 lipca 1968) – jugosłowiański skoczek narciarski. Najlepsze wyniki w Pucharze Świata osiągnął w sezonie 1987/1988, kiedy zajął 52. miejsce w klasyfikacji generalnej.

</doc>
<doc id="1850182" url="https://pl.wikipedia.org/wiki?curid=1850182" title="Ahmed Abodehman">
Ahmed Abodehman

Ahmed Abodehman (arab. أحمد أبودهمان, ur. 1949 w Al-Khalaf), saudyjski pisarz i poeta.
Urodził się w małej górskiej wiosce na południu Arabii Saudyjskiej. W 1979 wyjechał do Francji na stypendium. Od 1982 mieszka w Paryżu. Pracuje jako dziennikarz, jest korespondentem saudyjskiego dziennika "Al-Riyadh". Uznanie przyniosła mu napisana w języku francuskim krótka powieść "La Ceinture", tłumaczona na wiele języków, w tym polski. Książka ta jest zbeletryzowaną autobiografią, napisaną dla żony (Francuzki) i córki pisarza. Abodehman opisuje dorastanie w małej wiosce, rządzącej się własnymi - nie zawsze mającymi swe źródło w islamie - prawami i obyczajami.

</doc>
<doc id="1850184" url="https://pl.wikipedia.org/wiki?curid=1850184" title="Li Hongzhang">
Li Hongzhang

Li Hongzhang (ur. 15 lutego 1823, zm. 7 listopada 1901) – chiński polityk, wojskowy i dyplomata, jedna z najważniejszych osobistości schyłkowego okresu Qing. Piastował urząd gubernatora generalnego stołecznej prowincji Zhili, określany też mianem wicekróla północnej części Chin.
Był protegowanym i współpracownikiem Zeng Guofana, wraz z nim brał udział w tłumieniu powstań tajpingów, a następnie Nian. Opowiadał się za reformą systemu panującego w Chinach, jednak selektywnie i w oparciu o dwór cesarski. W 1864 roku jako jeden z pierwszych przekonywał dwór, że plany wypędzenia cudzoziemców są nierealne, ich dominacja wynika z przewagi w uzbrojeniu, a Państwo Środka, chcąc odzyskać dawną potęgę, powinno zająć się przyswojeniem sobie najnowszych zdobyczy techniki i budową systemu edukacji. Tym samym, wraz z Zengiem, stał się jednym z patronów ruchu na rzecz wzmocnienia państwa.
W latach 1870–1895 sprawował urząd gubernatora generalnego stołecznej prowincji Zhili, biorąc znaczny udział we wczesnej industrializacji kraju. W 1872 roku założył Kompanię Handlowej Żeglugi Parowej, otrzymującą subsydia na przewóz ryżu z delty Jangcy do Pekinu. W latach 80. nadzorował tworzenie nowoczesnej chińskiej floty, zakupując pierwsze krążowniki i sprowadzając brytyjskich doradców.
Starał się jak najszybciej zakończyć konflikt o Wietnam z Francją i negocjował pokój w czasie i po wojnie chińsko-francuskiej (1884-85). Po wybuchu w 1894 roku wojny chińsko-japońskiej próbował doprowadzić do jak najszybszego jej zakończenia, przekonując że zakończy się ona dotkliwą klęską. Jako dowódca floty został skierowany na front jako jeden z głównodowodzących wojsk chińskich. Po rozgromieniu chińskiej floty w bitwie u ujścia Jalu podpisał kończący wojnę traktat z Shimonoseki.
Podczas powstania bokserów wbrew rozkazom z Pekinu nie poparł rebelii. Po upadku powstania negocjował ze strony chińskiej podpisanie protokołu końcowego.

</doc>
<doc id="1850185" url="https://pl.wikipedia.org/wiki?curid=1850185" title="Orongo">
Orongo

Orongo - dawne centrum obrzędowe na południowo-zachodnim cyplu Wyspy Wielkanocnej. Kamienne domy zostały odrestaurowane w roku 1974 przez amerykańskiego archeologa Williama Mulloya. Orongo położone jest na krawędzi krateru wulkanu Rano Kau, w pobliżu klifu morskiego o wysokości 250 m. Stanowi część Parku Narodowego Rapa Nui. W przeszłości Orongo stanowiło centrum kultu tangata manu.

</doc>
<doc id="1850188" url="https://pl.wikipedia.org/wiki?curid=1850188" title="Syndrom obcego akcentu">
Syndrom obcego akcentu



</doc>
<doc id="1850192" url="https://pl.wikipedia.org/wiki?curid=1850192" title="Les Moulins (Kanada)">
Les Moulins (Kanada)

Les Moulins – regionalna gmina hrabstwa (MRC) w regionie administracyjnym Lanaudière prowincji Quebec, w Kanadzie. Stolicą jest miasto Terrebonne. Składa się z 2 gmin typu miasto (Terrebonne i Mascouche).
Les Moulins ma 148 813 mieszkańców. Język francuski jest językiem ojczystym dla 92,6%, angielski dla 2,2%, hiszpański dla 1,1%, włoski dla 1,1% mieszkańców (2011).

</doc>
<doc id="1850193" url="https://pl.wikipedia.org/wiki?curid=1850193" title="Mark Konopacke">
Mark Konopacke

Mark John Konopacke (ur. 26 kwietnia 1963 w Iron Mountain) – amerykański skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 38. miejsce w klasyfikacji generalnej.
Wystąpił na mistrzostwach świata w Seefeld, Oberstdorfie, Lahti i Val di Fiemme oraz igrzyskach olimpijskich w Calgary, ale bez sukcesów. Został dwukrotnie mistrzem USA w skokach (w 1988 i 1991)

</doc>
<doc id="1850194" url="https://pl.wikipedia.org/wiki?curid=1850194" title="Zadnia Sucha Dolina Smreczyńska">
Zadnia Sucha Dolina Smreczyńska

Zadnia Sucha Dolina Smreczyńska – lewoboczne odgałęzienie Doliny Tomanowej w polskich Tatrach Zachodnich. Jest to długa i wąska dolinka opadająca w północno-zachodnim kierunku spod Smreczyńskiej Przełęczy (1799 m) do dna Doliny Tomanowej (na wysokości ok. 1200 m) pomiędzy dwoma długimi bocznymi grzbietami odchodzącymi w północno-zachodnim kierunku od grani głównej Tatr Zachodnich. Od wschodniej strony doliny jest to Zadni Smreczyński Grzbiet, od zachodniej Pośredni Smreczyński Grzbiet. W górnej części, pod Smreczyńską Przełęczą znajduje się Zadni Smreczyński Upłaz, poniżej niego na stokach Pośredniego Smreczyńskiego Grzbietu znajdują się Zadnie Nadspady.
Dolina ma długość ok. 2 km i w jej górnej części znajduje się dwupoziomowy, wydłużony kocioł lodowcowy. Jego wyższa część znajduje się na wysokości 1700–1730 m, niższa 1430–1520 m. Dnem doliny spływa zanikający w niektórych miejscach potok uchodzący do Tomanowego Potoku. Tworzy on na progu dolnego kotła kilka wodospadów.
Dolina znajduje się poza szlakami turystycznymi. Dawniej były to tereny wypasowe należące do Hali Smreczyny, dawno jednak, bo już na początku XX w., gdy tereny te wykupił hrabia Władysław Zamoyski ograniczono tutaj wypas, od 1927 zniesiono go zupełnie, a w 1947 powstał tutaj pierwszy w Tatrach ścisły rezerwat przyrody Tomanowa-Smreczyny, po utworzeniu TPN-u przemianowany na obszar ochrony ścisłej „Pyszna, Tomanowa, Pisana”. Na dawnych halach odtworzył się już typowy dla Tatr piętrowy układ roślinności.

</doc>
<doc id="1850195" url="https://pl.wikipedia.org/wiki?curid=1850195" title="Zadnia Dolina Sucha Smreczyńska">
Zadnia Dolina Sucha Smreczyńska



</doc>
<doc id="1850199" url="https://pl.wikipedia.org/wiki?curid=1850199" title="Jesus Christ Superstar (ujednoznacznienie)">
Jesus Christ Superstar (ujednoznacznienie)



</doc>
<doc id="1850200" url="https://pl.wikipedia.org/wiki?curid=1850200" title="Matawinie">
Matawinie

Matawinie – regionalna gmina hrabstwa (MRC) w regionie administracyjnym Lanaudière prowincji Quebec, w Kanadzie. Stolicą jest miejscowość Rawdon. Składa się z 27 gmin: 13 gmin (municipalités), 2 parafii i 12 terytoriów niezorganizowanych.
Matawinie ma 49 516 mieszkańców. Język francuski jest językiem ojczystym dla 90,3%, atikamekw dla 4,1%, angielski dla 4,0% mieszkańców (2011).

</doc>
<doc id="1850202" url="https://pl.wikipedia.org/wiki?curid=1850202" title="Kultura esperanto">
Kultura esperanto



</doc>
<doc id="1850204" url="https://pl.wikipedia.org/wiki?curid=1850204" title="Todd Gillman">
Todd Gillman

Todd Gillmann (ur. 24 lutego 1967 r. w Winnipeg) – kanadyjski skoczek narciarski. Najlepsze wyniki w Pucharze Świata osiągnął w sezonie 1987/1988, kiedy zajął 44. miejsce w klasyfikacji generalnej.
Wystąpił na mistrzostwach świata w Seefeld in Tirol i Lahti oraz igrzyskach w Calgary, ale bez sukcesów.

</doc>
<doc id="1850205" url="https://pl.wikipedia.org/wiki?curid=1850205" title="Montcalm (regionalna gmina hrabstwa)">
Montcalm (regionalna gmina hrabstwa)

Montcalm – regionalna gmina hrabstwa (MRC) w regionie administracyjnym Lanaudière prowincji Quebec, w Kanadzie. Stolicą jest miejscowości Sainte-Julienne. Składa się z 11 gmin: 1 miasta, 6 gmin, 1 wsi i 3 parafii.
Montcalm ma 48 378 mieszkańców. Język francuski jest językiem ojczystym dla 97,2%, angielski dla 1,6% mieszkańców (2011).

</doc>
<doc id="1850206" url="https://pl.wikipedia.org/wiki?curid=1850206" title="Katsushi Tao">
Katsushi Tao

Katsushi Tao (jap. 田尾克史, "Tao Katsushi", ur. 1 maja 1963) – japoński skoczek narciarski. Olimpijczyk (1988).

</doc>
<doc id="1850207" url="https://pl.wikipedia.org/wiki?curid=1850207" title="Magnus Leo Aastroem">
Magnus Leo Aastroem



</doc>
<doc id="1850209" url="https://pl.wikipedia.org/wiki?curid=1850209" title="Ernst Reiß">
Ernst Reiß



</doc>
<doc id="1850211" url="https://pl.wikipedia.org/wiki?curid=1850211" title="Dzielny szeryf Lucky Luke (film 1971)">
Dzielny szeryf Lucky Luke (film 1971)

Dzielny szeryf Lucky Luke – belgijsko-francuski film animowany z 1971 roku.
Wersja polska.
Reżyseria: Zofia Dybowska-Aleksandrowicz
Udział wzięli:

</doc>
<doc id="1850212" url="https://pl.wikipedia.org/wiki?curid=1850212" title="Tom Malone">
Tom Malone

Tom Malone (ur. 16 czerwca 1947 w Hattiesburgu) – amerykański puzonista i artysta jazzowy.
Znany głównie z członkostwa w Blues Brothers Band oraz w orkiestrze CBS. Wystąpił też w nagraniach Franka Zappy, Jamesa Browna, Milesa Davisa i Steve'a Winwooda.
Malone rozpoczął swoją karierę jako trębacz, grając w klubach jazzowych. Po występach w Saturday Night Live stał się członkiem Blues Brothers Band, a w 1980 był jednym z czołowych bohaterów filmu "Blues Brothers" z Johnem Belushim i Danem Aykroydem.
W 1993 Malone dołączył do CBS Orchestra, w której grał na puzonie, trąbce, saksofonie i flecie.

</doc>
<doc id="1850214" url="https://pl.wikipedia.org/wiki?curid=1850214" title="Kornerupin">
Kornerupin

Kornerupin – klasa borokrzemianów i krzemianów boru. Nazwa pochodzi od nazwiska Andreasa N. Kornerupa (1857-1881), duńskiego geologa. Odmiana o znaczeniu gemmologicznym: pryzmatyt.
Właściwości.
Wzór chemiczny- (Mg,Fe2+)4Al6[(Si,Al,B)5O21](OH)
Układ krystalograficzny – rombowy; kryształy o pokroju słupkowym; częste włókniste lub pręcikowe agregaty.
Barwa – bezbarwny, różowy, zielonawożółty, jasnozielony, zielonobrązowy do brązowego; także niebieskozielony, ciemnozielony; rzadko złocisty lub żółtobrązowy. Barwę zieloną i niebieską kreują odpowiednio jony V3+i Cr3+, oba w koordynacji oktaedrycznej. Przezroczysty do przeświecającego.
Połysk – szklisty
Trwałość – 6-7 w skali Mohsa.
Gęstość – 3,27-3,45 g/cm³; pryzmatyt – 3,28-3,36 g/cm3
Łupliwość – wyraźna w jednym kierunku; przełam muszlowy; kruchy.
Własności optyczne – minerał dwuosiowy (niekiedy anomalnie jednoosiowy), optycznie ujemny (-); kąt między osiami optycznymi 2V=3°...48°.
Współczynnik załamania światła:
nα – 1,665-1,682
nβ – 1,676-1,696
nу – 1,677-1,699
Dwójłomność Δ – 0,012-0,017.
Dyspersja – 0,018.
Pleochroizm – wyraźny, dostrzegalny gołym okiem; obserwowane barwy pleochroiczne: zielona-żółta-czerwonawo brązowa.
Widmo absorpcyjne – wyraźna linia absorpcji przy długości fali 503,0 nm dla kierunku β i dwie dobrze zarysowane linie przy 503,0 i 446,0 nm dla kierunku y.
Luminescencja – żółtawe świecenie obserwowane w całym zakresie UV dają jedynie okazy pozyskane w Birmie i Afryce Wschodniej.
Inkluzje – liczne; częste kryształki cyrkonu.
Występowanie.
Słabo rozpowszechniony minerał łupków krystalicznych, wśród których występuje w paragenezie z sillimanitem, kordierytem, turmalinem i innymi. Miejsca występowania: pierwsze okazy kornerupinu, napotkano w Fiskenasset (Grenlandia); z Kanady (Lac Ste-Marie, Gatineau, Quebec) pochodzą kryształy o barwie ciemnozielonej do zielonożółtej; Madagaskaru (Itrangahy, Betroka) okazy niebieskozielone, brązowozielone i szarozielone przypominające barwę szałwii; materiału o podobnym zabarwieniu dostarczają Sri Lanka (Gangapitiya, Ambakotte) i Birma (Mogok); pozyskuje się tu również niezwykle cenne okazy brązowe i złociste oraz kamienie asteryczne i kornerupinowe kocie oko; Niemcy (Waldheim, Saksonia) – niewielkie wystąpienia pryzmatytu; Finlandia (Kittilã)- duże, niebieskozielone kryształy; z Port Shepstone w Natalu (RPA) pochodzą słabo przeświecające, zielonożółte okazy dające po oszlifowaniu efekt sześcioramiennej gwiazdy; Kenia (Voi, Kwale) – duże kryształy do 10 cm; także zielone, kornerupinowe kocie oko; Rosja (Góry Ałdańskie), Kazachstan, (Karaganda) i Ukraina (Pobugskoje) dostarczają materiału zielonego; Tanzania (Handeni) piękne, różowe agregaty razem z sinhalitem.
Zastosowanie.
Okazy ciemnozielone i brunatnozielone po oszlifowaniu są mało efektywne, stąd ich wykorzystanie w biżuterii jest ograniczone. Poszukuje się kamieni jasnozielonych i złocistych, które ze względu na ograniczoną podaż surowca są bardzo wysoko wycenione; także okazy gwiaździste i dające efekt kociego oka. Masa kamieni oszlifowanych niewielka, 1...5 kr. Okazy większe zdobią różne kolekcje, np. Smithsonian Institution, gdzie eksponowany jest kornerupin jasnozielony o masie 21,6 kr, także bardzo rzadkie kornerupinowe kocie oko o masie 11,2 i 9,4 kr.

</doc>
<doc id="1850216" url="https://pl.wikipedia.org/wiki?curid=1850216" title="Jezus z Nazaretu (miniserial)">
Jezus z Nazaretu (miniserial)

Jezus z Nazaretu (ang. "Jesus of Nazareth") – miniserial biblijny produkcji włosko-brytyjskiej z 1977 roku w reżyserii Franca Zeffirellego z Robertem Powellem w roli głównej.
Serial opowiada historię życia Jezusa oraz osób z nim związanych, aż do jego męczeństwa i śmierci. Serial zrealizowano z dużym rozmachem, imponującą scenografią i kostiumami.
W Polsce serial został premierowo wyemitowany w Wielki Tydzień 1992 roku na antenie TVP2, gdzie jest emitowany co roku w okresie Wielkiego Tygodnia. W 2012 roku serial został podzielony na 2 części i został wyemitowany w Wielki Piątek i w Wielką Sobotę przez stację telewizyjną TCM.

</doc>
<doc id="1850219" url="https://pl.wikipedia.org/wiki?curid=1850219" title="Regionalny Stargardzki Park Wysokich Technologii">
Regionalny Stargardzki Park Wysokich Technologii

Park Przemysłowy Nowoczesnych Technologii – drugi po SPP park przemysłowy w Stargardzie, położony w południowej części miasta w Kluczewie, na terenach byłego lotniska.
Park zajmuje powierzchnię 400 ha, z czego 50 ha jest objęte statusem specjalnej strefy ekonomicznej przez Pomorską SSE. Został powołany do życia 25 lipca 2007 w liście intencyjnym podpisanym przez prezydenta Stargardu, starostę stargardzkiego i marszałka województwa zachodniopomorskiego.
Park posiada bezpośrednie połączenie z drogą ekspresową nr 10 poprzez węzeł Stargard Centrum i nowo wybudowaną ul. Fabryczną. Obszar Parku charakteryzuje mała deniwelacja gruntu na całym jego obszarze. Wszystkie grunty posiadają podłączenie do mediów.
Na terenie PPNT swoją fabrykę posiada producent opon Bridgestone i Cargotec produkujący maszyny i dźwigi, zaś w fazie przygotowywań do realizacji jest fabryka silników i centrum badawczo-rozwojowe MTU Tognum.

</doc>
<doc id="1850220" url="https://pl.wikipedia.org/wiki?curid=1850220" title="Cegielnia (powiat kolski)">
Cegielnia (powiat kolski)

Cegielnia – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość administracyjnie należała do województwa konińskiego.

</doc>
<doc id="1850221" url="https://pl.wikipedia.org/wiki?curid=1850221" title="Kwas metanokarboksylowy">
Kwas metanokarboksylowy



</doc>
<doc id="1850224" url="https://pl.wikipedia.org/wiki?curid=1850224" title="Kwas etanokarboksylowy">
Kwas etanokarboksylowy



</doc>
<doc id="1850225" url="https://pl.wikipedia.org/wiki?curid=1850225" title="Hugh McDonald">
Hugh McDonald

 
Hugh McDonald (ur. 28 grudnia 1951 w Filadelfii) – amerykański basista, muzyk sesyjny. Od 1994 roku gitarzysta basowy zespołu Bon Jovi, oficjalnie jego członek od 2016 r. Zastąpił wyrzuconego z zespołu Aleca Johna Sucha.
Hugh McDonald używa najczęściej gitar basowych firmy Sadowsky. Zwykle jest to Sadowsky NYC P/J 5, jednak ostatnio można zobaczyć go na koncertach z takimi gitarami jak Sadowsky Original P5 (np. koncert Bon Jovi Live at MSG w 2008 roku), oraz Fender Precision Bass. Muzyk używa zwykle wzmacniaczy firmy EBS, są to: EBS Grom ET, EBS Drome, EBS-410 800 W RMS 4x10"+2" oraz jednostka mocy (650W) EBS TD 650.

</doc>
<doc id="1850226" url="https://pl.wikipedia.org/wiki?curid=1850226" title="Antoine-Labelle">
Antoine-Labelle

Antoine-Labelle – regionalna gmina hrabstwa (MRC) w regionie administracyjnym Laurentides prowincji Quebec, w Kanadzie. Stolicą jest miasto Mont-Laurier. Składa się z 27 gmin: 2 miast, 13 gmin, 1 wsi i 11 terytoriów niezorganizowanych.
Antoine-Labelle ma 35 159 mieszkańców. Język francuski jest językiem ojczystym dla 97,8%, angielski dla 1,4% mieszkańców (2011).

</doc>
<doc id="1850227" url="https://pl.wikipedia.org/wiki?curid=1850227" title="Park Żeromskiego (Sosnowiec)">
Park Żeromskiego (Sosnowiec)



</doc>
<doc id="1850228" url="https://pl.wikipedia.org/wiki?curid=1850228" title="Kwas propanokarboksylowy">
Kwas propanokarboksylowy



</doc>
<doc id="1850230" url="https://pl.wikipedia.org/wiki?curid=1850230" title="Ove Aunli">
Ove Aunli

Ove Robert Aunli (ur. 12 marca 1956 w Orkdal) – norweski biegacz narciarski, dwukrotny medalista olimpijski oraz sześciokrotny medalista mistrzostw świata.
Kariera.
Jego olimpijskim debiutem były Igrzyska w Lake Placid w 1980 r. W biegu na dystansie 15 km zajął trzecie miejsce, przegrywając jedynie z Thomasem Wassbergiem ze Szwecji i Juhą Mieto z Finlandii. Ponadto wraz z Larsem Erikiem Eriksenem, Perem Knutem Aalandem i Oddvarem Brå zdobył srebrny medal w sztafecie 4x10 km. Znacznie słabszy występ zanotował na igrzyskach olimpijskich w Sarajewie w 1984 r. W biegu na 15 km został zdyskwalifikowany, a biegu na dystansie 50 km nie zdołał ukończyć. Co więcej wraz z kolegami z reprezentacji zajął 4. miejsce w sztafecie. Na kolejnych igrzyskach już nie startował.
Członkiem norweskiej kadry był przez dekadę, sześciokrotnie stając na podium mistrzostw świata. W 1978 r. wystartował na Mistrzostwach Świata Lahti. Wspólnie z Larsem Erikiem Eriksenem, Ivarem Formo i Oddvarem Brå wywalczył tam brązowy medal w sztafecie. Na tych samych mistrzostwach zajął także 10. miejsce w biegu na 15 km techniką klasyczną. Cztery lata później, na Mistrzostwach Świata Oslo razem z Eriksenem, Pålem Gunnarem Mikkelsplassem i Oddvarem Brå zdobył złoto w sztafecie. W swoim najlepszym indywidualnym starcie, w biegu na 30 km techniką dowolną Aunli zajął 4. miejsce. Mistrzostwa Świata Seefeld in Tirol w 1985 r. były najlepszymi w jego karierze. Wraz z Arildem Monsenem, Pålem Gunnarem Mikkelsplassem i Torem Håkonem Holte wywalczył kolejny złoty medal w sztafecie. Co więcej w biegu na 30 km techniką klasyczną zdobył srebrny medal, a na dystansie 50 km stylem klasycznym był trzeci. Mistrzostwa Świata Oberstdorfie były ostatnimi w jego karierze. Zdobył tam swój ostatni medal w karierze wspólnie z Vegardem Ulvangiem, Pålem Gunnarem Mikkelsplassem i Terje Langlim zajmując trzecie miejsce w sztafecie.
Najlepsze wyniki w Pucharze Świata osiągnął w sezonach 1980/1981 i 1984/1985, kiedy w klasyfikacji generalnej zajmował 3. miejsce. Zdobył tytuł mistrza kraju, zwyciężając w biegu na 30 km w 1985 r. Był to najlepszy rok w jego karierze.
Jego żona Berit Aunli także była biegaczką narciarską, medalistką igrzysk olimpijskich i mistrzostw świata.

</doc>
<doc id="1850233" url="https://pl.wikipedia.org/wiki?curid=1850233" title="Wyżnia Smreczyńska Polana">
Wyżnia Smreczyńska Polana

Wyżnia Smreczyńska Polana – polana w Dolinie Tomanowej w polskich Tatrach Zachodnich. Położona jest na wysokości ok. 1250–1280 m na równi u wylotu Jaferowego Żlebu, ok. 250 m na południowy wschód od Smreczyńskiego Stawu. Dawniej należała do Hali Smreczyny, od dawna jednakże jest nieużytkowana. Już na początku XX w., gdy tereny te wykupił hrabia Władysław Zamoyski, ograniczono tutaj wypas, od 1927 zniesiono go zupełnie, a w 1947 powstał tutaj pierwszy w Tatrach ścisły rezerwat przyrody Tomanowa-Smreczyny. Po utworzeniu TPN-u przemianowany został na obszar ochrony ścisłej „Pyszna, Tomanowa, Pisana”.
Polana znajduje się poza szlakami turystycznymi i stopniowo zarasta lasem. W 1955 miała powierzchnię ok. 5 ha, ale w 2004 w wyniku zarośnięcia jej powierzchnia zmniejszyła się o ok. 43%.

</doc>
<doc id="1850235" url="https://pl.wikipedia.org/wiki?curid=1850235" title="Magnus Åström">
Magnus Åström

Magnus Åström (ur. 2 kwietnia 1968) – szwedzki skoczek narciarski. Najlepsze wyniki w Pucharze Świata osiągnął w sezonie 1987/1988, kiedy zajął 44. miejsce w klasyfikacji generalnej.
Wystąpił na mistrzostwach świata w Oberstdorfie i mistrzostwach świata w lotach w Vikersund, ale bez sukcesów.

</doc>
<doc id="1850236" url="https://pl.wikipedia.org/wiki?curid=1850236" title="Józefów Guzowski">
Józefów Guzowski

Józefów Guzowski – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość administracyjnie należała do województwa konińskiego.

</doc>
<doc id="1850238" url="https://pl.wikipedia.org/wiki?curid=1850238" title="Argenteuil (regionalna gmina hrabstwa)">
Argenteuil (regionalna gmina hrabstwa)

Argenteuil – regionalna gmina hrabstwa (MRC) w regionie administracyjnym Laurentides prowincji Quebec, w Kanadzie. Stolicą jest miasto Lachute. Składa się z 9 gmin: 2 miast, 3 gmin, 1 wsi i 3 kantonów.
Argenteuil ma 32 117 mieszkańców. Język francuski jest językiem ojczystym dla 82,1%, angielski dla 16,1% mieszkańców (2011).

</doc>
<doc id="1850240" url="https://pl.wikipedia.org/wiki?curid=1850240" title="Zygmunt Szmit">
Zygmunt Szmit

Zygmunt Szmit (ur. w listopadzie 1895 w Białymstoku, zm. 2 stycznia 1929) – pierwszy burmistrz Drohiczyna, archeolog.
We wczesnej młodości przeprowadził się z rodzicami do Drohiczyna, gdzie podjął naukę w szkole początkowej, następnie w 1912 roku ukończył progimnazjum w Ciechanowcu. Po wybuchu I wojny światowej deportowany wraz z rodziną w głąb Rosji, po wybuchu Rewolucji Październikowej wrócił do kraju. W początkach 1919 roku wybrany na pierwszego w historii burmistrza Drohiczyna. Z jego inicjatywy założono gimnazjum koedukacyjne w Drohiczynie. W 1920 roku zrezygnował ze stanowiska burmistrza, by móc pełniej poświęcić się swojej pasji – archeologii. Od 1921 roku na stanowisku nauczyciela w szkole podstawowej w Drohiczynie. 
Okres 1921-1925 to czas jego wytężonej pracy naukowej – prowadził badania archeologiczne między innymi w Drohiczynie i Hryniewiczach Wielkich. W 1926 roku został asystentem nowo utworzonego Państwowego Muzeum Archeologicznego w Warszawie. W tym okresie badał między innymi Zdzienice, Pajęczno, Suchą Wolę, Grodzisk koło Kubucka. Od 1927 roku kopał w Grodzisku Mazowieckim i Włocławku. 
W grudniu 1928 roku zachorował na grypę i zmarł. Wszystkie zebrane przez niego eksponaty trafiły do muzeum w Warszawie. Wyniki jego badań ukazały się drukiem. Ważniejsze z nich to między innymi "Groby z okresu lateńskiego i przyczynek do badań archeologicznych Puszczy Białowieskiej", "Badania osadnictwa epoki kamiennej na Podlasiu", "Notatki archeologiczne z Drohiczyna nad Bugiem".

</doc>
<doc id="1850242" url="https://pl.wikipedia.org/wiki?curid=1850242" title="Druga Komisja José Barroso">
Druga Komisja José Barroso

Druga Komisja José Barroso – Komisja Europejska, która działalność rozpoczęła 9 lutego 2010 (w momencie zatwierdzenia jej składu przez Parlament Europejski). Jej przewodniczącym był José Manuel Barroso.
Nowa Komisja miała rozpocząć urzędowanie w listopadzie 2009, jednak jej zatwierdzenie zostało wstrzymane w związku z opóźnieniem ratyfikacji traktatu lizbońskiego, a następnie wycofaniem się bułgarskiej kandydatki na stanowisko komisarza. Do czasu zatwierdzenia sprawami bieżącymi kierowała ustępująca Komisja.
Skład Komisji Europejskiej.
W pierwotnym, proponowanym przez José Barroso, składzie Komisji Europejskiej Bułgarię miała reprezentować Rumjana Żelewa, obejmując tekę komisarza ds. pomocy humanitarnej. Po informacjach ujawnionych przez „Financial Times Deutschland”, że Bułgarka w swoim oświadczeniu majątkowym miała zataić dochody z kilku przedsiębiorstw, z którymi była związana, 19 stycznia Rumjana Żelewa wydała oświadczenie, w którym rezygnowała z ubiegania się o to stanowisko. Ponadto w czasie przesłuchania jej w Parlamencie Europejskim zarzucono jej brak przygotowania merytorycznego do tej funkcji. Socjaliści, liberałowie i zieloni zadeklarowali, że zagłosują przeciwko całemu składowi KE, jeśli jej kandydatura nie zostanie wycofana. Na jej miejsce rząd Bułgarii wskazał Kristalinę Georgievą, pełniącą funkcję wiceprezesa Banku Światowego.
1 lipca 2014 czterech komisarzy zrezygnowało z funkcji w związku z objęciem mandatów w Europarlamencie VIII kadencji.

</doc>
<doc id="1850243" url="https://pl.wikipedia.org/wiki?curid=1850243" title="Georg August Schweinfurth">
Georg August Schweinfurth



</doc>
<doc id="1850244" url="https://pl.wikipedia.org/wiki?curid=1850244" title="SUCRE">
SUCRE

SUCRE ("Sistema Único de Compensación Regional") – międzynarodowa, wirtualna waluta przeznaczona do rozliczeń międzypaństwowych, wzorowana na euro z początków jego istnienia i rublu transferowym, której wprowadzenie od 2010 roku zapowiadają kraje stowarzyszone w organizacji ALBA.
SUCRE będzie walutą wirtualną, wykorzystywaną do rozliczeń między rządami państw bloku, co ma zmniejszyć uzależnienie od dolara, jako waluty handlu międzynarodowego. Docelowo ma być rozważone wprowadzenie jej do obiegu.
Pomysłodawcą wprowadzenia waluty jest główny inicjator powołania organizacji ALBA, prezydent Wenezueli Hugo Chávez. Ideę wprowadzenia waluty ogłoszono w październiku 2009 roku na szczycie ALBA.
Nazwę SUCRE zaproponowano na cześć generała Antonio José de Sucre, bohatera walk o niepodległość Ameryki Łacińskiej.
Identyczną nazwę nosiła waluta Ekwadoru.

</doc>
<doc id="1850246" url="https://pl.wikipedia.org/wiki?curid=1850246" title="Deux-Montagnes (regionalna gmina hrabstwa)">
Deux-Montagnes (regionalna gmina hrabstwa)

Deux-Montagnes – regionalna gmina hrabstwa (MRC) w regionie administracyjnym Laurentides prowincji Quebec, w Kanadzie. Stolicą jest miasto Deux-Montagnes. Składa się z 7 gmin: 3 miast i 4 gmin.
Deux-Montagnes ma 95 670 mieszkańców. Język francuski jest językiem ojczystym dla 89,6%, angielski dla 6,3% mieszkańców (2011).

</doc>
<doc id="1850247" url="https://pl.wikipedia.org/wiki?curid=1850247" title="Mała Wieś (powiat kolski)">
Mała Wieś (powiat kolski)

Mała Wieś – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość administracyjnie należała do województwa konińskiego.
Zobacz też: Mała Wieś

</doc>
<doc id="1850248" url="https://pl.wikipedia.org/wiki?curid=1850248" title="Anders Daun">
Anders Daun

Per Anders Daun (ur. 20 kwietnia 1963 w Borås) – szwedzki skoczek narciarski. Najlepsze wyniki w Pucharze Świata osiągnął w sezonie 1981/1982, kiedy zajął 29. miejsce w klasyfikacji generalnej.
Wystąpił na mistrzostwach świata w Oslo, Seefeld in Tirol i Oberstdorfie oraz igrzyskach w Calgary, ale bez sukcesów.

</doc>
<doc id="1850251" url="https://pl.wikipedia.org/wiki?curid=1850251" title="Marynki (województwo wielkopolskie)">
Marynki (województwo wielkopolskie)

Marynki – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość administracyjnie należała do województwa konińskiego.
Zobacz też: Marynki

</doc>
<doc id="1850252" url="https://pl.wikipedia.org/wiki?curid=1850252" title="La Rivière-du-Nord">
La Rivière-du-Nord

La Rivière-du-Nord – regionalna gmina hrabstwa (MRC) w regionie administracyjnym Laurentides prowincji Quebec, w Kanadzie. Stolicą jest miasto Saint-Jérôme. Składa się z 5 gmin: 2 miast, 1 gminy i 2 parafii.
La Rivière-du-Nord ma 115 165 mieszkańców. Język francuski jest językiem ojczystym dla 95,8%, angielski dla 2,1% mieszkańców (2011).

</doc>
<doc id="1850255" url="https://pl.wikipedia.org/wiki?curid=1850255" title="Reipzig">
Reipzig



</doc>
<doc id="1850256" url="https://pl.wikipedia.org/wiki?curid=1850256" title="Straszków (osada w gminie Kłodawa)">
Straszków (osada w gminie Kłodawa)

Straszków – osada w Polsce położona w województwie wielkopolskim, w powiecie kolskim, w gminie Kłodawa. W tej samej gminie leży także wieś o nazwie Straszków.
W latach 1975–1998 miejscowość administracyjnie należała do województwa konińskiego.
Zobacz też: Straszków

</doc>
<doc id="1850257" url="https://pl.wikipedia.org/wiki?curid=1850257" title="Ziebingen">
Ziebingen



</doc>
<doc id="1850258" url="https://pl.wikipedia.org/wiki?curid=1850258" title="Drossen">
Drossen



</doc>
<doc id="1850259" url="https://pl.wikipedia.org/wiki?curid=1850259" title="Straszkówek">
Straszkówek

Straszkówek – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość administracyjnie należała do województwa konińskiego.
Zobacz też: Straszków

</doc>
<doc id="1850260" url="https://pl.wikipedia.org/wiki?curid=1850260" title="Zygmuntówek">
Zygmuntówek



</doc>
<doc id="1850261" url="https://pl.wikipedia.org/wiki?curid=1850261" title="Les Laurentides">
Les Laurentides

Les Laurentides – regionalna gmina hrabstwa (MRC) w regionie administracyjnym Laurentides prowincji Quebec, w Kanadzie. Stolicą jest miejscowość Saint-Faustin–Lac-Carr. Składa się z 20 gmin: 3 miast, 13 gmin, 1 wsi, 1 parafii i 2 kantonów.
Les Laurentides ma 45 157 mieszkańców. Język francuski jest językiem ojczystym dla 91,5%, angielski dla 6,2% mieszkańców (2011).

</doc>
<doc id="1850262" url="https://pl.wikipedia.org/wiki?curid=1850262" title="Zygmuntówek (powiat kolski)">
Zygmuntówek (powiat kolski)

Zygmuntówek – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość administracyjnie należała do województwa konińskiego.

</doc>
<doc id="1850264" url="https://pl.wikipedia.org/wiki?curid=1850264" title="Wohlau">
Wohlau



</doc>
<doc id="1850265" url="https://pl.wikipedia.org/wiki?curid=1850265" title="Zenarchopteridae">
Zenarchopteridae

Zenarchopteridae – rodzina żyworodnych ryb belonokształtnych (Beloniformes), wcześniej klasyfikowana jako podrodzina Zenarchopterinae w rodzinie półdziobcowatych (Hemiramphidae).
Występowanie.
Ryby z tej rodziny występują w wodach słodkich i słonawych (estuaria) w regionie Oceanu Indyjskiego i zachodniego Pacyfiku.
Cechy charakterystyczne.
Samce Zenarchopteridae mają zmodyfikowaną płetwę odbytową (andropodium), podobnie jak gonopodium karpieńcokształtnych pełniące funkcję narządu kopulacyjnego przy zapłodnieniu wewnętrznym. Z wyjątkiem zaliczonego do tej rodziny "Tondanichthys kottelati" wszystkie gatunki są żyworodne. W odróżnieniu od roślinożernych Hemiramphidae, do których były wcześniej zaliczane Zenarchopteridae prowadzą drapieżniczy tryb życia. Różni je również budowa szczęk oraz struktura spermy.

</doc>
<doc id="1850267" url="https://pl.wikipedia.org/wiki?curid=1850267" title="Les Pays-d’en-Haut">
Les Pays-d’en-Haut

Les Pays-d’en-Haut – regionalna gmina hrabstwa (MRC) w regionie administracyjnym Laurentides, w prowincji Quebec, w Kanadzie. Stolicą jest miasto Sainte-Adèle. Składa się z 10 gmin: 4 miast, 5 gmin i 1 parafii.
Les Pays-d’en-Haut ma 40 331 mieszkańców. Język francuski jest językiem ojczystym dla 88,4%, angielski dla 8,5% mieszkańców (2011).

</doc>
<doc id="1850274" url="https://pl.wikipedia.org/wiki?curid=1850274" title="Bitwa pod Tauromenium">
Bitwa pod Tauromenium

Bitwa morska pod Tauromenium – starcie zbrojne, które miało miejsce w roku 36 p.n.e.
Opuściwszy rejon Mylae flota Sekstusa Pompejusza popłynęła w rejon miasta Tauromenium atakowana przez wojska Kwintusa Kornificjusza oraz Oktawiana Augusta. Zaskoczony Oktawian wypłynął w morze, próbując umknąć przeciwnikowi. Okręty Pompejusza doścignęły jednak flotę Oktawiana rozpoczynając walkę, trwającą cały dzień. W wyniku bitwy znaczną część okrętów Oktawiana spalono, reszta zaś umknęła w stronę Italii, wycięto większość załóg podpalonych okrętów a wielu z tych którzy ocaleli wzięto do niewoli. Oktawianowi udało się opuścić miejsce bitwy na małym okręcie i przedostać do Italii, Kornificjusz zaś zagrożony na lądzie przez wojska Pompejusza, opuścił rejon miasta Tauromenium kierując się ku Tyndaris, gdzie połączył się z wojskami Marka Agryppy.

</doc>
<doc id="1850276" url="https://pl.wikipedia.org/wiki?curid=1850276" title="Dziennik (publikacja prasowa)">
Dziennik (publikacja prasowa)



</doc>
<doc id="1850282" url="https://pl.wikipedia.org/wiki?curid=1850282" title="Thérèse-De Blainville">
Thérèse-De Blainville

Thérèse-De Blainville – regionalna gmina hrabstwa (MRC) w regionie administracyjnym Laurentides prowincji Quebec, w Kanadzie. Stolicą jest miasto Bois-des-Filion. Składa się z 7 gmin typu miasto.
Thérèse-De Blainville ma 154 144 mieszkańców. Język francuski jest językiem ojczystym dla 89,1%, angielski dla 4,2%, włoski dla 1,0% mieszkańców (2011).

</doc>
<doc id="1850283" url="https://pl.wikipedia.org/wiki?curid=1850283" title="Juergen Sparwasser">
Juergen Sparwasser



</doc>
<doc id="1850285" url="https://pl.wikipedia.org/wiki?curid=1850285" title="Kawgołowo (kompleks skoczni)">
Kawgołowo (kompleks skoczni)

Kawgołowo (ros. Кавголово) − kompleks skoczni narciarskich w Rosji, w miejscowości Toksowo. Zespół skoczni składa się z obiektów: K88, K64,5, K40, K26 i K10. Dwie największe skocznie wyposażone są w igelit.
Pierwsze obiekty umożliwiające oddawanie skoków w rejonie Petersburga powstały w 1937 w miejscowości Toksowo, kiedy to zbudowano tam skocznię o normalnych rozmiarach. W 1958 powstała nowa skocznia o rozmiarze K70; w 1988 gruntownie ją przebudowano i przesunięto punkt konstrukcyjny na 88. metr. W 1995 dobudowano pozostałe obiekty. W 2001 dwie największe skocznie wyłożono igelitem.

</doc>
<doc id="1850292" url="https://pl.wikipedia.org/wiki?curid=1850292" title="Changan">
Changan



</doc>
<doc id="1850298" url="https://pl.wikipedia.org/wiki?curid=1850298" title="Chery">
Chery



</doc>
<doc id="1850302" url="https://pl.wikipedia.org/wiki?curid=1850302" title="Jelcz AP021">
Jelcz AP021



</doc>
<doc id="1850310" url="https://pl.wikipedia.org/wiki?curid=1850310" title="Natalis (herb szlachecki)">
Natalis (herb szlachecki)

Natalis ("Jelita odmienne VI") – polski herb szlachecki, odmiana herbu Jelita, z nobilitacji.
Opis herbu.
Opis zgodnie z klasycznymi regułami blazonowania:
W polu czerwonym trzy kopie w gwiazdę złote - dwie w krzyż skośny i trzecia na opak, na nich.
Klejnot - jastrząb naturalny.
Labry czerwone, podbite złotem.
Najwcześniejsze wzmianki.
Nadany 20 lutego 1585 Tomaszowi Natalisowi z Dubrownika, kanonikowi krakowskiemu, lekarzowi Piotra Myszkowskiego. Herb powstał z adopcji do herbów Jelita oraz Jastrzębiec. Herbu Jelita udzielił Stanisław Gomoliński.
Herbowni.
Natalis.

</doc>
<doc id="1850313" url="https://pl.wikipedia.org/wiki?curid=1850313" title="Thomas Stoltz Harvey">
Thomas Stoltz Harvey

Thomas Stoltz Harvey (ur. 10 października 1912 w Louisville, zm. 5 kwietnia 2007 w Princeton) – amerykański lekarz patolog. Pamiętany jest głównie jako lekarz, który przeprowadził autopsję zmarłego w 1955 roku Alberta Einsteina. Pracował wówczas w Princeton Hospital, prawdopodobnie za samowolne pobranie narządów stracił pracę. Przez kolejne dwadzieścia lat przechowywał preparaty mózgu Einsteina w swoim domu. W 1988 przeszedł na emeryturę i przeniósł się do Lawrence, Kansas, potem do Weston, Missouri i do Titusville, New Jersey. Zmarł w University Medical Center w Princeton.

</doc>
<doc id="1850318" url="https://pl.wikipedia.org/wiki?curid=1850318" title="Szczerbic">
Szczerbic

Szczerbic ("Jelita odmienne VII") – polski herb szlachecki, odmiana herbu Jelita, z nobilitacji.
Opis herbu.
Opis zgodnie z klasycznymi regułami blazonowania:
W polu czerwonym trzy kopie w gwiazdę złote - dwie w krzyż skośny i trzecia na opak, na nich.
Klejnot - dwa skrzydła orle - prawe czerwone, lewe złote, pośrodku roża czerwona.
Labry czerwone, podbite złotem.
Najwcześniejsze wzmianki.
Nadany 25 lutego 1585 Pawłowi i Janowi Szczerbicom. Herb powstał z adopcji do herbu Jelita, którego udzielił Jan Zamoyski.
Herbowni.
Szczerbic - Szczerbicz - Szczerbień.

</doc>
<doc id="1850319" url="https://pl.wikipedia.org/wiki?curid=1850319" title="Lars Erik Eriksen">
Lars Erik Eriksen

Lars Erik Eriksen (ur. 29 grudnia 1954 w Oslo) – norweski biegacz narciarski, srebrny medalista olimpijski oraz czterokrotny medalista mistrzostw świata.
Kariera.
W latach 1977-1984 był etatowym członkiem norweskiej kadry. Jego olimpijskim debiutem były igrzyska w Lake Placid w 1980 r. Wraz z Perem Knutem Aalandem, Ove Aunlim i Oddvarem Brå wywalczył srebro w sztafecie 4x10 km. W swoim najlepszym indywidualnym starcie tych igrzysk, w biegu na 50 km stylem klasycznym zajął 4. miejsce. Walkę o brązowy medal przegrał z reprezentantem Związku Radzieckiego Aleksandrem Zawiałowem o około 1,5 s. Cztery lata później, podczas igrzysk olimpijskich w Sarajewie wraz z kolegami z reprezentacji zajął 4. miejsce w sztafecie. Jego najlepszym indywidualnym wynikiem na tych igrzyskach było 6. miejsce w biegu na 30 km techniką dowolną. Na kolejnych igrzyskach już nie startował.
W 1978 r. startował na mistrzostwach świata w Lahti. Wspólnie z Ove Aunlim, Ivarem Formo i Oddvarem Brå wywalczył tam brązowy medal w sztafecie. Na tych samych igrzyskach zajął także 5. miejsce w biegu na 50 km techniką klasyczną. Największe sukcesy osiągnął podczas mistrzostw świata Oslo w 1982 r. Razem z Ove Aunlim, Pålem Gunnarem Mikkelsplassem i Oddvarem Brå zdobył złoty medal w sztafecie. Ponadto zdobył także srebrny medal w biegu na 30 km techniką dowolną oraz brązowy medal na dystansie 50 km techniką klasyczną. Ponadto cztery razy zostawał mistrzem kraju.
W 1984 roku został uhonorowany Medalem Holmenkollen wraz z innym Norwegiem Jacobem Vaage, który pełnił funkcję kuratora Muzeum Narciarstwa w Oslo oraz austriackim skoczkiem narciarskim Arminem Koglerem.

</doc>
<doc id="1850320" url="https://pl.wikipedia.org/wiki?curid=1850320" title="Lars-Erik Eriksen">
Lars-Erik Eriksen



</doc>
<doc id="1850321" url="https://pl.wikipedia.org/wiki?curid=1850321" title="Herb Siechnic">
Herb Siechnic

Herb Siechnic – jeden z symboli miasta Siechnice i gminy Siechnice w postaci herbu, nadany miastu wraz z prawami miejskimi w 1997, ustanowiony uchwałą rady miejskiej nr IV/20/11 z 27 stycznia 2011.
Wygląd i symbolika.
Herb miejski Siechnic przedstawia czerwony krzyż kotwicowy (kotwiczny) z sześcioramienną czerwoną gwiazdą na białym tle. Nawiązuje do Zakonu Krzyżowców z Czerwoną Gwiazdą.

</doc>
<doc id="1850323" url="https://pl.wikipedia.org/wiki?curid=1850323" title="Arthabaska">
Arthabaska

Arthabaska – regionalna gmina hrabstwa (MRC) w regionie administracyjnym Centre-du-Québec prowincji Quebec, w Kanadzie. Stolicą jest miasto Victoriaville. Składa się z 24 gmin: 4 miast, 8 gmin, 1 wsi, 8 parafii i 3 kantonów.
Arthabaska ma 69 237 mieszkańców. Język francuski jest językiem ojczystym dla 97,8%, angielski dla 0,8% mieszkańców (2011).

</doc>
<doc id="1850324" url="https://pl.wikipedia.org/wiki?curid=1850324" title="Łazy (Orłowa)">
Łazy (Orłowa)

Łazy (czes. , niem. Lazy) – część miasta Orłowej w kraju morawsko-śląskim, w powiecie Karwina w Czechach. Jest to także gmina katastralna o nazwie Lazy u Orlové (Łazy koło Orłowej) i powierzchni 597,4 ha. Liczy 274 mieszkańców, a w 2010 odnotowano 345 adresów.
Ludność.
W latach 1869-2001:
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item in Lazy villa Paczconis". Zapis ten (brak określenia liczby łanów, z których będzie płacony podatek) wskazuje, że wieś była w początkowej fazie powstawania (na tzw. surowym korzeniu), co wiąże się z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową) a została założona prawdopodobnie w akcji kolonizacyjnej przeprowadzonej przez powstały w 1268 klasztor Benedyktynów w Orłowej. Ponadto określenie "Lazy wioska Paska" sugerowało, że w regionie istniała inna wieś o tej samej nazwie (mianowicie Łazy k. Skoczowa). Wieś politycznie znajdowała się wówczas w granicach utworzonego w 1290 piastowskiego (polskiego) księstwa cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
W 1619 została zakupiona przez rodzinę Bludowskich, którzy odsprzedali ją w 1833.
W Łazach w 1876 roku znajdowała się szkoła z klasą polsko oraz niemieckojęzyczną, w której uczyło się 116 dzieci.
W 1869 wieś liczyła 1072 mieszkańców, lecz wraz z rozwojem ciężkiego przemysłu w Zagłębiu Ostrawsko-Karwińskim, a szczególnie uruchomieniu Kopalni Łazy, liczba ta zaczęła rosnąć. Według austriackiego spisu ludności z 1900 w 429 budynkach w Łazach na obszarze 589 hektarów mieszkało 5782 osób, co dawało gęstość zaludnienia równą 981,7 os./km². z tego 3834 (66,3%) mieszkańców było katolikami, 1798 (31,1%) ewangelikami a 150 (2,6%) wyznawcami judaizmu, 4660 (80,6%) było polsko-, 921 (15,9%) czesko- a 123 niemieckojęzycznymi. Do 1910 roku liczba budynków wzrosła do 579 a mieszkańców do 7896, z czego 7817 było zameldowanych na stałe, 5717 (72,4%) było katolikami, 2034 (25,8%) ewangelikami, 15 (0,2%) kalwinistami, 115 (1,5%) żydami, 15 (0,2%) wyznawcami innych religii, 3829 (48,5%) czesko-, 3804 (48,2%) polsko-, 181 (2,3%) niemieckojęzycznymi a 3 posługiwało się innym językiem.
Po podziale Śląska Cieszyńskiego w 1920 miejscowość znalazła się w granicach Czechosłowacji, zaś w 1938 została wraz z resztą Zaolzia zaanektowana przez Polskę a jej burmistrzem został Jan Szuścik. Podczas II wojny światowej w granicach hitlerowskich Niemiec, po wojnie przywrócona Czechosłowacji. W 1946 stała się częścią Orłowej. W następnych dekadach liczba mieszkańców zaczęła spadać, W 1950 mieszkało tu 6938 osób, 11 lat później 4966, w 1970 2640 a w 1991 już tylko 453. Łazy w znacznym stopniu zostały zniszczone przez działania górnicze.
Z Łaz pochodzili polscy pisarze Karol Piegza i Gustaw Przeczek.

</doc>
<doc id="1850328" url="https://pl.wikipedia.org/wiki?curid=1850328" title="Bécancour (regionalna gmina hrabstwa)">
Bécancour (regionalna gmina hrabstwa)

Bécancour – regionalna gmina hrabstwa (MRC) w regionie administracyjnym Centre-du-Québec prowincji Quebec, w Kanadzie. Stolicą jest miasto Bécancour. Składa się z 12 gmin: 1 miast, 8 gmin, 3 parafii.
Bécancour ma 20 081 mieszkańców. Język francuski jest językiem ojczystym dla 98,0%, angielski dla 0,9% mieszkańców (2011).

</doc>
<doc id="1850329" url="https://pl.wikipedia.org/wiki?curid=1850329" title="Kirił Dojczinowski">
Kirił Dojczinowski

Kirił Dojczinowski (ur. 17 października 1943 w Skopju, zm. 10 sierpnia 2022) – piłkarz jugosłowiański, występujący na pozycji obrońcy. Uczestnik Mistrzostw Świata 1974.
Zaliczył 6 występów w reprezentacji Jugosławii, pojechał na mundial w 1974 roku. W czasie swojej kariery piłkarskiej grał w klubach Wardar Skopje, FK Crvena zvezda Belgrad, Troyes AC i Paris FC. Później został trenerem piłkarskim.

</doc>
<doc id="1850331" url="https://pl.wikipedia.org/wiki?curid=1850331" title="Słowieński">
Słowieński

Słowieński (Słowiński, "Jelita odmienne IX") – polski herb szlachecki, odmiana herbu Jelita, z nobilitacji.
Opis herbu.
Opis zgodnie z klasycznymi regułami blazonowania:
W polu czerwonym trzy kopie w gwiazdę złote - dwie w krzyż skośny i trzecia na opak, na nich.
Klejnot - dwa skrzydła orle barwy nieznanej, pomiędzy którymi krzyż kawalerski czerwony.
Labry czerwone, podbite złotem.
Najwcześniejsze wzmianki.
Nadany 12 stycznia 1591 Wojciechowi Słowieńskiemu (vel Słowińskiemu). Herb powstał w wyniku adopcji do herbu Jelita, którego udzielił Jan Zamoyski. Słowieński miał przed nobilitacją nosić nazwisko Wnuk.
Herbowni.
Słowieński - Słowiński.

</doc>
<doc id="1850332" url="https://pl.wikipedia.org/wiki?curid=1850332" title="Partia Sprawiedliwości i Integracji">
Partia Sprawiedliwości i Integracji

Partia Sprawiedliwości i Integracji – (alb. Partia për Drejtësi dhe Integrim, PDI) – albańska centroprawicowa partia polityczna.
Partia powstała w 2005, skupiając w swoich szeregach środowisko Albańczyków, pochodzących z Czamerii, a także identyfikujących się z problemem albańskich Czamów. Jednym z ważnych celów politycznych partii jest podtrzymywanie roszczeń wobec państwa greckiego, od którego Czamowie domagają się odszkodowania za znacjonalizowany majątek. W realizacji tych planów partia współpracuje z najliczniejszą organizacją reprezentującą Czamów – Patriotycznym Stowarzyszeniem Czamerii (alb. Shoqata Patriotike Çamëria).
Zgodnie ze statutem, przyjętym 12 lutego 2005 centralne władze PDI tworzą: przewodniczący partii
(Kryetar i Partisë), sekretarz generalny (sekretar i Përgjithshëm), a także Komitetu Zarządzającego (Komiteti Drejtues). Władzą najwyższą w partii jest Kongres PDI. Aktualnie przewodniczącym partii jest Tahir Muhedini. Logo partii stanowi ośmiolistna gałązka oliwna na białym tle.
Pierwszym testem wyborczym PDI były wybory lokalne w 2007. Zdobyła ona większość mandatów w okręgach Saranda, Delvina, Konispol, Markat i Xarrë. Przedstawiciele tej partii stanowią także liczną grupę w radach miejskich Wlory i Fieru.
W wyborach parlamentarnych 2009 partia wystartowała w ramach koalicji "Sojusz dla Zmian" (Aleanca e Ndryshimit), skupionym wokół Demokratycznej Partii Albanii. Swoich kandydatów wystawiła w 11 okręgach wyborczych, zdobywając jeden mandat (Dashamir Tahiri). W 2011 partia weszła w skład większej formacji politycznej – Partii Sprawiedliwości, Integracji i Jedności. W wyborach 2017 partia uzyskała 76 064 głosów (4,81%) i zdobyła trzy mandaty w parlamencie.

</doc>
<doc id="1850335" url="https://pl.wikipedia.org/wiki?curid=1850335" title="Szachtar Gorłówka">
Szachtar Gorłówka

Szachtar Gorłówka (ukr. Футбольний клуб «Шахтар» Горлівка, "Futbolnyj Kłub "Szachtar" Horliwka") – ukraiński klub piłkarski z siedzibą w Gorłowce, w obwodzie donieckim.
W latach 1959 – 1973, 1976 – 1988 występował w rozgrywkach Mistrzostw ZSRR, a w latach 1998 – 2000 w rozgrywkach ukraińskiej Drugiej Lihi.
Historia.
Chronologia nazw:
Kiedy w 1914 Ligi miast ukraińskich utworzyli Południoworosyjski Związek Piłki Nożnej, w Gorłowce zostało założone pierwsze piłkarskie towarzystwo Gorłowskiego artyleryjskiego zakładu, w skrócie FOGAZ (rus. Футбольное общество Горловского артиллерийского завода – ФОГАЗ). Podstawę klubu stanowili piłkarze wcześniej reprezentujące drużynę robotników artyleryjskiego zakładu, działającej od 1911 roku.
Klub uczestniczył w różnych rozgrywkach piłkarskich Carskiej Rosji, a potem pierwszych mistrzostw Ukraińskiej SRR.
W 1923 w Gorłowce wybudowano nowy stadion Gorniak. Występować na nim rozpoczęła założona drużyna "Gorniak Gorłowka", składająca się z piłkarzy, którzy od 1911 reprezentowali górników Korsuńskiego Rudnika.
W 1926 FOGAZ zmienił nazwę na "Metalist Gorłówka", a w 1928 do niego przyłączył się klub Gorniak Gorłówka i klub rozpoczął występy na głównym miejskim stadionie Gorniak.
W 1932 klub zmienił nazwę na "Dynamo Gorłówka".
W 1936 z nazwą "Wuhilnyky Gorłówka" debiutował w rozgrywkach Grupy W pierwszych Mistrzostwa ZSRR. Również osiągnął 1/4 finału mistrzostw Ukraińskiej SRR. Doniecki Szachtar, który otrzymał miejsce w pierwszych mistrzostwach wtedy nie miał ani swojego stadionu ani dobrej drużyny piłkarskiej. Dlatego jego miejsce zajął klub "Wuhilnyky Gorłówka", który rozgrywał swoje mecze domowe w Gorłowce, chociaż był przedstawiony jako Wuhilnyky Stalino. W końcu sierpnia 1936 w Doniecku został wybudowany stadion i założony klub Stachanowiec Stalino, do którego przeszła większość piłkarzy gorłowskiej drużyny. Jesienią 1936 w Grupie W kontynuował występy Stachanowiec Stalino, a gorłowski klub musiał ponownie zaczynać od zera. W 1937 klub nazywał się "Metalist Gorłowka", a od 1938 "Awanhard Gorłowka". W rozgrywkach Pucharu ZSRR w 1938 uczestniczyli trzy gorłowskie kluby – "Awanhard Gorłowka", "Stachanowiec Gorłowka", "Azot Nowa Gorłówka". W 1946 "Awanhard Gorłowka" startował w Trzeciej Grupie, wschodniej strefie ukraińskiej.
W 1958 w Gorłowce został wybudowany nowy stadion Szachtar. Dwie najlepsze drużyny "Awanhard Gorłowka" i "Stachanowiec Gorłowka" połączyli się w jeden klub "Szachtar Gorłowka". W 1959 klub startował w Klasie B, strefie ukraińskiej. W 1963 po kolejnej reformie systemu lig radzieckich spadł do Klasy B, strefy ukraińskiej. W 1969 zajął drugie miejsce w swojej grupie, a potem również był drugim w turnieju finałowym, co umożliwiło potem występować w Drugiej Lidze, strefie ukraińskiej. W sezonie 1981 klub występował pod nazwą "Wuhłyk Gorłówka" po czym przywrócił nazwę "Szachtar Gorłowka". W 1988 zajął ostatnie 26 miejsce w Drugiej Lidze i pożegnał się na 3 lata z rozgrywkami na szczeblu profesjonalnym.
Od początku rozgrywek w niezależnej Ukrainie klub występował w rozgrywkach Przejściowej Lihi, ale zajął 13 miejsce i pożegnał się z rozgrywkami profesjonalnymi. W sezonie 1993/94 zajął drugie miejsce w 5 grupie Amatorskiej Ligi i zdobył awans. W sezonie 1994/95 ponownie startował w rozgrywkach Trzeciej Lihi, ale zajął 18 miejsce i ponownie pożegnał się z rozgrywkami na szczeblu profesjonalnym – nie utrzymał się w Pierwszej Lidze i spadł do Drugiej Lihi. W sezonie 1997/98 zajął trzecie miejsce w 4 grupie Amatorskiej Lihi, ale tak jak Szachta Ukraina Ukraińsk, który zajął drugie miejsce w grupie zrezygnował z turnieju finałowego, Szachtar Gorłowka w turnieju finałowym o awans zajął czwarte miejsce, a potem w turnieju play – off drugie miejsce, które dało awans do Drugiej Lihi. W sezonie 1998/99 zajął 11 miejsce, ale w następnym sezonie ukończył tylko rundę jesienną. Klub pozbawiono statusu profesjonalnego i w pozostałych meczach rundy wiosennej uznano porażki – :+.
Obecnie jako drużyna amatorska kontynuuje występy w rozgrywkach Mistrzostw i Pucharu obwodu donieckiego.

</doc>
<doc id="1850336" url="https://pl.wikipedia.org/wiki?curid=1850336" title="Drummond (regionalna gmina hrabstwa)">
Drummond (regionalna gmina hrabstwa)

Drummond – regionalna gmina hrabstwa (MRC) w regionie administracyjnym Centre-du-Québec prowincji Quebec, w Kanadzie. Stolicą jest miasto Drummondville. Składa się z 18 gmin: 1 miast, 10 gmin, 1 wsi i 6 parafii.
Drummond ma 98 681 mieszkańców. Język francuski jest językiem ojczystym dla 96,9%, angielski dla 1,2% mieszkańców (2011).

</doc>
<doc id="1850337" url="https://pl.wikipedia.org/wiki?curid=1850337" title="Wuhilnyky Gorłówka">
Wuhilnyky Gorłówka



</doc>
<doc id="1850338" url="https://pl.wikipedia.org/wiki?curid=1850338" title="Stachanoweć Gorłówka">
Stachanoweć Gorłówka



</doc>
<doc id="1850339" url="https://pl.wikipedia.org/wiki?curid=1850339" title="Kościół św. Kazimierza i klasztor księży Misjonarzy we Lwowie">
Kościół św. Kazimierza i klasztor księży Misjonarzy we Lwowie

Kościół św. Kazimierza i klasztor księży Misjonarzy we Lwowie – zabytkowy zespół położony przy ul. Zamarstynowskiej 9 (ukr. Замарстинівської, 9).
Historia.
Pierwszą świątynię w miejscu późniejszego kościoła św. Kazimierza ufundował w 1639 lwowski kupiec, Ormianin Izaak Agopsowicz. Wzniesienie świątyni, która otrzymała wezwanie św. Krzyża, przypisywane było Pawłowi Rzymianinowi. W okresie późniejszym kościół przejęli przybyli z Włoch teatyni, którzy utworzyli przy nim kolegium papieskie dla katolików obrządku ormiańskiego.
W 1744 przy kościele powstał klasztor a kościół został przebudowany w stylu rokokowym przez lwowskiego architekta Bernarda Meretyna. W 1747 teatyni sprzedali kościół i klasztor księżom misjonarzom ze zgromadzenia św. Wincentego à Paulo, którzy otworzyli seminarium duchowne, ufundowane przez arcybiskupa metropolitę lwowskiego, Mikołaja Ignacego Wyżyckiego.
W 1772 roku, w momencie zajęcia Lwowa przez Austriaków w wyniku pierwszego rozbioru Polski w konwencie żyło ośmiu członków zgromadzenia św. Wincentego à Paulo. W 1784 seminarium i dom misjonarzy uległy kasacie w wyniku reform józefińskich przeprowadzonych przez cesarza Józefa II. W gmachach klasztornych ulokowano więzienie a kościół stał się kaplicą więzienną.
W okresie międzywojennym (1918–1939) w klasztorze mieściło się nadal więzienie wojskowe, a także sąd garnizonowy. W latach 1939–1941 w budynkach klasztornych mieściło się więzienie śledcze NKWD, w którym w czerwcu 1941 roku, funkcjonariusze sowieckich służb bezpieczeństwa zamordowali co najmniej tysiąc więźniów (według danych niemieckich ok. 3 tys. osób).
Po 1990 w klasztorze umieszczono wydział prawny lwowskiej akademii ministerstwa spraw wewnętrznych.
Architektura.
Kościół św. Kazimierza jest niewielką jednonawową budowlą, bezwieżową, o grubych murach, wzniesioną z cegły i kamienia na planie kwadratu, nakrytą dwuspadowym dachem, z niewielką kwadratową apsydą. Pod względem formy i wystroju architektonicznego kościół św. Kazimierza bardzo przypomina powstały mniej więcej w tym samym czasie kościół św. Łazarza.

</doc>
<doc id="1850340" url="https://pl.wikipedia.org/wiki?curid=1850340" title="Manikowski">
Manikowski

Manikowski ("Jelita odmienne X") – polski herb szlachecki, odmiana herbu Jelita, z nobilitacji.
Opis herbu.
Opis zgodnie z klasycznymi regułami blazonowania:
W polu czerwonym trzy kopie w gwiazdę srebrne - dwie w krzyż skośny i trzecia na opak, na nich.
Klejnot - trzy pióra strusie.
Labry czerwone, podbite srebrem.
Najwcześniejsze wzmianki.
Nadany 8 czerwca 1593 braciom Zachariaszowi i Teodorowi Manikowskim. Herb powstał z adopcji do herbu Jelita, którego udzielił Jakub Mirski. Nobilitacja była nagrodą za zasługi wojenne w walkach z Moskwą i Tatarami na Podolu.
Herbowni.
Manikowski.

</doc>
<doc id="1850341" url="https://pl.wikipedia.org/wiki?curid=1850341" title="Wuhłyk Gorłówka">
Wuhłyk Gorłówka



</doc>
<doc id="1850342" url="https://pl.wikipedia.org/wiki?curid=1850342" title="L’Érable">
L’Érable

L'Érable – regionalna gmina hrabstwa (MRC) w regionie administracyjnym Centre-du-Québec prowincji Quebec, w Kanadzie. Stolicą jest miasto Plessisville. Składa się z 11 gmin: 2 miast, 6 gmin i 3 parafii.
L'Érable ma 23 366 mieszkańców. Język francuski jest językiem ojczystym dla 98,6%, angielski dla 0,7% mieszkańców (2011).

</doc>
<doc id="1850343" url="https://pl.wikipedia.org/wiki?curid=1850343" title="Maciej Nowicki (polityk i ekolog)">
Maciej Nowicki (polityk i ekolog)



</doc>
<doc id="1850344" url="https://pl.wikipedia.org/wiki?curid=1850344" title="Gorłowski">
Gorłowski

Gorłowski ("Jelita odmienne XI") – polski herb szlachecki, odmiana herbu Jelita, z nobilitacji.
Opis herbu.
W polu czerwonym trzy kopie w gwiazdę złote z ostrzami srebrnymi – dwie w krzyż skośny i trzecia na opak, na nich.
Klejnot – nad hełmem bez korony dwa skrzydła orle.
Labry czerwone, podbite złotem.
Najwcześniejsze wzmianki.
Nadany 11 czerwca 1593 Szymonowi Gorłowskiemu. Herb powstał z adopcji do herbu Jelita, którego udzielił Jan Zamoyski. Nobilitacja była nagrodą za zasługi wojenne w walkach z Moskwą, udział w bitwie pod Byczyną i obronie Krakowa przed arcyksięciem Maksymilianem.
Herbowni.
Gorłowski.

</doc>
<doc id="1850346" url="https://pl.wikipedia.org/wiki?curid=1850346" title="Nicolet-Yamaska">
Nicolet-Yamaska

Nicolet-Yamaska – regionalna gmina hrabstwa (MRC) w regionie administracyjnym Centre-du-Québec prowincji Quebec, w Kanadzie. Stolicą jest miasto Nicolet. Składa się z 16 gmin: 1 miast, 11 gmin, 1 wsi i 3 parafii.
Nicolet-Yamaska ma 22 798 mieszkańców. Język francuski jest językiem ojczystym dla 98,2%, angielski dla 0,9% mieszkańców (2011).

</doc>
<doc id="1850349" url="https://pl.wikipedia.org/wiki?curid=1850349" title="E4 (trasa europejska)">
E4 (trasa europejska)

E4 – trasa europejska pośrednia wschód – zachód przebiegająca przez teren Szwecji i Finlandii, o długości 1590 km, łącząca miasta Helsingborg w Szwecji i Tornio w Finlandii. E4 jest w rzeczywistości częścią trasy europejskiej E55 wciąż oznakowanej według systemu sprzed roku 1992. Ten wyjątek został przyjęty na wniosek Szwecji i Norwegii, ponieważ wydatki związane z przenumerowaniem tego długiego odcinka drogi byłyby zbyt wysokie.
Stary system numeracji.
Do 1985 obowiązywał poprzedni system numeracji, według którego oznaczenie E4 dotyczyło znacznie dłuższej trasy Lizbona – Berno – Kopenhaga – Sztokholm – Helsinki, o następującym przebiegu: Lizbona – Cacilhas – Pegoes – Elvas – Le Perthus – Narbona – Nîmes – Montélimar – Valence – Chambéry – Genewa – Nyon – Lozanna – Berno – Olten – Bazylea – Karlsruhe – Mannheim – Frankfurt nad Menem – Gießen – Bad Hersfeld – Kassel – Getynga – Northeim – Hanower – Hamburg – Lubeka – Fehmarn – Vordingborg – Køge – Kopenhaga – Helsingør – przeprawa promowa – Helsingborg – Värnamo – Jönköping – Linköping – Norrköping – Södertälje – Sztokholm – Uppsala – Gävle – Hamrånge – Söderhamm – Sundsvall – Umeå – Haparanda – Tornio – Vasse – Tampere – Helsinki.
Drogi w ciągu dawnej E4.
"Lista dróg opracowana na podstawie materiału źródłowego"

</doc>
<doc id="1850350" url="https://pl.wikipedia.org/wiki?curid=1850350" title="Antyczne DNA">
Antyczne DNA



</doc>
<doc id="1850352" url="https://pl.wikipedia.org/wiki?curid=1850352" title="Indywidualne Mistrzostwa Australii na Żużlu 2010">
Indywidualne Mistrzostwa Australii na Żużlu 2010

Indywidualne Mistrzostwa Australii 2010
Zasady.
Podczas mistrzostw rozegrane zostaną trzy rundy – w Adelaide, Mildurze i Newcastle. Zawody będą rozgrywane według tradycyjnej 20-biegowej tabeli. W turniejach mistrzowskich nie wystartują indywidualny mistrz świata z roku 2009 Jason Crump, Davey Watt i dziesięciokrotny mistrz Australii Leigh Adams, który nie broni tytułu mistrzowskiego.
Zawodnicy.
W kwalifikacjach pojadą:
Jake Anderson, Mitchell Davey, Alex Davies, Josh Grajczonek, Jay Herne, James Holder, Mark Jones, Robert Ksiezak, Todd Kurtz, Dakota North, Taylor Poole, Kozza Smith, Ryan Sedgmen, Justin Sedgmen, Richard Sweetman. Rezerwowi: Ricky Wallace, Arlo Bugeja.
Zawodnicy rozstawieni w mistrzostwach:
Troy Batchelor, Jason Doyle, Cory Gathercole, Chris Holder, Mark Lemon, Sam Masters, Tyron Proctor, Rory Schlein, Darcy Ward i Cameron Woodward.
Terminarz.
Terminarz IM Australii:
Wyniki.
Runda kwalifikacyjna.
W środę w Mildurze rozegrano eliminacje do Indywidualnych Mistrzostw Australii. Zawody wygrał żużlowiec z polskimi korzeniami – Robert Ksiezak. Drugie miejsce zajął Justin Sedgmen, a trzeci był Josh Grajczonek. Awans do mistrzostw Australii wywalczyła najlepsza szóstka zawodników. Pierwsza runda odbędzie się już 2 stycznia w Adelajdzie na stadionie Gillman.
Bieg po biegu:

</doc>
<doc id="1850355" url="https://pl.wikipedia.org/wiki?curid=1850355" title="Hintertux">
Hintertux

Hintertux – wioska na końcu doliny Tuxertal, części doliny Zillertal w Tyrolu, w Austrii, na wysokości 1500 m n.p.m. Należy do powiatu Tux, który obejmuje całą dolinę. Wioska leży u podnóża lodowca Hintertux (ulubionego miejsca wypoczynku letniego w Austrii) i jest otoczona wysokimi górami i lodowcami. W wiosce znajdują się głównie hotele i ośrodki wypoczynkowe. Kościół Wniebowzięcia Najświętszej Marii Panny wybudowano w 1952 roku. 
W Hintertux znajdują się najwyżej położone w Europie liczne źródła lecznicze. Na południe od Hintertux, na lodowcu, obok schroniska Spannagelhaus, znajduje się Spannagelhöhle - jaskinia Spannagel. Ma ona około 10 km długości i jest największą naturalną jaskinią w Alpach Centralnych. Można ją zwiedzać z przewodnikiem. 
Lodowiec Hintertux jest znanym ośrodkiem i rejonem narciarskim. Narciarstwo można uprawiać tutaj na tak zwanej "Gefrorene Wand" czyli "zmarzniętej ścianie" oraz częściowo na lodowcach Riepenkees. 
W sumie znajduje się tutaj 86 km tras, w tym 23 km tras łatwych, 47 km średnio-trudnych i 16 km trudnych. 
Najwyżej położone wyciągi dochodzą na wysokość 3250 m. Jest to jedyny ośrodek narciarski w Austrii, gdzie można jeździć na nartach przez cały rok.
Latem lodowiec oferuje wiele możliwości wycieczek górskich.

</doc>
<doc id="1850356" url="https://pl.wikipedia.org/wiki?curid=1850356" title="Rów Górnej Nysy (Sudety Środkowe)">
Rów Górnej Nysy (Sudety Środkowe)



</doc>
<doc id="1850361" url="https://pl.wikipedia.org/wiki?curid=1850361" title="Marylise Lebranchu">
Marylise Lebranchu

Marylise Lebranchu (ur. 25 kwietnia 1947 w Loudéac) – francuska polityk, minister sprawiedliwości w rządzie Lionela Jospina (2000–2002), minister reformy państwa, decentralizacji i służb publicznych (2012–2016).
Życiorys.
Z wykształcenia magister planowania regionalnego, pracowała w prywatnej firmie. Od 1978 do 1993 była zastępcą parlamentarnym posłanki Marie Jacq. W latach 70. podjęła działalność w Zjednoczonej Partii Socjalistycznej Michela Rocarda i następnie w Partii Socjalistycznej François Mitterranda.
Od 1983 do 2004 zasiadała w radzie miejskiej Morlaix, z dwuletnią przerwą (1995–1997), kiedy to pełniła funkcję mera tej miejscowości. W 1992 została radną Bretanii, od 2004 do 2010 była wiceprzewodniczącą regionu.
W 1997 uzyskała mandat deputowanej do Zgromadzenia Narodowego XI kadencji. Zrezygnowała z zasiadania w parlamencie w związku z powołaniem w tym samym roku w skład nowego rządu. Marylise Lebranchu objęła stanowisko sekretarza stanu w Ministerstwie Gospodarki, Finansów i Handlu. W październiku 2000 mianowano ją strażnikiem pieczęci i ministrem sprawiedliwości. Urząd ten sprawowała do końca funkcjonowania gabinetu Lionela Jospina, tj. do maja 2002. W tym samym roku i ponownie w 2007 była wybierania w skład Zgromadzenia Narodowego XII i XIII kadencji w jednym z okręgów Finistère. W maju 2012 objęła urząd ministra reformy państwa, decentralizacji i służb publicznych w rządzie, którego premierem został Jean-Marc Ayrault. Utrzymała to stanowisko także w drugim rządzie tego samego premiera (od czerwca 2012), uzyskując wcześniej w wyborach parlamentarnych po raz kolejny mandat deputowanej.
W kwietniu 2014 ponownie powierzono jej dotychczasową funkcję ministerialną w rządzie Manuela Vallsa. Pełniła ją również z powołanym w sierpniu 2014 drugim gabinecie tegoż premiera. Zakończyła urzędowanie 11 lutego 2016.

</doc>
<doc id="1850365" url="https://pl.wikipedia.org/wiki?curid=1850365" title="Kopaczów (Ukraina)">
Kopaczów (Ukraina)

Kopaczów (ukr. Копачів, "Kopacziw") – wieś w rejonie obuchowskim obwodu kijowskiego.
Siedziba dawnej w powiecie kijowskim.

</doc>
<doc id="1850367" url="https://pl.wikipedia.org/wiki?curid=1850367" title="Lew Nussimbaum">
Lew Nussimbaum

Lew Nussimbaum, znany też jako Essad Bey (ur. 1905 w Kijowie, zm. 1942 w Positano) – pisarz, dziennikarz i orientalista żydowskiego pochodzenia.
Życiorys.
Jak sam utrzymywał, urodził się w pociągu przejeżdżającym przez Kaukaz; jednak bardziej prawdopodobne jest, że przyszedł na świat w Baku. Jego rodzice dorobili się majątku w przemyśle naftowym. Wyemigrowali do Niemiec, gdzie Nussimbaum rozpoczął studia na turkologii i arabistyce we Friedrich-Wilhelms-Universität (obecnie Uniwersytet Humboldtów) w Berlinie. Był związany z ruchem antybolszewickim, a także partiami faszystowskimi.
W 1922 oficjalnie przeszedł na islam. Około roku 1926 związał się z czasopismem "Die Literarische Welt". W latach 30., po dojściu Hitlera do władzy, Nussimbaum przeniósł się na krótko do Stanów Zjednoczonych, a potem do Włoch, gdzie zmarł na chorobę Raynauda.
Był autorem powieści "Ali i Nino" (1937), wydanej w Wiedniu pod pseudonimem Kurban Said, która stała się niemieckim bestsellerem i klasykiem literatury azerskiej.
Kontrowersje.
Biografia Lwa Nussimbauma budzi wiele kontrowersji. Nussimbaum kilkakrotnie zmieniał nazwisko, często podawał sprzeczne lub mało wiarygodne informacje odnośnie do swojej osoby. W podaniu na studia w Berlinie podpisał się jako Essad Bey Nussimbaum z Gruzji. W niektórych kręgach przedstawiał się jako muzułmański książę. W literackim światku Berlina podawał się za syna turecko-perskiego arystokraty i Rosjanki.

</doc>
<doc id="1850368" url="https://pl.wikipedia.org/wiki?curid=1850368" title="Pride 26">
Pride 26



</doc>
<doc id="1850369" url="https://pl.wikipedia.org/wiki?curid=1850369" title="Powierzchnia skutecznego odbicia">
Powierzchnia skutecznego odbicia



</doc>
<doc id="1850370" url="https://pl.wikipedia.org/wiki?curid=1850370" title="Volley Näfels">
Volley Näfels

Volley Näfels − szwajcarski męski klub siatkarski z Näfels założony w 1960 roku. Obecnie występuje w Szwajcarskiej Lidze Siatkówki. Tytularnym sponsorem klubu jest Bio­gas.
Historia.
Siatkarski klub MTV Näfels założony został w 1960 roku. W 1965 roku MTV Näfels staje się członkiem Szwajcarskiego Związku Piłki Siatkowej. W sezonie 1967/1968 uczestniczył w 2. lidze Zurychu/Wschodniej Szwajcarii, a w sezonie 1968/1969 uzyskał awans do 1. ligi.
W sezonie 1972/1973 MTV Näfels awansowało do Nationalliga B, natomiast w sezonie 1976/1977 − awans do Nationalliga A. Pierwszy sezon w Nationalliga A zakończył na 4. miejscu. W sezonie 1980/1981 MTV Näfels po raz pierwszy doszedł do finału Pucharu Szwajcarii, ulegając jednak VBC Biel 2:3. W sezonie 1982/1983 zajął 8. miejsce w Nationalliga A i w konsekwencji został relegowany do Nationalliga B. W Nationalliga B występował od sezonu 1983/1984 do końca sezonu 1990/1991, uzyskując ponownie awans do Nationalliga A.
Bilans sezonów.
Poziom rozgrywek:
Sukcesy.
Mistrzostwo Szwajcarii: 
Puchar Szwajcarii:
Superpuchar Szwajcarii:
Kadra.
Sezon 2009/2010.
Trener: Dalibor PolákAsystent: Manfred Müller

</doc>
<doc id="1850376" url="https://pl.wikipedia.org/wiki?curid=1850376" title="ORP Batory">
ORP Batory

Batory – kuter patrolowy Straży Granicznej II RP (SG), zwodowany 23 kwietnia 1932 roku w Modlinie. Zwalczał przemyt morski. Został zmobilizowany do Marynarki Wojennej w czasie wojny obronnej 1939 roku, jako ORP Batory. Wsławił się ucieczką 1 października 1939 roku z kapitulującego Helu do Szwecji, gdzie został internowany. Po wojnie rewindykowany, służył do 1957 roku w Wojskach Ochrony Pogranicza (WOP) pod nazwami Hel, 7 Listopada, Dzierżyński i KP-1. Po demobilizacji pływał po Wiśle i Zalewie Zegrzyńskim jako jednostka szkoleniowa Ligi Obrony Kraju (LOK). Od 1975 roku był okrętem-pomnikiem w porcie wojennym na Helu, a od roku 2009 jest eksponatem Muzeum Marynarki Wojennej w Gdyni. Jest najstarszym zachowanym okrętem polskiej konstrukcji i budowy.
Projekt i budowa.
W 1930 roku Straż Graniczna podjęła decyzję o budowie nowoczesnych jednostek pływających dla potrzeb zwalczania przemytu: kutra pościgowego i trzech motorówek patrolowych. Komendant Straży Granicznej płk Jan Jur-Gorzechowski planował, że jednostka pościgowa zostanie wybudowana we współpracy ze stoczniami włoskimi, w oparciu o ich projekt. Przewidywano, że w Stoczni Modlińskiej powstanie kadłub, a Włosi go wyposażą. Gdy na decyzji brak było już tylko podpisu, Komenda Straży Granicznej poprosiła jeszcze inż. Aleksandra Potyrałę o zaopiniowanie projektu. W powstałej opinii autor zakwestionował dwie fundamentalne cechy włoskiego projektu: płaskodenny kadłub, niedostosowany do służby na Bałtyku w warunkach krótkiej, wysokiej fali oraz wybór napędu złożonego wyłącznie z dwóch silników benzynowych, bardzo nieekonomicznych przy prędkości patrolowej określonej przez SG na 12 węzłów. Powstała wówczas nowa koncepcja konstrukcyjna, opracowana przez inż. Aleksandra Potyrałę, która charakteryzowała się obłymi kształtami kadłuba o eksperymentalnej konstrukcji mieszanej stalowo-duraluminiowej, umożliwiająca jednostce wykonywanie zadań w każdych warunkach pogodowych. W razie konieczności elementy duraluminiowe miały zostać wymienione na stalowe w Stoczni Modlińskiej na jej koszt, a ewentualne zmniejszenie szybkości kutra nie mogło być podstawą do roszczeń ze strony SG. Napęd miał składać się z trzech silników: dwóch gaźnikowych na benzol, umożliwiających uzyskanie szybkości maksymalnej 25 węzłów i jednego wysokoprężnego, zapewniającego prędkość ekonomiczną 12 węzłów. Ostatecznie podjęto decyzję, że to ta koncepcja będzie podstawą projektu kutra pościgowego, który zostanie zbudowany w polskiej stoczni.
Jednostka została zaprojektowana przez inż. Aleksandra Potyrałę i zbudowana w stoczni rzecznej Państwowych Zakładów Inżynierii w Modlinie. Prace rozpoczęto pod koniec 1930 roku. Budowa napotykała liczne trudności spowodowane stosowaniem nowej technologii budowy kadłuba ze stali i duraluminium oraz komplikacją układu napędowego złożonego z aż trzech silników o znacznej mocy i koniecznością jego rozmieszczenia w kadłubie o niewielkich rozmiarach. 23 kwietnia 1932 roku kuter zwodowano bocznie ze slipu, a 7 maja ukończono jego budowę. W pierwszych próbach nie udało się osiągnąć prędkości większej niż 23 węzły. Zaradzono temu, zmniejszając skok śrub silników pościgowych, co uzyskano w ten sposób, że dostawca, firma Theodor Zeise, przekuła ich łopatki. Według niektórych źródeł tę operację przeprowadzono dopiero przy remoncie w 1933 roku, aby przywrócić jednostce poprzednią prędkość pościgową, która zmniejszyła się po wzroście wyporności i zanurzenia. Podczas ponowionych prób uzyskano 24,85 węzła, zgodne z umową dopuszczającą tolerancję 0,2 węzła od docelowej wartości 25 węzłów. Próbę szybkości wykonano na mili pomiarowej znajdującej się w okolicy Półwyspu Helskiego, bo pierwsze próby w porcie Gdyńskim spowodowały tak dużą falę, że kapitanat zabronił ich kontynuacji (osiągnięto podczas nich prędkość maksymalną 24,3 węzła).
Konstrukcja.
Elementy konstrukcji i wyposażenia jednostki podlegały pewnym zmianom w trakcie służby, w należytym jednak stopniu reprezentatywna jest jej konfiguracja z roku 1932, opisana poniżej.
Kadłub został zaprojektowany w technologii mieszanej stalowo-duraluminiowej. Stępka i wręgi zostały wykonane z kształtowników stalowych. Pokład i wiązania wewnętrzne zrobiono z duraluminium. Na poszycie wykorzystano stalowe blachy ocynkowane, łączone nitami. Kształt kadłuba był obły z obniżonym pokładem rufowym. Długość konstrukcyjna wynosiła 23 m, natomiast długość całkowita 23,6 m (21,2 m). Szerokość maksymalna 3,6 m, a zanurzenie całkowite 1 m (1,1-1,35 m). Wyporność konstrukcyjna wynosiła 25 ton. Kadłub dzielił się na sześć przedziałów przedzielonych grodziami wodoszczelnymi. Główne pomieszczenia (od rufy) stanowiły kolejno: komora balastowa i magazynek bosmański, zapasowe zbiorniki paliwa, WC, pomieszczenie oficerskie, siłownia, główne zbiorniki paliwa, radiostacja, kuchnia i piec CO, akumulatornia, pomieszczenie dla załogi, zbiornik słodkiej wody i komora łańcuchowa. Niektóre źródła podają inną liczbę przedziałów wodoszczelnych i układ pomieszczeń lub ich kolejność.
Elementy układu napędowego stanowiły dwa dwunastocylindrowe, gaźnikowe silniki pościgowe Maybach na benzol o mocy po 550 KM przy 1600 obrotach na minutę, nawrotne, napędzające bezpośrednio wały śrubowe, ze sprzęgłami umożliwiającymi odłączenie śrub o stałym skoku firmy Theodor Zeise. Przy prędkości marszowej śruby silników pościgowych były odłączone od wałów i obracały się swobodnie, redukując opór. Silniki te były zasilane z dwóch zbiorników rozchodowych po 100 kg oraz 2 głównych po 600 kg, łącznie mieszczących 1400 kg paliwa. Silnikiem marszowym był sześciocylindrowy silnik wysokoprężny Maybach na olej gazowy o mocy 175 KM przy 1600 obrotach na minutę, nienawrotny, z przekładnią redukcyjną 2:1, napędzający śrubę nastawną Theodor Zeise. Przy prędkości pościgowej silnik marszowy ze śrubą nastawioną na duży skok wspomagał silniki pościgowe. Rozchodowy zbiornik paliwa mieścił 100 kg, dwa główne po 400 kg, łącznie 900 kg oleju gazowego. Szybkość maksymalna kutra wynosiła 24,3 lub 24,85 węzła, natomiast szybkość marszowa 11 lub 12 węzłów. Zużycie paliwa przez silniki pościgowe wynosiło 230 kg/h, co dawało zasięg ok. 145 mil morskich, a silnik marszowy zużywał 36,8 kg/h, co przekładało się na zasięg 264 mil morskich. Urządzenie sterowe składało się ze steru zrównoważonego o prostokątnym obrysie, sektora sterowego umieszczonego na pokładzie i sterociągów łańcuchowo-prętowo-linowych z amortyzatorami w postaci sprężyn.
W skład instalacji elektrycznej prądu stałego o napięciu 24 V wchodził silnik pomocniczy napędzający prądnicę (oraz dodatkowo pompę przeciwpożarową), a także bateria akumulatorów kwasowo-ołowiowych o pojemności 750 Ah. Odbiornikami prądu była radiostacja nadawczo-odbiorcza o zasięgu 200 km z anteną stałą rozpiętą między masztem a drzewcem bandery, reflektor Scintilla dający snop światła do 5 km umieszczony na dachu sterówki, lampa sygnalizacyjna, światła nawigacyjne i buczek. W skład wyposażenia ratowniczego jednostki wchodziły drewniana łódź roboczo-ratownicza z silnikiem o mocy 12 KM, cztery koła i kamizelki ratunkowe. Wyposażenie nawigacyjne stanowiły kompas magnetyczny sterowy, chronometr, przechyłomierz, log i sonda. Kuter posiadał dwie kotwice patentowe i kabestan kotwiczny.
„Batory” był uzbrojony w dwa ciężkie karabiny maszynowe Maxim wz. 08 kalibru 7,62 mm na trójnożnych, składanych podstawach morskich, po jednym na dziobie i rufie. Umożliwiały prowadzenie ognia do celów powietrznych i nawodnych. W części dziobowej znajdowało się wzmocnienie, pozwalające na zainstalowanie na pokładzie działka morskiego niewielkiego kalibru, do czego jednak nigdy nie doszło.
Łączny koszt kutra pościgowego i motorówek dla Straży Granicznej wyniósł około półtora miliona złotych.
Przebieg służby.
Okres do wybuchu wojny.
Gotową jednostkę po próbach odbiorczych wcielono 23 czerwca 1932 roku do utworzonej tegoż dnia Flotylli Straży Granicznej jako kuter pościgowy. W owym okresie formalnie był "niewojennym statkiem państwowym" i w czasie służby nosił na rufie banderę Polskiej Marynarki Handlowej, a na maszcie flagę z godłem Ministerstwa Skarbu w postaci żółtego symbolu laski Merkurego na białym tle. W nocy oznakowany był na służbie dwoma fioletowymi światłami na maszcie, ustawionymi pionowo nad sobą w odległości 1 metra.
„Batory” stacjonował w porcie rybackim na Helu i wychodził stamtąd na patrole, dozorując polskie wody terytorialne od strony pełnego morza. W lecie zwykle pływał nocą, a w dzień brał udział zwykle tylko w akcjach pościgowych i interwencyjnych.
Jego pierwsza załoga składała się z 9 funkcjonariuszy SG: komendantem kutra był przodownik SG Marcin Chmielewski, I motorzystą starszy przodownik SG Stanisław Borowik, II motorzystą starszy strażnik SG Józef Lis, radiotelegrafistą st. sierż. J. Koźnicki, sternikiem strażnik SG J. Kierzek, kwatermistrzem strażnik SG J. Stawiński, a pokładowymi strażnicy SG S. Trepała, J. Borzyński i P. Ziemian. W późniejszym okresie Stanisław Borowik awansował na kierownika maszyn, sternikiem został Stefan Stankiewicz, II sternikiem-sygnalistą August Biskupski, II motorzystą strażnik SG Roch Kaźmierczak, radiotelegrafistą kolejno Stanisław Lis i Władysław Skuła.
Niedługo po wcieleniu do służby jednostkę zaprezentowano prezydentowi RP Ignacemu Mościckiemu, który odbył nią przejażdżkę. W sierpniu 1936 roku inspekcję na „Batorym” przeprowadził prezes Rady Ministrów Felicjan Sławoj Składkowski, odznaczając Brązowym Krzyżem Zasługi członka załogi starszego przodownika Stanisława Borowika.
Przykładem współpracy Flotylli SG z Marynarką Wojenną była sytuacja z 1935 roku, gdy „Batory” przewiózł z Helu do szpitala w Gdyni oficera marynarki, ciężko ranionego w trakcie ćwiczeń.
Ocenia się, że działania Flotylli SG, w tym „Batorego”, nie doprowadziły do likwidacji przemytu drogą morską, ale jednak ograniczyły jego rozmiar. Jednym z sukcesów kutra było zatrzymanie w 1936 roku motorówki „Margit”, szmuglującej kilka skrzyń pistoletów.
Zgodnie z przewidywaniami umowy, w 1933 roku przeprowadzono wymianę elementów wykonanych z duraluminium, które uległy korozji pod wpływem wody morskiej. Na stalowe wymieniono pokład, sterówkę i komin, który zyskał skośny kształt. Nie odtworzono półokrągłego falochronu chroniącego sterówkę i włazy, w zamian dodano stalowe nadburcie w części dziobowej, chroniące także urządzenia kotwiczne i cumownicze. Przy okazji wymieniono kabestan kotwiczny na ręczną windę kotwiczną. Wymieniono świetlik maszynowni i 7 włazów o prostokątnym obrysie na 6 owalnych o większym zrębie, a dziobowy zlikwidowano. Duraluminiowe elementy konstrukcyjne, które nie miały styku z wodą, pozostawiono, gdyż były w doskonałym stanie.
W efekcie przebudowy zanurzenie kutra wzrosło o 10 cm, a wyporność do 28 ton. Spadła prędkość jednostki, do maksymalnie 23 węzłów. Według niektórych źródeł, dopiero wówczas, dla przywrócenia poprzedniej prędkości maksymalnej, przekuto łopatki śrub silników pościgowych.
Do wyposażenia nawigacyjnego dodano kompas główny na pokładzie za świetlikiem maszynowym.
II wojna światowa.
Rozporządzenia Prezydenta Rzeczypospolitej z 23 grudnia 1927 roku o granicach państwa oraz z 22 marca 1928 roku o Straży Granicznej przewidywały, że w przypadku częściowej lub całkowitej mobilizacji Straż Graniczna miała stać się częścią sił zbrojnych. Na mocy tych przepisów kuter 24 sierpnia 1939 roku, wraz z całą zmobilizowaną Flotyllą SG, został wcielony do Marynarki Wojennej pod nazwą ORP „Batory”. 1 września podporządkowany został dowódcy Rejonu Umocnionego Hel kmdr. Włodzimierzowi Steyerowi. W czasie kampanii wrześniowej był do 10 września wykorzystywany do przewożenia rannych (3 września wiózł rannych z 3. Szpitala Polowego Marynarki Wojennej w helskiej szkole do Gdyni, a którejś bliżej niesprecyzowanej nocy przywiózł na Hel rannych z oksywskiego szpitala w Babich Dołach). Poza tym brał udział w obronie przeciwlotniczej i spełniał dodatkowe zadania, jak na przykład udział w testach okrętu podwodnego ORP „Ryś” w dniu 7 września. Doznał on wskutek obrzucenia bombami głębinowymi uszkodzeń zbiorników paliwa i, po doraźnym zlikwidowaniu wycieku na Helu, wyszedł w morze razem z „Batorym”, którego zadaniem było sprawdzić, czy za okrętem podwodnym nie ciągnie się smuga paliwa, zdradzająca jego położenie. Od 10 września załoga walczyła na lądzie.
1 października, tuż przed kapitulacją Półwyspu Helskiego, okręt uzyskał zezwolenie na podjęcie próby przedarcia się do neutralnej Szwecji. Załogę w tym rejsie stanowili kpt. mar. Jerzy Milisiewicz, który objął dowództwo, kpt. mar. Konrad Sawicz-Korsak, kpt. mar. Eligiusz Ceceniowski, por. mar. Tadeusz Męczyński, por. mar. Alfons Górski, ppor. mar. Mieczysław Tarczyński, mat Alfred Chęciński, st. mar. Stanisław Kwiatkowski, st. mar. Henryk Pull, st. mar. Antoni Słomiński oraz mar. rezerwy Witold Hubert z Marynarki Wojennej, ponadto z etatowej załogi „Batorego” mat Roch Kaźmierczak, kapral SG Jan Gawlik i radiotelegrafista Stanisław Lis oraz dwóch cywilnych pracowników wojska: Kazimierz Sokołowski i Stanisław Nikiel. Po zatankowaniu paliwa przywiezionego przez por. Męczyńskiego, o 19.40 „Batory” minął wejście do helskiego portu. Zamiast obrać kurs wprost do Szwecji, skierował się najpierw na północny wschód, wzdłuż Mierzei Wiślanej, czyli w kierunku wrogiego terytorium. Trasa ta była słabiej patrolowana niż najkrótsza droga ucieczki z Helu do Szwecji. Dopiero po dwóch godzinach skierował się na północny zachód, w stronę Gotlandii. Po drodze załoga widziała dwukrotnie światła nawigacyjne niemieckich jednostek, ale „Batory” nie został zauważony. Potem zerwał się sztorm, w czasie którego nawigacja odbywała się wyłącznie na podstawie wyników sondowania głębokości. Po jego ustaniu, idąc już tylko na silniku Diesla, bo paliwo do silników pościgowych się skończyło, okręt zbliżył się do Gotlandii. Będąc już blisko celu, dostrzegł niemieckie awizo „Grille”, szybki i silnie uzbrojony okręt, przed którym nie zdołałby ani uciec, ani się obronić. Na szczęście zdołał wpłynąć na wody terytorialne neutralnej Szwecji, a niedaleko pojawił się szwedzki niszczyciel „Ragnar”. Pod jego eskortą po południu 2 października kuter dotarł do portu Klintehamn. Mimo przejściowego wejścia na kamienie i uszkodzenia śruby, o 15.30 „Batory”, nadal w asyście szwedzkiego okrętu wojennego, zacumował w porcie. Po 24 godzinach okręt i wojskowi członkowie załogi zostali internowani przez władze szwedzkie, natomiast cywile, rezerwiści i funkcjonariusze Straży Granicznej zwolnieni. Potem jednostka została przeprowadzona do Visby i poddana naprawie uszkodzeń. 1 listopada 1939 roku kuter został przeholowany do portu Vaxholm, gdzie przebywał do zakończenia wojny, stojąc przy burcie „Daru Pomorza”.
Okres powojenny.
„Batory” po wojnie został rewindykowany ze Szwecji i powrócił do kraju na holu 24 października 1945 roku. Decyzja o holowaniu była konsekwencją złego stanu technicznego jednostki po 5 latach postoju. Po remoncie nadano mu nazwę ORP „Hel” i podporządkowano dowództwu Szczecińskiego Obszaru Nadmorskiego w Świnoujściu. W porównaniu do stanu przedwojennego zredukowano jego uzbrojenie do jednego karabinu maszynowego Maxim wz.1910 7,62 mm, na tylnym stanowisku. Wiosną 1947 roku został przekazany przez Marynarkę Wojenną Wojskom Ochrony Pogranicza. W sierpniu 1947 roku przekazany został Flotylli Ścigaczy 12. Gdańskiego Oddziału Wojsk Ochrony Pogranicza. Jego pierwszym dowódcą w WOP był bosman Władysław Andrzejewski.
W 1949 roku okręt zatrzymał na wodach polskich łowiący bez zezwolenia zachodnioniemiecki kuter rybacki, który następnie, po wydaleniu załogi z kraju, wcielono do służby w WOP pod oznaczeniem DP-53.
W maju 1950 roku okręt zmienił nazwę na ORP „7 Listopada”, potem „Dzierżyński”, którą 1 czerwca 1951 roku (lub w 1953 roku) zmieniono na oznaczenie KP-1 (od: "kuter patrolowy"). Służył we Flotylli Okrętów Pogranicza 16. Brygady WOP w Gdańsku Westerplatte.
Wiosną 1954 roku w ramach gruntownego remontu wymieniono zużyte silniki pościgowe Maybach na dwa znacznie słabsze silniki Škoda 706 R o mocy po 135 KM, a silnik wysokoprężny Maybach wymieniono na Gray Marine o mocy 225 KM, a następnie po kilku latach na Deutz. Okręt po remoncie osiągał prędkość do 14 węzłów. 1 maja 1954 roku okręt ponownie podjął służbę.
W dalszej służbie w WOP, oprócz zadań dozorowych, pełnił też rolę jednostki szkoleniowej oraz okrętu flagowego grupy dozorowców. W 1955 roku został podczas sztormu wyrzucony na mieliznę, lecz po kilku dniach został ściągnięty i powrócił do służby.
5 grudnia 1957 roku kuter został skreślony z listy jednostek pływających WOP, a następnie przekazany jako jednostka szkolna i ratownicza Lidze Przyjaciół Żołnierza, przekształconej następnie w Ligę Obrony Kraju. Po remoncie połączonym z wymianą części wyposażenia nawigacyjnego i pokładowego, pływał od 1959 do 1969 roku na Wiśle, a potem Zalewie Zegrzyńskim, nosząc nazwę KP-1 „Batory”. Stacjonował w Porcie Żerańskim. „Batory” z uwagi na swoje charakterystyki był jednak słabo dostosowany do żeglugi śródlądowej – dla zachowania dobrej sterowności musiał pływać z prędkością, która na Kanale Żerańskim powodowała silne fale i, według wspomnień, zalewanie wędkarzy na brzegu.
Po wycofaniu z eksploatacji, okres od 1969 do 1973 roku spędził bezczynnie w basenie portu rzecznego na Żeraniu, oczekując na kasację. Ostatnie pół roku znajdował się już pod wodą.
Okręt-pomnik.
W grudniu 1973 roku został ponownie przekazany Marynarce Wojennej i między 1 a 4 kwietnia 1974 roku został przeholowany z Żerania na Hel do portu wojennego, do dyspozycji 9. Flotylli Obrony Wybrzeża. Inicjatorem tej akcji był por. mar. Gerard Łukaszewicz. On także dowodził w tym ostatnim rejsie załogą, która oprócz niego składała się z bosmana Zenona Płachty, mata Andrzeja Okroja oraz marynarzy Jana Pacholskiego, Michała Nitza, Krzysztofa Szczecina i Adama Klimasa. Wraz z nią płynął redaktor Mieczysław Kuligiewicz, autor jedynej monografii poświęconej temu okrętowi. W roli holowników na trasie wystąpiło wiele różnych jednostek, zarówno cywilnych, jak wojskowych, a sam okręt miał na burcie ponownie nazwę „Batory”.
Po renowacji w sierpniu 1975 roku został wbetonowany w cokół na reprezentacyjnym nabrzeżu portu wojennego w Helu jako okręt-pomnik. 
Po likwidacji 9. Flotylli Obrony Wybrzeża i opuszczeniu przez Marynarkę bazy, los okrętu został zagrożony, lecz zainteresowało się nim Muzeum Marynarki Wojennej w Gdyni. 12 grudnia 2009 roku, po wydobyciu z betonowego postumentu, „Batory” został przecięty na pół w miejscu łączenia technologicznego kadłuba i przetransportowany lądem do Muzeum Marynarki Wojennej.Okazało się, że brakuje większości wyposażenia wewnętrznego: silników (zostały one wyjęte przed holowaniem „Batorego” z Żerania na Hel), instalacji, zabudowy pomieszczeń. Ocalał oryginalny telegraf maszynowy. Brak było nawet bulajów. Prace rekonstrukcyjne polegały na remoncie i konserwacji kadłuba oraz odtworzeniu brakujących elementów, widocznych z zewnątrz. Udało się przy tym, dzięki resztkom farby odkrytym w zakamarkach konstrukcji, ustalić i przywrócić pierwotny kolor malowania, który był jasnozielony. Po ponownym połączeniu kadłub został zainstalowany jako eksponat na dziedzińcu muzeum. Istnieją plany rekonstrukcji przynajmniej niektórych elementów wnętrza. Rekonstrukcją miała zająć się firma Gotyk z Lubicza.
2 października 2014 roku, w 75. rocznicę ucieczki okrętu do Szwecji, Stowarzyszenie Weteranów Polskich Formacji Granicznych, dla uczczenia „Batorego” i jego ówczesnej załogi, przekazało dyrektorowi Muzeum Marynarki Wojennej Duży Znak Pamiątkowy Straży Granicznej II RP. Uroczystość odbyła się na tle jednostki.

</doc>
<doc id="1850381" url="https://pl.wikipedia.org/wiki?curid=1850381" title="(229762) Gǃkúnǁʼhòmdímà">
(229762) Gǃkúnǁʼhòmdímà

(229762) Gǃkúnǁʼhòmdímà (w języku juǀʼhoan: ) – planetoida z grupy obiektów transneptunowych, krążąca wokół Słońca w obrębie dysku rozproszonego.
Planetoida ta przed nadaniem własnej nazwy miała oznaczenie prowizoryczne 2007 UK126 i stały numer 229762. Nazwa pochodzi od postaci z mitologii Buszmenów.
Orbita.
Orbita (229762) Gǃkúnǁʼhòmdímà jest nachylona pod kątem 23,39° do ekliptyki, ma też duży mimośród – ok. 0,488. Obiekt ten krąży w średniej odległości ok. 73,4 au wokół Słońca; na jeden obieg potrzebuje ok. 629 lat. W 2046 roku planetoida przejdzie przez swoje peryhelium.
Właściwości fizyczne.
Średnica planetoidy (229762) Gǃkúnǁʼhòmdímà na podstawie zakrycia gwiazdy obserwowanego 15 listopada 2014 szacowana jest na około 640 km, co czyni ją jedną z największych odkrytych planetoid transneptunowych i kwalifikuje do grupy kandydatów na planety karłowate.
Satelita.
W pobliżu planetoidy został zaobserwowany jej naturalny satelita, którego średnica szacowana jest na 112 ± 76 km, obiegający ją w odległości 6035 ± 48 km z okresem ok. 11,31 dni. Został nazwany Gǃòʼé ǃHú (wym. ).

</doc>
<doc id="1850382" url="https://pl.wikipedia.org/wiki?curid=1850382" title="Siergiej Kriwec">
Siergiej Kriwec



</doc>
<doc id="1850383" url="https://pl.wikipedia.org/wiki?curid=1850383" title="Hans Alexis von Biehler">
Hans Alexis von Biehler

Hans Alexis von Biehler (ur. 16 czerwca 1818 w Berlinie, zm. 30 grudnia 1886 w Charlottenburgu) - pruski generał piechoty.
Życiorys.
Od 1836 roku służył w gwardyjskim oddziale pionierów. Od 1839 roku, po ukończeniu szkoły artylerii i inżynierii wojskowej, służył w 2. oddziale pionierów. W 1845 r. rozpoczął służbę w rozbudowywanej Twierdzy Szczecin. W 1853 r. ukończył przyspieszone praktyki biorąc udział w pracach komisji do spraw ufortyfikowania Berlina. Od 1855 roku wykładał w szkole artylerii i inżynierii wojskowej. Od 1863 r. był szefem inżynierii w Twierdzy Moguncja (Mainz). W 1865 roku został mianowany na stanowisko inspektora 7. Inspektoratu Fortecznego, a w 1868 - 3. Inspektoratu Inżynieryjnego. W 1873 roku został generalnym inspektorem twierdz oraz szefem Korpusu Inżynierów i Pionierów. Stanowisko to piastował do 1884 roku.
Forty Biehlera.
Forty artyleryjskie, które projektował Hans von Biehler, przeszły na trwałe do historii i były nazywane nazwiskiem autora. Od 1873 roku były masowo budowane w następujących miastach: Kolonia, Strasburg, Poznań, Toruń, Królewiec, Ingolstadt, Metz, Kostrzyn, Spandau, Ulm, Moguncja i Magdeburg.

</doc>
<doc id="1850384" url="https://pl.wikipedia.org/wiki?curid=1850384" title="3OH!3">
3OH!3

3OH!3 (czytaj "three-o-three") – amerykańska grupa muzyczna wykonująca crunkcore. Formacja ta pochodzi z miejscowości Boulder, w stanie Kolorado. Została założona w 2004 roku.
Zespół.
Zespół aktualnie tworzą Sean Foreman i Nathaniel Motte. Po raz pierwszy spotkali się na uniwersytecie w Kolorado. 3OH!3 to część trasy koncertowej Warped Tour 2009.
Historia.
W 2007 i 2008 roku zespół wziął udział w trasie koncertowej Warped Tour oraz wystąpił na festiwalu Bamboozle Left. Latem 2008 ukazał się debiutancki album zespołu "Want", a pierwszy singiel "Don't Trust Me". Na początku 2009 zespół ogłosił, że wraz z formacjami Family Force 5, The Maine, A Rocket to the Moon, and Hit The Lights wezmą udział w trasie koncertowej Alternative Press 2009. W tym samym roku 3OH!3 wystąpiło na Kiss Concert '09 w Mansfield oraz na Kiss The Summer Hello 2009 @ Coca-Cola Field w Buffalo z takimi gwiazdami jak: Kevin Rudolf, The White Tie Affair, The Veronicas, The Ting Tings i Elliott Yamin. Potem wydali drugi singiel zatytułowany "Starstrukk", jednak piosenka ta doczekała się ponownego wydawnictwa. Tym razem w duecie z Katy Perry. Dwa powyższe single były wykorzystywane do wielu seriali, festiwali oraz gier komputerowych.
W listopadzie 2009 byli częścią trasy koncertowej Basshuntera „Now You’re Gone: World Tour”. Zespół z Lil' Jon nagrał piosenkę pod tytułem "Hey", z Keshą piosenkę "Blah Blah Blah" i piosenkę do filmu "Alicja w Krainie Czarów" w reżyserii Tima Burtona. Utwór nosi tytuł "Follow Me Down" w duecie z Neon Hitch. Ich utwór "Double Vision" z płyty "Streets of Gold", zagościł w soundtracku do trzeciego dodatku do The Sims 3 zatytułowanym "Po zmroku".

</doc>
<doc id="1850385" url="https://pl.wikipedia.org/wiki?curid=1850385" title="Manicouagan (regionalna gmina hrabstwa)">
Manicouagan (regionalna gmina hrabstwa)

Manicouagan – regionalna gmina hrabstwa (MRC) w regionie administracyjnym Côte-Nord prowincji Quebec, w Kanadzie. Stolicą jest miasto Baie-Comeau. Składa się z 9 gmin: 1 miasta, 1 gminy, 5 wsi i 1 parafii.
Manicouagan ma 32 012 mieszkańców. Język francuski jest językiem ojczystym dla 91,5%, innu-aimun dla 7,4%, a angielski dla 0,7% mieszkańców (2011).

</doc>
<doc id="1850386" url="https://pl.wikipedia.org/wiki?curid=1850386" title="SEAT Volley Näfels">
SEAT Volley Näfels



</doc>
<doc id="1850387" url="https://pl.wikipedia.org/wiki?curid=1850387" title="SEAT Volley Nafels">
SEAT Volley Nafels



</doc>
<doc id="1850391" url="https://pl.wikipedia.org/wiki?curid=1850391" title="August Młodszy">
August Młodszy

August Młodszy (ur. 10 kwietnia 1579 w Dannenbergu, zm. 17 września 1666 w Wolfenbüttel) – książę brunszwicko-lüneburski na Wolfenbüttel. Syn Henryka, księcia brunszwicko-lüneburskiego na Dannenbergu i jego żony Urszuli. Studiował w Rostocku i Strasburgu. Mecenas sztuki, założyciel Bibliotheca Augusta w Wolfenbüttel.
Życie prywatne.
W 1607 roku poślubił Klarę, córkę księcia pomorskiego Bogusława XIII.
W 1623 roku poślubił askańską księżniczkę Dorotę. Z tego związku przyszło na świat pięcioro dzieci:
W 1635 roku ożenił się z Elżbietą Zofią meklemburską. Mieli troje dzieci:
Zmarł w 1666 roku. Po jego śmierci Księstwo Brunszwiku zostało podzielone.

</doc>
<doc id="1850395" url="https://pl.wikipedia.org/wiki?curid=1850395" title="Lokomotiw Mińsk">
Lokomotiw Mińsk



</doc>
<doc id="1850397" url="https://pl.wikipedia.org/wiki?curid=1850397" title="Kozarowicze">
Kozarowicze

Kozarowicze (, "Kozarowyczi") – wieś na Ukrainie, w obwodzie kijowskim, w rejonie wyszogrodzkim.

</doc>
<doc id="1850398" url="https://pl.wikipedia.org/wiki?curid=1850398" title="La Haute-Côte-Nord">
La Haute-Côte-Nord

La Haute-Côte-Nord – regionalna gmina hrabstwa (MRC) w regionie administracyjnym Côte-Nord prowincji Quebec, w Kanadzie. Stolicą jest miejscowość Les Escoumins. Składa się z 9 gmin: 1 miasta, 7 gmin i 1 terytorium niezorganizowanego.
La Haute-Côte-Nord ma 11 546 mieszkańców. Język francuski jest językiem ojczystym dla 99,4%, angielski dla 0,3% mieszkańców (2011).

</doc>
<doc id="1850401" url="https://pl.wikipedia.org/wiki?curid=1850401" title="James Roday">
James Roday

James David Rodríguez (ur. 4 kwietnia 1976) – amerykański aktor, znany jako James Roday.
Życie osobiste.
Urodził się w San Antonio w stanie Teksas. Uczęszczał do Taft High School w San Antonio. Studiował sztukę teatru w Experimental Theatre Wing, istniejącym przy New York University, gdzie zdobył bachelor's degree. Razem z Bradem Raiderem założył w 1999 roku Red Dog Squadron.
Od 2006 do 2014 był związany z Maggie Lawson, aktorką występującą z nim w "Świrach".

</doc>
<doc id="1850403" url="https://pl.wikipedia.org/wiki?curid=1850403" title="Frýdlant nad Ostravicí">
Frýdlant nad Ostravicí



</doc>
<doc id="1850406" url="https://pl.wikipedia.org/wiki?curid=1850406" title="Ulica Szopienicka w Katowicach">
Ulica Szopienicka w Katowicach

Ulica Szopienicka w Katowicach – ulica w Katowicach, przebiegająca przez trzy wschodnie jednostki pomocnicze miasta: Szopienice-Burowiec, Janów-Nikiszowiec i Giszowiec. Jest to jedna z głównych dróg w mieście, która łączy bezpośrednio dwa zabytkowe osiedla patronackie: Giszowiec i Nikiszowiec, szyby: "Pułaski" i "Poniatowski" likwidowanej kopalni "Wieczorek" oraz Wilhelminę w Szopienicach-Burowcu. Została ona wytyczona prawdopodobnie pomiędzy 1905 a 1907 rokiem. Równolegle do ulicy, do końca 1977 roku kursowały pociągi pasażerskie, potocznie zwane Balkanem. Przy ulicy znajdują się siedziby wielu przedsiębiorstw, a także zabudowa mieszkalna.
Przebieg.
Ulica Szopienicka rozpoczyna swój bieg przy skrzyżowaniu z ulicą Krakowską i ulicą Lwowską na Wilhelminie w Szopienicach-Burowcu, obok sklepu Selgros. Biegnie ona w kierunku zachodnim, po czym skręcając na południowy zachód prowadzi nad ulicą Bagienną (fragment drogi krajowej nr 79) i krzyżuje się dalej z ulicą Oswobodzenia. W Nikiszowcu przy ulicy Szopienickiej znajdują się zabudowania kopalni "Wieczorek". Dalej kieruje się obok kolonii Wysockiego (skrzyżowania z ulicami: Kulika i Braci Woźniaków). Mijając kolonię, zmienia kierunek na południowy. Kończy ona swój bieg w Giszowcu, za stawem Małgorzata i wiaduktem nad autostradą A4, przy skrzyżowaniu z ulicą Mysłowicką i ulicą Przyjazną.
Historia.
Droga na początku XX wieku była arterią, łączącą Giszowiec z szybami kopalnianymi "Nickisch", "Carmer" i "Kaiser Wilhelm". Nosiła niemiecką nazwę "Margaretenweg" (pol. "droga Małgorzaty"), a później "Margaretenstraße". Powstała prawdopodobnie między 1905 a 1907 rokiem . Ówczesna Margaretenstraße była już wtedy ważną arterią komunikacyjną, biegnąca do powstałego w latach 1907–1910 Giszowca. Droga ta biegła przez zróżnicowany teren, przecinała rozległą dolinę leśną na wysokim nasypie, częściowo biegła też w wykopie oraz pod linią kolejową Kolei Prawoodrzańskiej.
W latach 1907–1909, w związku z nasileniem prac przy budowie Giszowca, wybudowano wzdłuż niej kolej polową, na której pociągi ciągnęły wagony do poszczególnych ulic bezpośrednio na plac budowy na osiedlu. Po wybudowani osiedla Margaretenstraße stanowiła szeroką arterię komunikacyjną, po której poruszały się pojazdy osobowe, wozy dostawcze oraz furmanki z węglem. Planowano wówczas budowę do Giszowca dojazdowej kolei elektrycznej. W 1908 roku w rejonie szybu "Nickisch", pomiędzy drogą a torami kolejowymi, na obszarze około 20 hektarów, rozpoczęto budowę osiedla robotniczego Nikiszowiec.
Spółka Georg von Giesches Erben 25 maja 1909 roku uzyskała koncesję na prowadzenie prywatnej kolei wąskotorowej, a 6 stycznia 1914 roku uzyskała zezwolenie na prowadzenie ruchu osobowego na swoich liniach. Pierwszy pociąg pasażerski wzdłuż obecnej ulicy Szopienickiej został uruchomiony prawdopodobnie w 1916 roku. Była ona potocznie nazywana Balkanem.
W 1921 nazwę drogi przemianowano na "ulica Sosnowiecka". Było to uczczenie przez mieszkańców Nikiszowca miejscowości, w której udzielono im schronienia podczas I powstania śląskiego. W dwudziestoleciu międzywojennym przy ówczesnej ulicy Sosnowieckiej, na wprost gmachu urzędu gminnego, wystawiono pomnik ku czci powstańców śląskich. Zburzyli go Niemcy w czasie II wojny światowej. Obecnie nowy pomnik, wzniesiony po wojnie, zlokalizowany jest przy ulicy Zamkowej. W latach niemieckiej okupacji Polski (1939–1945) ulica nosiła nazwę "Adolf Hitlerstraße", a do 1962 roku – "ulica Wojska Polskiego". 
Od 1962 roku trasa ta nosi nazwę "ulica Szopienicka". Ostatni kurs kolei Balkan nastąpił 31 grudnia 1977 roku, a w 2001 roku dwa odrestaurowane wagony na pamiątkę po Balkanie zostały ustawione na dawnym torowisku przy ulicy Szopienickiej obok szybu "Pułaski" kopalni "Wieczorek". W 2011 roku zmodernizowano wiadukt nad torami kolejowymi na zlecenie Miejskiego Zarządu Ulic i Mostów w Katowicach. Koszt inwestycji wyniósł wówczas blisko 2,1 mln złotych.
Opis i dane techniczne.
Ulica Szopienicka przebiega przez teren trzech katowickich jednostek pomocniczych: Giszowca, Janowa-Nikiszowca oraz Szopienic-Burowca. Jest to droga powiatowa o klasie drogi zbiorczej. W części trasy trasa ta nie spełnia parametrów technicznych do zakwalifikowania jej do drogi głównej. Jest ona w administracji Miejskiego Zarządu Ulic i Mostów w Katowicach. W systemie TERYT ulica widnieje pod numerem 22024. Kody pocztowe dla adresów wzdłuż ulicy to 40-431 (parzyste od numeru 12; nieparzyste od numeru 9) i 40-432 (parzyste do numeru 10; nieparzyste do numeru 7).
Według stanu z 2011 roku, wzdłuż ulicy Szopienickiej znajdują się cztery miejsca z sygnalizacją świetlną:
Według badań potoku ruchu przeprowadzonych we wrześniu 2007 roku, na wysokości ulicy Braci Woźniaków ulicą Szopienicką w badanym czasie poruszało się średnio 1191 pojazdów na godzinę w czasie szczytu popołudniowego, w tym 75,8% stanowiły pojazdy osobowe, 13,9% samochody dostawcze, natomiast 5,6% pojazdy ciężarowe.
Ulicą kursują autobusy miejskiego transportu zbiorowego na zlecenie Zarządu Transportu Metropolitalnego. W ciągu ulicy zlokalizowane jest siedem przystanków: Nikiszowiec Szyb Wilson, Nikiszowiec Pętla, Nikiszowiec Szpital, Nikiszowiec Szyb Pułaski, Kolonia Wysockiego Kulika, Kolonia Wysockiego Woźniaków i Giszowiec Mysłowicka. Według stanu z połowy listopada 2020 roku, z przystanku Nikiszowiec Szyb Pułaski odjeżdżają następujące linie: 30, 72, 108, 292, 672N, 674, 695, 920. Linie te łączą bezpośrednio z większością dzielnic Katowic, a także z ościennymi miastami, w tym z Mikołowem, Mysłowicami i Siemianowicami Śląskimi. 
Wierni rzymskokatoliccy mieszkający przy ulicy Szopienickiej przynależą do parafii św. Anny w Janowie.
Obiekty zabytkowe.
Przy ulicy Szopienickiej znajdują się następujące historyczne obiekty:
Instytucje.
Przy ulicy Szopienickiej swoją siedzibę mają: Poradnia Psychologiczno-Pedagogiczna nr 3, SAG Wytwórnia Lin Stalowo-Gumowych,Grupa Farmacol, Kopalnia Węgla Kamiennego "Wieczorek II" (kopalnia w likwidacji jako oddział Spółki Restrukturyzacji Kopalń), Zakład Opieki Długoterminowej EPIONE, Przychodnia EPIONE - Janów, Miejskie Przedszkole nr 32 w Katowicach, NZOZ Laryngologia Janów (dawny Szpital Miejski nr 4), Zespół Szkół Zawodowych nr 3 im. Adama Kocura oraz przedsiębiorstwa z różnych branż.
Na rogu ulicy Szopienickiej i ulicy Oswobodzenia 1 znajduje się Galeria Szyb Wilson.

</doc>
<doc id="1850407" url="https://pl.wikipedia.org/wiki?curid=1850407" title="Nuculana buccata">
Nuculana buccata



</doc>
<doc id="1850408" url="https://pl.wikipedia.org/wiki?curid=1850408" title="Dyskografia 3OH!3">
Dyskografia 3OH!3

Dyskografia 3OH!3 – amerykańskiego zespołu electropopowego składa się z czterech albumów studyjnych, czterech minialbumów, jedenastu singli oraz trzynastu teledysków.

</doc>
<doc id="1850412" url="https://pl.wikipedia.org/wiki?curid=1850412" title="Kalix (osiedle)">
Kalix (osiedle)

Kalix – tätort w północnej Szwecji, leżące u ujścia rzeki Kalix do północnej części Zatoki Botnickiej, w regionie Norrbotten, około 50 km na zachód od granicy z Finlandią, przy szwedzkiej trasie E4, w południowej części szwedzkiej Laponii.
Obecnie liczy 7312 mieszkańców (dane z 2005). Miasteczko to jest stolicą liczącej około 17500 (17283 – dane z 2007) mieszkańców gminy Kalix.
Kalix zostało lokowane w 1482 na miejscu, gdzie w 1472 wzniesiono stojący do dziś kościół wraz z małą rybacko-łowiecką osadą.
Corocznie w sierpniu odbywa się w mieści święto rzeki Kalix, a w czerwcu podczas dorocznego święta pstrąga w ciągu 6 godzin trwania zawodów odławia się tutaj na wędkę średnio 1800 kg tej ryby.
Kalix leży około 120 km w linii prostej od koła podbiegunowego północnego, dlatego też latem, w czerwcu świt następuje około godziny 1.00, a zmierzch około 24.00. Zimą sytuacja ulega zmianie i świt następuje około 10.00 a zmierzch około 13.00.

</doc>
<doc id="1850414" url="https://pl.wikipedia.org/wiki?curid=1850414" title="Brüsewitz (Niemcy)">
Brüsewitz (Niemcy)

Brüsewitz – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850415" url="https://pl.wikipedia.org/wiki?curid=1850415" title="Kounosuke Matsushita">
Kounosuke Matsushita



</doc>
<doc id="1850416" url="https://pl.wikipedia.org/wiki?curid=1850416" title="3OH!3 (album)">
3OH!3 (album)

3OH!3 to debiutancki album amerykańskiego zespołu 3OH!3. Album nigdy nie ujrzał światła dziennego. Nieoficjalnymi singlami są "Chokechain" and "Holler Til You Pass Out".

</doc>
<doc id="1850417" url="https://pl.wikipedia.org/wiki?curid=1850417" title="Brüsewitz">
Brüsewitz

1 gmina w Niemczech:
Niemiecka nazwa miejscowości w Polsce (niem. "Brüsewitz"):
Osoby:

</doc>
<doc id="1850418" url="https://pl.wikipedia.org/wiki?curid=1850418" title="Bruesewitz">
Bruesewitz



</doc>
<doc id="1850427" url="https://pl.wikipedia.org/wiki?curid=1850427" title="Want (album 3OH!3)">
Want (album 3OH!3)

Want – drugi studyjny album zespołu 3OH!3. Wydany został 8 lipca 2009. Album sprzedał się w ponad 300.000 egzemplarzach w USA, co jak na album wydany przez niezależną wytwórnię jest sporym osiągnięciem.
Lista piosenek.
CD:
Deluxe Edition:

</doc>
<doc id="1850429" url="https://pl.wikipedia.org/wiki?curid=1850429" title="Hannah Miley">
Hannah Miley

Hannah Miley (ur. 8 sierpnia 1989 w Swindon) – brytyjska pływaczka, brązowa medalistka mistrzostw świata, dwukrotna medalistka mistrzostw świata (basen 25 m), mistrzyni Europy (basen 25 m).
Specjalizuje się w pływaniu stylem zmiennym. Brązowa medalistka mistrzostw świata w sztafecie 4 × 200 m kraulem z Rzymu (2009). W 2008 roku zdobyła srebrny na 400 i brązowy na 200 m stylem zmiennym w mistrzostwach świata na krótkim basenie w Manchesterze, a rok później złoty medal mistrzostw Europy na krótkim basenie w Stambule w wyścigu na 400 m stylem zmiennym.

</doc>
<doc id="1850432" url="https://pl.wikipedia.org/wiki?curid=1850432" title="Minganie">
Minganie

Minganie – regionalna gmina hrabstwa (MRC) w regionie administracyjnym Côte-Nord prowincji Quebec, w Kanadzie. Stolicą jest miejscowość Havre-Saint-Pierre. Składa się z 9 gmin: 7 gmin (municipalités), 1 kantonu i 1 terytorium niezorganizowanego. Minganie pomniejszyła się 7 lipca 2010 roku o terytorium niezorganizowane Petit-Mécatina, które zostało włączone do nowo utworzonego MRC Le Golfe-du-Saint-Laurent.
Minganie ma 6 582 mieszkańców. Język francuski jest językiem ojczystym dla 79,3%, innu-aimun dla 20,1%, a angielski dla 0,8% mieszkańców (2011).

</doc>
<doc id="1850433" url="https://pl.wikipedia.org/wiki?curid=1850433" title="Karol Algajer">
Karol Algajer

Karol Algajer (ur. 30 stycznia 1881 w Korzeniu Szlacheckim, zm. 2 października 1947 w Koźlu) – polski polityk, senator IV kadencji w latach 1935–1938, działacz społeczny i związkowy, robotnik.
Młodość i początki działalności politycznej.
Urodził się w rodzinie chłopskiej Henryka i Emilii z Kühnów. Po ukończeniu szkoły elementarnej i kursów ślusarsko-mechanicznych w Częstochowie rozpoczął pracę w tamtejszej hucie Bernarda Hantkego jako elektromonter i ślusarz. Od 1904 działał w Polskiej Partii Socjalistycznej, a później PPS – Frakcji Rewolucyjnej (był delegatem na X (I) Zjazd Partii w Wiedniu) i OB PPS, uczestnik wielu akcji bojowców na obszarze Zagłębia Dąbrowskiego. W 1908 został aresztowany i osadzony w więzieniu w Piotrkowie [Tryb.], zaś w 1911 skazano go na 6 lat katorgi (przebywał między innymi w Pskowie, Jarosławiu i prawdopodobnie na Syberii). Z katorgi został zwolniony w 1917, a do kraju powrócił w 1919.
Działalność społeczna i polityczna w II Rzeczypospolitej.
Po powrocie do kraju walczył w I powstaniu śląskim i wojnie polsko bolszewickiej. Do 1928 działał w PPS. W latach 1920–1929 pracował jako magazynier w warsztatach broni i amunicj w warszawskiej filii Starachowickich Zakładów Górniczych. 
Od 192(?) członek BBWR i na polecenie władz tej partii w 1929 przeniósł się do Łodzi dla pracy w środowisku robotniczym. Współorganizator Związku Związków Zawodowych. Później działał w OZN. Był prezesem: odcinka robotniczego OZN, Związku Włókniarzy przy OZN, a także prezesem oddziału łódzkiego Pracowniczego Towarzystwa Oświatowo-Kulturalnego im. Stefana Żeromskiego. 
Do Senatu IV kadencji został powołany w 1935 jako nominat prezydenta Ignacego Mościckiego. Tu pracował w komisji Budżetowej (referent w latach 1937–1938), Regulaminowej (sesja 1935/36), Społecznej (sesja 1936/37) i Gospodarczo-Skarbowej (od sesji 1936/37 w komisji skarbowej). Członek parlamentarnej Grupy Regionalnej Posłów i Senatorów Województwa Łódzkiego.
W kwietniu 1937 został wybrany do Tymczasowej Rady Miejskiej w Łodzi. Uczestnik w I Kongresu Zjednoczenia Polskich Związków Zawodowych (1937), został wybrany w skład Rady Naczelnej tej organizacji. W styczniu 1939 przeniósł się do Trzyńca na Śląsku Cieszyńskim, gdzie znalazł zatrudnienie w hucie oraz prowadził działalność związkową i propagandową.
W okresie okupacji niemieckiej mieszkał w Warszawie i tu pracował jako nadzorca mostów. Od 1942 był bezrobotny. Po upadku powstania warszawskiego aresztowany przez gestapo, uciekł z konwoju w okolicach Gorzkowic. 
Po zakończeniu wojny jeszcze w 1945 r. wyjechał do Koźla i zatrudnił się tam na posadzie magazyniera w Okręgowej Sieci Elektrycznej Śląska Opolskiego. W tym okresie był także sekretarzem Komitetu Powiatowego PPS w Koźlu. Powołany na rok 1947 do sprawowania obowiązków ławnika Sądu Okręgowego w Gliwicach w postępowaniu doraźnym i w sprawach o przestępstwa szczególnie niebezpieczne w okresie odbudowy Państwa.
Zmarł w Koźlu. Pochowany 5 października 1947 na cmentarzu parafii św. Zygmunta i św. Jadwigi Śląskiej (grób nie zachował się).

</doc>
<doc id="1850435" url="https://pl.wikipedia.org/wiki?curid=1850435" title="Stanisław Mauersberg">
Stanisław Mauersberg

Stanisław Mauersberg (ur. 26 lipca 1924 w Godziembowie, pow. lubartowski, zm. 16 sierpnia 2012) – historyk oświaty i wychowania, profesor nauk humanistycznych.
Życiorys.
W 1959 ukończył na Uniwersytecie Warszawskim studia w zakresie filologii polskiej. 21 lutego 1967 obronił w Uniwersytecie Warszawskim pracę doktorską "Szkolnictwo powszechne dla mniejszości narodowych w Polsce w latach 1918–1939". W 1969 po likwidacji Pracowni Ustroju i Organizacji Oświaty w Polskiej Akademii Nauk kierowanej przez prof. Mariana Falskiego przeniósł się do Pracowni Dziejów Oświaty, a następnie Zakładu Historii Nauki, Oświaty i Techniki PAN. Habilitował się 11 czerwca 1974 na podstawie rozprawy "Reforma szkolnictwa w Polsce w latach 1944–1948". Tytuł profesorski otrzymał 19 lutego 1981 roku. Od 1977 do 1984 roku pełnił funkcję zastępcy dyrektora Instytutu Historii Nauki, Oświaty i Techniki PAN (obecnie Instytut Historii Nauki PAN). W późniejszym okresie pracował w Wyższej Szkole Pedagogiki Specjalnej im. Marii Grzegorzewskiej.
Specjalizował się w problematyce historii oświaty i wychowania, zwłaszcza XX stulecia, w tym w zagadnieniach myśli pedagogicznej, oświaty dorosłych, edukacji mniejszości narodowych, problematyce prawnej szkolnictwa oraz wpływach ideologii i polityki na oświatę. Jest autorem części ogólnej, obejmującej lata 1939–1952, w tomie piątym syntezy "Historii nauki polskiej" pod red. Bogdana Suchodolskiego.
Do 1981 roku był członkiem PZPR.
Spoczywa na cmentarzu Powązkowskim w Warszawie (kw. 253-2-20)

</doc>
<doc id="1850448" url="https://pl.wikipedia.org/wiki?curid=1850448" title="Centralny Instytut Wychowania Fizycznego">
Centralny Instytut Wychowania Fizycznego



</doc>
<doc id="1850449" url="https://pl.wikipedia.org/wiki?curid=1850449" title="Carwyn Jones">
Carwyn Jones

Carwyn Jones (ur. 21 marca 1967 w Swansea) – walijski prawnik i polityk, członek Walijskiej Partii Pracy. Od 9 grudnia 2009 do 13 grudnia 2018 pełnił urząd pierwszego ministra Walii.
Życiorys.
Młodość i kariera zawodowa.
Pochodzi z rodziny, gdzie w domu mówiło się po walijsku, choć język ten zna w Walii zdecydowanie mniej osób niż angielski. Ukończył studia prawnicze na Aberystwyth University, a następnie kontynuował edukację w Londynie. W 1989 uzyskał prawo wykonywania zawodu adwokata. Prowadził praktykę w Swansea, a następnie w Cardiff. Przez dwa lata pracował też na Cardiff University, gdzie prowadził zajęcia dla aplikantów adwokackich.
Kariera polityczna.
Karierę polityczną rozpoczął w samorządzie lokalnym, a dokładniej w radzie hrabstwa Bridgend, gdzie zasiadał przez pięć lat, a przez rok dodatkowo pełnił funkcję lidera frakcji labourzystowskiej. W 1999 został wybrany do Walijskiego Zgromadzenia Narodowego. Rok później został członkiem autonomicznego rządu Walii, gdzie odpowiadał za kwestie rolnictwa i rozwoju wsi. W czasie jego urzędowania, w roku 2001, Wielką Brytanię dotknęła epidemia pryszczycy (choroby zwierząt), a Jones odpowiadał za walkę z nią na terenie Walii. Po wyborach z roku 2007 został ministrem ds. edukacji, kultury i języka walijskiego.
Kiedy we wrześniu 2009 wieloletni przywódca Walijskiej Partii Pracy i zarazem pierwszy minister Walii, Rhodri Morgan, ogłosił zamiar przejścia na polityczną emerturę, Jones znalazł się w grupie pretendentów do przejęcia po nim schedy. 1 grudnia 2009 wygrał wewnątrzpartyjne wybory lidera, a dziewięć dni później przejął od Morgana kierowanie walijskim rządem.

</doc>
<doc id="1850452" url="https://pl.wikipedia.org/wiki?curid=1850452" title="Coralie Balmy">
Coralie Balmy

Coralie Pauline Zélie Balmy (ur. 8 czerwca 1987 w La Trinité na Martynice) – francuska pływaczka, mistrzyni i wicemistrzyni Europy, dwukrotna mistrzyni Europy (basen 25 m).
Specjalizuje się w pływaniu stylem dowolnym. Jej największym indywidualnym osiągnięciem jest złoty medal mistrzostw Europy z Debreczyna oraz srebrny medal mistrzostw Europy z Eindhoven (2008) na 400 m kraulem i dwukrotne mistrzostwo Europy na krótkim basenie (2008, 2009) na tym dystansie.
Startowała w igrzyskach olimpijskich w Pekinie (2008), zajmując 4. miejsce na 400 m, 12. na dystansie 800 m oraz 5. miejsce w sztafecie 4 × 200 m stylem dowolnym.
Na mistrzostwach Europy 2008 w Eindhoven zdobyła złoty medal w sztafecie 4 × 200 m kraulem płynąc razem z Laure Manaudou, Mylène Lazare i Aleną Popczanką.
W 2012 r. zdobyła brązowy medal na igrzyskach olimpijskich w Londynie w sztafecie 4 × 200 m stylem dowolnym, razem z Camille Muffat, Ophélie-Cyrielle Étienne i Margaux Farrell.
Jej trenerem jest Franck Esposito. Obecnie jest związana z francuskim pływakiem Alainem Bernardem.

</doc>
<doc id="1850459" url="https://pl.wikipedia.org/wiki?curid=1850459" title="Laurie (wyspa)">
Laurie (wyspa)

Laurie – druga pod względem powierzchni wyspa Orkadów Południowych, położona najdalej na wschód (nie licząc niewielkich skał). Do wyspy roszczą sobie prawa Argentyna, uznająca ją za część Antarktydy Argentyńskiej, oraz Wielka Brytania, uznająca ją za część Brytyjskiego Terytorium Antarktycznego. Na mocy postanowień traktatu antarktycznego wszelkie roszczenia zostały czasowo zawieszone, gdyż wyspa leży na południe od równoleżnika 60° S.
Pierwsza stacja badawcza na Laurie, Omond House, została założona w ramach Szkockiej Wyprawy Antarktycznej prowadzonej przez Williama S. Bruce'a w 1902 roku, jednak już w 1904 Wielka Brytania odmówiła dalszego finansowania wyprawy. Stacja została oddana Argentyńczykom i przekształcona w działającą do dziś argentyńską stację Orcadas.

</doc>
<doc id="1850463" url="https://pl.wikipedia.org/wiki?curid=1850463" title="Baloma">
Baloma

Baloma - w wierzeniach Trobriandczyków duch przodka, pełniącego istotną rolę przy zapłodnieniu kobiety. Zajść w ciążę można kąpiąc się w morzu. Stosunek seksualny ma rolę drugorzędną, stanowi zaledwie sposób otwarcia drogi dla "baloma". Wierzenia te stanowią podstawę matrylinearnego systemu dziedziczenia wśród Trobriandczyków. Do poznania tych koncepcji przyczynił się znacznie Bronisław Malinowski prowadząc badania etnograficzne na Wyspach Trobriandzkich.

</doc>
<doc id="1850470" url="https://pl.wikipedia.org/wiki?curid=1850470" title="Sept-Rivières">
Sept-Rivières

Sept-Rivières – regionalna gmina hrabstwa (MRC) w regionie administracyjnym Côte-Nord prowincji Quebec, w Kanadzie. Stolicą jest miasto Sept-Îles. Składa się z 4 gmin: 2 miast i 2 terytoriów niezorganizowanych.
Sept-Rivières ma 35 240 mieszkańców. Język francuski jest językiem ojczystym dla 89,0%, innu-aimun dla 7,5%, a angielski dla 2,5% mieszkańców (2011). Na terenie gminy znajduje się m.in. Île aux Œufs.

</doc>
<doc id="1850472" url="https://pl.wikipedia.org/wiki?curid=1850472" title="St Keyne Wishing Well">
St Keyne Wishing Well

St Keyne Wishing Well – stacja kolejowa w miejscowości St Keyne na linii Looe Valley Line. Stacja otwarta została dla ruchu towarowego w 1860 r., ruch pasażerski rozpoczął się w 1879 r.
Ruch pasażerski.
Stacja w St Keyne obsługuje 360 pasażerów rocznie (dane za okres od kwietnia 2020 do marca 2021). Pociągi zatrzymują się na żądanie. Stacja obsługuje połączenia z Looe i Liskeard. W pobliżu stacji muzeum "Magnificent Music Machines".

</doc>
<doc id="1850474" url="https://pl.wikipedia.org/wiki?curid=1850474" title="Tondanichthys kottelati">
Tondanichthys kottelati

Tondanichthys kottelati – gatunek słodkowodnej ryby belonokształtnej (Beloniformes) z rodziny Zenarchopteridae, wcześniej klasyfikowanej jako podrodzina Zenarchopterinae w rodzinie półdziobcowatych (Hemiramphidae). Jest endemitem jeziora Tondano na indonezyjskiej wyspie Celebes (Sulawesi). Osiąga około 6 cm długości.

</doc>
<doc id="1850475" url="https://pl.wikipedia.org/wiki?curid=1850475" title="Geografia Afganistanu">
Geografia Afganistanu

Afganistan jest średniej wielkości państwem położonym na pograniczu trzech wielkich regionów geograficznych: Azji Środkowej, Azji Południowej i Azji Południowo-Zachodniej. Kraj ten przez wiele lat był areną podbojów i walk; ziemie dzisiejszego Afganistanu najeżdżali m.in. Grecy, Persowie i Arabowie. Dziś ten muzułmański kraj jest areną konfliktów pomiędzy międzynarodową armią sojuszu NATO, a próbującymi odzyskać władzę talibami.
Powierzchnia, położenie i granice.
Powierzchnia – 652 225 km²
Położenie.
Jak wyżej podano, Afganistan leży na pograniczu Azji Południowej, Środkowej i Południowo-Zachodniej, w głębi azjatyckiego lądu, bez dostępu do morza.
Punkty skrajne matematycznogeograficznie: północny 38°50'N, południowy 29°50'N, zachodni 60°50'E, wschodni 75°00'E. Rozciągłość południkowa wynosi 1050 km, a równoleżnikowa 1280 km.
Granice.
Afganistan graniczy z następującymi państwami:
Budowa geologiczna i rzeźba.
Afganistan obejmuje północno-wschodnią część Wyżyny Irańskiej i zachodnią część Hindukuszu. Afganistan jest jednym z bardziej aktywnych sejsmicznie krajów świata. Zdecydowana większość powierzchni kraju stanowi obszar fałdowań alpejskich. Obszary te zbudowane są głównie ze skał mezozoicznych i trzeciorzędowych. W ich skład wchodzą głównie: wapienie, piaskowce i skały metamorficzne. Najstarsze utwory geologiczne występują w południowej i wschodniej części wyżyny Hazaradżat. Zalegające tam granity i łupki pochodzą z ery prekambryjskiej i z okresu kambryjskiego. Najmłodsze zaś skały występują na północy i na południowym zachodzie kraju, pod postacią osadów pochodzących z czwartorzędu.
Terytorium Afganistanu jest obszarem górzysto-wyżynnym; połowa kraju to tereny wznoszące się powyżej 2000 m n.p.m. Występują tam liczne masywy górskie i wyżynne równiny. W północno-wschodniej części kraju wznosi się łańcuch górski Hindukusz, który na wschodzie styka się z masywem Pamiru i łańcuchem Karakorum. W Hindukuszu Wschodnim wznosi się najwyższy szczyt Afganistanu – Noszak, o wysokości 7492 m n.p.m. Najwyższymi górami blisko centrum kraju jest Koh-e Baba, którego maksymalna wysokość wynosi 5135 m n.p.m. Pasmo tych gór rozdziela wyżynę Hazaradżat na dwie części. Na zachodzie góry Koh-e Baba przechodzą w góry Safed Koh, zwane też Paropamis, które wznoszą się na wysokość 4565 m n.p.m. Góry te ciągną się aż do granicy z Iranem. Na północ od Safed Koh ciągnie się równolegle pasmo Gór Turkiestańskich, których najwyższym szczytem jest Tirbandi Turkistan, o wysokości 3809 m n.p.m. Góry te graniczą od północy Równiną Baktrii, której przeciętna wysokość nad poziomem morza waha się od 300 do 400 m. Na południowy zachód od wyżyny Hazaradżat wznoszą się silnie rozczłonkowane Góry Środkowoafgańskie, o maksymalnej wysokości 4182 m n.p.m.
Afganistan jest pozbawiony nizin. Jedynym obszarem nisko położonym poza Równiną Baktri jest Kotlina Sistanu, gdzie miejscami obniża się ona do wysokości poniżej 500 m n.p.m. Na wschód od tej kotliny leżą wyżynne pustynie – Margo i Registan, ograniczone od południa górami Czagaj o wysokości maksymalnej 2324 m n.p.m.
Klimat.
Afganistan leży w strefie klimatu podzwrotnikowego. W kraju dominuje typ klimatu suchego o wybitnych cechach kontynentalnych. Oddalenie od oceanu i ogromna powierzchnia azjatyckiego kontynentu sprawia, że tamtejszy klimat jest suchy i nacechowany skrajnościami pogodowymi. Ponadto na klimat ma wpływ rzeźba terenu. Jako kraj wysoko położony z masywnymi łańcuchami górskimi, charakteryzuje się odmiennymi warunkami klimatycznymi, gdzie szerokość geograficzna ma drugorzędny wpływ na aurę.
Temperatury są skrajne, a ich dobowe i roczne wahania są duże. Średnie ogólne wartości termiczne wahają się od 5 °C zimą do 25 °C latem. Najcieplejsze są, oczywiście, obszary najniżej położone, czyli krainy wschodnie i południowo-zachodnie. Latem w tych rejonach oraz na równinach nad Amu-darią średnie temperatury przekraczają 30 °C. W okresie letnim od maja do września występują upały, gdzie w ciągu dnia temperatury osiągają, a nawet przekraczają wartość 45 °C. Nocami temperatury spadają poniżej 20 °C. Najchłodniej jest w górach, zwłaszcza na obszarze Hindukuszu, gdzie nawet latem średnia temperatura nie przekracza 5 °C. Zimą występują mrozy, nawet do -20 °C. Zimy w Afganistanie są surowe, nawet na obszarach równinnych w dzień jest najwyżej 15 °C, podczas gdy w nocy występują silne mrozy. Większość kraju cechuje się typową dla Europy zimą, gdzie do częstych zjawisk należą opady śniegu, zimne wiatry. Wszystkie masywy górskie są co najmniej do kwietnia pokryte śniegiem, który w najwyższych partiach gór, powyżej 4000 m n.p.m., utrzymuje się przez cały rok.
Opady deszczu z racji wybitnego kontynentalizmu są niewielkie. Na przeważającej części kraju średnie ich sumy wynoszą od 200 do 400 mm. Najniższe opady występują w południowo-zachodniej części kraju – zaledwie 50 mm rocznie. Najwięcej opadów notuje się we wschodniej części kraju, gdzie zaznacza się wpływ wiatrów monsunowych, oraz w górach. Najwyższe wartości osiągają 1000 mm rocznie. Są to głównie tereny leżące powyżej 3000 m n.p.m. W porze letniej opady są najniższe albo nie występują wcale. Jedynie tereny górskie, szczególnie w rejonie Hindukuszu, są nawiedzane przez letnie opady. Latem do częstych zjawisk należy silny wiatr nazywany wiatrem 120 dni, ponadto występuje burze pyłowe.
Wody.
Większość terytorium Afganistanu to obszary bezodpływowe, jedynie niewielkie tereny na wschodzie kraju należą do zlewiska Oceanu Indyjskiego. Ogólnie sieć rzeczna jest uboga na skutek suchości klimatu. Tylko tereny wschodnie mają dobrze rozwinięta sieć rzeczną.
Największą rzeką kraju jest Amu-daria, która jest rzeką graniczną Turkmenistanu, Tadżykistanu i Uzbekistanu. W granicach Afganistanu liczy 1300 km, a jej dopływami są Konduz i Kokcza. Do innych rzek kraju należą: Helmand o długości 1150 km i Harirud o długości 800 km. Reszta rzek ma głównie charakter okresowy. W kraju występują nieliczne jeziora; do głównych zbiorników należy m.in. Saberi w Sistanie na południu kraju. Poziom lustra Saberi ulega dużym wahaniom. Poza Saberi w tym samym regionie leży Puzak, a na równinie Hazaradżad - Nawur i Ab-i Istoda. W najwyższych partiach Hindukuszu występują lodowce.
Gleby.
Przeważającym typem gleb w kraju są gleby górskie. Na obszarach niżej położonych występują szaroziemy. Na wschodzie kraju miejscami można spotkać brunatne kambisole. Obszary na południu mają najbardziej ubogą warstwę glebową, gdzie w wielu miejscach występują słone gleby. Doliny rzek są pokryte aluwialnymi fluwisolami.
Flora.
Szata roślinna jest dość uboga. Większość kraju to skaliste i bezleśne góry. Reszta kraju jest pokryta suchą roślinnością, niższe partie gór zajmują suche stepy. Na równinach, a w szczególności na południu, występują obszary półpustynne i miejscami pustynne. Porasta je sucha roślinność kserofityczna, pozbawiona drzew i dużych krzewów.
Lasy zajmują niewiele powierzchni kraju, występują głównie we wschodnich terenach górzystych. Są to lasy iglaste typu himalajskiego, gdzie dominującymi rodzajami są cedr i sosna, a rzadszymi świerki, jodły i cisy. Miejscami rosną twardolistne lasy dębowe, a także zarośla różaneczników i jałowców. Na terenach Gór Turkiestańskich i w Safed-Koh w nielicznych miejscach zachowały się lasy pistacjowe. W kotlinach na wschodzie kraju, w rejonie Dżalalabadu, oraz w południowo-zachodniej części Afganistanu rosną palmy daktylowe i inne rośliny podzwrotnikowe.
Fauna.
Świat zwierząt jest dobrze zachowany (podobnie jak i roślinność). Przyczyną tego stanu rzeczy jest mała gęstość zaludnienia kraju (wiele obszarów jest niezamieszkanych). W Afganistanie żyją zwierzęta typowe pustyń, stepów i gór Azji Środkowej i Zachodniej.
Do powszechnych zwierząt należą kopytne – jak: dżejran, koza bezoarowa, markur i koziorożec syberyjski. W górach Hindukuszu można spotkać owcę pamirską, zwaną archarem. Tereny górzyste są też siedliskiem niedźwiedzia brunatnego, a także irbisa. Nad Amu-darią żyły kiedyś tygrysy. Tereny równinne zamieszkiwane są przez szakala złocistego i hienę pręgowaną. Jeśli chodzi o ptaki, to w Afganistanie gniazduje wiele gatunków szpakowatych, jak np. majna. W górach żyje kuropatwa górska i ptaki drapieżne jak np. orzeł przedni. Górskie rzeki obfitują w ryby, głównie łososiowate.
Afganistan jest jednym z tych krajów, w którym obszary chronione zajmują niewielki procent powierzchni kraju, w tym wypadku zaledwie 0,3%. Występuje kilka obszarów chronionych: dolina Alingar, doliny rzek Kunar i Kamdesz, solnisko Nawur i jezioro Ab-i Istoda.

</doc>
<doc id="1850476" url="https://pl.wikipedia.org/wiki?curid=1850476" title="Tondanichthys">
Tondanichthys



</doc>
<doc id="1850477" url="https://pl.wikipedia.org/wiki?curid=1850477" title="Avro Canada CF-105 Arrow">
Avro Canada CF-105 Arrow

Avro Canada CF-105 Arrow – kanadyjski ponaddźwiękowy myśliwiec przechwytujący ze skrzydłami w układzie delta, opracowany w latach 50. XX wieku przez wytwórnię Avro Canada, będący następcą samolotu Avro Canada CF-100 Canuck.
Założenia, jakie miał spełniać, to m.in. zdolność do lotu z prędkością Mach 2 na wysokości ok. 15 000 m (50 000 stóp). Samolot nigdy nie wszedł do produkcji seryjnej, o czym zadecydowały m.in. względy polityczne, podobne jak w przypadku brytyjskiego BAC TSR-2.
Punktem wyjścia do programu testowego, rozpoczętego w 1958 roku były studialne prace projektowe z roku 1953. Opracowywanie samolotu przerwano już w 1959 roku, podobnie jak program rozwoju jego silników Orenda Iroquois. Pięć zbudowanych egzemplarzy samolotu oraz dokumentację techniczną pospiesznie zniszczono w krótkim czasie po zatrzymaniu prac, rzekomo w obawie przed szpiegostwem. Decyzję o porzuceniu projektu, jako kontrowersyjną, krytykowano przez wiele lat.
W tworzeniu tego samolotu, jako piloci doświadczalni, brali udział polscy inżynierowie Janusz Żurakowski i Władysław Potocki.

</doc>
<doc id="1850478" url="https://pl.wikipedia.org/wiki?curid=1850478" title="E7 (trasa europejska)">
E7 (trasa europejska)

E7 – trasa europejska pośrednia północ - południe przebiegająca przez teren Francji i Hiszpanii, o długości 247 km, łącząca miasta Pau we Francji i Saragossa Hiszpanii. Granicę francusko-hiszpańską trasa pokonuje w 8,6 kilometrowym tunelu Somport.
Stary system numeracji.
Do 1985 obowiązywał poprzedni system numeracji, według którego oznaczenie E7 dotyczyło trasy Rzym – Wiedeń – Warszawa o naastępującym przebiegu: Rzym – Orte – Perugia – Cesena – Forlì – Bolonia – Ferrara – Padwa – Mestre – Cervignano – Udine – Tarvisio – Villach – Bruck an der Mur – Wiedeń – Drasenhofen – Brno – Ołomuniec – Czeski Cieszyn – Kraków – Radom – Warszawa. Arteria E7 była wtedy zaliczana do kategorii „A”, w której znajdowały się główne trasy europejskie.
Drogi w ciągu dawnej E7.
"Lista dróg opracowana na podstawie materiału źródłowego"

</doc>
<doc id="1850479" url="https://pl.wikipedia.org/wiki?curid=1850479" title="CF-105 Arrow">
CF-105 Arrow



</doc>
<doc id="1850482" url="https://pl.wikipedia.org/wiki?curid=1850482" title="Avro CF-105 Arrow">
Avro CF-105 Arrow



</doc>
<doc id="1850483" url="https://pl.wikipedia.org/wiki?curid=1850483" title="Lightweight Helmet">
Lightweight Helmet

Lightweight Helmet (ang. "hełm lekki" w skrócie: LWH) – użytkowany przez Piechotę Morską Stanów Zjednoczonych i United States Navy hełm, będący następcą hełmu systemu PASGT.
Historia.
Hełm został zaprojektowany w roku 2000. Po wielu testach wszedł do służby w USMC w roku 2004. Wyparł całkowicie swojego poprzednika w roku 2009. Obecnie trwają prace nad jego następcą – Enhanced Combat Helmet (ECH).
Budowa.
Hełm jest w znacznym stopniu podobny do PASGT. Główna różnica pomiędzy oba hełmami to brak śrub mocujących podpinkę na wysokości uszu, inny rodzaj fasunku i podpinki oraz mniejsza waga (jest o 6 uncji lżejszy) przy lepszych właściwościach balistycznych. Poprawiono w ten sposób o 6% odłamkoodporność jak i możliwość zatrzymania pocisku kalibru 9 mm. W pierwszych wersjach do roku 2006 zastosowano też inny (wygodniejszy) fasunek niż używany w PASGT, natomiast po roku 2006 zamiast fasunku mocowany jest w hełmie LWH system poduszek (jedna większa w szczycie czerepu i 6 mniejszych po bokach), co według testów zapewnia lepszą amortyzację wstrząsów.
Hełm LWH malowany jest na kolor ciemnozielony lakierem matowym antyodblaskowym (lub na kolor piaskowy). Noszony jest razem z pokrowcem w kamuflażu Marpat, zarówno w leśnej jak i pustynnej jego odmianie. Jest on przystosowany do montażu standardowych gogli noktowizyjnych używanych przez Siły Zbrojne Stanów Zjednoczonych (PVS-7, ew. PVS-14).
Masa LWH w rozmiarze Medium wynosi około 1800 gramów. Zawieszenie hełmu LWH jest czteropunktowe, z taśmy parcianej w połączeniu ze skórą koloru czarnego, z nakarczkiem wykonanym również ze skóry, na którym tłoczone jest logo Marines (tzw. EGA) oraz z zamszowym (wymiennym) podbródkiem od strony brody.

</doc>
<doc id="1850486" url="https://pl.wikipedia.org/wiki?curid=1850486" title="Gilles Bourdouleix">
Gilles Bourdouleix

Gilles Bourdouleix (ur. 15 kwietnia 1960 w Angers) – francuski polityk, parlamentarzysta, od 2009 do 2015 przewodniczący Narodowego Centrum Niezależnych i Chłopów.
Życiorys.
Z zawodu nauczyciel. W 1995 zaangażował się w działalność polityczną, kiedy to został wybrany na urząd mera Cholet. Uzyskiwał reelekcję w wyborach lokalnych w 2001, 2008, 2014 i 2020. Pomiędzy 1998 i 2002 zasiadał także w radzie regionu Kraj Loary, działał w tym okresie w Unii na rzecz Demokracji Francuskiej.
W 2002, 2007 i 2012 był wybierany w skład Zgromadzenia Narodowego XII, XIII i XIV kadencji jako kandydat Unii na rzecz Ruchu Ludowego lub z jej formalnym poparciem w departamencie Maine-et-Loire. Należy do niewielkiej konserwatywnej partii Narodowe Centrum Niezależnych i Chłopów, współpracującej z UMP. W 2009 został wybrany na jej przewodniczącego.
Wprowadził CNI do Unii Demokratów i Niezależnych. W 2013 opuścił jej frakcję po kontrowersyjnych słowach dotyczących Adolfa Hitlera i Romów, chociaż sam polityk twierdził, że zostały one źle zinterpretowane.

</doc>
<doc id="1850487" url="https://pl.wikipedia.org/wiki?curid=1850487" title="Caniapiscau (regionalna gmina hrabstwa)">
Caniapiscau (regionalna gmina hrabstwa)

Caniapiscau – regionalna gmina hrabstwa (MRC) w regionie administracyjnym Côte-Nord prowincji Quebec, w Kanadzie. Stolicą jest miasto Fermont. Składa się z 6 gmin: 2 miast i 4 terytoriów niezorganizowanych.
Caniapiscau ma 4 260 mieszkańców. Język francuski jest językiem ojczystym dla 71,0%, innu-aimun dla 13,2%, a angielski dla 1,5% mieszkańców (2011).

</doc>
<doc id="1850488" url="https://pl.wikipedia.org/wiki?curid=1850488" title="Parafia Najświętszej Maryi Panny Królowej Świata w Kędzierzynie-Koźlu">
Parafia Najświętszej Maryi Panny Królowej Świata w Kędzierzynie-Koźlu

Parafia Najświętszej Maryi Panny Królowej Świata w Kędzierzynie-Koźlu – parafia rzymskokatolicka należąca do dekanatu Koźle diecezji opolskiej w metropolii katowickiej. Erygowana w 1980. Kościół parafialny zbudowany w latach 1957–1960. Mieści się przy ulicy Baczyńskiego 1, w dzielnicy Koźle-Rogi, będącej częścią Kędzierzyna-Koźla.
Historia parafii.
Początkowo mieszkańcy dzielnicy Koźle-Rogi, przed utworzeniem obecnej parafii należeli terytorialnie do sąsiedniej parafii św. Zygmunta i św. Jadwigi Śląskiej w Koźlu, powołanej znacznie wcześniej. Pod koniec XIX wieku na terenie obecnej parafii zbudowano niewielką kaplicę cmentarną, a przy niej postawiono w 1890 kamienny krzyż z napisem „Dar sołectwa Rogi, przedmieścia Rogów i Rybarzy 1890”. Posługę duchową dla mieszkańców osiedla Koźle-Rogi sprawowali wówczas duszpasterze macierzystej parafii z Koźla.
Już w połowie lat 30. XX wieku z inicjatywy księdza dziekana Johannesa Breitkopfa podjęto pierwsze próby wybudowania kościoła na terenie Rogów. Wyznaczono wówczas teren pod budowę świątyni, ale zajęcie go przez wojskową kolumnę saperską uniemożliwiło rozpoczęcie budowy. Po II wojnie światowej stanowisko władz państwowych początkowo uniemożliwiało budowę świątyni i powstanie tam parafii.
W miarę osiedlania się ludności, związanej w dużej mierze z rozwojem przemysłu, głównie stoczniowego, zaistniała potrzeba budowy na osiedlu kościoła i utworzenia samodzielnej parafii. Kolejne próby budowy kościoła podjęto pod koniec lat 50. XX wieku, szczególnie w czasach, gdy w parafii macierzystej w Koźlu proboszczem był: ks. Dominik Pyka. Z jego inicjatywy, po uzyskaniu w 1957 pozwolenia na budowę oraz uzbieraniu funduszy i dodatkowym dofinansowaniu, w czasach kiedy proboszczem był jego następca ks. Ludwik Rutyna i zgodzie władz państwowych wybudowano w latach 1958–1960, dwukondygnacyjny kościół-rotundę pw. Najświętszej Maryi Panny Królowej Świata, którą konsekrował 29 czerwca 1960 biskup Henryk Grzondziel. W dolnej części wybudowanego kościoła znajdowało się mieszkanie dla proboszcza, w późniejszych latach wybudowano na terenie parafii osobną plebanię. 
Liczne próby utworzenia samodzielnej parafii doszły szczęśliwie do końca, w momencie kiedy w 1977 biskupem opolskim został Alfons Nossol. Ostatecznie 13 czerwca 1980 erygowano w Koźlu-Rogach parafię pw. Najświętszej Maryi Panny Królowej Świata, wyodrębnioną z parafii św. Zygmunta i św. Jadwigi Śląskiej, a ks. Marian Jerzy Pleśniak został jej pierwszym proboszczem. Parafia liczy około 1000 wiernych.
Gazetka parafialna.
Gazetka parafialna o nazwie „Gazetka parafialna Parafia NMP Królowej Świata Kędzierzyn-Koźle (Rogi) ul. Baczyńskiego 1” ukazuje się od 2016, jako czterostronicowy tygodnik (formatu A5), w którym m.in. poza krótkimi rozważaniami duszpasterskimi dotyczącymi niedzielnej Ewangelii, znajdują się informacje o tygodniowym porządku nabożeństw i mszy świętych wraz z poleconymi intencjami oraz pozostałe informacje parafialne. 

</doc>
<doc id="1850489" url="https://pl.wikipedia.org/wiki?curid=1850489" title="Causeland (stacja kolejowa)">
Causeland (stacja kolejowa)

Causeland – stacja kolejowa w przysiółku Causeland na linii Looe Valley Line. Stacja otwarta została dla ruchu towarowego w 1860 r., ruch pasażerski rozpoczął się w 1879 r. Używana przez obserwatorów przyrody z uwagi na pobliskie stanowiska zimorodka i niecierpka. Stacja zamknięta w 1880 r., otwarta ponownie w 1888 r.
Ruch pasażerski.
Stacja w Causeland obsługuje 504 pasażerów rocznie (dane za okres od kwietnia 2020 do marca 2021). Pociągi zatrzymują się na żądanie. Stacja obsługuje połączenia z Looe i Liskeard.

</doc>
<doc id="1850490" url="https://pl.wikipedia.org/wiki?curid=1850490" title="C-102 Jetliner">
C-102 Jetliner



</doc>
<doc id="1850491" url="https://pl.wikipedia.org/wiki?curid=1850491" title="Avro C-102 Jetliner">
Avro C-102 Jetliner



</doc>
<doc id="1850492" url="https://pl.wikipedia.org/wiki?curid=1850492" title="Ptasiarstwo">
Ptasiarstwo



</doc>
<doc id="1850495" url="https://pl.wikipedia.org/wiki?curid=1850495" title="CF-100 Canuck">
CF-100 Canuck



</doc>
<doc id="1850496" url="https://pl.wikipedia.org/wiki?curid=1850496" title="Avro CF-100 Canuck">
Avro CF-100 Canuck



</doc>
<doc id="1850497" url="https://pl.wikipedia.org/wiki?curid=1850497" title="Sandplace (stacja kolejowa)">
Sandplace (stacja kolejowa)

Sandplace – stacja kolejowa w przysiółku Sandplace na linii Looe Valley Line. Stacja otwarta została dla ruchu towarowego w 1860 r., ruch pasażerski rozpoczął się w 1879 r.
Ruch pasażerski.
Stacja w Sandplace obsługuje ok. 976 pasażerów rocznie (dane za rok 2006). Pociągi zatrzymują się na żądanie. Stacja obsługuje połączenia z Looe i Liskeard. Pociągi zatrzymują się na żądanie.

</doc>
<doc id="1850499" url="https://pl.wikipedia.org/wiki?curid=1850499" title="Cramonshagen">
Cramonshagen

Cramonshagen – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850501" url="https://pl.wikipedia.org/wiki?curid=1850501" title="Kalina wawrzynowata">
Kalina wawrzynowata

Kalina wawrzynowata, kalina wiecznie zielona ("Viburnum tinus") – gatunek rośliny należący do rodziny piżmaczkowatych ("Adoxaceae"), czasem zaliczany do wyodrębnianej osobno monotypowej rodziny kalinowatych ("Viburnaceae") (np. w systemie Reveala z lat 1993–1999). Występuje w obszarze śródziemnomorskim (Hiszpania, Portugalia, Francja, Albania, Włochy, Grecja, Azory, Wyspy Kanaryjskie, Algieria, Libia, Maroko, Tunezja, Izrael, Liban, Turcja. Jest uprawiana w wielu krajach świata.
W starożytności kalina znana była jako "Tinus". Później ze względu na podobieństwo do wawrzynu nadano roślinie nazwę "Laurus tinus". Następnie oba wyrazy połączono w jeden – "Laurustinus". Do dzisiaj nazwa ta używana jest w Niemczech. Rodzaj "Tinus" został zniesiony przez Karola Linneusza, który włączył gatunek do rodzaju kalina ("Viburnum").
Biologia i ekologia.
Roślina nie zrzucająca liści na zimę (wiecznie zielona). W południowej Europie, pierwsze pąki kwiatowe kaliny rozkwitają w maju i roślina kwitnie do sierpnia. W Europie Środkowej latem często pojawiają się tylko pąki. Kwiaty rozkwitają po przeniesieniu rośliny do chłodnego ogrodu zimowego.
Tworzy mieszańca "Viburnum" ×"burkwodii", który jest zimozielonym krzewem, odpornym na mróz, kwitnącym w marcu. 
Uprawa.
Jest uprawiana jako roślina ozdobna. W Polsce źle znosi zimy (strefy mrozoodporności 7-10). Przez całe lato potrzebuje ciepłego, słonecznego i przewiewnego stanowiska. W okresie zimy powinna stać w dość chłodnym miejscu, ale nie należy narażać jej na mróz. Roślina powinna być często wietrzona i mieć dostęp do dostatecznej ilości światła. Rozmnażanie: wczesną jesienią z niedojrzałych sadzonek. Gatunek odporny na choroby. Na niewłaściwym stanowisku może być atakowany przez mszyce, przędziorki, tarczniki. 
Udział w kulturze.
M. Zohary, jeden ze znawców roślin biblijnych uważa, że występujące w Księdze Izajasza (41,19 i 60,13) hebrajskie słowo "tiḍhār" oznacza kalinę wawrzynolistną. W Biblii Tysiąclecia przetłumaczono go jako "wiąz".

</doc>
<doc id="1850502" url="https://pl.wikipedia.org/wiki?curid=1850502" title="Parafia św. Zygmunta i św. Jadwigi Śląskiej w Kędzierzynie-Koźlu">
Parafia św. Zygmunta i św. Jadwigi Śląskiej w Kędzierzynie-Koźlu

Parafia świętego Zygmunta i świętej Jadwigi Śląskiej w Kędzierzynie-Koźlu – parafia rzymskokatolicka, będąca siedzibą dekanatu Koźle diecezji opolskiej w metropolii katowickiej. Erygowana przed 1293. Główny kościół parafialny zbudowany po pożarze w 1489 mieści się przy ulicy Pamięci Sybiraków w dzielnicy Koźle. Budynek parafii natomiast mieści się przy ulicy Złotniczej. Duszpasterze parafialni obejmują swoją posługą cztery kościoły i trzy kaplice.
Duszpasterze.
Lista proboszczów.
Wykaz proboszczów (z wyjątkiem lat 1293–1626) został ustalony na podstawie parafialnych dokumentów archiwalnych.
Gazetka parafialna.
Gazetka parafialna o nazwie „Dobra Nowina” ukazuje się od 1993, początkowo dwukrotnie w roku jako bezpłatny biuletyn w okresie najważniejszych świąt kościelnych: Wielkanocy i Bożego Narodzenia. Od 12 września 2004 już jako czterostronicowy tygodnik (formatu A5), w którym m.in. poza krótkimi rozważaniami duszpasterskimi dotyczącymi niedzielnej Ewangelii, znajdują się informacje o tygodniowym porządku nabożeństw i mszy świętych wraz z poleconymi intencjami oraz pozostałe informacje parafialne.
Terytorium parafii.
Na przestrzeni wieków terytorium parafii ulegało licznym zmianom. Parafia w Koźlu, jako siedziba archiprezbiteratu została potwierdzona w wykazie dziesięcin zredagowanym przez legata papieskiego Galharda de Carceribusa z 1335 oraz w rejestrze świętopietrza z 1447. W 1867 do parafii w Koźlu (archiprezbiteratu łańskiego) należały miejscowości: Koźle, Kłodnica (), Reńska Wieś ("Reinschdorf"), Rogi ("Rogau"), Większyce ("Wiegschütz"), Kobylice ("Kobelwitz") oraz przysiółek Rybarze ("Fischerei"). W 1886 do terytorium parafii w Koźlu włączono z parafii św. Apostołów Szymona i Judy Tadeusza w Gierałtowicach ("Gieraltowitz") miejscowość Naczysławki ("Klein-Nimsdorf"), którą w wyniku zmian terytorialnych włączono w 1934 ponownie do parafii w Gierałtowicach. W wyniku erygowania w niektórych przynależnych miejscowościach samodzielnych parafii, stopniowo terytoria tych miejscowości wyłączano z zasięgu terytorialnego obejmującego parafię w Koźlu. W 1928 wyłączono terytorium miejscowości Reńska Wieś, w 1940 Kłodnicę, w 1980 Rogi i w 1981 Większyce. Do terytorium parafii należą obecnie miejscowości: Kędzierzyn-Koźle (dzielnica Koźle), Biadaczów oraz Kobylice: 

</doc>
<doc id="1850506" url="https://pl.wikipedia.org/wiki?curid=1850506" title="Jupp Kappellmann">
Jupp Kappellmann



</doc>
<doc id="1850510" url="https://pl.wikipedia.org/wiki?curid=1850510" title="Parafia św. Floriana w Kędzierzynie-Koźlu">
Parafia św. Floriana w Kędzierzynie-Koźlu

Parafia św. Floriana w Kędzierzynie-Koźlu – parafia rzymskokatolicka należąca do dekanatu Kędzierzyn diecezji opolskiej w metropolii katowickiej, która została erygowana w 1990. Kościół parafialny zaadaptowany w latach 1990–2000 z istniejącego budynku wybudowanego w 1945, mieści się przy ulicy Chemików 3, w dzielnicy Azoty, będącej częścią Kędzierzyna-Koźla. 
Historia parafii.
Początkowo mieszkańcy utworzonego częściowo w czasach II wojny światowej i rozbudowanego w latach późniejszych osiedla Azoty należeli do założonej znacznie wcześniej parafii św. Mikołaja w Kędzierzynie. W związku z rozwojem osadnictwa i stopniowym powiększaniem się ludności osiedla, związanego w głównej mierze z budową bazy przemysłowej oraz znacznej odległości do parafii macierzystej w Kędzierzynie, zaistniała potrzeba posługi duchowej, a tym samym powołania samodzielnej parafii oraz budowy kościoła. W połowie lat 50. XX wieku powstał pierwszy komitet budowy kościoła, któremu przewodniczył Antoni Pawelak. Mimo usilnych starań, dyrekcja Zakładów Azotowych „Kędzierzyn” i władze miejskie (prawdopodobnie ze względów politycznych) nie wyraziły zgody na wybudowanie nawet kaplicy. Kolejnym posunięciem komitetu budowy kościoła było w latach 80. staranie o uzyskanie zezwolenia na przystosowanie budynku restauracji „Stylowa” na kaplicę i salę katechetyczną, zakończone również niepowodzeniem. W 1989 komitet budowy pod przewodnictwem Romana Myśliwczuka wraz z ks. Józefem Stryczkiem, proboszczem parafii św. Piusa X Papieża i św. Marii Goretti w Kędzierzynie-Koźlu rozpoczął kolejne starania. Biuro projektów przy Zakładach Azotowych „Kędzierzyn” opracowało wstępny projekt lokalizacji proponując trzy działki do wyboru budowy kościoła. 
W 1990 powstał inny czternastoosobowy komitet budowy kościoła, zabiegając o zgodę dyrekcji Zakładów Azotowych „Kędzierzyn” o przekazanie wolno stojącego budynku na Osiedlu Zacisze, w którym dawniej był klub „Śmiałek”. W maju 1990 odbyło się spotkanie mieszkańców osiedla Azoty w hotelu „Centralnym” z bp. Janem Wieczorkiem i proboszczem parafii św. Mikołaja, ks. Manfredem Kokottem w sprawie tej lokalizacji. Po uzyskaniu porozumienia wszystkich stron tego spotkania, bp Alfons Nossol, 22 czerwca 1990 erygował parafię pod wezwaniem św. Floriana w Kędzierzynie-Koźlu, a ks. Janusz Dworzak został mianowany jej pierwszym proboszczem. Utworzono wówczas tymczasową plebanię w hotelu robotniczym „Jodła”, w pobliżu budynku kościelnego. 
29 sierpnia 1990 na placu kościelnym postawiono krzyż ufundowany przez Henryka Kiełbowicza. Pierwsza polowa msza święta w utworzonej parafii została odprawiona 2 września 1990, o godz. 10:00, a tydzień później już w zaadaptowanym budynku. Powstały wkrótce pierwsze grupy parafialne. Na zlecenie proboszcza rozpoczęto prace nad przygotowaniem projektu przebudowy istniejącego budynku na kościół przez grupę sześciu projektantów. W związku z przystąpieniem do kapitalnego remontu w budynku kościelnym od 8 lipca 1991 nastąpiło tymczasowe przeniesienie nabożeństw do pomieszczeń byłej stołówki znajdującej się obok kościoła. Na pasterce tegoż roku wierni spotkali się już w częściowo przebudowanym kościele. Po zakończeniu wszystkich prac modernizacyjno-budowlanych ostatecznie nowy kościół został poświęcony 22 października 2000. Warto dodać, że z inicjatywy ks. Janusza Dworzaka, od 1997 na osiedlu Azoty organizowany jest corocznie festiwal o nazwie „Przegląd Pieśni Religijnej Azoty”. Parafia liczy około 1700 wiernych.

</doc>
<doc id="1850515" url="https://pl.wikipedia.org/wiki?curid=1850515" title="Bydgoska Aleja Autografów">
Bydgoska Aleja Autografów

Bydgoska Aleja Autografów – zbiór płaskorzeźb wmurowanych w nawierzchnię ulicy Długiej w Bydgoszczy, między ulicami Jana Kazimierza i Stefana Batorego, przedstawiających odwzorowane w granicie podpisy osób zasłużonych dla Bydgoszczy. Pierwszy autograf został wmurowany w 2007 roku. Podpisy osób odwzorowuje bydgoski artysta Michał Kubiak. Uroczystość odsłonięcia odbywa się zazwyczaj 6 grudnia, w dniu święta patrona miasta, św. Mikołaja.
Historia.
Bydgoska Aleja Autografów jest owocem konkursu na nową atrakcję Bydgoszczy, który rozpisano w 2007 r. Na konkurs napłynęły 123 propozycje. Urząd Miejski w Bydgoszczy rozstrzygnął konkurs w listopadzie 2007 r. Autorką zwycięskiego pomysłu "Bydgoskiej Alei Autografów" była Halina Piechocka-Lipka, dyrektor wydziału kultury Urzędu Miasta.
W grudniu 2008 roku płyta z autografem Zbigniewa Bońka pękła pod kołami przejeżdżającego samochodu.
Kapituła.
O uhonorowaniu osoby umieszczeniem jej podpisu w Bydgoskiej Alei Autografów decyduje kapituła, w skład której wchodzą osoby sprawujące funkcje:

</doc>
<doc id="1850516" url="https://pl.wikipedia.org/wiki?curid=1850516" title="John King Fairbank">
John King Fairbank

John King Fairbank (ur. 24 maja 1907, zm. 14 września 1991) – amerykański historyk i sinolog.
Życiorys.
Studiował na University of Wisconsin-Madison, a następnie przeniósł się na Harvard University, który ukończył w 1929 roku, po czym wyjechał na dalsze studia na Uniwersytet Oksfordzki. W Anglii, ponieważ uczelnie nie oferowały wtedy studiów sinologicznych, zaczął się samodzielnie uczyć języka chińskiego. Po uzyskaniu w 1932 roku doktoratu wyjechał do Pekinu, gdzie przez kilka lat pracował jako wykładowca na Uniwersytecie Tsinghua. 
Po powrocie do USA w 1936 roku został wykładowcą historii na Harvardzie i zajmował się naukowo Chinami w epoce cesarstwa. Po japońskim ataku na Pearl Harbor podjął pracę w Biurze Informacji Wojennej i został wysłany do Chongqingu, tymczasowej siedziby rządu Republiki Chińskiej, która od 1937 roku toczyła wojnę z Japonią. Powrócił do Waszyngtonu w 1944 roku, po czym rok później wrócił do Chin i podjął pracę w Szanghaju. Z Chin wyjechał w 1946 roku, na krótko przed wznowieniem w tym kraju wojny domowej.
Po powrocie do USA wyrażał swoje poparcie dla Mao Zedonga i chińskich komunistów oraz nawoływał rząd amerykański do nawiązania stosunków dyplomatycznych z Chińską Republiką Ludową. Oskarżony o szpiegostwo i atakowany w okresie tzw. maccartyzmu. W latach 1955–1973 był dyrektorem Centrum Studiów Azji Wschodniej. Do Chin przyjechał ponownie w 1972 roku po wizycie Nixona w tym kraju. Na łamach dwumiesięcznika „Foreign Affairs” wyraził wówczas podziw dla rewolucji kulturalnej, co jednak po latach sam nazwał „znakomitym przykładem sentymentalnego sinofilizmu, [...] sprawiającego, że skądinąd niesentymentalni uczeni nie chcą powiedzieć niczego złego o przedmiocie swoich badań”.
W 1977 roku przeszedł na emeryturę. Pozostawił po sobie liczne prace sinologiczne, uważane obecnie za klasyczne.

</doc>
<doc id="1850518" url="https://pl.wikipedia.org/wiki?curid=1850518" title="John K. Fairbank">
John K. Fairbank



</doc>
<doc id="1850520" url="https://pl.wikipedia.org/wiki?curid=1850520" title="Parafia św. Piusa X Papieża i św. Marii Goretti w Kędzierzynie-Koźlu">
Parafia św. Piusa X Papieża i św. Marii Goretti w Kędzierzynie-Koźlu

Parafia Świętego Piusa X Papieża i Świętej Marii Goretti w Kędzierzynie-Koźlu – parafia rzymskokatolicka należąca do dekanatu Kędzierzyn diecezji opolskiej w metropolii katowickiej, która została erygowana w 1980. Kościół parafialny wybudowany w latach 1982–1993 mieści się przy ulicy Przyjaźni 69, w dzielnicy Blachownia, będącej częścią Kędzierzyna-Koźla.
Historia parafii.
Początkowo mieszkańcy Blachowni Śląskiej należeli do sąsiedniej parafii św. Katarzyny Aleksandryjskiej w Sławięcicach. Starania o utworzenie w Blachowni Śl. samodzielnej parafii zainicjowano dopiero po II wojnie światowej. W 1952 poczyniono bezskuteczne próby, aby drewniany kościół z Polskiej Nowej Wsi został przeniesiony do Blachowni Śl., kierując w listopadzie 1953 list do Rady Państwa w tej sprawie. Od 1956 w opustoszałym baraku na terenie Blachowni Śl., przy dzisiejszej ul. Szkolnej zaczęły być odprawiane msze święte, a od 1958 został on zaadaptowany na tymczasowy kościół. 23 października 1960 kościół został poświęcony przez biskupa Wacława Wyciska, a patronami zostali św. Pius X i św. Maria Goretti. 
Erygowania nowej parafii, wyodrębnionej z parafii Sławięcice dokonał 13 czerwca 1980 ordynariusz diecezji opolskiej bp Alfons Nossol, aktem erekcyjnym z 29 czerwca 1980, mianując ks. Jerzego Koptona pierwszym proboszczem parafii. 25 maja 1982 parafia otrzymała pozwolenie na budowę nowego kościoła, a 6 czerwca tegoż roku nastąpiło poświęcenie przez biskupa Antoniego Adamiuka terenu pod nowy kościół. Konsekracji kościoła według projektu arch. Barbary Ćwieczkowskiej dokonał 3 października 1993 biskup Alfons Nossol. Ponadto na terytorium parafii znajdują się dwie kaplice w Lenartowicach przy ulicy Nowowiejskiej i św. Jana Nepomucena przy ulicy Nałkowskiej. Parafia liczy około 3400 wiernych. 
Gazetka parafialna.
Parafia wydaje gazetkę o nazwie „Nasza Wspólnota” jako czterostronicowy dwutygodnik (formatu A5), w którym znajdują się m.in. informacje o porządku nabożeństw i mszy świętych wraz z poleconymi intencjami oraz pozostałe informacje parafialne.

</doc>
<doc id="1850522" url="https://pl.wikipedia.org/wiki?curid=1850522" title="Luka Peruzović">
Luka Peruzović

Luka Peruzović (ur. 26 lutego 1952 w Splicie) – piłkarz jugosłowiański, występujący na pozycji obrońcy.
Zaliczył 17 występów w reprezentacji Jugosławii, wystąpił na Mistrzostwach Świata 1974 i Mistrzostwach Europy 1976. W czasie swojej kariery piłkarskiej grał w klubach Hajduk Split i R.S.C. Anderlecht. Obecnie jest trenerem drużyny Club Sportif Sfaxien.

</doc>
<doc id="1850524" url="https://pl.wikipedia.org/wiki?curid=1850524" title="Ludovico Montini">
Ludovico Montini

Ludovico Montini (ur. 8 maja 1896 w Brescia, zm. 12 lutego 1990) – włoski prawnik, polityk, parlamentarzysta.
Działalność polityczna.
Był działaczem Chrześcijańskiej Demokracji. W latach 1948–1963 zasiadał w Izbie Deputowanych: I, II i III kadencji. Następnie do 1968 zasiadał w Senacie IV kadencji. W grudniu 1964 był jednym z kandydatów na urząd prezydenta (ostatecznie podczas XXI tury prezydentem został wybrany Giuseppe Saragat).
W latach 1952–1954 zasiadał również we Wspólnym Zgromadzeniu Europejskiej Wspólnoty Węgla i Stali.
Rodzina.
Jego rodzicami byli Giudetta Alghisi i Giorgio Montini, a młodszym bratem Giovanni Battista, który od 1963 był papieżem Pawłem VI.

</doc>
<doc id="1850525" url="https://pl.wikipedia.org/wiki?curid=1850525" title="Parafia św. Franciszka z Asyżu i św. Jacka w Kędzierzynie-Koźlu-Cisowej">
Parafia św. Franciszka z Asyżu i św. Jacka w Kędzierzynie-Koźlu-Cisowej

Parafia św. Franciszka z Asyżu i św. Jacka w Kędzierzynie-Koźlu – parafia rzymskokatolicka należąca do dekanatu Kędzierzyn diecezji opolskiej w metropolii katowickiej, która została erygowana w 1941. Kościół parafialny zbudowany w latach 1988–1994 mieści się przy ulicy Aleksandra Fredry 36, w dzielnicy Cisowa, będącej częścią Kędzierzyna-Koźla. 
Historia parafii.
Początkowo mieszkańcy niewielkiej miejscowości Cisowa należeli do założonej znacznie wcześniej parafii św. Katarzyny Aleksandryjskiej w Sławięcicach. W związku z rozwojem osadnictwa i stopniowym powiększaniem się ludności wsi zaistniała potrzeba posługi duchowej i wybudowania kościoła, a tym samym powołania samodzielnej parafii. Od początku XX wieku czyniono starania w celu wybudowania kaplicy w Cisowej, ale wybuch I wojny światowej uniemożliwił jej budowę. W 1927 z materiału rozbiórkowego z dawnych koszar wojsk pruskich zbudowano kościół pod wezwaniem św. Franciszka z Asyżu pod nadzorem nauczyciela Leona Cybisa, który został poświęcony przez franciszkanina o. Feliksa OFM. 
22 lutego 1941 została erygowana parafia pod wezwaniem św. Franciszka z Asyżu w Cisowej, a ks. Leon Pakulla został mianowany jej pierwszym proboszczem. W 1952 kościół został poddany remontowi, podczas którego postawiono dookoła niego w odległości około 3 m, nowe mury (z materiału rozbiórkowego), które zostały poświęcone 5 października 1952 przez ks. Emila Kobierzyckiego. Pod koniec lat 70. XX wieku rozpoczęto budowę domu katechetycznego oraz nowej plebanii. W 1987 przeprowadzono ekspertyzę techniczną stanu kościoła, po której stwierdzono jego zły stan i 27 czerwca 1988 złożono wniosek w Urzędzie Miejskim w Kędzierzynie-Koźlu, w sprawie pozwolenia na budowę nowego kościoła. Decyzję pozwalającą na budowę tego kościoła wydano 26 sierpnia 1988, po której przystąpiono do jego wznoszenia głównie przez mieszkańców Cisowej. Poświęcenia nowego kościoła dokonał po zakończeniu jego budowy bp Alfons Nossol, 20 sierpnia 1994, dodając świątyni drugie wezwanie patronalne św. Jacka. Parafia liczy około 1800 wiernych.

</doc>
<doc id="1850527" url="https://pl.wikipedia.org/wiki?curid=1850527" title="Zhoushan">
Zhoushan

Zhoushan (chiń. 舟山; pinyin: "Zhōushān") – miasto o statusie prefektury miejskiej we wschodnich Chinach, w prowincji Zhejiang, na wyspach archipelagu Zhoushan. Prefektura miejska w 1999 roku liczyła 984 216 mieszkańców. Ośrodek rybołówstwa i przemysłu rybnego.

</doc>
<doc id="1850528" url="https://pl.wikipedia.org/wiki?curid=1850528" title="Liliputbahn Prater">
Liliputbahn Prater

Liliputbahn Prater – wąskotorowa kolej parkowa, zlokalizowana w Wiedniu, stolicy Austrii, na terenie parku rozrywki Prater. Kolej otwarto w 1928, początkowo w długości 1,5 km (obecnie jest to około 4,7 km). Na początku działania kolei ruch obsługiwały wyłącznie parowozy, później uruchomiono także lokomotywy spalinowe. Rozstaw szyn na kolei jest bardzo nietypowy i wynosi 381 mm.
Historia.
Prekursorem Liliputbahn na Praterze była tak zwana "Schnackerlbahn" z 1890, kursująca na terenie Parku "Wenediger Au" ("Weneckie Oko"), związana z cyrkiem Buscha.
Dla uczestników 10 Niemieckiego Spotkania Śpiewaków, w lipcu 1928, zostały przygotowane różnorakie, nowe atrakcje parkowe. Autorem projektu kolei parkowej był inżynier Franz Gaudernack. Projekt zatwierdziło Federalne Ministerstwo Handlu i Transportu. Początkowo występowały różne problemy i protesty – m.in. z przebiegiem torowisk w rejonie biologicznej stacji badawczej Austriackiej Akademii Nauk (ruch pociągów miałby zakłócać wyniki niektórych badań). Częściowo miało to wpływ na przeprojektowanie trasy i obejście budynków Akademii dużymi łukami.
Ostatecznie w 1927, ze względu na koszty, wybudowano tylko krótki odcinek od diabelskiego młyna do rotundy (około 1,5 km). Konstruktorem trasy była lipska spółka "Brangsch" (później: "VEB Baumechanik Engelsdorf"). Oficjalne otwarcie z udziałem dwóch parowozów firmy Krauss &amp; Co z Monachium, odbyło się 1 maja 1928. Początkowo frekwencja korzystających była wysoka, ale późniejszy kryzys spowodował pewne kłopoty ekonomiczne. Jednak w 1933, linia została przedłużona o około 2,5 km, gdyż dwa lata wcześniej zbudowano Ernst-Happel-Stadion, co przyciągnęło nowych pasażerów. W czasie II wojny światowej z kolei korzystali licznie odwiedzający Wiedeń żołnierze Wehrmachtu i narodowo socjalistyczna kadra urzędnicza. Od 1942 kolej straciła część lokomotyw, a w 1945, podczas bitwy o Wiedeń, uległa częściowym uszkodzeniom, które jednak szybko usunięto.
1 maja 1947 oficjalnie wznowiono przewozy na Liliputbahn, a w 1958 dostarczono pierwsze lokomotywy spalinowe. Później park spalinowozów jeszcze się powiększył. 24 maja 1954 miał miejsce spektakularny wypadek – pociąg zderzył się z dorożką, zaprzężoną w cztery konie. Kilka osób zostało rannych.
Ważni pasażerowie.
Do prominentnych wielbicieli Liliputbahn należało wielu austriackich polityków, np. Adolf Schärf, prezydent Austrii, czy kanclerze: Leopold Figl i Bruno Kreisky (ten drugi był nawet w przeszłości maszynistą). Podczas swojej wizyty w Wiedniu z usług kolei skorzystał także Wiaczesław Mołotow – minister spraw zagranicznych ZSRR.
Dane techniczne.
Długość trasy dostępnej do przejazdu wynosi 3,9 km (z torowiskami technicznymi 4,7 km). Linia jest dwutorowa, przebiega głównie w osi głównej alei parkowej – "Hauptalee" i ma trzy stacje:
Czas przejazdu wynosi 20 minut. Maksymalny promień skrętu toru to 20 metrów, największe nachylenie szlaku – 14 promili.
Na stanie kolei są dwie identyczne (długość: 7,42 m, prędkość maksymalna: 30 km/h, rozstaw toru: 381 mm, masa własna: 7200 kg, masa tendra: 2000 kg, pojemność tendra: 250 kg węgla i 750 litrów wody, zużycie paliwa dla przejechania jednej rundy: 15–20 kg węgla i 120-130 litrów wody) lokomotywy parowe firmy Krauss &amp; Co z Monachium:
W dniu 19 września 1998 parowozy otrzymały nazwy:
Parowozy wyjeżdżają na trasę głównie w soboty, niedziele i święta.
W 1975 otrzymano ofertę kupna parowozów i ich wywozu do Anglii za 2 miliony szylingów, ale załatwiono ją odmownie.
Lokomotywy spalinowe z 1957 i 1967 są wyposażone w 22-kilowatowe silniki wysokoprężne Steyr, typu WD213. Wyjątkiem jest lokomotywa D4, która posiada jeden 4-cylindrowy silnik Deutz, chłodzony powietrzem. Ta lokomotywa jest nieczynna z powodu wadliwej osi, ale obecnie jest remontowana. Parametry wszystkich silników wysokoprężnych zapewniają jazdę z prędkością maksymalną 22 km/h. Część silników przystosowano do opalania biopaliwem.
Każdy ze składów Liliputbahn posiada 96 miejsc siedzących dla pasażerów.
Kolej w Donaupark.
W 1964 dla firmy obsługującej Liliputbahn wybudowano drugą kolej parkową – w Donaupark, na drugim brzegu Dunaju. Kolej ta ma 3,3 km długości, kształt zbliżony do cyfry "8" i rozstaw szyn również 381 mm. Powodem budowy Była Międzynarodowa Wystawa Ogrodnicza w Wiedniu.
Na kolei tej istnieją trzy stacje:
Obie koleje obsługiwane są obecnie przez firmę "Liliputbahn im Prater GesmbH".
Na kolei obowiązują bilety normalne – 3,50 €, ulgowe – 2,20 € i grupowe – 3,00 € (dane na 2008).

</doc>
<doc id="1850529" url="https://pl.wikipedia.org/wiki?curid=1850529" title="Arnoldo Alberto Iguarán">
Arnoldo Alberto Iguarán



</doc>
<doc id="1850532" url="https://pl.wikipedia.org/wiki?curid=1850532" title="Parafia Matki Bożej Bolesnej w Kędzierzynie-Koźlu">
Parafia Matki Bożej Bolesnej w Kędzierzynie-Koźlu

Parafia Matki Bożej Bolesnej w Kędzierzynie-Koźlu – parafia rzymskokatolicka należąca do dekanatu Kędzierzyn diecezji opolskiej w metropolii katowickiej. Erygowana w 1940. Kościół parafialny wybudowany w 1928, mieści się w dzielnicy Kłodnica, będącej częścią Kędzierzyna-Koźla. Plebania znajduje się w budynku przy ul. Kłodnickiej 2.
Historia parafii.
Początkowo mieszkańcy Kłodnicy należeli terytorialnie do sąsiedniej parafii św. Zygmunta i św. Jadwigi Śląskiej w Koźlu. W miarę wzrostu osadnictwa na obszarze Kłodnicy i wzrostu liczby ludności pojawiła się potrzeba posługi duchowej i co za tym idzie budowy kościoła. Starania wybudowania kościoła i utworzenia samodzielnej parafii mieszkańcy Kłodnicy podjęli na początku XX wieku, kiedy to 29 września 1907 utworzono Komitet Budowy Kościoła () przy udziale kozielskiego proboszcza ks. Karla Kollara, wikariusza ks. Jana Niedzieli oraz przewodniczącego komitetu Józefa Glomba z myślą o pozyskaniu funduszy na budowę. W 1911 na obszarze Kłodnicy zaczął działać Katolicki Związek Mężczyzn i Młodzieńców, przyczyniając się do pomocy w zbiórce potrzebnych funduszy. Na dzień 13 lutego 1914 dysponowano kwotą na sumę około 32 000 RM ze 130 000 złotych marek niemieckich, na które opiewał wstępny kosztorys projektu budowy kościoła sporządzony w 1912 przez katowickiego architekta Fischera. Liczne trudności ze strony władz kościelnych oraz wybuch I wojny światowej odłożyły sprawę budowy kościoła. 4 sierpnia 1917 skierowano nawet do kard. Adolfa Bertrama specjalne pismo o wyrażenie zgody na budowę kościoła.
17 grudnia 1917 utworzono filię parafii w Koźlu, a ks. Ignacy Richter został mianowany jej pierwszym duszpasterzem. Jeszcze w tymże roku Marianna Drost ofiarowała murowany dom z ogrodem, w którym ostatecznie urządzono plebanię (wybudowany został w latach 70. XIX wieku). W starym budynku szkolnym urządzono natomiast tymczasową kaplicę, którą poświęcono 3 stycznia 1918 przez ks. dziekana Maksymiliana Wontropkę z parafii św. Mikołaja w Kędzierzynie. Powstały na terenie filii parafii kozielskiej pierwsze grupy modlitewne: tercjarze franciszkańscy, Sodalicja Mariańska, Związek misyjny im. Franciszka Ksawerego, Stowarzyszenie św. Cecylii oraz grupa Żywego Różańca. Ostatecznie po wybudowaniu i wyposażeniu nowego kościoła oraz jego konsekracji 20 listopada 1928 przez kard. Adolfa Bertrama, ks. Józef Maruska 10 marca 1940 przesłał pismo do biskupa wrocławskiego z prośbą o utworzenie samodzielnej parafii w Kłodnicy, którą 16 kwietnia 1940 erygowano specjalnym dekretem jako parafię pod wezwaniem Matki Bożej Bolesnej, a ks. Józef Maruska został jej pierwszym proboszczem. Początkowo w parafii był tylko proboszcz, a od 1955 proboszczowi przydzielono również wikariusza. Parafia liczy około 4000 wiernych.

</doc>
<doc id="1850535" url="https://pl.wikipedia.org/wiki?curid=1850535" title="Parafia św. Eugeniusza de Mazenod w Kędzierzynie-Koźlu">
Parafia św. Eugeniusza de Mazenod w Kędzierzynie-Koźlu

Parafia Świętego Eugeniusza de Mazenod w Kędzierzynie-Koźlu – parafia rzymskokatolicka z siedzibą przy ulicy Ligonia 22 w Kędzierzynie-Koźlu (dzielnica Pogorzelec), należąca do dekanatu Kędzierzyn diecezji opolskiej w metropolii katowickiej, prowadzona przez Zgromadzenie Misjonarzy Oblatów Maryi Niepokalanej. Erygowana w 1982. Kościół parafialny wybudowany w latach 1976–1996.
Historia parafii.
Wierni parafii św. Eugeniusza de Mazenod przed utworzeniem obecnej parafii należeli terytorialnie do innych parafii. Początkowo do parafii św. Jana Nepomucena w Starym Koźlu. W miarę osiedlania się ludności w dzielnicy Kędzierzyn i Pogorzelec zaistniała potrzeba posługi duchowej i budowy kościoła. W wyniku erygowania 28 grudnia 1908 nieco bliżej leżącej parafii św. Mikołaja w sąsiedniej dzielnicy Kędzierzyn zmieniono granice terytorialne pierwotnej parafii, a wierni Pogorzelca znaleźli się w jej obrębie. Przybyli w 1946 do niej ojcowie oblaci wraz z przybywającymi wiernymi zainicjowali już w październiku 1956 starania o wybudowanie kościoła, mając na uwadze powstające w planie nowe osiedla na terytorium Pogorzelca: Leśna i Tysiąclecia, z uwagi na znaczną odległość do macierzystego kościoła św. Mikołaja. 
27 lipca 1957 Prezydium Wojewódzkiej Rady Narodowej w Opolu wyraziło zgodę na budowę na Pogorzelcu kościoła, a architekci wykonali projekt wstępny. Pozwolenie 7 stycznia 1958 cofnięto. Liczne starania księży oblatów o przywrócenie pozwolenia, z uwagi na skomplikowane plany zagospodarowania przestrzennego terenu dzielnicy Pogorzelec oraz kwestie własnościowe terenu, nie przynosiły efektów. Dopiero wykup przez nich terenu 29 czerwca 1971 przy ulicy Ligonia 22 oraz petycja 3200 osób skierowana do Komitetu Centralnego PZPR w Warszawie spowodowały, że 9 kwietnia 1974 uzyskano od wojewody opolskiego Józefa Masnego pozwolenie na budowę. 
17 marca 1976 przystąpiono do budowy filialnego kościoła parafii św. Mikołaja, a 5 września wmurowano kamień węgielny, przekazany 3 maja tegoż roku z Watykanu. Kościół został poświęcony 25 maja 1981 przez biskupa Antoniego Adamiuka. Ojcowie oblaci od momentu budowy kościoła podjęli starania, w celu utworzenia samodzielnej parafii na Pogorzelcu, w wyniku rozbudowy zaplecza istniejącego kościoła. Dekretem biskupa opolskiego Alfonsa Nossola z 21 września 1982 utworzono parafię bł. Eugeniusza de Mazenod (od 3 grudnia 1995 św. Eugeniusza de Mazenod), a o. Jan Opiela OMI został 27 września 1982 mianowany jej pierwszym proboszczem. Wkrótce w parafii powołano pierwsze grupy parafialne.
W okresie od 27 kwietnia do 8 maja 1983 zorganizowano pierwsze parafialne misje święte, które prowadzili o. Wiesław Łyko OMI i o. Marek Czyżycki OMI, a 2 czerwca tegoż roku odbyła się pierwsza procesja Bożego Ciała, która okrężnie prowadziła ulicami: Ligonia, Chopina, Kościuszki i Bema. 17 października 1986 wręczono zakonnikom w parafii przez abp. Alfonsa Nossola pierwsze krzyże misyjne i wysłano ich na misje. 
12 października 1991 została sprowadzona przez sanktuarium na Krzeptówkach w Zakopanem do kościoła figura Matki Bożej Fatimskiej, po czym od następnego dnia (13 października) rozpoczęły się stałe nabożeństwa fatimskie. 10 marca 1992 została powołana Parafialna Rada Duszpasterska, w której skład wchodzi 15 osób. W dniach 16–17 grudnia 1995 w parafii odbyła się peregrynacja kopii Cudownego Obrazu Matki Bożej Częstochowskiej. 3 grudnia 1996 zostały uroczyście wprowadzone do parafii relikwie patrona św. Eugeniusza de Mazenod, a 15 kwietnia 1999 miała miejsce peregrynacja kopii obrazu Matki Bożej z Guadalupe.
Ostatecznie w wyniku długotrwałych prac związanych z zakończeniem budowy dopiero 21 maja 1998 biskup Jan Kopiec konsekrował nowo wybudowany kościół. Od 16 maja 2000 działa uruchomiona w parafii strona internetowa. Ważną datą w historii parafii pozostanie uroczyste poświęcenie przez bp. o. Eugeniusza Jureczko OMI z Kamerunu, 20-metrowego jubileuszowego krzyża roku 2000 w dniu 21 października przy Rondzie Milenijnym. 
Ponadto parafia gościła Radio Maryja, które transmitowało poniedziałkową, wieczorną mszę świętą oraz spotkanie w ramach tego pobytu. Parafia liczy około 10000 wiernych.
Gazetka parafialna.
Gazetka parafialna zatytułowana „Dobrze, że Jesteś” ukazuje się od 5 maja 1995. Począwszy od stycznia 1997 – co roku pojawia się wydanie specjalne w formie leksykonu, natomiast od grudnia 2007 gazetka ukazuje się w formie kalendarza parafialnego. Obecnie gazetka wydawana jest przez kilkuosobowy zespół redakcyjny przy parafii, w formie kilkudziesięciostronicowego pisma o charakterze duszpasterskim, dostępnego również w formie elektronicznej.
Dom zakonny.
Parafia prowadzona jest przez zakonników z domu zakonnego pod wezwaniem założyciela Misjonarzy Oblatów Maryi Niepokalanej św. Eugeniusza de Mazenoda OMI. Oblaci z Kędzierzyna-Koźla zajmują się m.in. głoszeniem słowa Bożego jako misjonarze ludowi (rekolekcjoniści). Od 1 lipca 2022 przełożonym domu jest o. Marek Pycka OMI.

</doc>
<doc id="1850537" url="https://pl.wikipedia.org/wiki?curid=1850537" title="Wieczko (anatomia)">
Wieczko (anatomia)

Wieczko (łac. "operculum") – część kory mózgu okalająca bruzdę Sylwiusza, przykrywająca wyspę. Dzieli się je zazwyczaj na trzy lub cztery części, co ma uzasadnienie w rozwoju embrionalnym tej części mózgu:
Niekiedy wyróżniane jest także wieczko oczodołowe ("operculum orbitale").
Rozwój wieczka u człowieka rozpoczyna się około 5. miesiąca życia płodowego, gdy odpowiednie części kory płatów czołowych, skroniowych i ciemieniowych rozrastają się, przykrywając wcześniej odsłoniętą wyspę. Proces "zamykania" wieczka – operkularyzacja (ang. operculization) postępuje między 26. a 34. tygodniem życia płodowego. Jego zatrzymanie jest wykładnikiem niedojrzałości mózgu i może być potwierdzone w badaniu MRI i USG.
Uszkodzenie wieczka czołowego, najczęściej nabyte, wiąże się z zespołem objawów określanym jako zespół Foixa-Chavany-Mariego.

</doc>
<doc id="1850538" url="https://pl.wikipedia.org/wiki?curid=1850538" title="Szturm Groznego (1994–1995)">
Szturm Groznego (1994–1995)

Szturm Groznego (pierwszy szturm Groznego, pierwsza bitwa o Grozny) – kilkutygodniowe, ciężkie walki w trakcie I wojny czeczeńskiej pomiędzy wojskiem rosyjskim wspieranym przez oddziały antydudajewowskiej opozycji czeczeńskiej a uzbrojonymi bojówkami separatystów, zagranicznych islamistów i UNA-UNSO o stolicę Republiki Czeczeńskiej na przełomie roku 1994 i 1995. Bitwa o miasto zakończyła się zwycięstwem armii rosyjskiej i opozycji czeczeńskiej walczącej o pozostanie Republiki Czeczeńskiej w ramach Federacji Rosyjskiej.
Siły stron.
Rosja.
Według jej głównodowodzącego, gen. Graczowa w chwili przystąpienia do szturmu rosyjska grupa uderzeniowa dysponowała 230 czołgami, 454 pojazdami opancerzonymi 355 działami i moździerzami. Liczyła 38 tys. żołnierzy, z czego 6–10 tys. użyto w czasie szturmu. Oddziały te dysponowały wsparciem lotnictwa taktycznego, posiadającego w praktyce absolutną dominację w powietrzu.
Spośród jednostek biorących udział w operacji wymienia się oddziały i pododdziały:
Czeczenia.
Armia czeczeńska w pojęciu regularnych jednostek wojskowych nie istniała. Nieliczne oddziały bazujące na sprzęcie pozostawionym przez armię rosyjską, która opuściła republikę w czerwcu 1992 roku (uzbrojone m.in. w czołgi i samoloty) zostały rozbite w listopadzie 1994, wkrótce po wkroczeniu Rosjan do Czeczenii. Obrońcy Groznego to głównie pospolite ruszenie – dość dobrze uzbrojeni w broń lekką cywile, z których większość odbyła służbę wojskową w armii ZSRR. Rdzeniem tych oddziałów była gwardia prezydencka i czeczeński specnaz – formacje, które wcześniej odparły dwa, wspierane przez czołgi i rosyjskie lotnictwo ataki opozycji Dudajewa na Grozny. Wielu z nich walczyło wcześniej w Afganistanie i Abchazji. Groznego broniła również tzw. Brygada Międzynarodowa Dudajewa, składająca się z mudżahedinów przybyłych do Czeczenii z republik byłego ZSRR, państw islamskich (Iranu, Jordanii i Egiptu) oraz uciekinierów z Jugosławii i nacjonalistów ukraińskich z UNA-UNSO.
Liczba bojowników broniących miasta jest, jak to zwykle bywa w wypadku oddziałów nieregularnych, trudna do ustalenia. Według źródeł zachodnich było to ok. 5 tys. ludzi (z czego 1 tys. to cudzoziemscy ochotnicy). Ich uzbrojenie również jest trudne do oszacowania. Podaje się, że wycofujący się z republiki w czerwcu 1992 roku Rosjanie pozostawili m.in. ponad 40 czołgów, 140 dział, 41,5 tys. szt. broni strzeleckiej (głównie automatów), ok. 600 ręcznych wyrzutni pocisków p. panc. typu "RPG" i "TOW" ("Fagot") oraz 27 wagonów kolejowych amunicji różnego typu. Jest niemal pewne, że duża część tej broni znalazła się w rekach obrońców (co najmniej 2 czołgi zostały użyte w walce ze zgrupowaniem „Północ”). Nie jest znana liczba broni, jaką zakupił Dudajew lub otrzymał z zagranicy (głównie z państw islamskich) i czy w ogóle takich zakupów dokonywał. Nie wiadomo też (bo nikt tego nie liczył) ile i jaką broń posiadali Czeczeńcy zdobywając ją własnym sumptem, ponieważ każdy z nich, specjalnym rozporządzeniem prezydenta z 1991 roku, miał prawo taką broń nabywać i posiadać.
Według wielu obserwatorów, najlepszą bronią żołnierzy Dudajewa było jednak wysokie morale – ludzie ci wiedzieli o co walczą i chcieli walczyć.
Przygotowania do szturmu.
Decyzja.
Armia federalna podeszła do miasta z trzech stron: od północy, zachodu i wschodu. 22 grudnia o świcie rozpoczęła ostrzał artyleryjski miasta, które było bombardowane przez lotnictwo rosyjskie już od kilku tygodni. Rosjanie do dziś utrzymują, że decyzję o szturmie podjęła 26 grudnia Rada Bezpieczeństwa, i to pomimo że wojskowi żądali jeszcze dwóch tygodni na przygotowania.
Plan.
Dla szturmu na Grozny oddziały rosyjskie podzielono na cztery grupy: „Północ” – pod dowództwem gen. Konstantego Pulikowskiego, „Północny Wschód” – pod dowództwem gen. Lwa Rochlina, „Zachód” – pod dowództwem gen. Walentina Pietruka i „Wschód” – pod dowództwem gen. Nikołaja Staśkowa. Pomysł ataku zawierał się w tym, aby nacierając z trzech kierunków, od wschodu, zachodu i północy, wejść do miasta, zdobyć pałac prezydencki, dworzec kolejowy i ważniejsze budynki.
Autorem czeczeńskiego planu obrony miasta był Asłan Maschadow – były pułkownik armii radzieckiej i szef sztabu Dudajewa. W 1991 uczestniczył w tłumieniu rozruchów niepodległościowych w Wilnie i dowodził obroną Groznego w czasie ataków opozycji na miasto w październiku i listopadzie – miał więc pewne doświadczenie w walkach w mieście. Wobec olbrzymiej dysproporcji sił zrezygnował on z klasycznej obrony liniowej, na rzecz tzw. „obrony ruchomej”, tj. niedużych, ruchliwych oddziałów atakujących z zaskoczenia w różnych punktach miasta.
Szturm.
Atak pierwszy.
31 grudnia, po krótkim i mało skutecznym (niski pułap chmur) bombardowaniu lotniczym Rosjanie w trzech dużych kolumnach wkroczyli do miasta. Kilka tysięcy żołnierzy, 250 czołgów i innych pojazdów bez wsparcia lotnictwa, szczegółowych map i rozpoznania, ruszyło na centralny punkt miasta – pałac prezydencki, siedzibę Dudajewa. Według wspomnianego już planu Maschadowa, pancerne i zmechanizowane oddziały rosyjskie zostały wpuszczone w głąb miasta, a następnie zaatakowane i w praktyce rozbite. Rozciągnięte kolumny, niemal pozbawione osłony, stały się łatwym celem, dla doskonale znających miasto, niedużych grup Czeczeńców uzbrojonych w automaty, karabiny snajperskie, a przede wszystkim w granatniki "RPG" (z powodzeniem używano także butelek z płynem zapalającym). W oddziałach szturmowych zapanował chaos, czołgi błądziły po ulicach Groznego stając się łatwym celem dla obrońców. Rosjanie zostali okrążeni w niedużych grupach, w różnych punktach miasta i dopiero następnego dnia, z dużymi stratami wyrwali się z okrążenia opuszczając miasto.
Atak był nieskoordynowany, brakowało współdziałania pomiędzy poszczególnymi rodzajami wojsk, grupami uderzeniowymi, a nawet oddziałami w ramach atakujących jednostek. Czołgi nie były należycie osłaniane przez piechotę, co w wypadku walk w mieście, ma kluczowe znaczenie. Piechota zamiast towarzyszyć czołgom albo nie nadążała za pojazdami albo chowała się w zabudowaniach w obawie przed ogniem snajperów ukrytych w oknach, bądź własnej artylerii. Artyleria bez precyzyjnych koordynatorów nierzadko ostrzeliwała własne formacje. Czeczeńcy zagłuszali łączność radiową, lub wydawali po rosyjsku fałszywe rozkazy. Momentami dowództwo rosyjskie w ogóle nie kontrolowało sytuacji.
Straty rosyjskie w pierwszym ataku oceniano na 150-200 pojazdów bojowych i ok. 1000 żołnierzy. Biorąc pod uwagę, że naprzeciwko siebie mieli grupy uzbrojonych cywilów, pierwszą próbę zajęcia miasta można oceniać wyłącznie jako klęskę.
W czasie pierwszego szturmu największe straty poniosła 131. Majkopska Brygada Zmechanizowana z ugrupowania północnego. Paradoksalnie, była najlepiej zorganizowana i dowodzona, atakująca jako jedna z pierwszych weszła najdalej w głąb miasta. Odcięta w rejonie dworca kolejowego i rozproszona na nieduże oddziały straciła 190 żołnierzy, 20 z 26 czołgów, 102 ze 120 transporterów i wszystkie 6 zestawów p.lot. ("„Tunguska”"). Jej d-ca płk. Sawin zginął w walce.
Atak drugi.
Do wieczora 2 stycznia, oddziały czeczeńskie w zasadzie zniszczyły siły rosyjskie w stolicy. Przez następne dwa dni prowadzono walki w poszczególnych dzielnicach miasta, głównie położonych na jego obrzeżach. 5 stycznia rano rozpoczął się ponowny ostrzał stolicy, a dzień później (6 stycznia) kolejny zmasowany atak. Tym razem jednak Rosjanie wyciągnęli wnioski z lekcji „nocy sylwestrowej” i diametralnie zmienili taktykę. Utworzyli 10-100 osobowe grupy szturmowe i atakowali przy wsparciu lotnictwa i artylerii wybrane obiekty w mieście. Dopiero po ich opanowaniu, wkraczały pozostałe oddziały i „oczyszczały” resztę kwartału. Po zajęciu centrum Rosjanie przypuścili atak na główny punkt oporu, nabierający już symbolicznego znaczenia pałac prezydencki. Płonący, żelbetowy gmach, bardziej bunkier niż pałac, zdobyli dopiero 19 stycznia. Sam Dudajew, pomimo że znajdował się w gmachu w czasie walk, zdołał z niego zbiec, a bojownicy utworzyli nową linię obrony na przepływającej przez miasto Sunży. Przez cały okres walk otrzymywali posiłki z głębi kraju. Dopiero 24 stycznia Rosjanie zamknęli pierścień okrążenia wokół Groznego i odcięli miasto od reszty kraju. Ostateczną kontrolę nad stolicą uzyskali 13 lutego.
Skutki.
Rosjanie zdobyli Grozny w pełnym tego słowa znaczeniu, po krwawym szturmie, niemającym sobie równych od czasu operacji berlińskiej w 1945. Było to jednak klasyczne pyrrusowe zwycięstwo. Ich straty mierzyć należy jednak głównie w kategoriach politycznych. Do momentu rozpoczęcia walk w Groznym, interwencja w Czeczenii wciąż miała jednak pokojowy przebieg, nie zamykający drzwi do pertraktacji, które mogły doprowadzić do "de facto" rosyjskiej kontroli nad republiką. Atak na miasto wzmocnił Dudajewa, nadając mu rangę symbolu stojącego ponad podziałami. Wcześniej, jego pozycja lidera narodu czeczeńskiego nie dla wszystkich była oczywista, wielokrotnie musiał odpierać nawet zbrojne ataki opozycji. Olbrzymie straty w Groznym, ukazały całą słabość armii rosyjskiej i samej Rosji, tego czym była po rozpadzie ZSRR. Swoisty "casus" Groznego, pokazywał, że armię „wielkiego pogorzelca” można skutecznie bić i robiono to na terenie całej republiki, której los jeszcze do niedawna wydawał się przesądzony. Wzmacniał jednocześnie stronę separatystów czeczeńskich i narodów Kaukazu. W praktyce nie rozwiązywał problemu, który istnieje po dziś dzień, w postaci tlącego się konfliktu.

</doc>
<doc id="1850539" url="https://pl.wikipedia.org/wiki?curid=1850539" title="Puchar Polski w koszykówce mężczyzn 2009/2010">
Puchar Polski w koszykówce mężczyzn 2009/2010

Puchar Polski w koszykówce mężczyzn 2009/2010 rozgrywany był w nowej formule. Brały w nim udział drużyny nie tylko z Polskiej Ligi Koszykówki, ale również z 1. i 2. Ligi koszykówki mężczyzn. Obrońcą tytułu był zespół Kotwicy Kołobrzeg. Zwycięzcą okazał się AZS Koszalin, który pokonał 21 lutego 2010 roku w finale PGE Turów Zgorzelec 80-75.
I runda.
Żyrardowianka Żyrardów - Unibet Legia Warszawa 98:87
Norgips Piaseczno - MKS Znicz Basket Pruszków 87:94
Open Basket Pleszew - OSSM PZKosz Wrocław 119:41
WKK Obiekty Wrocław - KS Sudety Jelenia Góra 75:100
Rosa-Sport Radom - AZS Politechnika Radomska 85:71
UMKS Kielce - Olimp MKS Start Lublin 79:78
Tur Bielsk Podlaski - SKK Siedlce 89:60
Inter Parts AZS UWM Olsztyn - Żubry Białystok 69:76
OSSM PZKosz Sopot - Asseco Prokom 3 Gdynia 70:94
TS Żuraw Gniewino - Asseco Prokom 2 Gdynia 94:102
GKS Korsarz Gdańsk - AZS Radex Szczecin 60:73
ŻTS Nowy Dwór Gd. - KS Spójnia Stargard Szczeciński 77:75
AZS WSGK Kutno - MTS Basket Kwidzyn 82:70
SIDEn MMKS VIII LO Toruń - ŁKS Sphinx Petrolinvest Łódź 60:64
MCKiS Termo-Rex Jaworzno - OSSM PZKosz Stalowa Wola 115:38
UKS Alba Chorzów - ASK KS Siarka Tarnobrzeg 54:82
KPSW Astoria Bydgoszcz - AZS Politechnika Poznań 97:84
Harmattan Gniewkowo - Intermarche Zastal Zielona Góra 64:102
AZS Politechnika Częstochowa - Mickiewicz Katowice 77:66
Pogoń Ruda Śląska - MKS Dąbrowa Górnicza 64:77
MKKS Staco Niepołomice - MKS Limblach Limanowa 73:84
Wisła Kraków - Delikatesy Centrum PBS Bank MOSiR Krosno 70:66
OSSM PZKosz Warszawa - MKS Skierniewice 70:66
Księżak Łowicz - Tempcold AZS Politechnika Warszawska 72:111
AZS Politechnika Opolska - KS AZS AWF Katowice 75:70
Śląsk Wrocław - Doral Zetkama Nysa Kłodzko 63:85
Stal Ostrów Wlkp. - Victoria Górnik Wałbrzych 91:93
KKS Siechnice - Big Star Tychy 41:97
Cracovia - PTG Sokół Łańcut 56:70
II runda.
Żyrardowianka Żyrardów - MKS Znicz Basket Pruszków 74:77
Open Basket Pleszew - KS Sudety Jelenia Góra 81:79
UMKS Kielce - Rosa-Sport Radom 88:98
Tur Bielsk Podlaski - Żubry Białystok 90:78
Asseco Prokom 3 Gdynia - Asseco Prokom 2 Gdynia 81:103
ŻTS Nowy Dwór Gd. - AZS Radex Szczecin 64:75
AZS WSGK Kutno - ŁKS Sphinx Petrolinvest Łódź 76:89
MCKiS Termo-Rex Jaworzno - ASK KS Siarka Tarnobrzeg 89:85
KPSW Astoria Bydgoszcz - Intermarche Zastal Zielona Góra 83:74
AZS Politechnika Częstochowa - MKS Dąbrowa Górnicza 75:87
MKS Limblach Limanowa - Wisła Kraków 81:73
OSSM PZKosz Warszawa - Tempcold AZS Politechnika Warszawska 63:113
AZS Politechnika Opolska - KK Komtek Bytom 91:52
Doral Zetkama Nysa Kłodzko - Victoria Górnik Wałbrzych 74:78
Pogoń Prudnik - Big Star Tychy 59:85
PTG Sokół Łańcut - Unia Tarnów 86:41
III runda.
MKS Znicz Basket Pruszków - Kotwica Kołobrzeg 78:70
Open Basket Pleszew - Trefl Sopot 75:82
MCKiS Termo-Rex Jaworzno - KPSW Astoria Bydgoszcz 76:71
Asseco Prokom 2 Gdynia - Polonia 2011 Warszawa 86:93
AZS Radex Szczecin - Polpharma Starogard Gdański 65:79
ŁKS Sphinx Petrolinvest Łódź - AZS Koszalin 72:93
Rosa-Sport Radom - Tur Bielsk Podlaski 80:59
MKS Dąbrowa Górnicza - Anwil Włocławek 62:78
MKS Limblach Limanowa - Znicz Jarosław 60:66
Tempcold AZS Politechnika Warszawska - Energa Czarni Słupsk 104:96
AZS Politechnika Opolska - Polonia Azbud Warszawa 54:92
Sportino Inowrocław - Victoria Górnik Wałbrzych 112:83
Big Star Tychy - PBG Basket Poznań 97:100
PTG Sokół Łańcut - Stal Stalowa Wola 98:90
IV runda.
Rosa-Sport Radom - Trefl Sopot 72:67
Polonia 2011 Warszawa - Polpharma Starogard Gdański 76:62
MCKiS Termo-Rex Jaworzno - AZS Koszalin 57:91
Anwil Włocławek - Znicz Jarosław 106:91
Tempcold AZS Politechnika Warszawska - Polonia Azbud Warszawa 70:98
Sportino Inowrocław - PBG Basket Poznań 85:88
Dodatkowa runda.
PTG Sokół Łańcut - PBG Basket Poznań 57:100
Rosa-Sport Radom - MKS Znicz Basket Pruszków 76:73
Drabinka turniejowa.
ZWYCIĘZCA Pucharu Polski 2010
AZS Koszalin Pierwszy tytuł

</doc>
<doc id="1850541" url="https://pl.wikipedia.org/wiki?curid=1850541" title="Giorgio Montini">
Giorgio Montini

Giorgio Montini (ur. 30 czerwca 1860 w Concesio, zm. 12 stycznia 1943 w Brescia) − włoski adwokat, polityk.
Działalność publiczna.
Był adwokatem, ale zajmował się dziennikarstwem i czynnie uczestniczył w katolickim ruchu społecznym. W 1919 został wybrany deputowanym do Izby Deputowanych z ramienia Włoskiej Partii Ludowej. Na znak protestu przeciwko reżimowi faszystowskiemu w 1925 zrzekł się mandatu.
Rodzina.
Giorgio Montini był mężem Giudetty Alghisi, z którą miał trzech synów: 

</doc>
<doc id="1850547" url="https://pl.wikipedia.org/wiki?curid=1850547" title="Parafia Ducha Świętego i Najświętszej Maryi Panny Matki Kościoła w Kędzierzynie-Koźlu">
Parafia Ducha Świętego i Najświętszej Maryi Panny Matki Kościoła w Kędzierzynie-Koźlu

Parafia Ducha Świętego i Najświętszej Maryi Panny w Kędzierzynie-Koźlu – parafia rzymskokatolicka należąca do dekanatu Kędzierzyn diecezji opolskiej w metropolii katowickiej. Erygowana w 1993. Kościół parafialny wybudowany w latach 1997–2006. Mieści się przy ulicy Bolesława Krzywoustego 2, w dzielnicy Osiedle Piastów, będącej częścią Kędzierzyna-Koźla.
Historia parafii.
Historia parafii wiąże się ściśle z rozwojem osiedla Piastów, powstałego w drugiej połowie XX wieku, w dużej mierze spowodowanego rozwojem przemysłu w Kędzierzynie-Koźlu, a co za tym idzie napływem ludności. Początkowo mieszkańcy osiedla należeli do erygowanej wcześniej, 28 grudnia 1908 parafii św. Mikołaja w sąsiedniej dzielnicy Kędzierzyn. W miarę powstawania nowych budynków na osiedlu, a później na sąsiednim osiedlu Powstańców Śląskich i znacznej odległości do macierzystego kościoła św. Mikołaja zrodziła się potrzeba posługi duchowej i budowy kościoła na osiedlu.
Na przełomie lat 70. i 80. w związku z rozwojem demograficznym osiedli zapadały decyzje o budowach tam kościołów. W 1982 został podpisany przez wojewodę opolskiego Zbigniewa Mikołajewicza i biskupa opolskiego Alfonsa Nossola dokument w sprawie budownictwa sakralnego i kościelnego na lata 1982–1985, w którym poruszono sprawę budowy kościoła na osiedlu Piastów. Wkrótce na podstawie ustaleń tego dokumentu uzyskano pozwolenie na budowę. Pierwszym administratorem budowy kościoła został mianowany, ks. Alfons Schubert, ówczesny proboszcz parafii św. Jakuba w Mechnicy, prowadząc rozmowy w Urzędzie Miejskim w Kędzierzynie-Koźlu w sprawie lokalizacji kościoła. W styczniu 1986, po dużych trudnościach i interwencji biskupa Jana Wieczorka miasto oddało w użytkowanie wieczyste działkę budowlaną u zbiegu ulic Bolesława Krzywoustego i alei Ignacego Lisa, po czym rozpoczęły się prace organizacyjne i budowlane.
4 maja 1986 przy ulicy Bolesława Krzywoustego 2 został poświęcony plac pod budowę przyszłego kościoła przez biskupa Gerarda Kusza, oraz powołano duszpasterstwo tymczasowej parafii, a ks. Edward Bogaczewicz w sierpniu tegoż roku został mianowany po ks. Alfonsie Schubercie administratorem parafii, prowadząc na szeroką skalę starania o pozyskanie nowych funduszy gromadzonych na budowę. W pierwszym etapie wybudowano tymczasową kaplicę oraz salki katechetyczne. W miarę postępu prac budowlanych, powstawały nowe obiekty parafialne. W 1987 rozpoczęto budowę domu parafialnego, a dwa lata później, w 1989 położono fundamenty pod nowy kościół. 
Parafia pw. Ducha Świętego i Najświętszej Maryi Panny Matki Kościoła została ostatecznie erygowana 1 października 1993, wyodrębniona z parafii św. Mikołaja, a dotychczasowy administrator ks. Edward Bogaczewicz został jej pierwszym proboszczem. 30 listopada 1997 biskup opolski Alfons Nossol wmurował kamień węgielny, poświęcony przez papieża św. Jana Pawła II w Legnicy, 2 czerwca 1997, podczas swojej pielgrzymki do Polski. Po trzech latach budowy kościoła i znacznym postępie prac, tymczasową kaplicę w 2000 rozebrano. Wkrótce w parafii powołano grupy parafialne, centralną siedzibę dla rejonu Kędzierzyna-Koźla działającej organizacji charytatywnej Caritas oraz utworzono bibliotekę parafialną. W wyniku długotrwałych prac związanych z zakończeniem budowy 21 października 2006, abp Alfons Nossol konsekrował nowo wybudowany kościół. Parafia liczy około 10 000 wiernych.

</doc>
<doc id="1850548" url="https://pl.wikipedia.org/wiki?curid=1850548" title="Seat Volley Nafels">
Seat Volley Nafels



</doc>
<doc id="1850550" url="https://pl.wikipedia.org/wiki?curid=1850550" title="Darss/Fischland">
Darss/Fischland



</doc>
<doc id="1850554" url="https://pl.wikipedia.org/wiki?curid=1850554" title="Parafia św. Katarzyny Aleksandryjskiej w Kędzierzynie-Koźlu">
Parafia św. Katarzyny Aleksandryjskiej w Kędzierzynie-Koźlu

Parafia św. Katarzyny Aleksandryjskiej w Kędzierzynie-Koźlu– parafia rzymskokatolicka należąca do dekanatu Kędzierzyn diecezji opolskiej w metropolii katowickiej, która została erygowana około 1246. Kościół parafialny zbudowany w latach 1864–1869 mieści się przy ulicy Stanisława Staszica 1, w dzielnicy Sławięcice, będącej częścią Kędzierzyna-Koźla. 
Historia parafii.
Jak przypuszczają historycy osada Sławięcice w XIII wieku została założona przez księcia Kazimierza bytomskiego, najprawdopodobniej przed 1222 na prawie niemieckim. Po raz pierwszy Sławięcice wraz z Zalesiem figurują w testamencie księcia Mieszka II Otyłego, spisanym w Koźlu 29 października 1245, w którym książę przekazuje te miejscowości biskupiemu kościołowi św. Jana Chrzciciela we Wrocławiu. Najprawdopodobniej w tym okresie mógł być wybudowany pierwszy kościół dla mieszkańców Sławięcic. Historyk Johann Heyne z Wrocławia w swoich badaniach wysunął hipotezę, że kościół w Sławięcicach istniał w XII wieku lub na początku XIII wieku, będąc jednym z najstarszych obiektów na Śląsku, bowiem wspomina go list z 29 marca 1287, przechowywany w Muzeum Archidiecezjalnym we Wrocławiu, księcia Kazimierza bytomskiego do proboszcza w Sławięcicach, Johanna. Należy przypuszczać, że wybudowano go jednak znacznie wcześniej. 
Podczas wyburzenia starego kościoła pod wezwaniem św. Katarzyny Aleksandryjskiej i św. Małgorzaty, w 1864 natrafiono pod jego fundamentami na ślady wskazujące, że pierwotnie istniał tu kościół o wiele starszy niż to pierwotnie przypuszczano. W tej sytuacji historycy wysunęli hipotezę, że czas powstania pierwszej świątyni w Sławięcicach można przesunąć pomiędzy (IX a XII) wiek, kiedy osada należała do państwa wielkomorawskiego, w którym już w IX wieku, działalność misyjną prowadzili Cyryl i Metody. 
Parafia znalazła się w wykazie świętopietrza z 1447, przynależna wówczas do archiprezbiteratu ujazdowskiego. Podczas wojen szwedzkich kościół został przekazany protestantom i czasowo był pod ich zarządem. Stary kościół w wyniku orzeczenia Królewskiego Radcy Budowlanego z Opola, Gerascha o jego złym stanie technicznym, został rozebrany, a na jego miejscu wybudowano w latach 1864–1869 nowy kościół w stylu neogotyckim i przy udziale księcia Hohenlohe von Oehringen. 6 czerwca 1869 nastąpiła uroczysta konsekracja kościoła, której dokonał abp Heinrich Förster z Wrocławia.
W obrębie parafii znajduje się filialny kościół Najświętszej Maryi Panny Królowej Wszechświata w Miejscu Kłodnickim przy ulicy Słowiczej 6, kaplica w Miejscu Kłodnickim przy ulicy Szpaków oraz kaplica w ogrodzeniu kościoła w Sławięcicach poświęcona św. Teresie z Lisieux. Ponadto duszpasterze parafialni posługują w kaplicy Matki Bożej Częstochowskiej w Domu Pomocy Społecznej przy ulicy Zielnej 1, w Sławięcicach. Parafia liczy około 2500 wiernych.
Terytorium parafii.
Do terytorium parafii należały następujące miejscowości: Blachownia, Cisowa i Stara Kuźnia. W wyniku erygowania samodzielnych parafii w tych miejscowościach oraz zmianach terytorialnych dekanatów, zostały one wyłączone z obrębu terytorium parafii w Sławięcicach.

</doc>
<doc id="1850559" url="https://pl.wikipedia.org/wiki?curid=1850559" title="Blair Dunlop">
Blair Dunlop

Blair Dunlop (ur. 11 lutego 1992) – angielski aktor, znany głównie z roli małego Willy'ego Wonki w filmie "Charlie i fabryka czekolady". Występował też gościnnie w dwóch odcinkach angielskiego serialu "Rocket Man" jako Caleb McNulty. Obecnie uczęszcza do Repton School w hrabstwie Derbyshire. Jest synem Ashleya Hutchingsa, występującego w zespole "Rainbow Chasers" muzyka folk.

</doc>
<doc id="1850564" url="https://pl.wikipedia.org/wiki?curid=1850564" title="Gerhardt von Bonin">
Gerhardt von Bonin

Gerhardt von Bonin (ur. 1890, zm. 1979) – amerykański neuropatolog i neuroanatom niemieckiego pochodzenia. Wykładowca na University of Illinois. Redaktor „Journal of Comparative Neurology”.

</doc>
<doc id="1850566" url="https://pl.wikipedia.org/wiki?curid=1850566" title="Marcos Alonso">
Marcos Alonso



</doc>
<doc id="1850568" url="https://pl.wikipedia.org/wiki?curid=1850568" title="When Broken Is Easily Fixed">
When Broken Is Easily Fixed

When Broken Is Easily Fixed – debiutancki album studyjny kanadyjskiej grupy post-hardcore Silverstein, wydany w 2003 roku pod etykietą Victory Records. Został on poprzedzony dwoma EP – When the Shadows Beam, wydaną w 2002 roku i Summer's Stellar Gaze, wydaną w 2000 roku.

</doc>
<doc id="1850570" url="https://pl.wikipedia.org/wiki?curid=1850570" title="Johannes Dietrich">
Johannes Dietrich

Johannes Dietrich (ur. 10 lutego 1985) – niemiecki pływak, trzykrotny mistrz Europy (basen 25 m).
Specjalizuje się w pływaniu stylem motylkowym. Jego największym dotychczasowym sukcesem jest złoty medal mistrzostw Europy na krótkim basenie w Stambule w 2009 roku na dystansie 50 m.

</doc>
<doc id="1850571" url="https://pl.wikipedia.org/wiki?curid=1850571" title="Machniwka (rejon koziatyński)">
Machniwka (rejon koziatyński)

Machniwka () – wieś na Ukrainie, w obwodzie winnickim, w rejonie koziatyńskim. W 2001 roku liczyła ok. 3,5 tys. mieszkańców.
Miejscowość była wzmiankowana w 1410 roku. W latach 1935-2016 nosiła nazwę Komsomolśke.
Miejsce urodzenia Wołodymyra Antonowycza oraz miejsce pochówku Tymka Padury.

</doc>
<doc id="1850573" url="https://pl.wikipedia.org/wiki?curid=1850573" title="Porsche Leipzig">
Porsche Leipzig

Porsche Leipzig GmbH (także: Porsche-Werk, czyli fabryka Porsche) – spółka-córka przedsiębiorstwa Dr. Ing. h.c. F. Porsche AG. W fabryce Porsche w Lipsku produkowane są Porsche Macan, samochód terenowy (Sport Utility Vehicle (SUV)) oraz Porsche Panamera, czterodrzwiowa limuzyna o sportowej linii nadwozia.
Historia fabryki Porsche w Lipsku.
Faza budowy.
W roku 1998 Porsche po raz pierwszy podało do wiadomości informację o podjęciu decyzji o produkcji samochodu terenowego Porsche Cayenne. Ponieważ fabryka koncernu w Zuffenhausen, produkująca modele Porsche 911 i Porsche Boxter, osiągnęła granice wydajności oraz uwarunkowań przestrzennych, zdecydowano zbudować w Lipsku nowe miejsce produkcji. Decyzja poprzedzona była wielostopniowym procesem wyboru, do którego zakwalifikowało się 16 innych miast.
W lutym 2000 roku rozpoczęto w Lipsku prace budowlane na terenie o powierzchni powyżej 200 hektarów oraz jednocześnie zatrudniono pierwszego pracownika. Jeszcze w grudniu tego samego roku ukończono budowę fasady i dachu hali produkcyjnej. Niedługo potem, w październiku 2001 roku, świętowano uroczystość zawieszenia wiechy nowo powstałego budynku centrum klienta. Pod koniec tego samego roku, niespełna 22 miesiące po zatrudnieniu pierwszego pracownika, swoją umowę o pracę podpisał setny zatrudniony.
Rozwój od 2002 do 2009.
Wraz z ukończeniem prac budowlanych, szczególnie toru testowego oraz terenowego, 20 sierpnia 2002 roku fabryka Porsche w Lipsku została uroczyście otwarta. W uroczystości inauguracyjnej wzięli udział urzędujący wówczas kanclerz Niemiec Gerhard Schröder, ówczesny premier Saksonii dr Georg Milbradt oraz poprzedni nadburmistrz miasta Lipska Wolfgang Tiefensee.
Po uroczystym otwarciu fabryki Porsche w Lipsku jeszcze w tym samym roku rozpoczęto produkcję Porsche Cayenne. Poza tym między sierpniem 2003 a majem 2006 produkowano tu pojazd wyczynowy Carrera GT. To wyprodukowane ręcznie Porsche istnieje w limitowanej edycji 1270 egzemplarzy na całym świecie.
Wraz z wykreowaniem Panamery, pierwszego czterodrzwiowego Porsche, rozpoczęto w 2006 roku budowę nowej hali produkcyjnej o powierzchni 25.000 metrów kwadratowych. Dodatkowo powstało centrum logistyczne o powierzchni 23.500 metrów kwadratowych, które zapewniło wydajność niezbędną do produkcji Panamery. Już na wiosnę 2008 roku możliwe było przetestowanie nowych maszyn produkcyjnych przy montażu pierwszego prototypu. Również w tym samym roku liczba pracowników przekroczyła po raz pierwszy 500.
Na początku 2009 roku pracownicy fabryki Porsche wykonali 250.000. samochód Cayenne. Dostawa pierwszego Cayenne Diesel była jednocześnie premierą tego modelu w Niemczech.
Produkcja.
Całkowita powierzchnia fabryki Porsche w Lipsku wynosi 45.000 metrów kwadratowych. W fabryce produkowane są samochody Porsche Macan i Porsche Panamera.
Centrum klienta Porsche Werk Leipzig.
Architektura.
W sercu Porsche Werk Leipzig, pomiędzy torem testowym a halą produkcyjną, znajduje się budynek centrum klienta. Kształtem przypomina on diament i składa się z masywnego cokołu betonowego i trzydziestodwumetrowej wieży w kształcie koła, której elewacja pokryta jest metalowymi panelami. Projekt budynku centrum klienta jest autorstwa biura architektonicznego Gerkan, Marg und Partner (gmp) z Berlina i zbudowany został z takich materiałów jak beton, stal i szkło. Ten charakterystyczny, już z daleka rozpoznawalny budynek podtrzymywany jest 76 kolumnami, z których każda sięga 15 metrów w głąb ziemi. Ogółem na konstrukcję budynku centrum klienta zużyto 170 kilometrów przewodów elektrycznych, 912 ton stali zbrojeniowej, 6450 metrów sześciennych betonu oraz 755 ton stali na stalową konstrukcję nośną.
W 2022 roku została otwarta kawiarnia z widokiem na tor testowy. Można jeździć po torze offroad i torze testowym. Zwiedzanie fabryki, jak i jazda po torach jest możliwa po wcześniejszym umówieniu.
Tory.
Tor testowy.
Tor testowy fabryki Porsche w Lipsku został zaprojektowany przez Hermanna Tilke, kierowcę rajdowego i konstruktora legendarnych tras, takich jak tor Formuły 1 w Malezji czy Bahrajnie. W przypadku projektu toru fabrycznego w Lipsku Tilke wpadł na szczególny pomysł. Tak powstała jedyna w swoim rodzaju kompozycja dziesięciu legendarnych zakrętów światowej sławy tras wyścigowych.
Są to: Suzuka S (Suzuka/Japonia), Sebring (Floryda/Stany Zjednoczone), Loews (Monte Carlo/Monako), Victoria Turn (Rio de Janeiro/Brazylia), Mobil 1 S (Nürburgring/Niemcy), Curve di Lesmo (Monza/Włochy), Bus Stop (Spa-Francorchamps/Belgia), Suntory Corner (Shizuoka/Japonia), Laguna Seca (Monterey/Stany Zjednoczone) i Parabolica (Monza/Włochy).
Tor o łącznej długości 3,7 kilometrów i szerokości 12 metrów zawiera sześć odcinków pozwalających na jazdę na pełnym gazie oraz sześć punktów hamowania. W ten sposób na odcinku startowym i końcowym toru możliwe jest w Porsche GT 1 osiągnięcie maksymalnej prędkości wynoszącej 251 km/h. Odcinek rajdowo-testowy spełnia też wymagania profesjonalnego toru wyścigowego sportu motorowego i posiada certyfikat Międzynarodowej Federacji Samochodowej FIA (Federation Internationale de l´Automobile). Teoretycznie można by przeprowadzać na nim jazdy testowe Formuły 1.
Zasadniczo istnieją rozmaite możliwości użytkowania trasy testowej. Na przykład każdy nowy pojazd poddawany jest ostatecznej kontroli jakościowej na pętli testowej. Poza tym osoby odbierające swój nowy samochód bezpośrednio z fabryki mogą poznać go w najróżniejszych warunkach podczas jazdy pod okiem instruktora Porsche.
Tor terenowy.
Tor terenowy fabryki Porsche w Lipsku znajduje się na obszarze o powierzchni 120 hektarów bezpośrednio na terenie fabryki. Odcinek o długości 6 kilometrów przebiega przez niegdysiejszy militarny obszar szkoleniowy i był używany jeszcze w czasach cesarskich od 1899 roku. Następnie służył za poligon Armii Radzieckiej oraz Narodowej Armii Ludowej Niemieckiej Republiki Demokratycznej. Zachowane bunkry używane są dziś do przejazdów podczas treningów off-road.
Uczestnicy przejazdów terenowych muszą pokonać w sumie 18 modułów, np. piętnastometrowy przejazd przez zbiornik wody, rampę ekstremalną o sześćdziesięcioprocentowym nachyleniu, przejazd przez las oraz przejazd bokiem pod kątem 35 stopni. W ten sposób testowane są zdolności terenowe Porsche Cayenne w rozmaitych ekstremalnych warunkach.
Z rozległego terenu jedynie część o powierzchni 70 hektarów używana jest jako trasa terenowa. W celu rozsądnego połączenia aspektów ekonomicznych z ekologicznymi na obszarach oddzielonych od toru osadzone zostały tury i dzikie konie, tzw. Kuce Exmoor. Poza tym żyje tu w naturalnym środowisku wiele małych zwierząt, jak np. żaby, nietoperze oraz różne gatunki ptaków.

</doc>
<doc id="1850574" url="https://pl.wikipedia.org/wiki?curid=1850574" title="Agenci miłości">
Agenci miłości

Agenci miłości ("Valentine", 2008-2009) – amerykańska komedia romantyczna, dramat opowiadający o wydarzeniach, które przytrafiły się bogom na Ziemi. Serial wyprodukowany został przez Media Rights Capital.
Fabuła.
Serial opowiada o perypetiach rodziny będącej greckimi bogami. Przysłani na Ziemię mają połączyć zbłąkanych zakochanych.

</doc>
<doc id="1850576" url="https://pl.wikipedia.org/wiki?curid=1850576" title="François Isaac de Rivaz">
François Isaac de Rivaz

François Isaac de Rivaz (ur. 19 grudnia 1752 w Paryżu – zm. 30 lipca 1828 w Sion w Szwajcarii) - szwajcarski wynalazca, twórca pierwszego działającego silnika spalinowego dwusuwowego.
Rivaza zainspirował idea silnika, zaproponowana przez Holendra Christiaana Huygensa, który jednak swojego pomysłu nie zrealizował oraz pomysł Philippe Lebona, który opracował tłok poruszany przez energię spalanego gazu. Silnik Rivaza zasilany był mieszanką wodoru i tlenu, opracowany został w 1806 roku. Konstrukcja nie była trwała, gdyż nie był wówczas dostępny materiał, w którym można byłoby prowadzić reakcję spalania. W rok później Rivaz skonstruował jednak pojazd napędzany swoim silnikiem i rozwijał go aż do wersji finalnej z 1813 roku.

</doc>
<doc id="1850577" url="https://pl.wikipedia.org/wiki?curid=1850577" title="Parafia Świętych Apostołów Piotra i Pawła w Świętochłowicach">
Parafia Świętych Apostołów Piotra i Pawła w Świętochłowicach

Parafia Świętych Apostołów Piotra i Pawła – katolicka parafia w Świętochłowicach, w dekanacie świętochłowickim, istniejąca od 26 lutego 1894 roku.

</doc>
<doc id="1850579" url="https://pl.wikipedia.org/wiki?curid=1850579" title="Cai Yuanpei">
Cai Yuanpei

Cai Yuanpei (ur. 11 stycznia 1868 w Shaoxingu, zm. 5 marca 1940 w Hongkongu) – chiński liberalny uczony i pedagog. Zwolennik syntezy myśli chińskiej i zachodniej o poglądach anarchistycznych.
Życiorys.
Był członkiem cesarskiej Akademii Hanlin, działał w ruchu republikańskim. W latach 1912–1913 był pierwszym ministrem edukacji Republiki Chińskiej. W tamtym czasie, utworzono m.in. komisję ds. reform językowych, której zadaniem było rozpoczęcie prac nad fonetycznym systemem do pisania, który miał zastąpić regionalne dialekty. Do komisji został zaproszony m.in. ceniony filolog i również działacz anarchistyczny – Wu Zhihui. Prace komisji zakończyły się stworzeniem fonetycznego pisma bopomofo, które jest do dzisiaj szeroko stosowane.
Na znak sprzeciwu wobec polityki Yuan Shikaia złożył dymisję, po czym wyjechał na studia do Niemiec i Francji. Po powrocie do Chin był w latach 1916–1926 rektorem Uniwersytetu Pekińskiego. Pod jego skrzydłami na uniwersytecie rozwijał się Ruch Nowej Kultury, występujący przeciwko porządkowi konfucjańskiemu i dominacji języka klasycznego w literaturze. W 1919 roku czasowo zrzekł się funkcji rektora na znak solidarności z uczestnikami Ruchu 4 Maja. W 1928 roku założył Academia Sinica, której został pierwszym prezesem.
W 1932 roku na znak sprzeciwu wobec polityki terroru prowadzonej przez rząd Kuomintangu został współzałożycielem Chińskiej Ligi Praw Obywatelskich.

</doc>
<doc id="1850581" url="https://pl.wikipedia.org/wiki?curid=1850581" title="Robert G. Ingersoll">
Robert G. Ingersoll

Robert Green Ingersoll (ur. 11 sierpnia 1833, zm. 21 lipca 1899) – pułkownik wojsk Unii w amerykańskiej wojnie domowej, prawnik, agnostyk, krytyk religii i entuzjasta nauki okrzyknięty „amerykańskim Wolterem”. Autor wielu książek, licznej publicystyki i przemówień oraz wykładów.
Robert G. Ingersoll był pod koniec XIX w. bardzo popularny w Stanach Zjednoczonych. Wypowiadał się w wielu ważnych kwestiach społecznych i światopoglądowych: równouprawnienia kobiet, likwidacji nierówności rasowej, promocji laickiego światopoglądu, wolności słowa i wolności obyczajowej. Aktywista partii republikańskiej.

</doc>
<doc id="1850585" url="https://pl.wikipedia.org/wiki?curid=1850585" title="Metoda Golgiego">
Metoda Golgiego

Metoda Golgiego – metoda barwienia preparatów neurohistologicznych, opracowana przez Camillo Golgiego w 1873 roku. Sam Golgi nazwał ją reakcją czarną ("la reazione nera").
Opis metody:
Opracowano szereg modyfikacji metody Golgiego, takich jak metoda Golgiego-Bubenaite, metoda Golgiego-Coxa, metoda Golgiego-Kopscha czy metoda Golgiego-Ogawy.

</doc>
