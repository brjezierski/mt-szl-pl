<doc id="1850588" url="https://pl.wikipedia.org/wiki?curid=1850588" title="Fred Børre Lundberg">
Fred Børre Lundberg

Fred Børre Lundberg (ur. 25 grudnia 1969 w Hammerfest) – norweski kombinator norweski, czterokrotny medalista olimpijski, sześciokrotny medalista mistrzostw świata, złoty medalista mistrzostw świata juniorów oraz zdobywca Pucharu Świata w kombinacji norweskiej.
Kariera.
Po raz pierwszy na arenie międzynarodowej Fred Børre Lundberg pojawił się w marcu 1989 roku podczas mistrzostw świata juniorów w Vang, gdzie wspólnie z kolegami wywalczył złoty medal w zawodach drużynowych. Wtedy też Norweg zadebiutował w Pucharze Świata, zajmując 13 marca w Oslo 35. miejsce w zawodach metodą Gundersena. Był to jego jedyny start pucharowy w sezonie 1988/1989 więc nie został uwzględniony w klasyfikacji generalnej.
Przełom w jego karierze nastąpił w sezonie 1989/1990. Już w pierwszym starcie cyklu Lundberg nie tylko zdobył pierwsze pucharowe punkty, ale od razu stanął na podium zajmując 19 stycznia 1990 roku w austriackim Murau drugie miejsce w Gundersenie. W swoim kolejnym występie, 10 lutego 1990 roku w Leningradzie był już najlepszy. Na podium stanął także 9 marca 1990 roku w szwedzkim Örnsköldsvik, gdzie ponownie był drugi. W klasyfikacji generalnej pozwoliło mu to na zajęcie czwartego miejsca. Najlepsze wyniki w Pucharze Świata Fred osiągnął jednak w sezonie 1990/1991, kiedy w sześciu z ośmiu konkursów cyklu stawał na podium. Zwyciężył dwukrotnie: 15 grudnia 1990 roku w Trondheim oraz 5 stycznia 1991 roku w niemieckim Schonach. Wyniki te pozwoliły mu na triumf w klasyfikacji generalnej, w której wyprzedził kolejno Austriaka Klausa Sulzenbachera i swego rodaka Tronda Einara Eldena. W lutym 1991 roku Lundberg wystartował na mistrzostwach świata w Val di Fiemme, gdzie w zawodach indywidualnych zwyciężył z przewagą ponad minuty nad drugim w konkursie Sulzenbacherem. W zawodach drużynowych Norwegowie z Lundbergiem w składzie wypadli przeciętnie, zajmując ostatecznie piątą pozycję.
Najważniejszym punktem sezonu 1991/1992 były igrzyska olimpijskie w Albertville w 1992 roku. W konkursie drużynowym Norwegowie w składzie Knut Tore Apeland, Fred Børre Lundberg i Trond Einar Elden po skokach zajmowali dopiero szóste miejsce, co przełożyło się na stratę ponad 6 minut do prowadzących Japończyków. Na trasie biegu Norwegowie byli jednak najlepsi, dzięki czemu awansowali aż na drugie miejsce, na mecie tracąc do reprezentantów Japonii niecałe półtorej minuty. W konkursie indywidualnym Fred po skokach był dziewiąty i do biegu przystąpił ze startą około 1:50 min. Na mecie stawił się jako czwarty, przegrywając walkę o brązowy medal z Klausem Sulzenbacherem o 20 sekund. W rywalizacji pucharowej Norweg czterokrotnie stawał na podium, za każdym razem na jego drugim stopniu. We wszystkich startach plasował się w czołowej szóste, dzięki czemu w klasyfikacji generalnej wyprzedzili go tylko Francuz Fabrice Guy i Klaus Sulzenbacher. Dobrą passę kontynuował w sezonie 1992/1993, który ukończył na drugim miejscu za Japończykiem Kenjim Ogiwarą. Trzykrotnie stawał na podium, w tym 8 stycznia 1993 roku w Schonach zwyciężył. Na mistrzostwach świata w Falun w 1993 roku wraz z Eldenem i Apelandem zdobył srebrny medal w sztafecie.
Podczas igrzysk olimpijskich w Lillehammer w 1994 roku Lundberg sięgnął indywidualnie po złoty medal olimpijski. Skoki na odległość 92,0 i 92,5 m dały mu prowadzenie, którego nie oddał już na trasie biegu. Na mecie zameldował się ponad minutę przed drugim Takanorim Kōno i innym z Norwegów Bjarte Engenem Vikiem. W rywalizacji drużynowej wspólnie z Vikiem i Apelandem wywalczył srebrny medal. Na drugiej pozycji Norwegowie znaleźli się już po skokach, jednak do prowadzących Japończyków tracili ponad 5 minut. W biegu odrobili tylko 18 sekund i tyle samo zyskali nad trzecimi na mecie Szwajcarami. W sezonie 1993/1994 Pucharu Świata Lundberg był trzeci w klasyfikacji generalnej, za Ogiwarą i Kōno. Czterokrotnie stawał na podium: 4 grudnia 1993 roku w Saalfelden am Steinernen Meer i 15 stycznia 1994 roku w Oslo był drugi, a 4 marca w Vuokatti i 12 marca 1994 roku w Sapporo zwyciężał w Gundersenie. W sezonie 1994/1995 czterokrotnie stawał na podium odnosząc dwa zwycięstwa: 10 grudnia 1994 roku w Štrbskim Plesie i 7 stycznia 1995 roku w Schonach. Trzykrotnie jednak nie zmieścił się w czołowej dziesiątce i w efekcie zajął szóste miejsce w klasyfikacji generalnej. Na mistrzostwach świata w Thunder Bay w 1995 roku po raz drugi w swojej karierze został indywidualnym mistrzem świata. Drugi na mecie Fin Jari Mantila stracił do niego pół minuty, a trzeci Sylvain Guillaume z Francji blisko 40 sekund. W sztafecie wraz z Halldorem Skardem, Bjarte Engenem Vikiem i Knutem Tore Apelandem wywalczył srebrny medal. Po raz kolejny Norwegowie musieli uznać wyższość Japończyków.
Ostatnie zwycięstwo w zawodach pucharowych Fred Børre Lundberg odniósł 6 stycznia 1996 roku w Schonach. W sezonie 1995/1996 jeszcze tylko raz stanął na podium - 19 grudnia 1995 roku we włoskim Val di Fiemme był trzeci w Gundersenie. W trzynastu konkursach tego cyklu Norweg pięciokrotnie znalazł się w czołowej dziesiątce i w klasyfikacji generalnej zajął siódmą pozycję. Sezon 1996/1997 był najgorszym w całej karierze Lundberga. W zawodach pucharowych pojawił się siedmiokrotnie, tylko dwa razy znalazł się w pierwszej dziesiątce. Ani razu nie stanął na podium, jego najlepszym wynikiem było siódme miejsce 11 stycznia 1997 roku w Saalfelden am Steinernen Meer. Słabsza forma znalazła przełożenie w indywidualnym wyniku na mistrzostwach świata w Trondheim w 1997 roku, gdzie zajął dopiero 22. pozycję. Mimo to był członkiem norweskiej sztafety, która zdobyła złoty medal. Norwegowie wyprzedzili drugich na mecie Finów o 55 sekund.
Igrzyska olimpijskie w Nagano w 1998 roku przyniosły mu kolejne trofeum. Razem z Halldorem Skardem, Kennethem Braatenem i Bjarte Engenem Vikiem zdobył drużynowo złoty medal. Po skokach Norwegowie znaleźli się na trzeciej pozycji, tracąc do prowadzących Finów osiem sekund, a do drugich Austriaków 4 sekundy. W biegu reprezentacja Norwegii należała do najszybszych na trasie, dzięki czemu na mecie stawili się jako pierwsi, z przewagą ponad minuty nad Finami o ponad półtorej minuty nad Francuzami, którzy zdobyli brązowe medale. Indywidualnie Lundberg był szesnasty, chociaż po skokach zajmował dopiero 22. pozycję. W sezonie 1997/1998 trzykrotnie stawał na podium, za każdym razem na trzecim miejscu. Wtedy też, 10 marca 1998 roku w Falun, gdzie był trzeci, po raz ostatni stanął na pucharowym podium. W Pucharze Świata startował jeszcze w sezonach 1998/1999 i 1999/2000, ale nie odniósł już sukcesów. Ostatnią dużą imprezą, na której wystąpił były mistrzostwa świata w Ramsau w 1999 roku. Indywidualnie zajął tam 16. miejsce w sprincie, a w Gundersenie był dwunasty. Ponadto w sztafecie wraz z Eldenem, Vikiem i Braatenem zdobył srebrny medal. W walce o złoto lepsi okazali się Finowie, którzy zwyciężyli z przewagą ponad minuty. Ostatni oficjalny występ zaliczył 17 marca 2000 roku w Santa Caterina, gdzie zajął 23. miejsce w Gundersenie. Łącznie w ciągu kariery 29 razy stawał na podium, przy czym 9 razy zwyciężał. W 2000 roku zakończył karierę.
W 1998 roku Lundberg otrzymał Medal Holmenkollen wspólnie z biegaczami narciarskimi: Łarisą Łazutiną i Aleksiejem Prokurorowem z Rosji oraz Harrim Kirvesniemim z Finlandii.
Obecnie mieszka w Oslo. Jego partnerką życiową jest norweska biegaczka narciarska Marit Bjørgen.

</doc>
<doc id="1850590" url="https://pl.wikipedia.org/wiki?curid=1850590" title="Fred Borre Lundberg">
Fred Borre Lundberg



</doc>
<doc id="1850591" url="https://pl.wikipedia.org/wiki?curid=1850591" title="Europejskie Igrzyska Juniorów w Lekkoatletyce 1964">
Europejskie Igrzyska Juniorów w Lekkoatletyce 1964

1. Europejskie Igrzyska Juniorów w Lekkoatletyce – zawody lekkoatletyczne dla sportowców do lat 19, które odbywały od 18 do 20 września 1964 roku na Stadionie Dziesięciolecia w Warszawie.

</doc>
<doc id="1850594" url="https://pl.wikipedia.org/wiki?curid=1850594" title="Parafia św. Augustyna w Lipinach Śląskich">
Parafia św. Augustyna w Lipinach Śląskich

Parafia Świętego Augustyna – katolicka parafia w Świętochłowicach, w dzielnicy Lipiny Śląskie, w dekanacie świętochłowickim, istniejąca od 21 września 1888 roku.
Historia.
W dniu 18 stycznia 1873 roku wikariat generalny wrocławski wystąpił do rejencji w Opolu z wnioskiem o ustanowienie w Lipinach samodzielnej parafii i oddzielenia jej od macierzystej parafii św. Barbary w Królewskiej Hucie. Wniosek ten nie został przyjęty, ponieważ sprawa natrafiła na trudności stwarzane przez państwo pruskie, które podjęło walkę z Kościołem katolickim (Kulturkampf). W 1888 roku zarząd kościelny ponowił prośbę o erygowanie parafii, które ostatecznie nastąpiło 21 września 1888 roku w czasie konsekracji kościoła św. Augustyna przez biskupa wrocławskiego Georga Koppa z Wrocławia.
Działalność parafii.
Ks. Józef Michalski rozpoczął wraz ze swoją posługą pracę nad uszlachetnieniem i wychowaniem parafian. W swoich kazaniach, głoszonych po polsku, nawoływał do rzucania nałogów. Dla zwalczania pijaństwa założył Bractwo Wstrzemięźliwości, które swoją działalnością spowodowało, że wielu parafian rzuciło nałóg. 26 sierpnia 1873 założono parafialną bibliotekę, która dysponowała dość sporą liczbą książek w języku polskim i niemieckim. Pod koniec 1874 w parafii istniało już ponad dziesięć organizacji kościelnych.
W dniu 19 lutego 1893 z okazji 50. rocznicy święceń biskupich Ojca Świętego Leona XIII odbyła się uroczysta msza święta połączona z wieczorną procesją. Przeszła ona ulicami Lipin i Chropaczowa. Ulice, domy i okna były iluminowane i oflagowane flagami z barwami papieskimi i narodowymi.
Po dziś dzień procesje Bożego Ciała są jednymi z najbarwniejszych na Śląsku. W procesji uczestniczą górnicy w historycznych strojach oraz mieszkańcy Lipin.

</doc>
<doc id="1850595" url="https://pl.wikipedia.org/wiki?curid=1850595" title="Zakład św. Łazarza w Poznaniu">
Zakład św. Łazarza w Poznaniu

Zakład św. Łazarza w Poznaniu (obecnie "Dom Opieki Sióstr Miłosierdzia św. Wincentego a Paulo") – zabytkowy zespół opiekuńczo-sakralny przy ul. Sielskiej 13 w Poznaniu, na Górczynie, prowadzony przez siostry Szarytki.
Architektura.
Na górczyński zespół architektoniczny św. Łazarza składają się trzy główne obiekty:
Za wyżej wymienionymi budynkami znajduje się dość rozległe założenie ogrodowe z interesującym, starym drzewostanem: lipa drobnolistna, dąb, kasztanowce w szpalerze, topole włoskie i wiązy szypułkowe. Uzupełniają je młodsze krzewy iglaste. Pośród ogrodu stoją także zabudowania gospodarcze, w tym dawna stodoła (zamieniona w latach 90. XX w. na dom mieszkalny) i kostnica.
Zespół stanowi Dom Opieki dla ludzi starszych i zniedołężniałych. Siostry Szarytki zajmują się m.in. prowadzeniem szpitali, pielęgnowaniem chorych w ich domach i szpitalach oraz działalnością charytatywną.
Kaplica od 1956 nosi wezwanie Niepokalanego Serca Maryi. W latach 1929 – 1931 odgrywała rolę górczyńskiego kościoła parafialnego (do czasu wzniesienia, według projektu Tadeusza Szulca, Kościoła św. Krzyża).
Dojazd.
Dojazd zapewniają tramwaje MPK Poznań, podążające w kierunku pętli "Górczyn" (linie: 5, 8, 14) – przystanek "Sielska".

</doc>
<doc id="1850598" url="https://pl.wikipedia.org/wiki?curid=1850598" title="Somebody to Love (piosenka Jefferson Airplane)">
Somebody to Love (piosenka Jefferson Airplane)

Somebody to Love – utwór rockowy autorstwa Darby'ego Slicka, oryginalnie nagrany w połowie lat 60. XX wieku przez zespół The Great Society. Sławę utworowi przyniosła wersja Jefferson Airplane. Magazyn "Rolling Stone" umieścił wersję Jefferson Airplane na 274. miejscu w rankingu 500 najlepszych piosenek wszech czasów.
Powstanie utworu.
"Somebody to Love" został napisany przez gitarzystę The Great Society, Darby'ego Slicka, kiedy ten rozstał się ze swoją dziewczyną. Pierwsze wykonanie zostało nagrane właśnie przez zespół Slicka, kiedy należała jeszcze do niego późniejsza wokalistka Jefferson Airplane, Grace Slick (będąca wtedy w związku małżeńskim z bratem Darby'ego). Singel został wydany w 1966 razem z drugą kompozycją gitarzysty, "Free Advice" jako B-side singla.Wydawnictwo uzyskało małą popularność w obrębie rodzinnego miasta zespołu, San Francisco.
Ponowne nagranie.
Kiedy Grace Slick dołączyła do Jefferson Airplane, zespół zgodził się nagrać utwór do albumu "Surrealistic Pillow", razem z nową kompozycją Grace - "White Rabbit". Nowa wersja stała się pierwszym sukcesem dla Jefferson Airplane, zdobywając piąte miejsce na liście przebojów Billboard Hot 100. Był to też jeden z pierwszych hitów, który został nagrany na zachodnim wybrzeżu Stanów Zjednoczonych i poruszał tematykę ówczesnych kontrkultur.
W kulturze masowej.
Wersja Jefferson Airplane była wykorzystana w filmie "Fear and Loathing in Las Vegas", gdy główny bohater wspomina, gdy po raz pierwszy brał LSD w klubie "The Matrix" w San Francisco w 1967. Piosenka pojawia się także w prologu filmu "A Bright Shining Lie" (1998), oraz w "Home at the End of the World" (2004). Kompozycja została zawarta także w filmie "St. Vincent" z 2014 roku.
W filmie "The Cable Guy" (1996) aktor Jim Carrey wykonał wersję karaoke jako odgrywana przez niego postać, Ernie "Chip" Douglas.
Pełna wersja piosenki została użyta na początku filmu "Four Brothers".
Utwór użyto także na potrzeby gry "Rock Band 3".

</doc>
<doc id="1850601" url="https://pl.wikipedia.org/wiki?curid=1850601" title="Philippe Lebon">
Philippe Lebon

Philippe Lebon (ur. 29 maja 1767 w Brachay, 2 grudnia 1804 w Paryżu) – francuski inżynier i chemik, pomysłodawca silnika spalinowego.
Życiorys.
Urodził się w Brachay we Francji w 1767 roku. Uczył się w szkole "Ecole des Ponts et Chaussées", gdzie później wykładał mechanikę.
Lebon pracował nad ulepszeniem maszyny parowej, jednak w 1797 roku zajął się pozyskiwaniem gazu z drewna do oświetlania i ogrzewania pomieszczeń. W 1799 roku opatentował opracowaną przez siebie termolampę, która dawała światło w wyniku spalania gazu. Zaprezentował ją publiczności w roku 1801, jednak z powodu nieprzyjemnego zapachu spalin nie przyjęła się ona.
Lebon był także autorem pomysłu silnika napędzanego przez gaz spalany w mieszance z powietrzem za pomocą iskry. Pomysł zrealizował kilkadziesiąt lat później Jean Etienne Lenoir.
Zmarł 2 grudnia 1804 roku w Paryżu, obrabowany i pchnięty sztyletem.

</doc>
<doc id="1850603" url="https://pl.wikipedia.org/wiki?curid=1850603" title="Stijn Wuytens">
Stijn Wuytens

Stijn Wuytens (ur. 8 października 1989 w Brukseli) – belgijski piłkarz, występujący na pozycji pomocnika. Od 2020 zawodnik Lommel. Jest krewnym Jana Wuytensa, także piłkarza.
Kariera.
Stijn Wuytens karierę rozpoczął w klubie KRC Genk. Następnie przeniósł się do juniorskiej drużyny PSV Eindhoven. W seniorskiej drużynie zadebiutował w 2008 roku, w meczu z Feyenoordem o Superpuchar Holandii. Następnie w 2009 roku został wypożyczony do De Graafschap, w którym zagrał w 17 meczach. Grał też w Beerschot AC i Willem II Tilburg. W 2016 przeszedł do AZ Alkmaar, a w 2020 do Lommel.

</doc>
<doc id="1850604" url="https://pl.wikipedia.org/wiki?curid=1850604" title="Manuel Sarabia">
Manuel Sarabia

Manuel Sarabia López (ur. 9 stycznia 1957 w Abanto Zierbena) – hiszpański piłkarz, reprezentant kraju.
Kariera piłkarska.
Karierę rozpoczął w 1974 w klubie Athletic Bilbao. Grał w nim przez 14 lat. Rozegrał 284 spotkania i strzelił 83 bramki. W 1977 był wypożyczony do klubu Barakaldo CF. W 1988 przeszedł do klubu CD Logroñés. W 1991 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1983. W 1984 został powołany na MŚ 1984. Karierę reprezentacyjną zakończył w 1985, dla której zagrał w 15 spotkaniach, strzelając 2 bramki.
Kariera trenerska.
Karierę trenerską rozpoczął w 1995 w rezerwach Athleticu Bilbao. W 1999 objął funkcję trenera CD Badajoz. W 2002 trenował klub Numancji.

</doc>
<doc id="1850606" url="https://pl.wikipedia.org/wiki?curid=1850606" title="Tunel Bôrik">
Tunel Bôrik

Tunel Bôrik – tunel drogowy w ciągu autostrady D1 we wschodniej Słowacji, między wsiami Mięguszowce i Jánovce na wschód od Popradu. 
Budowa tunelu, prowadzona przez konsorcjum „Inžinierske stavby, a.s.-Marti Contractors” tzw. nową austriacką metodą drążenia tuneli (NATM), zaczęła się w czerwcu 2006. 11 grudnia 2007 drążenie tunelu zostało uroczyście zakończone. 5 grudnia 2009 tunel został otwarty do użytku. 
Tunel Bôrik ma długość 999 m, składa się z dwóch nitek – północnej i południowej, po dwa pasy ruchu każda. Spadek jezdni wynosi 1% na wschód. Szerokość jezdni - 7,5 m + chodniki szerokości 1 m po obu stronach. Jezdnia jest cementowo-betonowa. W tunelu działają telefony komórkowe i radio. Obowiązuje ograniczenie prędkości do 80 km/h. 
Tunel Bôrik biegnie pod szczytem Bôrik (992 m n.p.m.), w poprzek bocznego pasma Kozich Grzbietów wcinających się w Kotlinę Popradzką. Budowę tunelu mimo wyższego kosztu wybrano ze względu na skrócenie trasy autostrady o 3,5 km, mniejszą uciążliwość dla mieszkańców gęsto zaludnionego terenu i mniejszą szkodę dla środowiska. 

</doc>
<doc id="1850608" url="https://pl.wikipedia.org/wiki?curid=1850608" title="Didier Robert">
Didier Robert

Didier Georges Anthony Robert (ur. 26 kwietnia 1964 w Saint-Pierre) – francuski i reunioński polityk i samorządowiec, deputowany XIII kadencji, w latach 2010–2021 przewodniczący rady regionalnej Reunionu.
Życiorys.
Absolwent Instytutu Nauk Politycznych w Aix-en-Provence. Pracował w administracji samorządowej, doszedł do stanowiska dyrektora gabinetu Alaina Bénarda, mera Saint-Paul. W 2001 został radnym miasta Le Tampon, w 2004 radnym reuniońskiej rady regionalnej, w której zasiadał przez trzy lata.
W 2006 objął stanowisko mera Le Tampon, zastępując wieloletniego burmistrza André Thien Ah Koona, który ustąpił w związku z orzeczeniem sądu karnego.
Didier Robert wystartował w wyborach parlamentarnych w 2007 w jednym z reuniońskich okręgów wyborczych jako przedstawiciel Unii na rzecz Ruchu Ludowego. Uzyskał mandat poselski do Zgromadzenia Narodowego, pokonując w drugiej turze prezydenta Reunionu Paula Vergès. W 2010 wybrany na przewodniczącego rady regionalnej Reunionu (prezydenta tego regionu). W 2014 w trakcie kadencji objął mandat senatora. W grudniu 2015 jako kandydat centroprawicy, w tym powstałych na bazie UMP Republikanów, z powodzeniem ubiegał się o prezydencką reelekcję. W 2021 nie został wybrany na kolejną kadencję, przegrywając z Huguette Bello. Pozostał członkiem rady regionalnej na kolejną kadencję.
W 2018 zrezygnował z członkostwa w Republikanach.

</doc>
<doc id="1850609" url="https://pl.wikipedia.org/wiki?curid=1850609" title="Parafia Matki Bożej Różańcowej w Chropaczowie">
Parafia Matki Bożej Różańcowej w Chropaczowie

Parafia Matki Bożej Różańcowej – katolicka parafia w Świętochłowicach, w dzielnicy Chropaczów, w dekanacie świętochłowickim, istniejąca od 11 marca 1921 roku.

</doc>
<doc id="1850610" url="https://pl.wikipedia.org/wiki?curid=1850610" title="Polska Misja Duszpasterska Trójcy Świętej w Chicago">
Polska Misja Duszpasterska Trójcy Świętej w Chicago

Polska Misja Duszpasterska Trójcy Świętej w Chicago, (potocznie zwana "Trójcowem"), (ang. "Holy Trinity Polish Mission") – duszpasterska misja rzymskokatolicka położona w Chicago w stanie Illinois, Stany Zjednoczone. Jest wieloetniczną misją w północno-zachodniej części Chicago, z mszą św. w języku polskim dla polskich imigrantów. Nadzór klerycki sprawuje Towarzystwo Chrystusowe dla Polonii Zagranicznej. Kościół został konsekrowany w 1909 roku i poświęcony Trójcy Świętej.
Historia.
Parafię św. Trójcy w Chicago utworzyli polscy imigranci, pochodzący, głównie z Wielkopolski, Śląska i Pomorza. Zbudowali oni, w 1869 roku, kościół św. Stanisława Kostki. Ponieważ kościół św. Stanisława nie mieścił napływającej ludności, w 1873 roku zbudowano, w pobliżu, kościół św. Trójcy, jako filę parafii św. Stanisława Kostki, nad którą, opiekę duszpasterską sprawowało Zgromadzenie Zmartwychwstańców. W 1876 roku kościół został zamknięty. Po roku, władze kościelne udzieliły pozwolenia na odprawianie mszy św., do czasu kanonicznego uregulowania statusu kościoła św. Trójcy. Jednak po śmierci ks. Mielcuszny, w 1881 kościół ponownie zamknięto. Po raz trzeci kościół otwarto w 1889 roku, ale tylko na kilka miesięcy. W 1893 roku utworzono odrębną parafię i powierzone ją księżom z Zakonu Kanoników Świętego Krzyża, odtąd zaczął się prawdziwy rozwój parafii św. Trójcy. Była to prężna parafia, skupiająca liczną Polonię, usytuowana w tzw. "Trójkącie Polskim". W 1975 roku, parafię opuścili księża z Zakonu Kanoników Świętego Krzyża. Od tej pory, do 1986 roku, parafia należała do Zgromadzenia Zmartwychwstańców. Księża Zmartwychwstańcy odeszli z parafii w 1986 roku, i parafii groziło zamknięcie.
"Trójcowo" odrodziło się ponownie w 1987 roku, za sprawą kardynała Josepha Bernardina, który utworzył w tym kościele "Polską Misję Duszpasterską Trójcy Świętej". Duszpasterstwo w tej misji zostało powierzone księżom z Towarzystwa Chrystusowego dla Polonii Zagranicznej. Od tej pory kościół św. Trójcy stał się „Katedrą” Polonii chicagowskiej. Wielką pomoc dla parafii ofiaruje, od 1989 roku, Zgromadzenie Sióstr Misjonarek Chrystusa Króla dla Polonii Zagranicznej).

</doc>
<doc id="1850611" url="https://pl.wikipedia.org/wiki?curid=1850611" title="Stef Nijland">
Stef Nijland

Stef Nijland (ur. 10 sierpnia 1988 w Hoogezand) – holenderski piłkarz, występujący na pozycji napastnika. W latach 1997–2008 był zawodnikiem FC Groningen. Od 2008 roku występuje w PSV Eindhoven. Na sezon 2011/2012 wypożyczony do NEC Nijmegen, a następnie od 2013 roku był na wypożyczeniu w Brisbane Roar. W maju 2013 roku podpisał trzyletni kontrakt z PEC Zwolle.

</doc>
<doc id="1850614" url="https://pl.wikipedia.org/wiki?curid=1850614" title="Parafia Świętej Trójcy w Chicago">
Parafia Świętej Trójcy w Chicago



</doc>
<doc id="1850615" url="https://pl.wikipedia.org/wiki?curid=1850615" title="Sarah Nambawa">
Sarah Nambawa

Sarah Nambawa (ur. 23 września 1984 lub 23 września 1985) – ugandyjska lekkoatletka specjalizująca się w skoku w dal oraz trójskoku.
Mistrzyni Afryki z 2010. Zajęła szóstą lokatę w konkursie trójskoku podczas pucharu interkontynentalnego w Splicie (2010).
Rekordy życiowe.
Nambawa jest autorką najlepszego wyniku w historii ugandyjskiej lekkoatletyki na 200 metrów w hali – w 2008 przebiegła ten dystans w czasie 25,10 sekundy. Miało to jednak miejsce na bieżni o obwodzie większym niż 200 metrów, zatem ten rezultat nie został ratyfikowany jako oficjalny rekord kraju.

</doc>
<doc id="1850618" url="https://pl.wikipedia.org/wiki?curid=1850618" title="Kongres Polonii Niemieckiej">
Kongres Polonii Niemieckiej

Kongres Polonii Niemieckiej T.z. (niem. "Polnischer Kongress in Deutschland e.V.") – założony został 15 lutego 1992 r. przez 16 stowarzyszeń jako dobrowolny związek organizacji polonijnych w Niemczech, w celu reprezentowania interesów Polonii wobec władz, zgodnie z niemiecką konstytucją i Traktatem o Przyjaźni i Współpracy Polsko-Niemieckiej z dnia 17 czerwca 1991 r.
Kongres czerpie z tradycji innych niemieckich organizacji polonijnych, zwłaszcza Związku Polaków w Niemczech spod znaku „Rodła”, a także zagranicznych, między innymi Kongresu Polonii Amerykańskiej.
Cele.
Do głównych celów Kongresu Polonii Niemieckiej należy, z jednej strony, reprezentowanie interesów Polonii Niemieckiej wobec władz samorządowych i federalnych Republiki Federalnej Niemiec oraz Rządu Rzeczypospolitej Polski, z drugiej zaś strony, krzewienie i pielęgnowanie zbliżenia pomiędzy narodami polskim i niemieckim.
Kongres Polonii Niemieckiej reprezentuje organizacje polonijne zrzeszające Polaków mieszkających w Niemczech oraz „osoby posiadające niemieckie obywatelstwo, które są polskiego pochodzenia, albo przyznają się do języka, kultury lub tradycji polskiej”. Organizacja wspiera wszelką działalność kulturalną, pielęgnowanie języka i polskich zwyczajów, a także wspomaga materialny awans tej części społeczeństwa polskiego.
Działania służą jednocześnie upowszechnianiu na terenie Niemiec wiedzy o Polsce, o jej historii, kulturze oraz aktualnej sytuacji politycznej i społecznej. Przy tym szczególna uwaga przywiązywana jest pielęgnowaniu dobrego wizerunku Polski i Polaków. W szerszej perspektywie Kongresowi Polonii Niemieckiej przyświeca idea integracji europejskiej i budowa wspólnej, zjednoczonej Europy, w której współpraca polsko-niemiecka może być postrzegana jako wzorzec dla innych narodów. Wypełniając zadania reprezentacji Polaków w Niemczech i promocji dobrych stosunków polsko-niemieckich, Kongres Polonii Niemieckiej funkcjonuje jako platforma wymiany informacji. W tym zakresie inspiruje i koordynuje on współpracę między organizacjami polonijnymi w Niemczech, między Polonią Niemiecką a ojczyzną oraz Polonią Świata.
Struktura.
Kongres Polonii Niemieckiej, jako organizacja wyższej użyteczności publicznej, zrzesza obecnie 30 organizacji działających na terenie Niemiec. Członkiem Kongresu może zostać organizacja, instytucja lub środowisko polonijne utożsamiające się z programem zawartym w Statucie Kongresu Polonii Niemieckiej.
Działalność.
Kongres Polonii Niemieckiej bierze udział w częstych oficjalnych kontaktach z reprezentantami władz niemieckich i polskich. Uczestniczy we wszystkich ważnych spotkaniach Europejskiej Unii Wspólnot Polonijnych z siedzibą w Brukseli i Światowej Rady Polonii z siedzibą w Toronto, których jest również członkiem zwyczajnym.

</doc>
<doc id="1850619" url="https://pl.wikipedia.org/wiki?curid=1850619" title="Oddział 731">
Oddział 731



</doc>
<doc id="1850621" url="https://pl.wikipedia.org/wiki?curid=1850621" title="Białoruska Socjaldemokratyczna Hramada">
Białoruska Socjaldemokratyczna Hramada

Partia „Białoruska Socjaldemokratyczna Hramada” () – partia polityczna na Białorusi, opozycyjna wobec władzy prezydenta Alaksandra Łukaszenki. Jej przewodniczącym był Stanisłau Szuszkiewicz, a organem kierowniczym jest Centralna Rada.
Deklarowanym celem BSH jest stworzenie humanitarnego, demokratycznego społeczeństwa na fundamencie gospodarki mieszanej i różnorodności struktur politycznych; prawna i socjalna ochrona ludzi pracy; potwierdzenie zasad wolności ludzkiej, socjalnej sprawiedliwości i solidarności.
Nazwa partii jest myląca – programie przyjętym na 2. zjeździe w 1999 określono, że BSH jest partią centroprawicową. Nie trzyma się, jak to określono w programie, ustalonej wśród partii socjaldemokratycznych zasady gospodarki regulowanej przez państwo, natomiast występuje za gospodarką mieszaną, przede wszystkim rynkową. Ponadto, dużą rolę w programie poświęcono sprawie odrodzenia narodowego i wzmocnieniu niezależności państwowej Białorusi, co także jest cechą partii prawicowych. BSH jest typową przedstawicielką tzw. białoruskiej opozycji demokratycznej.
Partia była współzałożycielem utworzonej 9 stycznia 2011 roku Narodowej Koordynacyjnej Rady Opozycji, której zadaniem jest domagać się "uwolnienia ludzi aresztowanych z przyczyn politycznych, informować obywateli Białorusi i wspólnotę międzynarodową, domagać się powrotu Białorusi na drogę prawa i demokracji, a także tworzyć warunki do przeprowadzenia w kraju wolnych i demokratycznych wyborów".
Historia.
W 2002 roku partia liczyła 1271 członków. Pod koniec listopada 2016 roku Szuszkiewicz podał, że partia miała oficjalnie około 3600 członków „i ostatnio nawet wstępowała do niej młodzież”, faktycznie jednak w całym kraju działało ok. 100-150 aktywistów.
Pod koniec listopada 2016 roku lider partii Stanisłau Szukiewicz ogłosił, że BSH nie będzie więcej wynajmować biur, ponieważ nie jest w stanie ponosić tak wysokich kosztów. Według białoruskiego prawa posiadanie siedmiu biur jest wymagane dla utrzymania rejestracji partii, oznaczałoby to zatem, że ugrupowanie zostanie zlikwidowane. Szuszkiewicz zapowiedział przekształcenie partii w „komitet organizacyjny na rzecz jej odtworzenia”, co pozwoliłoby zbierać się w prywatnych mieszkaniach. Wskazywał także na swój zbyt zaawansowany wiek, by kierować partią, oraz wyrażał żal, że sterów nie przejmuje młodsze pokolenie. Tym niemniej, według stanu na 2021 roku, BSH nadal znajdowała się na oficjalnej liście zarejestrowanych partii.

</doc>
<doc id="1850624" url="https://pl.wikipedia.org/wiki?curid=1850624" title="Jari Mantila">
Jari Mantila

Jari Sakari Mantila (ur. 14 lipca 1971 r. w Kotce) – fiński narciarz klasyczny, specjalista kombinacji norweskiej, dwukrotny medalista olimpijski oraz czterokrotny medalista mistrzostw świata.
Kariera.
Po raz pierwszy na arenie międzynarodowej Jari Mantila pojawił się 10 lutego 1990 roku, kiedy wystartował w zawodach Pucharu Świata w Leningradzie. Zajął tam 47. miejsce w konkursie rozgrywanym metodą Gundersena. W sezonie 1989/1990 wystartował jeszcze trzykrotnie, ale punktów nie zdobył i nie został uwzględniony w klasyfikacji generalnej. Z zerowym dorobkiem punktowym zakończył także starty w sezonie 1990/1991. Pierwsze pucharowe punkty zdobył 28 lutego 1992 roku w Lahti, gdzie był dwunasty w Gundersenie. Punktował także dwukrotnie w marcu tego samego roku i ostatecznie zajął 24. pozycję w klasyfikacji sezonu 1991/1992. W lutym 1992 roku Mantila wystartował na igrzyskach olimpijskich w Albertville, wraz z kolegami kończąc rywalizację w sztafecie na siódmym miejscu. W zawodach indywidualnych Jari po skokach zajmował piąte miejsce i przed wyruszeniem na trasę biegu tracił do prowadzącego Austriaka Klausa Ofnera ponad minutę. Niestety Fin nie ukończył biegu, wobec czego nie był klasyfikowany.
W trzech kolejnych latach najlepiej wypadł w sezonie 1993/1994, kiedy rywalizację pucharową ukończył na dziewiątym miejscu. Punktował we wszystkich swoich startach, czterokrotnie plasując się w czołowej dziesiątce. Najlepszy wynik osiągnął 19 marca 1994 roku w Thunder Bay, gdzie był piąty w Gundersenie. W tym czasie brał udział w mistrzostwach świata w Falun w 1993 roku oraz mistrzostwach w Thunder Bay w 1995 roku. Na szwedzkich mistrzostwach był ósmy w sztafecie, a indywidualnie uplasował się na 24. pozycji. Dwa lata później w Kanadzie osiągnął jeden z największych sukcesów swojej kariery, zdobywając srebrny medal w Gundersenie i ulegając tylko Norwegowi Fredowi Børre Lundbergowi. W sztafecie Finowie z Mantilą w składzie zajęli dziewiąte miejsce. Wystąpił także na igrzyskach olimpijskich w Lillehammer w 1994 roku, plasując się na ósmym miejscu w sztafecie oraz na czternastym w konkursie indywidualnym.
Przełom w karierze Fina nastąpił w sezonie 1995/1996. Już w trzecim starcie cyklu, 19 grudnia 1995 roku w Val di Fiemme nie tylko po raz pierwszy stanął na podium zawodów pucharowym, ale od razu odniósł zwycięstwo. Później jeszcze trzykrotnie stawał na podium, z czego dwukrotnie był drugi i raz trzeci. Łącznie jedenastokrotnie meldował się w czołowej dziesiątce zawodów, dzięki czemu zajął trzecie miejsce w klasyfikacji generalnej, za Norwegiem Knutem Tore Apelandem i Japończykiem Kenjim Ogiwarą. Jeszcze lepiej Mantila spisywał się w sezonie 1996/1997. Ponownie cztery razy znalazł się na podium, przy czym 22 listopada 1996 roku w Rovaniemi odniósł jedyne w tym sezonie i zarazem ostatnie w karierze zwycięstwo w zawodach Pucharu Świata. W klasyfikacji generalnej lepszy był tylko jego rodak, Samppa Lajunen, a trzecie miejsce zajął Bjarte Engen Vik z Norwegii. Na mistrzostwach świata w Trondheim w 1997 roku wspólnie z Hannu Manninenem, Tapio Nurmelą i Samppą Lajunenem wywalczył srebrny medal w drużynie, a rywalizację w konkursie metodą Gundersena ukończył na 14. pozycji.
Sezony 1997/1998 i 1998/1999 przyniosły mu słabsze występy w Pucharze Świata i w efekcie miejsca poza czołową dziesiątką klasyfikacji generalnej. W tym okresie najbliżej pucharowego podium był 28 listopada 1997 roku w Rovaniemi, gdzie był czwarty w Gundersenie. W tym czasie Fin zdobył jednak dwa medale. W 1998 roku, podczas igrzysk olimpijskich w Nagano Finowie w tym samym składzie co w Trondheim sięgnęli po srebrny medal olimpijski. Po skokach znajdowali się na prowadzeniu i na trasę biegu wyruszyli z przewagą 4 sekund nad Austriakami oraz ośmiu sekund nad Norwegami. W biegu to Norwegowie okazali się najlepsi, Finowie zdołali jednak obronić drugie miejsce. Na mecie do zwycięzców stracili jednak ponad minutę. W starcie indywidualnym Jari był dziesiąty po skokach i ze stratą 3 minut i 43 sekund wyruszył na trasę biegu. W biegu tym zaprezentował się jednak słabo, tracąc kolejne cztery pozycje. Na mecie stawił się jako czternasty. Rok później, na mistrzostwach świata w Ramsau, wspólnie z Nurmelą, Manninenem i Lajunenem wywalczył złoty medal drużynowo. Indywidualnie Fin plasował się w pierwszej połowie drugiej dziesiątki: w Gundersenie był jedenasty, a w sprincie czternasty.
Ostatni raz na podium zawodów pucharowych Mantila stanął 3 stycznia 2000 roku w Oberwiesenthal, gdzie zajął trzecie miejsce w sprincie. W sezonie 1999/2000 jeszcze dziewięć razy znalazł się w czołowej dziesiątce, ale na podium już nie stawał. W klasyfikacji generalnej był ostatecznie dziesiąty. W lecie 2000 roku wziął udział w trzeciej edycji Letniego Grand Prix w kombinacji norweskiej, zajmując czwarte miejsce w klasyfikacji końcowej. W czterech konkursach indywidualnych Fin dwa razy stanął na podium: 26 sierpnia w Klingenthal był trzeci, a 30 sierpnia w Oberhofie drugi w Gundersenie. W Pucharze Świata startował do zakończenia sezonu 2001/2002, ale uzyskiwał coraz słabsze wyniki. Ostatni oficjalny występ zanotował 16 marca 2002 roku w Oslo, gdzie zajął 49. miejsce w sprincie. Mimo indywidualnych niepowodzeń Jari osiągał sukcesy drużynowe. Na mistrzostwach świata w Lahti w 2001 roku razem z Mantilą, Manninenem i Jaakko Tallusem zdobył brązowy medal w sztafecie. Finowie ulegli tylko Norwegom i Austriakom, tracąc do pierwszych 19,4 sekundy, a do drugich 8,5 sekundy. Indywidualnie pojawił się tylko w Gundersenie, plasując się na piętnastej pozycji. Rok później, podczas igrzysk olimpijskich w Salt Lake City wystąpił tylko w sztafecie, wraz Lajunenem, Manninenem oraz Tallusem sięgając po drużynowe mistrzostwo olimpijskie. Był to pierwszy drużynowy złoty medal w kombinacji w historii startów Finów na igrzyskach.
W 2002 roku zakończył karierę.

</doc>
<doc id="1850625" url="https://pl.wikipedia.org/wiki?curid=1850625" title="Parafia św. Józefa w Świętochłowicach">
Parafia św. Józefa w Świętochłowicach

Parafia Świętego Józefa – katolicka parafia w Świętochłowicach, w dzielnicy Zgoda, w dekanacie świętochłowickim, istniejąca od 17 maja 1883 roku.
Pierwszą świątynią parafialną był kościół św. Józefa w Czarnym Lesie.

</doc>
<doc id="1850626" url="https://pl.wikipedia.org/wiki?curid=1850626" title="Świstunka iberyjska">
Świstunka iberyjska

Świstunka iberyjska ("Phylloscopus ibericus") – gatunek małego wędrownego ptaka z rodziny świstunek (Phylloscopidae).
Systematyka i zasięg występowania.
Świstunka iberyjska do niedawna była uważana za podgatunek pierwiosnka. Do 2001 roku w użyciu była też łacińska nazwa "Phylloscopus brehmii", wykazano jednak, że jest ona błędna. Obecnie "P. ibericus" uznaje się za gatunek monotypowy, wcześniej wyróżniano dwa podgatunki:
Zimuje w zachodniej Afryce – od Senegalu na wschód po Burkinę Faso i północną Ghanę. Do Polski zalatuje wyjątkowo – do końca 2018 odnotowano zaledwie 4 stwierdzenia; ostatnie z nich miało miejsce wiosną 2018 roku w Kuźnicy (powiat pucki) i był to jednocześnie pierwszy potwierdzony przypadek lęgu tego ptaka na terenie kraju.
Morfologia.
Długość ciała wynosi 11–12 cm, a masa 7–8,25 g. Ma nieco dłuższe skrzydła od pierwiosnka, a wierzch jej ciała jest trochę bardziej zielonkawy i żółtawy.
Ptaków należących do tych dwóch gatunków nie da się rozpoznać w terenie na podstawie cech zewnętrznych. Wyraźnie różni się natomiast głosem "djiu", przypominającym głos gila oraz trzyczęściową pieśnią, podobną trochę do śpiewu piecuszka, a złożoną z wydawanych coraz szybciej, ostro brzmiących sylab. Często zakańcza ją trylem "tjip-tjip-thip-huid-huid-tirr".
Status i ochrona.
Międzynarodowa Unia Ochrony Przyrody (IUCN) uznaje świstunkę iberyjską za gatunek najmniejszej troski (LC – "Least Concern"). Liczebność populacji europejskiej w 2015 roku szacowano na 926 000 – 1 530 000 dorosłych osobników. Trend liczebności populacji uznawany jest za wzrostowy.
Na terenie Polski podlega ścisłej ochronie gatunkowej.

</doc>
<doc id="1850627" url="https://pl.wikipedia.org/wiki?curid=1850627" title="Auta - odcinek specjalny">
Auta - odcinek specjalny



</doc>
<doc id="1850628" url="https://pl.wikipedia.org/wiki?curid=1850628" title="Homo laborans">
Homo laborans

Homo laborans (łac. „człowiek pracujący”) – jedna z podstawowych kategorii teoretycznych opisujących ludzkie działanie w ekonomii, ekonomii politycznej i socjologii pracy.
Kategoria ta w koncepcji utylitarystycznej akcentuje pracę jako świadomą działalność człowieka polegająca na wymianie usługi świadczonej w trakcie pracy za dobra materialne lub ich uniwersalny ekwiwalent, czyli pieniądz. 
W koncepcji marksistowskiej praca jest z kolei traktowana jako fundament (baza) ludzkiej świadomości.

</doc>
<doc id="1850630" url="https://pl.wikipedia.org/wiki?curid=1850630" title="Parafia Najświętszego Serca Pana Jezusa w Piaśnikach">
Parafia Najświętszego Serca Pana Jezusa w Piaśnikach

Parafia Najświętszego Serca Pana Jezusa - katolicka parafia w dekanacie świętochłowickim, w Świętochłowicach-Piaśnikach, istniejąca od 1 lipca 1938 roku. 
Proboszczowie.
Proboszczami parafii byli:
Wikariusze.
Wikariuszami parafii są:

</doc>
<doc id="1850631" url="https://pl.wikipedia.org/wiki?curid=1850631" title="Przewieszenie">
Przewieszenie

Przewieszenie (przewieszka) – wybrzuszony fragment ścian skalnych. Stanowi część ściany nachyloną do poziomu pod kątem przekraczającym 90°. Może występować zarówno na otwartej ścianie, jak również w kominie, na żebrze itp.
Przewieszenia mogą powstawać na skutek podcięcia dolnej części ściany, na przykład przez działalność lodowca lub płynącej wody. Innym mechanizmem powstawania przewieszeń jest selektywne wietrzenie skały wzdłuż warstwy mało odpornej lub poziomego spękania tektonicznego.
Rodzajem przewieszki jest okap. Duże partie przewieszonej skały o nachyleniu zbliżonym do poziomu są przez wspinaczy nazywane dachami.
Wspinaczka w przewieszeniu.
Drogi wspinaczkowe wiodące przewieszonymi ścianami wymagają dużej siły rąk, a także dużej wytrzymałości siłowej. Kluczową umiejętnością podczas pokonywania przewieszeń jest przeniesienie jak największej części ciężaru ciała na nogi. Wymaga to odpowiedniego wytrenowania m.in. mięśni brzucha oraz wykonywania skręceń całego ciała umożliwiających jego usztywnienie, przybliżenie środka ciężkości ciała do ściany i wydłużenie zasięgu rąk. Wykształcenie i utrzymanie tych umiejętności wymaga systematycznego treningu. Z tego powodu sztuczne ściany wspinaczkowe (poza obiektami nastawionymi głównie na początkujących amatorów wspinania) oferują głównie drogi obfitujące w przewieszenia.
Sportowe drogi wspinaczkowe w dużym przewieszeniu (np. w dachu) najczęściej są wyposażone w powieszone na stałe ekspresy – dzięki temu po poprowadzeniu drogi nie trzeba ściągać własnych ekspresów, co w przewieszonej ścianie może stanowić dużą trudność.
Największe przewieszenia.
Jedną z miar wielkości przewieszenia jest kąt nachylenia ściany do poziomu (większy niż 90°) lub kąt odchylenia od kierunku pionowego (większy niż 0°). Innym parametrem opisującym przewieszenie jest odległość przechodzącej przez dany punkt ściany linii pionowej od tej samej ściany w jej dolnych partiach (mierzona w poziomie). Największym pod tym względem przewieszeniem w Alpach jest okap na Cima Ovest di Lavaredo, w którego przypadku odległość rzutu pionowego od podstawy ściany wynosi 40 metrów. Największym przewieszeniem w polskiej części Tatr jest okap na Ministrancie w masywie Mnicha.

</doc>
<doc id="1850634" url="https://pl.wikipedia.org/wiki?curid=1850634" title="Eugeniusz Miklas">
Eugeniusz Miklas

Eugeniusz Miklas (ur. 14 stycznia 1946) – polski lekkoatleta specjalizujący się w skoku o tyczce.
W 1964 zdobył srebrny medal rozegranych w Warszawie europejskich igrzysk juniorów. Rok później jedyny raz w swojej karierze uplasował się w czołowej "8" mistrzostw kraju w kategorii seniorów – zdobył srebrny medal reprezentując barwy Spójni Gdańsk.

</doc>
<doc id="1850639" url="https://pl.wikipedia.org/wiki?curid=1850639" title="Spartak Połtawa">
Spartak Połtawa

Spartak Połtawa (ukr. Футбольний клуб «Спартак» Полтава, "Futbolnyj Kłub "Spartak" Połtawa") – ukraiński klub piłkarski z siedzibą w Połtawie.
Historia.
Chronologia nazw:
Piłkarska drużyna Spartak została założona w Połtawie w XX wieku. W 1938 zespół startował w rozgrywkach Pucharu ZSRR. W 1946 klub debiutował w Trzeciej Grupie, centralnej strefie ukraińskiej Mistrzostw ZSRR. Potem klub występował w rozgrywkach mistrzostw i Pucharu obwodu połtawskiego, dopóki nie został rozwiązany.

</doc>
<doc id="1850642" url="https://pl.wikipedia.org/wiki?curid=1850642" title="Herb gminy Stanin">
Herb gminy Stanin

Herb gminy Stanin przedstawia w polu czerwonym błogosławiącego św. Stanisława w pontyfikalnych szatach złotych i srebrnych, w takiejże mitrze, ze złotym pastorałem. Po prawej stronie biskupa widnieje półpostać wskrzeszanego Piotrowina srebrna, po lewej zaś srebrna chustka przewiązana w koło ze zwisającymi końcami. 
Symbolika.
Postać św. Stanisława nawiązuje do nazwy gminy. Stanin należy do nazw dzierżawczych i pochodzi od słowa "Stan" - skróconego imienia Stanisław. Jednym ze sposobów przedstawienia świętego Stanisława w ikonografii jest ukazanie sceny wskrzeszania Piotrowina. Skręcona chusta pochodzi z herbu Nałęcz właścicieli Stanina - Jarczewskich.
Historia herbu.
Herb został przyjęty uchwałą nr. XIII/86/08 z 29 lutego 2008.

</doc>
<doc id="1850645" url="https://pl.wikipedia.org/wiki?curid=1850645" title="Octan fenylu">
Octan fenylu

Octan fenylu, etanian fenylu (CH3COOC6H5) – organiczny związek chemiczny, ester kwasu octowego i fenolu. Jest to ciecz trudno rozpuszczalna w wodzie o zapachu jaśminu.

</doc>
<doc id="1850649" url="https://pl.wikipedia.org/wiki?curid=1850649" title="Gardenia tahitańska">
Gardenia tahitańska

Gardenia tahitańska ("Gardenia taitensis" DC.) – gatunek rośliny z rodziny marzanowatych. Występuje na wyspach południowego Pacyfiku. Narodowy kwiat Tahiti, gdzie znany jest jako "tiare tahiti" (język tahitański: "kwiat Tahiti"). Kwiat gardenii stanowi godło zarówno Tahiti, jak i Wysp Cooka, znajduje się także w logo tahitańskich linii lotniczych Air Tahiti Nui. Pierwszy opis botaniczny tego gatunku sporządził Georg Forster, przyrodnik biorący udział w drugiej wyprawie Jamesa Cooka. Roślina znajduje zastosowanie ze względu na swe walory ozdobne, jak i kosmetyczne. 

</doc>
<doc id="1850653" url="https://pl.wikipedia.org/wiki?curid=1850653" title="Zamieszki wokół spotkań piłkarskich Egiptu z Algierią (2009)">
Zamieszki wokół spotkań piłkarskich Egiptu z Algierią (2009)

Zamieszki wokół spotkań Egiptu z Algierią – ogół wydarzeń okołosportowych, chuligańskich oraz politycznych, do jakich doszło w listopadzie 2009 roku w związku ze spotkaniami reprezentacji narodowych Egiptu i Algierii w ramach eliminacji do Mistrzostw Świata 2010 w Południowej Afryce.
Tło wydarzeń.
Oba państwa leżą w Afryce Północnej, a spotkania pomiędzy piłkarskimi reprezentacjami tych krajów, określane jako lokalne derby, od dawna należały do najbardziej napiętych i elektryzujących wydarzeń sportowych. Mecze tych reprezentacji zwane są nawet „matką wszystkich meczów”, same drużyny uchodzą zaś za odwiecznych rywali. Oba kraje posiadają także bogate tradycje oraz ambicje piłkarskie, zwłaszcza Egipt mający na koncie sześć zwycięstw w Pucharze Narodów Afryki. Apetyty na awans do mundialu były po obu stronach tym większe, iż oba kraje od dłuższego czasu nie uczestniczyły w tym turnieju (Algieria od 1986 r., Egipt od 1990 r.).
Z historycznego punktu widzenia stosunki pomiędzy oboma państwami nie układały się źle. Znamienne było poparcie ówczesnego prezydenta Egiptu, Gamala Abdela Nasera w dążeniu Algierii do niepodległości podczas wojny z Francją, które skłoniło Francję do wzięcia udziału w agresji na Egipt podczas kryzysu sueskiego. Sam Naser do dziś w Algierii jest otoczony szacunkiem. Oba kraje miały i wciąż mają wiele wspólnego pod względem narodowościowym, religijnym, językowym, kulturalnym, ekonomicznym oraz geograficznym.
Pierwsze spotkanie pomiędzy obiema reprezentacjami miało miejsce 4 lipca 1963 r., ale należy także wspomnieć o drużynie piłkarskiej algierskiego Frontu Wyzwolenia Narodowego, która w latach 50. XX wieku propagując przyznanie Algierii niepodległości prowadziła tournée po Afryce, Azji i Europie Wschodniej. Jednak Egipt odmówił wówczas gry z nią. Podczas Igrzysk Afrykańskich 1978 rozgrywanych w Algierii, miejscowa policja zaatakowała egipskich piłkarzy oraz kibiców podczas ich meczu z reprezentacją Libii. Do zamieszek doszło także przy okazji spotkania Egiptu z Algierią w ramach kwalifikacji do Igrzysk Olimpijskich 1984.
Najważniejszą datą w bogatej historii spotkań pomiędzy Egiptem i Algierią był rok 1989, kiedy to oba kraje starły się ze sobą w decydującym dwumeczu o awans do Mistrzostw Świata 1990. Pierwsze spotkanie, rozegrane w Konstantynie (Algieria) zakończyło się bezbramkowym remisem. W rewanżu, na wypełnionym po brzegi 120-tysięczną publicznością kairskim stadionie, zwycięstwo odnieśli gospodarze, wygrywając skromnie 1:0. Bramkę zdobył w czwartej minucie legendarny w Egipcie napastnik, Hossam Hassan. Spotkanie dostarczyło ogromnych emocji. Jeden z egipskich piłkarzy, Ayman Younis, pauzujący akurat w tamtym meczu z powodu kontuzji odniesionej w pierwszym spotkaniu w Konstantynie tak relacjonował tamto wydarzenie:
Ale wydarzenia pomeczowe miały znacznie bardziej dramatyczny przebieg. Algierscy piłkarze rozdrażnieni porażką, oskarżając jednocześnie tunezyjskiego sędziego Alego Bennaceura o stronniczość, zaczęli wywoływać zamieszki. Najpierw ich agresja skierowała się właśnie wobec sędziego zawodów; w jego stronę udali się nie tylko piłkarze, ale także cały sztab trenerski i oficjele. Dzięki interwencji służb porządkowych nie doszło do rękoczynów, ale sędziemu udało się dotrzeć do szatni dopiero po ośmiu minutach. Następnie agresja Algierczyków skierowała się na trybunę VIP-ów. Ostatni akt miał miejsce na konferencji pomeczowej, kiedy to podczas burdy lekarz egipskiej reprezentacji stracił oko. O spowodowanie urazu oskarżony został znany algierski piłkarz, Lakhdar Belloumi, który w związku z oskarżeniem po powrocie do Algierii nie mógł już stamtąd wyjechać w obawie przed aresztowaniem. Ostatecznie, po niemal 20 latach okazało się, że realnym sprawcą był bramkarz, Kamel Kadri. Wydarzenia z tamtego meczu spowodowały, iż Egipt odmówił udziału w mającym odbyć się w Algierii Pucharze Narodów Afryki 1990. Pod presją wykluczenia z FIFA działacze wysłali jednak swą reprezentację, ale w drużynie znaleźli się wyłącznie młodzi piłkarze.
W eliminacjach do południowoafrykańskiego mundialu w 2010 r. los ponownie skojarzył w finałowej rundzie drużyny Egiptu i Algierii. Ekipy trafiły do grupy C, wraz z Zambią oraz Rwandą. Pierwsze spotkanie pomiędzy tymi zespołami przypadało na drugą kolejkę spotkań, 7 czerwca 2009 r. Gospodarzami byli Algierczycy. Tym razem obyło się bez incydentów. Prezydent Algierii, Abdelaziz Buteflika, przy okazji meczu doprowadził do rozwiązania sprawy ze spotkania sprzed 20 lat, wpływając na poszkodowanego wówczas doktora egipskiej drużyny, aby za solidną rekompensatą wycofał swe oskarżenie. Sam mecz zakończył się zwycięstwem Algierii 3:1.
Mecz w Kairze.
Przed rewanżowym spotkaniem obu ekip 14 listopada, które miało zakończyć ich zmagania w grupie C sytuacja była bardzo napięta. Obydwie drużyny w spotkaniach z Zambią oraz Rwandą straciły zaledwie po dwa punkty, co czyniło je jedynymi kandydatami do awansu z tej grupy. Algieria miała więc punktów 13, Egipt zaś 10. Bilans bramkowy Algierii wynosił 9:2 (+7), Egiptu z kolei 7:4 (+3). Aby więc uzyskać awans Algierii wystarczał remis, a nawet jednobramkowa porażka; Egipt musiał to spotkanie wygrać różnicą co najmniej trzech bramek. Do ciekawej sytuacji mogło dojść w przypadku dwubramkowego zwycięstwa drużyny Egiptu. Obie ekipy zrównałyby się wtedy punktami oraz bilansem bramkowym. Także w bezpośrednich pojedynkach byłby remis, bowiem w pierwszym spotkaniu Algieria pokonała Egipt różnicą dwóch goli (nie miała zastosowania zasada preferowania drużyny z większą liczbą bramek strzelonych na wyjeździe). W związku z tą możliwością już przed meczem ustalono, że w takim przypadku zostanie rozegrane pomiędzy drużynami dodatkowe spotkanie na neutralnym terenie w Sudanie.
Atmosfera przed decydującą grą była podgrzewana na długo przed samą konfrontacją. W październiku egipscy hakerzy przeprowadzili atak typu denial-of-service na stronę internetową algierskiego dziennika Ech-Chorouk El-Youmi; w odpowiedzi algierski haker posługujący się nickiem „KADER11000” włamał się na strony egipskiego prezydenta oraz gazety Al-Ahram. Zagorzałe dyskusje trwały także na forach internetowych. Dużą rolę odegrały egipskie media, które również poddały się emocjom towarzyszącym rywalizacji i zamieszczały prowokujące materiały. Nawet Coca-Cola rozpoczęła w Egipcie kampanię reklamową zatytułowaną „I Was There 1989” ("Byłam tam 1989"), w której przypominała szczęśliwe dla Egipcjan momenty z historycznego spotkania z Algierią z 1989 r. Napięcia spowodowały reakcję ministrów spraw zagranicznych obu państw, którzy zaapelowali o spokój i zachowanie wyłącznie sportowego aspektu rywalizacji.
Po przyjeździe algierskich piłkarzy do Egiptu 12 listopada, autokar wiozący zawodników z lotniska do hotelu został zaatakowany przez grupę młodych ludzi. W stronę pojazdu poleciały kamienie. Trzech graczy zostało lekko rannych podczas incydentu – Khaled Lemmouchia w głowę, Rafik Halliche w okolicy oka i Rafik Saïfi w rękę. Ponadto ucierpiał także trener bramkarzy. Po incydencie informacje o ataku pojawiły się w algierskich mediach. Z kolei doniesienia ze strony egipskiej zaprzeczały jakoby doszło do incydentu. Rankiem następnego dnia we francuskiej stacji Canal+ ukazał się krótki materiał filmowy ukazujący zakrwawionych zawodników algierskiej ekipy wychodzących z autobusu, a także pokazujących kamienie, jakimi w nich rzucano; w mediach ukazało się także nagranie, jakie podczas ataku wykonał w autobusie własnym telefonem komórkowym Rafik Saïfi. FIFA w swym oficjalnym oświadczeniu zaapelowała do egipskich władz oraz federacji piłkarskiej o zapewnienie algierskiej delegacji wszelkich potrzebnych środków bezpieczeństwa, jednocześnie potwierdzając organizację spotkania w planowanym terminie.
Mecz rozegrany został wieczorną porą, na obsadzonym do ostatniego miejsca 75-tysięczną widownią stadionie w Kairze. Po wcześniejszym incydencie, Lemmouchia i Halliche musieli grać z opatrunkami na głowach. Spotkanie rozpoczęło się pomyślnie dla Egiptu, który już w trzeciej minucie objął prowadzenie. Jednak wynik taki nie mógł satysfakcjonować Egipcjan, którzy potrzebowali przynajmniej dwubramkowego zwycięstwa, aby przedłużyć swoje szanse na awans. Ich ataki przyniosły skutek dopiero w piątej minucie doliczonego czasu gry, tuż przed końcowym gwizdkiem sędziego, kiedy to Emad Motaeb strzałem głową zdobył bramkę dającą jeszcze nadzieję na awans.
Po spotkaniu w Kairze, mieszkańcy miasta wyszli na ulicę, by świętować odniesione w dramatycznych okolicznościach zwycięstwo. Nie obyło się bez zamieszek, w których ranni zostali algierscy kibice. Algierski "Ech-Chorouk El-Youmi" donosił nawet na początku o sześciu zabitych. Doniesienia te zdementował algierski ambasador w Kairze, Abdel Qader Hadjar, który poinformował, że rannych w pomeczowych starciach zostało co najmniej 11 Algierczyków, ale nie ma wśród nich zabitych. Egipskie ministerstwo zdrowia podało z kolei informacje o 12 rannych w zajściach Egipcjanach i 20 Algierczykach. Informacje o zabitych były nieprawdziwe, lecz po meczu wciąż docierały one do opinii publicznej. Znany algierski raper, Réda City 16, który był na meczu i wspierał swoją reprezentację po powrocie do kraju udał się zapłakany do redakcji "Ech-Chorouk" i pokazywał zdjęcia rzekomo zabitego algierskiego kibica oraz opowiadał o zamieszkach, do jakich doszło w Kairze. Film z redakcji "Ech-Chorouk" opublikowany został w internecie. Te i inne doniesienia wywołały w Algierii trwające trzy dni manifestacje, zwłaszcza młodych ludzi domagających się wymierzenia sprawiedliwości.
Podczas zamieszek doszło do ataków na Egipcjan mieszkających w Algierii. Zniszczone zostało biuro EgyptAir-u w Algierze, odnotowano także ataki na budynki operatora sieci komórkowych Djezzy GSM, należącego do egipskiej grupy Orascom. Egipcjanie wysłali do Algieru samolot w celu ewakuacji swoich obywateli obawiających się pozostać w Algierii, ale ten nie otrzymał pozwolenia na lądowanie. Wywołało to starcia na ulicach Kairu, gdzie ponad tysięczny oddział służb porządkowych został przydzielony do obrony algierskiej ambasady. W starciach w dzielnicy Zamalik ucierpiało 39 policjantów. Zamieszki miały miejsce także w Marsylii, gdzie młodzi przedstawiciele mniejszości arabskiej algierskiego pochodzenia podpalali oraz niszczyli łodzie i samochody, a także wybijali szyby w sklepach. Ośmiu uczestników tych wydarzeń zostało aresztowanych.
Mecz w Omdurmanie.
Po dwubramkowym zwycięstwie Egiptu sprawdził się niecodzienny scenariusz, w którym to obydwie drużyny zakończyły grupową rywalizację z równym dorobkiem punktowym i bramkowym. Rozstrzygnięcia zabrakło nawet przy porównaniu bezpośrednich pojedynków. Zgodnie z wcześniejszymi ustaleniami, 18 listopada miał odbyć się dodatkowy mecz na neutralnym terenie. Jeszcze 11 listopada FIFA dokonała wyboru miejsca rozegrania takiego ewentualnego spotkania. Algieria chciała grać w Tunezji, Egipt zaś w Sudanie. Losowanie przeprowadzone w siedzibie międzynarodowej federacji piłkarskiej w Zurychu wskazało Sudan i to tam też miał się odbyć trzeci mecz.
Areną zmagań piłkarzy tym razem miał być Stade de Al-Merrikh w Omdurmanie. Liczba widzów mogącego pomieścić 41 000 osób stadionu została ze względów bezpieczeństwa zredukowana do 35 000. Dla kibiców obydwu reprezentacji przeznaczono po 9 000 biletów, pozostałe 17 000 było do nabycia przez Sudańczyków. Bilety z tej puli były potem sprzedawane na czarnym rynku i wielokrotnie przewyższały pierwotną cenę. Do pilnowania porządku w trakcie zawodów zaangażowano ponad 15 000 funkcjonariuszy.
Przed meczem dochodziło do kolejnych incydentów. Między kibicami dochodziło do awantur. Autobus wiozący ekipę Egiptu został zaatakowany kamieniami, jednak obyło się bez urazów wśród piłkarzy. Prezydent algierskiej federacji piłkarskiej na oficjalnym spotkaniu odmówił podania ręki swemu egipskiemu odpowiednikowi.
Spotkanie na neutralnym terenie nie miało już tak jednostronnego przebiegu. Co więcej, po jednej z kontr, w czterdziestej minucie Algierczykom udało się wyjść na prowadzenie. El-Hadarego silnym strzałem, niemal w okienko bramki, pokonał obrońca, Anthar Yahia. Piłka odbiła się jeszcze od poprzeczki i wpadła do siatki. Wynik do przerwy nie uległ już zmianie. W drugiej połowie Egipcjanie rzucili się do odrabiania strat. Nie brakowało okazji i strzałów, ale wynik nie uległ już zmianie i to Algieria mogła cieszyć się z upragnionego awansu do Mistrzostw Świata.
Po meczu doszło do drobnych starć pomiędzy kibicami. Pojawiały się sprzeczne doniesienia odnośnie do rozmiarów walk i kontuzji. Al-Ahram w surowym tonie pisał o rozróbach algierskich chuliganów, oskarżając ich o posiadanie niebezpiecznego sprzętu i ataki na egipskich fanów. Podobne doniesienia okazały się jednak być w większości fałszywe bądź przesadzone.
Fani w Algierii po końcowym gwizdku wylegli na ulice, by świętować zwycięstwo. Również we Francji liczne grupy demonstrowały swą radość. Ponad 12 000 ludzi zgromadziło się na Polach Elizejskich. W całej Francji doszło też do zamieszek – ogółem aresztowano aż 150 osób. W zupełnie odmiennych nastrojach byli kibice w Egipcie, gdzie po raz kolejny doszło do starć. Główne demonstracje miały miejsce przed ambasadą Algierii.
Reakcje.
Po meczu, Egipt tymczasowo wezwał do kraju swojego ambasadora w Algierii, oficjalnie w celu przeprowadzenia „konsultacji”. Następnie wydał komunikat, iż ambasador nie powróci do Algierii, jeśli ta oficjalnie nie przeprosi za ataki na Egipcjan i ich przedsiębiorstwa oraz nie uiści stosownych rekompensat. Prezydent Hosni Mubarak, podczas publicznego wystąpienia, oświadczył, że Egipt nie będzie tolerował łamania praw wobec jego obywateli. Algierski ambasador w Kairze został wezwany do złożenia wyjaśnień w sprawie ataków na egipskich obywateli oraz firmy w Sudanie i Algierii. Sudan zaś wezwał egipskiego wysłannika w Chartumie, w proteście przeciw pojawiającym się w egipskich mediach fałszywym doniesieniom odnośnie do zamieszek po meczu w Omdurmanie. Z kolei egipska federacja piłkarska domagała się wyjaśnień i zagroziła zamrożeniem członkostwa w międzynarodowych strukturach piłkarskich, zawieszając przy tym od razu członkostwo w Północnoafrykańskiej Unii Piłkarskiej. Egipcjanie początkowo wycofali się także z goszczenia Mistrzostw Afryki w piłce ręcznej 2010, na których zagrać miała reprezentacja Algierii, jednak parę dni później zmienili swoją decyzję. FIFA wszczęła procedurę dyscyplinarną w stosunku do Egiptu odnośnie do ataku na autobus z algierskimi piłkarzami, do jakiego doszło przed meczem w Kairze. Sepp Blatter zwołał także nadzwyczajne zebranie FIFA, by omówić kwestie ostatnich kontrowersji w światowym futbolu, w tym zajść przy okazji spotkań Egiptu z Algierią. Na kongresie podjęto decyzję o wszczęciu postępowania wobec obydwu federacji. W jego wyniku w maju 2010 roku egipską federację ukarano karą grzywny w wysokości 100 000 franków szwajcarskich oraz zobowiązano reprezentację Egiptu do rozegrania pierwszych dwóch spotkań u siebie w ramach eliminacji do Mistrzostw Świata 2014 w odległości minimum 100 km od Kairu.
Jedna z egipskich wiosek w prowincji Nowa Dolina zwana była dotąd „al-Jaza'ir” (arab.: "Algieria"), po incydentach postanowiono jednak zmienić jej nazwę na „Mubarak al-misriyin” ("Mubarak dla Egiptu").

</doc>
<doc id="1850655" url="https://pl.wikipedia.org/wiki?curid=1850655" title="Parafia wojskowa św. Kazimierza Królewicza w Katowicach">
Parafia wojskowa św. Kazimierza Królewicza w Katowicach

Parafia wojskowa św. Kazimierza Królewicza – rzymskokatolicka parafia w Katowicach, należąca do Dekanatu Sił Powietrznych Ordynariatu Polowego Wojska Polskiego (do roku 2012 parafia należała do Krakowskiego Dekanatu Wojskowego)
Parafia erygowana 21 stycznia 1993 r.

</doc>
<doc id="1850659" url="https://pl.wikipedia.org/wiki?curid=1850659" title="Tomis Konstanca">
Tomis Konstanca

Tomis Konstanca (rum. "Tomis Constanţa") – rumuński męski klub siatkarski z Konstancy założony w 1996 roku. Od sezonu 2007/2008 występuje w najwyższej klasie rozgrywek klubowych w Rumunii.
Sukcesy.
Puchar Rumunii:
Mistrzostwo Rumunii:
Puchar Challenge:

</doc>
<doc id="1850660" url="https://pl.wikipedia.org/wiki?curid=1850660" title="Michał Łangowski">
Michał Łangowski

Michał Łangowski (ur. 17 lutego 1979 w Kołobrzegu) – lider, autor piosenek, tekstów, wokalista, gitarzysta zespołu poezji śpiewanej Cisza jak ta.
Wraz z zespołem "Cisza jak ta" brał udział w nagraniu 12 płyt grupy:
Płyty solowe:

</doc>
<doc id="1850662" url="https://pl.wikipedia.org/wiki?curid=1850662" title="Halloween Night">
Halloween Night



</doc>
<doc id="1850663" url="https://pl.wikipedia.org/wiki?curid=1850663" title="American Pie VII">
American Pie VII



</doc>
<doc id="1850664" url="https://pl.wikipedia.org/wiki?curid=1850664" title="Polityka turystyczna">
Polityka turystyczna

Polityka turystyczna jest to świadome oddziaływanie państwa i innych podmiotów na turystykę realizowanej w ramach ogólnej polityki gospodarczej kraju polegającej na określaniu celów ekonomicznych i pozaekonomicznych oraz na doborze odpowiednich środków i metod niezbędnych do ich realizacji.
1) Ujęcie węższe
Polityka turystyczna realizowana poprzez państwo i samorząd terytorialny, które dysponują ustawowo określonymi kompetencjami w zakresie turystyki i rozwoju.
2) Ujęcie szersze
Polityka turystyczna obejmuje także działania innych pozarządowych podmiotów odnoszących się do turystyki.
Cele i zakres polityki turystycznej.
W polityce występują cele ekonomiczne i pozaekonomiczne. W państwach o wyraźnie wykształconej funkcji turystycznej uwidoczniony jest głównie cel pozaekonomiczny, w tym głównie cele społeczne i ekologiczne, gdzie w centrum uwagi znajduje się człowiek oraz środowisko przyrodnicze i kulturowe. Takimi krajami są np. Austria, Hiszpania (na turystykę zrównoważoną), Szwajcaria, Niemcy (rozbudzanie potrzeb turystycznych). W Polsce dominuje cel ekonomiczny czego wyrazem jest zapis strategii rozwoju kraju, że turystyka służy osiąganiu celów strategicznych kraju.
Praktyka jest taka, że większość krajów stosuje w turystyce system celów mieszanych czyli ekonomicznych, społecznych i ekologicznych.
Zakres polityki turystycznej czyli czym powinna się zajmować:
Podmioty polityki turystycznej.
Podmioty polityki turystycznej (5 grup):
Stosunek państwa do turystyki.
Państwo może mieć negatywny stosunek do turystyki. Występował on i niekiedy jeszcze występuje w państwach, które nie są przygotowane do rozwoju przyjazdowego i wyjazdowego ruchu turystycznego lub też występują przeszkody natury politycznej lub ideologicznej. Doskonałymi przykładami tak państw są: Białoruś, Korea Północna czy Kuba.
Stosunek neutralny państwa jest wtedy, kiedy państwo nie ingeruje w rozwój turystyki dopóki nie jest on sprzeczny z ogólnymi interesami kraju i nie wywiera negatywnego wpływu na życie społeczno-gospodarcze jak np. Szwajcaria.
Stosunek pozytywny państwa polega na tym, że państwa podejmuje świadome działania i bieżącą kontrolę wpływu turystyki na życie społeczno-gospodarcze, ponadto istnieją sprecyzowane cele i narzędzia polityki turystycznej.
Narzędzia polityki turystycznej.
Narzędzia polityki turystycznej, czyli środki, którymi dąży się do osiągnięcia celu, dzielą się na 4 grupy:

</doc>
<doc id="1850665" url="https://pl.wikipedia.org/wiki?curid=1850665" title="Hachirogata">
Hachirogata



</doc>
<doc id="1850668" url="https://pl.wikipedia.org/wiki?curid=1850668" title="Spiceworld">
Spiceworld

Spiceworld – drugi w kolejności wydania album muzyczny popularnego w latach 90. żeńskiego zespołu Spice Girls, w składzie Emma Bunton (Baby Spice), Melanie Chisholm „Mel C” (Sporty Spice), Melanie Brown „Mel B” (Scary Spice), Victoria Beckham (Posh Spice) i Geri Halliwell (Ginger Spice). Jest to ostatnia płyta z udziałem Ginger, po jej opublikowaniu Geri Halliwell opuściła zespół w 1998. Album zawiera 10 utworów.
Nagrania w Polsce uzyskały status podwójnej platynowej płyty.
Lista utworów.
Utwory nie umieszczone na płycie, ale przypisane do albumu

</doc>
<doc id="1850669" url="https://pl.wikipedia.org/wiki?curid=1850669" title="Henry Leland">
Henry Leland

Henry Martin Leland (ur. 16 lutego 1843 w Barton w Vermont - 26 marca 1932 w Detroit) - amerykański inżynier, wynalazca i przedsiębiorca, założyciel firm motoryzacyjnych Cadillac i Lincoln.
Z wykształcenia był inżynierem-mechanikiem. W 1902 roku założył produkujące samochody przedsiębiorstwo Cadillac, które dość szybko zostało włączone do koncernu General Motors. Po wybuchu I wojny światowej, na tle konfliktu z szefem GM o wsparcie przemysłu lotniczego, Leland opuścił firmę Cadillac. Założona przez niego nowa firma, Lincoln Motor Company zajęła się produkcją silników lotniczych dla samolotów Liberty. Po zakończeniu wojny Lincoln zaczęło produkować także samochody, zajmując się konkurencją z Cadillakiem w segmencie luksusowym. Lincoln został następnie przejęty przez Ford Motor Company.

</doc>
<doc id="1850670" url="https://pl.wikipedia.org/wiki?curid=1850670" title="Amerykanie pochodzenia syryjskiego">
Amerykanie pochodzenia syryjskiego

Amerykanie pochodzenia syryjskiego – obywatele lub rezydenci Stanów Zjednoczonych, których przodkowie pochodzą z Syrii, bądź też imigranci z tego kraju.
Powszechnie uważa się, że pierwsza, znacząca fala imigrantów z Syrii zaczęła przybywać do Stanów Zjednoczonych od około 1880 roku. Ci pierwsi imigranci osiedlali się głównie w Nowym Jorku, Bostonie i Detroit. Następne migracje były o wiele mniejsze. Było to spowodowane uchwaleniem przez kongres Aktu Imigracyjnego w 1924 (Immigration Act of 1424), który to akt wprowadzał limity i restrykcje wobec imigrantów. Po ponad 40 latach, w 1965 doszło do zastąpienia tamtej ustawy nowym Aktem Imigracyjnym (Immigration Act of 1965), który znosił limity. Odnotowano wówczas znaczący wzrost liczby imigrantów, także z Syrii. Ocenia się, że między 1961 a 2000 rokiem do USA przybyło około 64 600 Syryjczyków.
Ogromna większość imigrantów z Syrii, którzy przybyli do Stanów między 1880 a 1960 rokiem, wyznawała chrześcijaństwo. Niewielką mniejszość stanowili żydzi. Syryjscy wyznawcy islamu w większych liczbach zaczęli przybywać dopiero po 1965. Według danych spisu ludności z 2000 roku społeczność Amerykanów pochodzenia syryjskiego wynosiła 129 606, co znaczy, iż stanowią oni 12% wszystkich Arabów w Stanach Zjednoczonych.
Historia.
Powszechnie przyjmuje się, że pierwsi przybysze z obszaru tak zwanej Wielkiej Syrii znaleźli się w USA w latach 90. XIX stulecia. Pracowali głównie jako domokrążcy czy sklepikarze. Przed 1920 Syria wchodziła w skład Wielkiej Syrii, która składała się także z ziem dzisiejszego Libanu, Jordanii i Palestyny. Większość imigrantów z tego regionu klasyfikowano jako „Syryjczyków”, nawet przy braku syryjskiego pochodzenia etnicznego. Niektórzy byli nawet rejestrowani jako Syryjscy Turcy, gdyż tereny Wielkiej Syrii znajdowały się pod władzą Imperium Osmańskiego. W związku z tymi faktami, często występuje problem przy próbie dokładnego ustalenia faktycznej liczby pierwszych syryjskich imigrantów.
Większość wczesnych imigrantów z terenu Wielkiej Syrii pochodziła z chrześcijańskich wiosek z Gór Libańskich. Według historyka Philipa Hitti ta pierwsza fala migracji, mająca miejsce w latach 1899–1919, liczyła sobie około 90 tys. „Syryjczyków”. Szacuje się, że w okresie między 1900 a 1916, roczne wychodźstwo z terenów wokół Aleppo i Damaszku wynosiło około 1 tys. osób. Pierwsi imigranci osiedlali się głównie we wschodnich Stanach, w miastach takich jak Nowy Jork, Boston, Detroit i Paterson.
Osoby przybywające do USA z Syrii kierowały się w swoim wyjeździe głównie przyczynami ekonomicznymi. Wyjeżdżano w poszukiwaniu pracy i lepszych możliwości zdobycia wykształcenia. Istotne były także przyczyny religijne i polityczne, zwłaszcza u bliskowschodnich chrześcijan. Szukali oni kraju, w którym panowałaby wolność religijna i chcieli wyrwać się spod panowania islamskiego Imperium Osmańskiego, kontrolującego Syrię od 1516. Niektórzy spośród imigrantów wracali do Syrii, gdy już udał im się dorobić. Ich opowieści i przykład stanowiły zachętę dla następnych Syryjczyków.
Mimo iż liczba migrantów opuszczających Syrię nie była zbyt duża, Imperium Osmańskie wprowadziło limity emigracyjne, mając na celu niedopuszczenie do spadku liczby ludności na terenie Wielkiej Syrii. Kongres Stanów Zjednoczonych w 1924 uchwalił Akt Imigracyjny wprowadzający limity dla imigrantów i inne restrykcje, co również przyczyniło się do zmniejszenia liczby Syryjczyków przybywających do USA. W 1965 zastąpiono starą ustawę nowym Aktem o Imigracji, który znosił limity. W drugiej połowie lat 60. XX wieku, po uchyleniu niekorzystnego prawa, do USA przybyło około 4600 Syryjczyków. Późniejsze duże migracje były efektem konfliktów między państwami arabskimi a Izraelem oraz konfliktów religijnych w samej Syrii. Wówczas wielu Syryjczyków wyjeżdżało z kraju uchodząc przed wojną i prześladowaniami. Ocenia się, że między 1961 a 2000 rokiem do USA przybyło 64 600 imigrantów z Syrii, z czego 10% uzyskało status uchodźcy.
Według spisu z 2000 roku populacja Amerykanów pochodzenia syryjskiego wynosiła 129 606 osób. Najwięcej przedstawicieli tej społeczności zamieszkuje Nowy Jork, znaczne grupy mieszkają także w Bostonie, Dearborn, Nowym Orleanie, Toledo, Cedar Rapids i Houston. Syryjczycy zamieszkują także licznie południową część Kalifornii i Arizonę, gdzie znajdują zatrudnienie w rolnictwie, na farmach. Wynika to z tego, iż wielu z nich ma doświadczenie w tej pracy i zna się na pustynnych systemach irygacyjnych. Znaczna część z najnowszych imigrantów syryjskich to lekarze, którzy, po ukończeniu uniwersytetu w Damaszku czy w Aleppo, przyjeżdżają pracować do USA.
Asymiliacja.
Przed 1965.
Pierwsi syryjscy imigranci, z racji swojego kurczowego przywiązania do tradycji przejawiającego się na przykład w noszonych strojach, jak i z racji wykonywanego zawodu (wielu z nich było domokrążcami), spotykało się z przejawami niechęci ze strony innych Amerykanów. Pojawiały się obraźliwe określenia, na przykład, pisano o nich „pasożyty z mentalnością domokrążcy”. Władze odmawiały Syryjczykom naturalizacji z powodu azjatyckiego pochodzenia i rozpowszechnionego wtedy poglądu iż nie należą oni do rasy białej. Mimo to większość Syryjczyków dość szybko się asymilowała i przejmowała amerykańskie wzorce. Przejawiało się to w tłumaczeniu imion na angielskie, używaniu języka angielskiego, nie zamykanie się w etnicznych dzielnicach. Jednym z czynników integrujących była wiara chrześcijańska, którą wyznawało większość syryjskich imigrantów. Również udział wielu syryjskich Amerykanów w I i II wojnie światowej miał duży wpływ na zmianę postawy wobec tej społeczności. Amerykanizacja pierwszych fal syryjskich imigrantów była bardzo skuteczna, na tyle iż wiele rodzin przestało kultywować tradycje z kraju pochodzenia.
Po 1965.
Po roku 1965 większość imigrantów z Syrii stanowili muzułmanie, którzy w przeciwieństwie do swoich chrześcijańskich rodaków nie asymilowali się łatwo. Przyczyną takiego stanu rzeczy była odmienność religijna i anty asymilacyjne trendy „powrotu do korzeni”, jakie opanowały USA w latach 60. i 70. XX wieku. W dzisiejszym USA, z powodu promowania multikulturalizmu i politycznej poprawności, ciężko mówić o jakiejś asymilacji wśród członków tej społeczności.
Religia.
Większość społeczności Amerykanów syryjskich to wyznawcy chrześcijaństwa lub islamu, choć istnieje także grupa syryjskich żydów.
Chrześcijanie w tej społeczności to głównie wierni prawosławnego Patriarchatu Antiochii. Inni chrześcijańscy członkowie tej społeczności należą głównie do różnych wschodnich obrządków katolickich: maronickiego, syryjskiego, melchickiego, ormiańskiego lub chaldejskiego. Istnieje także niewielka grupa protestantów. Pierwszy kościół syryjskich Amerykanów został zbudowany na Brooklynie w 1895, przez Świętego Rafała. Dziś w USA istnieją setki, głównie prawosławnych, świątyni syryjskich. Najpopularniejszymi świętymi są Jerzy i Mikołaj.
Wśród Amerykanów pochodzenia syryjskiego wyznających islam zdecydowaną większość, bo aż 74%, stanowią sunnici. Na drugim miejscu znajdują się alawici, wyznawcy odłamu który wywodzi się z szyizmu, ale na przełomie IX i X wieku stał się odrębny. Większość alawitów syryjskich przybyła do USA z okolic muhafazy Latakia. Trzecią grupą, pod względem wielkości wśród syryjskich amerykanów wyznających islam, są druzowie. Muzułmanie często narzekają, że w Stanach Zjednoczonych ciężko praktykować im ich religię, na przykład modlić się pięć razy dziennie, gdy praktycznie nie ma meczetów, które przypominały by o porze na modlitwę.
Żydzi syryjscy zaczęli przybywać do Stanów Zjednoczonych około 1908 roku. Osiedlali się głównie w Nowym Jorku, na Manhattanie i Brooklynie.
Polityka.
Pierwsi imigranci z Syrii nie udzielali się w amerykańskim życiu politycznym. Właściciele firm i prywatnego biznesu byli głównie zwolennikami Republikanów, zaś ci zatrudnieni w przemyśle czy na farmach najczęściej popierali Demokratów. Druga generacja Amerykanów syryjskich zaczęła aktywniej działać w życiu politycznym, zwłaszcza wobec konfliktów izraelsko-arabskich. W latach 70. XX wieku utworzono Narodowe Stowarzyszenie Amerykańskich Arabów (National Association of Arab Americans), aby przeciwdziałać rozpowszechnianym przez media anty arabskim stereotypom. Syryjscy Amerykanie wzięli również udział w formowaniu Amerykańskiego Instytutu Arabów (Arab American Institute) i są jego aktywnymi członkami. Mitch Daniels, pochodzący z rodziny o syryjskich korzeniach, od 10 stycznia 2005 roku jest gubernatorem Indiany.
Zatrudnienie.
Większość pierwszych imigrantów z Syrii pracowała w USA jako handlarze, domokrążcy i sklepikarze. Znani byli zwłaszcza z pracy jako domokrążcy, służyli jako główni dystrybutorzy produktów małych przedsiębiorstw. Zajmowali się głównie sprzedażą ciuchów. Syryjscy handlarze współpracowali ze sobą tworząc spółki na terenie całych Stanów Zjednoczonych. Wielu z nich odnosiło sukces zawodowy. W 1908 do Syryjczyków należało około 3000 różnych firm, spółek i innych przedsięwzięć biznesowych. W 1910 pojawiają się pierwsi milionerzy w tej społeczności.
Stopniowo Syryjczycy zaczęli pracować w różnych zawodach, wielu zostawało prawnikami, fizykami czy inżynierami. Inni pracowali w rozwijającym się dynamicznie przemyśle samochodowym, zwłaszcza wśród społeczności syryjskiej w Dearborn w Michigan. Później, wśród Amerykanów syryjskich, zaczęli pojawiać się bankierzy, lekarze i informatycy. We współczesnych Stanach Zjednoczonych rodzaj prac wykonywanych przez członków tej społeczności jest bardzo zróżnicowany i ma ona przedstawicieli w niemal każdej branży. Choć do dziś widać tradycyjne związki z handlem. Według spisu ludność z 2000 roku, 42% Syryjczyków to kadra kierownicza i przedstawiciele wolnych zawodów. Jest to wskaźnik wyższy niż średnia innych społeczności amerykańskich, wśród których wynosi on 34%. Jeśli zaś chodzi o dziedziny takie jak rolnictwo, transport czy budownictwo to Syryjscy Amerykanie pracują w nich rzadziej niż inni.
Średnia rocznych zarobków wśród Syryjczyków wyższa jest od średniej pozostałych grup Amerykanów – wynosi ona 46 058 dolarów przy średniej 37 057 wśród innych i średniej 41 687 wśród pozostałych Amerykanów pochodzenia arabskiego.
Kultura.
W społeczności syryjskich Amerykanów występują zazwyczaj bardzo silne więzi rodzinne. Młodzi Syryjczycy, w przeciwieństwie do innych młodych Amerykanów znacznie później opuszczają dom rodzinny i rozpoczynają niezależne życie. Jest to spowodowane typową dla wschodnich narodów kulturą, w której ogół jest ważniejsza niż jednostka, a rodzina jest najważniejszą wartością. Szacunek i pozycja społeczna jest bardzo ważna dla syryjskich Amerykanów. Mężczyzn tradycyjnie ocenia się na podstawie ich sukcesu zawodowego, uczciwości i szczerość. Dla Syryjczyków ważne są zasady moralne. Krytycy syryjskiej i arabskiej postawy i moralności wskazują na ich „przesadność, dwuznaczność, krnąbrność i impulsywność, przeradzającą się czasami w agresję”. Syryjskie tradycje stopniowo jednak zanikają, z powodu przemian i asymilacji, dostosowywania się do życia we współczesnym USA.
Muzyka.
Syryjska muzyka obejmuje różne style i gatunki muzyczne, począwszy od arabskiej muzyki klasycznej skończywszy na arabskim popie. Tematyka jest zarówno sakralna, jak i świecka. Cechą charakterystyczną dla syryjskiej muzyki jest nacisk jaki kładzie się w niej na rytm i melodię, mniejszą wagę przywiązuje się natomiast do harmonii. Najważniejszą rolę w większości utworów odgrywa wokal. Istnieją gatunki które są polifoniczne, ale zdecydowana większość muzyki syryjskiej jest homofoniczna.
Część muzyków korzysta z tradycyjnych instrumentów, takich jak: oud, kanun, rebab, ney, skrzypce, riq czy tableh (rodzaj bębna). Jednak większość współczesnych wykonawców sięga po instrumenty typowe dla zachodu- gitara elektryczna, wiolonczela, kontrabas czy obój. We współczesnej muzyce syryjskiej widać także wpływy obcych gatunków muzycznych takich jak na przykład jazz.
Tradycyjny ubiór.
Noszenie tradycyjnego stroju nie jest obecnie zbyt popularne i to zarówno wśród Amerykanów pochodzenia syryjskiego, jak i w samej Syrii. Preferowane są raczej współczesne ciuchy, rodem z zachodu. Tradycyjny strój zakładany jest praktycznie tylko na większe uroczystości oraz wydarzenia takie jak pokazy tańca syryjskiego. Najbardziej charakterystycznym elementem jest shirwal, szerokie luźne spodnie z elastycznego materiału. Niektóre Syryjki wyznające islam noszą tradycyjny hidżab.
Święta.
Amerykanie pochodzenia syryjskiego obchodzą wiele świąt religijnych. Chrześcijanie obchodzą przede wszystkim Boże Narodzenie i Wielkanoc. Większość syryjskich chrześcijan to wierni kościoła prawosławnego, a co za tym idzie, świętują w inne dni niż reszta społeczeństwa amerykańskiego. Syryjscy żydzi w USA obchodzą typowe żydowskie święta jak na przykład Jom Kipur, Paschę czy Święto Szałasów. Głównym świętem muzułmanów jest Ramadan, dziewiąty miesiąc islamskiego roku, podczas którego muzułmanie poszczą i wstrzymują się od przyjemności do zachodu słońca.
Poza świętami religijnymi Syryjczycy celebrują także święta państwowe. Niewielka ich część 17 kwietnia obchodzi Syryjski Dzień Niepodległości. Wielu Syryjczyków, jako obywatele USA, obchodzi też typowo amerykańskie święta: Dzień Niepodległości, Święto Dziękczynienia czy Dzień Pamięci.
Zwyczaje dotyczące narzeczeństwa, randek i małżeństwa.
Randki są powszechne i akceptowane wśród zasymilowanych Syryjczyków, zwłaszcza wśród chrześcijan. Do dziś jednak istnieją rodziny mocno przywiązane do tradycji aranżowanych małżeństw. Powszechne jest to zwłaszcza wśród muzułmanów, gdzie rodzina decyduje o zgodzi na spotykanie się dziecka z jego/jej wybrankiem. Wśród muzułmanów istnieje też zwyczaj wspólnego życia przed ślubem, aby przyzwyczaić małżonków do siebie i dać im możliwość lepszego poznania się. Większość muzułmanów szuka partnerów życiowych tylko pośród swoich współwyznawców z tej samej społeczności.
Więzi małżeńskie wśród syryjskich Amerykanów są zazwyczaj bardzo silne o czym świadczy mała liczba rozwodów, znacznie niższa od średniej amerykańskiej. Syryjczycy mają także więcej dzieci niż przeciętni Amerykanie i decydują się na nie o wiele wcześniej. Według spisu z 2000 roku prawie 62% syryjskich gospodarstw domowych jest zamieszkiwanych przez małżeństwa.
Edukacja.
Amerykanie syryjscy zawsze byli grupą dobrze wykształconą. Zdobycie wykształcenia jest wśród nich powszechnie uważane za niezbędne do odniesienia sukcesu. Generalnie Amerykanie syryjscy są lepiej wykształceni niż reszta społeczeństwa, zwłaszcza jeśli chodzi o wykształcenie inżynierskie, naukowe, medyczne i chemiczne.
Język.
Syryjczycy mówią przede wszystkim po angloamerykańsku, co pokazują wyniki spisu ludności z 2000 roku – 79,9% zna ten język „bardzo dobrze”. Jednak ich tradycyjnym językiem jest arabski. Niektórzy używają literackiego arabskiego, ale większość używa syryjskiego dialektu tego języka, wywodzącego się z grupy dialektów lewantyńskich. Zależnie od regionu, dialekt ten może różnić się akcentem, znaczeniem pojedynczych słów czy wyrażeń. Nie są to jednak różnice na tyle duże, aby nie mogli się wzajemnie porozumieć.
Wiele rodzin, które od dawna żyją w Stanach Zjednoczonych, w ogóle nie zna arabskiego, gdyż ich rodzice nie przekazali im tego języka. Nowi imigranci jednak zazwyczaj zachowują swoje tradycje językowe. Sprzyjają temu prywatne szkoły oferujące nauczanie arabskiego i instytucje religijne tej społeczności, które tradycyjnie posługują się arabskim. Oprócz angielskiego i arabskiego, część Syryjczyków potrafi mówić po francusku, co jest spowodowane tym, iż Syria po I wojnie światowej była francuskim terytorium mandatowym.

</doc>
<doc id="1850672" url="https://pl.wikipedia.org/wiki?curid=1850672" title="Hu Shi">
Hu Shi

Hu Shi (ur. 17 grudnia 1891 w Anhui, zm. 24 lutego 1962) – chiński filozof, poeta, pisarz i działacz społeczny.
W latach 1910–1917 kształcił się w Stanach Zjednoczonych, najpierw na Cornell University, gdzie studiował rolnictwo, a potem filozofię, następnie na Columbia University, gdzie jego nauczycielem był John Dewey. Po uzyskaniu doktoratu w 1917, wrócił do Chin i został czołowym działaczem Ruchu Nowej Kultury i Ruchu 4 Maja oraz zwolennikiem tendencji zachodnich w chińskiej kulturze, m.in. redaktorem wpływowego magazynu "Xin Qingnian". Liberał, stanowczo sprzeciwiał się silnym w Ruchu 4 Maja tendencjom komunistycznym i anarchistycznym, mówiąc o „niewolnikach Marksa i Kropotkina”, nieróżniących się od „niewolników Konfucjusza i Zhu Xi”. Jako filozof był zwolennikiem pragmatyzmu. W latach 20. i 30. poświęcił się pracy naukowej nad chińską historią i kulturą oraz jej relacji do współczesności. W trakcie tych badań wykazał m.in. autorstwo Cao Xueqina klasycznej powieści "Sen czerwonego pawilonu".
Jako pisarz i poeta był zdecydowanym zwolennikiem tworzenia literatury w języku potocznym (baihua), ideę tę propagował w licznych esejach i artykułach. Twierdził, że formy klasycznych wierszy chińskich, pisanych w wenyan zużyły się i uległy petryfikacji; konieczne jest stworzenie nowych form rytmicznych i rymowanych dla nowej poezji. Publikując w 1920 zbiór "Changshi ji" ("Eksperymenty") stał się pierwszym poetą chińskim tworzącym w nowym chińskim języku potocznym. Jego idee te wcielali w życie poeci stowarzyszeni w założonym przez niego i Xu Zhimo w 1923 "Xinyue She" ("Stowarzyszeniu Nowiu").
W latach 1938–1942 był ambasadorem Chin w USA. Po zwycięstwie komunistów w 1949 roku uciekł do Ameryki, skąd w 1958 wyjechał na Tajwan, gdzie objął funkcję prezesa Academia Sinica. W ChRL jego prace z powodów politycznych przez wiele lat znajdowały się na indeksie. W 1955 Mao Zedong rozpętał nagonkę na pisarza, której efektem były setki artykułów, zebranych potem w ośmiotomowym "Zbiorze esejów krytykujących Hu Shi" (1955). Nastawienie to zmieniło się dopiero po opublikowaniu w 1986 poświęconego mu artykułu autorstwa Ji Xianlina.

</doc>
<doc id="1850674" url="https://pl.wikipedia.org/wiki?curid=1850674" title="Dragon Hill">
Dragon Hill

Dragon Hill – kompleks skoczni narciarskich w chińskiej miejscowości Yabuli. Na kompleks składają się obiekty K125 oraz K90. W 2009 rozegrano tam zawody uniwersjady młodzieżowej. Są to pierwsze tego typu obiekty na terenie Chin.
Kompleks położony jest na wysokości 1300 m n.p.m..
W listopadzie 2007 roku, podczas modernizacji obiektu, dobudowano nową kolejkę linową dla skoczków.
Skocznia K125.
Rekordzistami obiektu K125 są koreański skoczek narciarski Kim Hyun-ki i niemiecki skoczek narciarski Jörg Ritzerfeld, którzy 23 lutego 2009 roku, podczas zimowej uniwersjady, uzyskali po 138,5 metra.
Tego samego dnia reprezentant Korei Południowej Choi Heung-chul skoczył 145,5 metra, co jest najlepszą odległością uzyskaną na tym obiekcie.
Skocznia K90.
Rekordzistami obiektu byli polski skoczek narciarski Marcin Bachleda i austriacki skoczek narciarski David Unterberger, którzy 25 lutego 2009 roku, podczas zimowej uniwersjady, uzyskali 100 metrów. Rekord został pobity przez Sun Jianpinga podczas 13. Chińskich Igrzysk Zimowych.

</doc>
<doc id="1850675" url="https://pl.wikipedia.org/wiki?curid=1850675" title="Hu Shih">
Hu Shih



</doc>
<doc id="1850678" url="https://pl.wikipedia.org/wiki?curid=1850678" title="Tono">
Tono



</doc>
<doc id="1850681" url="https://pl.wikipedia.org/wiki?curid=1850681" title="Sebastiano Galeati">
Sebastiano Galeati

Sebastiano Galeati (ur. 8 lutego 1822 w Imoli, zm. 25 stycznia 1901 w Rawennie) – włoski duchowny katolicki, kardynał, Arcybiskup Rawenny.
Święcenia kapłańskie przyjął 21 września 1844 w Imoli. 4 sierpnia 1881 został wybrany biskupem Macerata-Tolentino. 14 sierpnia 1881 w Rzymie przyjął sakrę z rąk kardynała Raffaele Monaco La Valletty (współkonsekratorami byli arcybiskup Giulio Lenti i biskup Francesco Marinelli). 23 maja 1887 objął stolicę metropolitalną w Rawennie, na której pozostał już do śmierci. 23 czerwca 1890 Leon XIII wyniósł go do godności kardynalskiej. 

</doc>
<doc id="1850682" url="https://pl.wikipedia.org/wiki?curid=1850682" title="2 Pułk Białych Ułanów">
2 Pułk Białych Ułanów



</doc>
<doc id="1850683" url="https://pl.wikipedia.org/wiki?curid=1850683" title="Arena Legionowo">
Arena Legionowo

Arena Legionowo w Legionowie została oddana do użytku 4 września 2010 r. Może pełnić funkcje sportowe, wystawowe i koncertowe. Jest to czwarta pod względem wielkości, po Hali Torwar w Warszawie, hali sportowej w Pruszkowie (3000 miejsc), a także po Arenie Ursynów (2000 miejsc), hala sportowa w aglomeracji warszawskiej. Najbliższe, większe obiekty tego typu znajdują się w Płocku (104 km), Łodzi (161 km), Lublinie (187 km), Olsztynie (194 km). W latach 2018-2021 sponsorem tytularnym obiektu była firma kurierska Dynamic Parcel Distribution, zaś w latach 2021-2022 była nim firma IŁ Capital.
Najważniejsze informacje.
Arena jest usytuowana u zbiegu ulic Jana III Sobieskiego i Bolesława Chrobrego na terenie działki Stadionu Miejskiego (ul. Chrobrego 50b). Jest to budynek o powierzchni użytkowej 6116 m² i kubaturze 49291 m³, w konstrukcji stalowo-żelbetowej, w formie dwóch przenikających się brył. Głównym projektantem i autorem projektu był architekt Radek Guzowski. Generalnym wykonawcą areny było konsorcjum firm: Mostostal Warszawa S.A. i Mostostal Puławy S.A, a jej otwarcie miało miejsce we wrześniu 2010 r.
W Arenie Legionowo, mogą odbywać się zawody na szczeblu ogólnopolskim i międzynarodowym. Na co dzień obiekt jest użytkowany przez legionowskie kluby sportowe. Przewiduje się udostępnianie hali dla klubów sportowych z innych miast, polskich związków sportowych, na organizacje rozgrywek, treningów i zgrupowań. Mecze w Arenie mogą rozgrywać zespoły siatkówki, koszykówki, piłki ręcznej, piłki halowej. Mogą się tam odbywać również wystawy, koncerty itp.
Obiekt posiada w ofercie:

</doc>
<doc id="1850684" url="https://pl.wikipedia.org/wiki?curid=1850684" title="Scaramuccia">
Scaramuccia

Scaramuccia (wł. „potyczka, sprzeczka”), Scaramuzzo, fr. Scaramouche – postać komiczna Commedia dell’arte, przedstawiająca pochodzącego z Neapolu żołnierza-samochwałę. 
Scaramuccia pojawił się w sztukach commedia dell’arte około roku 1680, zastępując postać Kapitana. Występował w czarnym kostiumie hiszpańskiego wojaka. 
Na końcu komedii za swoje samochwalstwo zbierał cięgi z rąk Arlekina.
Występujący we Francji aktor włoski Fiorillo Tiberio (zm. 1694) przybrał sobie pseudonim sceniczny Scaramouche. 
Aleksander Fredro stworzył w „Zemście” podobną postać Papkina.
Francuski kompozytor Darius Milhaud uwiecznił postać Scaramouche w wirtuozowskim utworze pod tym tytułem napisanym w 1936 r. na dwa fortepiany lub saksofon altowy, względnie klarnet z orkiestrą.

</doc>
<doc id="1850685" url="https://pl.wikipedia.org/wiki?curid=1850685" title="CVM Tomis Konstanca">
CVM Tomis Konstanca



</doc>
<doc id="1850686" url="https://pl.wikipedia.org/wiki?curid=1850686" title="Tomis Constanţa">
Tomis Constanţa



</doc>
<doc id="1850687" url="https://pl.wikipedia.org/wiki?curid=1850687" title="Tomis Constanta">
Tomis Constanta



</doc>
<doc id="1850688" url="https://pl.wikipedia.org/wiki?curid=1850688" title="Kotzebue">
Kotzebue

Osoby:

</doc>
<doc id="1850689" url="https://pl.wikipedia.org/wiki?curid=1850689" title="CVM Tomis Constanta">
CVM Tomis Constanta



</doc>
<doc id="1850695" url="https://pl.wikipedia.org/wiki?curid=1850695" title="Lorinza Harrington">
Lorinza Harrington

Lorinza Harrington Jr. (ur. 2 października 1980 w Wagram, w stanie Północna Karolina) – amerykański koszykarz występujący na pozycji rozgrywającego. W latach 2009-2012 grał kolejno w Asseco Prokomie Gdynia, Treflu Sopot oraz Anwilu Włocławek.

</doc>
<doc id="1850696" url="https://pl.wikipedia.org/wiki?curid=1850696" title="Harry Zimmerman">
Harry Zimmerman

Harry Martin Zimmerman (ur. 28 września 1901, zm. 28 lipca 1995) – amerykański lekarz, neuropatolog, założyciel Albert Einstein College of Medicine.
Urodził się w Rosji, do Stanów Zjednoczonych emigrował razem z rodziną w 1909 roku. Ukończył Yale University Medical School w 1927, po czym został rezydentem patologii pod kierunkiem Miltona Winternitza. Dzięki uzyskanemu stypendium w 1929 wyjechał do Monachium uczyć się neuropatologii pod kierunkiem Walthera Spielmeyera. W 1944 w ramach służby wojskowej w Naval Medical Research Unit został wysłany na wyspę Guam. Badał tam endemicznie występującą odmianę stwardnienia zanikowego bocznego (stwardnienie zanikowe boczne zachodniego Pacyfiku) a także japońskie zapalenie mózgu. Po powrocie do Stanów w 1946 został dyrektorem laboratorium w Montefiore Hospital. W latach 50. odegrał istotną rolę w utworzeniu Albert Einstein College of Medicine.

</doc>
<doc id="1850697" url="https://pl.wikipedia.org/wiki?curid=1850697" title="Harry M. Zimmerman">
Harry M. Zimmerman



</doc>
<doc id="1850698" url="https://pl.wikipedia.org/wiki?curid=1850698" title="Osiedle Polanka (Poznań)">
Osiedle Polanka (Poznań)

Osiedle Polanka (wcześniej: Polanka) – osiedle mieszkaniowe położone w prawobrzeżnej części Poznania na Łacinie w obrębie jednostki pomocniczej miasta Osiedle Rataje, granicząca z Osiedlem Tysiąclecia na wschodzie, Maltą na północy, Piotrowem na zachodzie i Świętym Rochem na południowym zachodzie.
Zabudowa.
Zabudowa Osiedla Polanka koncentruje się wokół ulic: Polanka, Katowickiej, Zabrzańskiej i Okólnej. W większości składa się z bloków wielorodzinnych, postawionych w końcu XX i początku XXI wieku przez różnych inwestorów (głównie TBS-y i jednego z ważniejszych deweloperów poznańskich – spółkę "Ataner"). Dzielnica koncentruje się wokół niewielkiego rynku z fontanną. Dominantą założenia jest punktowiec mieszkalny w rejonie przystanku tramwajowego "Polanka".
Historia.
Tereny te (Malta, Komandoria i okolice) od XII wieku należały do kawalerów maltańskich. W granice miasta włączono je w 1925. W tych latach powstała tu Fabryka Papieru Malta.
Osiedle zbudowano częściowo na terenie dawnej fabryki sprzętu rolniczego Agroma (obecnie całkowicie rozebranej). Jednym z pierwszych budynków na osiedlu był komisariat Policji – Nowe Miasto.
W początkach XXI w., na południowy wschód od Polanki powstało Osiedle Zielony Taras, a na północ, w 2009, ukończono dużą Galerię Malta.
Centrum Sportowe Ataner.
Na osiedlu znajduje się Centrum Sportowe Ataner – ośrodek rekreacyjno-sportowy, położony przy ulicy Katowickiej 95. Centrum zostało wybudowane w dniu 21 maja 2008 przez firmę Ataner. Korzystać z niego mogą właściciele i najemcy lokali położonych przy ulicy Katowickiej, na Osiedlu Polanka.
Komunikacja.
Dojazd zapewniają tramwaje MPK Poznań – linie 5, 16, 17, 18 i 201 (przystanek "Polanka", dawna nazwa: "Agroma").

</doc>
<doc id="1850699" url="https://pl.wikipedia.org/wiki?curid=1850699" title="Olej monoi-tiare">
Olej monoi-tiare



</doc>
<doc id="1850701" url="https://pl.wikipedia.org/wiki?curid=1850701" title="Monoi">
Monoi



</doc>
<doc id="1850703" url="https://pl.wikipedia.org/wiki?curid=1850703" title="Premierzy Irlandii Północnej">
Premierzy Irlandii Północnej



</doc>
<doc id="1850704" url="https://pl.wikipedia.org/wiki?curid=1850704" title="August von Kotzebue">
August von Kotzebue

August Friedrich Ferdinand von Kotzebue (ur. 3 maja 1761 w Weimarze, zm. 23 marca 1819 w Mannheim) – dramaturg niemiecki, pełnił funkcję generalnego konsula Rosji. Został zamordowany przez studenta teologii Karla Ludwiga Sanda pod zarzutem szpiegostwa na rzecz Rosji.
Ukończył gimnazjum w Weimarze, studiował prawo w Jenie i Duisburgu. W latach 1797–1799 był dyrektorem teatru dworskiego w Wiedniu. 
Był ojcem podróżnika Ottona von Kotzebuego, generał gubernatora Pawła Kotzebuego i malarza-batalisty Aleksandra von Kotzebuego oraz bratem pisarki Karoline Ludecus. 
Był autorem wielu komedii sentymentalnych m.in.

</doc>
<doc id="1850705" url="https://pl.wikipedia.org/wiki?curid=1850705" title="Nokia E72">
Nokia E72

Nokia E72 – smartfon z serii E. Jest następcą telefonu Nokia E71 i jest oparty na projekcie i wyglądzie, oraz oferuje podobne funkcje. Nokia E72 jest telefonem przeznaczonym dla segmentu biznesowego (jak każdy telefon serii E) i posiada standardowe udogodnienia, jak klient e-mail, kalendarz oraz inne formy komunikacji i wiele innych.
Nokia E72 posiada nowy optyczny klawisz nawigacyjny (Optical Navi Key) zamiast standardowego klawisza D-pad używanego w innych urządzeniach, np. Nokia E71 – zostało to wprowadzone aby zwiększyć wygodę nawigacji po menu, skrzynce e-mail, w przeglądarce internetowej, oraz galerii multimediów. W porównaniu do poprzednika Nokia E72 jest przedstawiana jako telefon o większej wydajności (głównie dzięki szybszemu procesorowi 600 MHz w architekturze ARM). Posiada także 5-megapikselowy aparat z funkcją focus free z użytecznym polem ostrości od 50 cm do nieskończoności. Inne zmiany i ulepszenia są głównie zasługą zmian software'owych włączając zmiany w interfejsie użytkownika i wbudowanemu klientowi wiadomości.
Nokia E72 została zaprezentowana 15 czerwca 2009 na targach Nokia Connections 2009 w Singapurze.

</doc>
<doc id="1850706" url="https://pl.wikipedia.org/wiki?curid=1850706" title="Garrett Morgan">
Garrett Morgan

Garrett Augustus Morgan (ur. 4 marca 1877 w Paris w Kentucky – 27 sierpnia 1963 w Cleveland w Ohio) – amerykański wynalazca i przedsiębiorca, twórca sygnalizacji świetlnej.
Życiorys.
Urodził się w 1877 roku w Paris w stanie Kentucky w rodzinie byłych niewolników. Dzieciństwo spędził na rodzinnej farmie, gdzie uczył się i pracował, pomagając rodzinie. Następnie przeniósł się do Cincinnati oraz Cleveland, gdzie pracował jako mechanik, a następnie w 1907 roku otworzył własny punkt napraw i sprzedaży maszyn do szycia. W 1920 roku założył gazetę "Clevelend Call", co pozwoliło mu się wzbogacić, a nawet kupić samochód. Obserwując ruch na ulicach miasta wpadł na pomysł opanowania chaosu poprzez wprowadzenie na skrzyżowaniach sygnalizacji.
Sygnalizator składał się ze słupka w kształcie litery T, z ramionami jak w semaforze w kolorach czerwonym i zielonym. W 1923 roku w Stanach Zjednoczonych oraz Wielkiej Brytanii uzyskał patent na ten wynalazek. Pomysł rozwinęła General Electric Corporation, odkupując patent za 40 tysięcy dolarów.
Morgan był także pomysłodawcą elektrycznego grzebienia do układania włosów, zestawu do nakładania farby na włosy oraz hełmu połączonego z maską przeciwgazową.

</doc>
<doc id="1850708" url="https://pl.wikipedia.org/wiki?curid=1850708" title="Europa 2">
Europa 2

Europa 2 – słowacka ogólnokrajowa stacja radiowa z siedzibą w Bratysławie. Nadaje od 12 grudnia 2009, format muzyczny stacji to CHR, czyli najnowsze przeboje muzyki popularnej. Stacja, wraz z uruchomieniem, przejęła częstotliwości dawniej nadającego na nich Radia Okey. 
Powiązania stacji.
"Europa 2" jest stacją bliźniaczą do podobnej stacji nadającej (od 1990) na terenie Czech – Evropy 2. Obie stacje są połączone kapitałowo – właścicielem ich jest międzynarodowy holding Lagardère. Czeską i słowacką antenę łączy także podobna identyfikacja wizualna oraz format muzyczny.

</doc>
<doc id="1850711" url="https://pl.wikipedia.org/wiki?curid=1850711" title="Partia Odrodzenia Wsi">
Partia Odrodzenia Wsi

Partia Odrodzenia Wsi (ukr. Партія відродження села, PWS) – ukraińska partia polityczna o charakterze agrarnym.
Ugrupowanie zarejestrowano 21 maja 1993 pod nazwą Partija Wilnych Selan i Pidpryjemciw Ukrajiny, założył ją wykładowca akademicki Mychajło Biskupski. Przez kilkanaście lat partia praktycznie nie brała aktywnego udziału w życiu publicznym. Później stała się politycznym zapleczem ukraińskiego zrzeszenia rolników i właścicieli gruntów. W 2005 lider tej organizacji, poseł Naszej Ukrainy Iwan Tomycz, przejął formalne kierownictwo partii.
W wyborach w 2006 ugrupowanie współtworzyło koalicję m.in. z Ukraińską Partią Ludową jako blok wyborczy sygnowany nazwiskami Jurija Kostenki i Iwana Pluszcza, który uzyskał ok. 1,9% głosów. W tym samym roku Iwan Tomycz doprowadził do zmiany nazwy. Partia Odrodzenia Wsi współtworzyła w przedterminowych wyborach w 2007 blok wyborczy, który otrzymał 0,1% głosów.
W 2009 PWS poparła kandydaturę Julii Tymoszenko w wyborach w 2010.

</doc>
<doc id="1850713" url="https://pl.wikipedia.org/wiki?curid=1850713" title="Adrian Wooldridge">
Adrian Wooldridge

Adrian Wooldridge – dziennikarz brytyjski.
Życie i działalność.
Wooldridge studiował historię współczesną w Balliol College na Oxfordzie. Pracował naukowo w All Souls College (także na Oxfordzie), uzyskując w 1985 doktorat z filozofii. W latach 1984–1985 pracował też na University of California (Berkeley).
Obecnie jest redaktorem w magazynie "The Economist". Do lipca 2009 był szefem biura tego pisma w Waszyngtonie, wcześniej też korespondentem: z Wybrzeża Zachodniego, z Wielkiej Brytanii i korespondentem w tematyce zarządzania. Pisze na temat polityki, o polityce społecznej, o wydarzeniach społecznych i politycznych. Razem z kolegą z magazynu Johnem Micklethwaitem (obecnie redaktorem naczelnym "The Economist") opublikował kilka książek m.in. "The Company. A Short History of a Revolutionary Idea", "A Future Perfect. The Challenge and Hidden Promise of Globalisation" – praca prezentująca silnie liberalne stanowisko wobec globalizacji, w tym argumenty, że przyczynia się ona do rozwoju gospodarczego, "Witch Doctor" – krytyczne opracowanie na temat teorii zarządzania i "The Right Nation" – studium na temat konserwatyzmu w Stanach Zjednoczonych.
Wybrane publikacje.
książki napisane z Johnem Micklethwaitem:

</doc>
<doc id="1850716" url="https://pl.wikipedia.org/wiki?curid=1850716" title="Synagoga w Boryni">
Synagoga w Boryni

Synagoga w Boryni – powstała przypuszczalnie w XIX w. Została zniszczona przez Niemców podczas II wojny światowej. Po wojnie nie została odbudowana.

</doc>
<doc id="1850717" url="https://pl.wikipedia.org/wiki?curid=1850717" title="Takanori Kōno">
Takanori Kōno

 – japoński narciarz klasyczny specjalizujący się w kombinacji norweskiej, trzykrotny medalista olimpijski oraz dwukrotny złoty medalista mistrzostw świata. W latach 2018-2022 był głównym trenerem reprezentacji Japonii w Kombinacji Norweskiej.
Kariera.
W Pucharze Świata Takanori Kōno zadebiutował 2 marca 1990 roku w Lahti, gdzie zajął 24. miejsce w zawodach metodą Gundersena. Pierwsze pucharowe punkty (w sezonach 1993/1994-2001/2002 obowiązywała inna punktacja Pucharu Świata) zdobył tydzień później, 9 marca w szwedzkim Örnsköldsvik, zajmując 15. miejsce w Gundersenie. W sezonie 1989/1990 wystąpił jeszcze jeden raz, zajmując trzynaste miejsce w Oslo. Ostatecznie w klasyfikacji generalnej zajął. 28. miejsce.
Przez dwa kolejne sezony Pucharu Świata nie zdobył żadnych punktów, przez co nie został uwzględniony w klasyfikacji generalnej. W tym czasie wystąpił na mistrzostwach świata w Val di Fiemme w 1991 roku, gdzie w konkursie indywidualnym uplasował się na trzydziestej pozycji. W sztafecie nie wystartował. Rok później, podczas igrzysk olimpijskich w Albertville osiągnął swój pierwszy sukces. W zawodach drużynowych wspólnie z Rei'ichim Mikatą i Kenjim Ogiwarą sięgnął po złoty medal. Japończycy byli zdecydowanie najlepsi na skoczni, wyprzedzając drugich po skokach Austriaków o 29.5 pkt, co przełożyło się na blisko dwie i pół minuty przewagi. Na trasie biegu Japończycy nie należeli do najszybszych, jednak przewaga wywalczona w skokach wystarczyła, by z bezpieczną przewagą dobiec do mety na pierwszym miejscu. Drugie miejsce zajęli ostatecznie Norwegowie, który stracili 1:26 min, a Austriacy, którzy zdobyli brązowy medal stracili 1:40 min. Był to pierwszy złoty medal olimpijski wywalczony przez reprezentantów Japonii w kombinacji norweskiej. W zawodach indywidualnych po skokach plasował się na 25. miejscu i przed biegiem tracił do lidera - Klausa Ofnera z Austrii blisko trzy i pół minuty. Na metę biegu przybiegł jako dziewiętnasty, ze stratą ponad czterech minut.
Przełom w karierze Kōno nastąpił w sezonie 1992/1993. Już w swoim pierwszym starcie cyklu - 5 grudnia 1992 roku w Vuokatti po raz pierwszy stanął na podium, zajmując drugie miejsce w Gundersenie. W pozostałej części sezonu jeszcze czterokrotnie stanął na podium, w tym 12 marca 1993 roku w Oslo po raz pierwszy i zarazem ostatni zwyciężył w zawodach pucharowych. W swoim najgorszym starcie zajął czwarte miejsce. Wyniki te pozwoliły mu zająć trzecie miejsce w klasyfikacji generalnej, za Ogiwarą i Norwegiem Fredem Børre Lundbergiem. Na mistrzostwach świata w Falun w 1993 roku indywidualnie zajął piąte miejsce. Po skokach był trzeci, jednak na trasie biegu został minięty przez paru rywali. Tym razem wystąpił także w sztafecie, w której Japończycy, podobnie jak w Albertville, zapewnili sobie drużynowe zwycięstwo już na skoczni.
Najważniejszym punktem sezonu 1993/1994 były igrzyska olimpijskie w Lillehammer. W konkursie indywidualnym Kōno był czwarty w konkursie skoków i do biegu przystąpił ze stratą 50 sekund do prowadzącego Lundberga. Na trasie biegu zdołał awansować na drugą pozycję, przegrywając walkę tylko z Lundbergiem. O srebrny medal Japończyk walczył do końca, wyprzedzając trzeciego Bjarte Engena Vika z Norwegii o zaledwie 0.8 sekundy. Takanori zdobył tym samym pierwszy indywidualny medal olimpijski w kombinacji norweskiej dla Japonii. W zawodach drużynowych walka o złoto zakończyła się już na skoczni - Ogiwara, Masashi Abe i Kōno wyprzedzili Norwegów o ponad 60 punktów, co dało im przewagę ponad pięciu minut przed biegiem. Na trasie biegu Norwegowie odrobili zaledwie 18 sekund i tym samym Japończycy obronili tytuł zdobyty w Albertville dwa lata wcześniej. Trzecie miejsce przypadło Szwajcarom. W Pucharze Świata ośmiokrotnie plasował się w czołowej dziesiątce, przy czym sześć razy stawał na podium. Dwukrotnie był trzeci i cztery razy drugi, jednak nie zdołał zwyciężyć. W klasyfikacji generalnej zajął drugą pozycję, lepszy był tylko Kenji Ogiwara, który wygrał sześć z dziewięciu konkursów.
Ostatni raz na podium zawodów pucharowych Japończyk stanął 3 lutego 1995 roku w Falun, gdzie zajął drugie miejsce w Gundersenie. Było to jego jedyne podium w sezonie 1994/1995, choć jeszcze siedmiokrotnie meldował się czołowej dziesiątce zawodów. Dzięki temu w klasyfikacji generalnej zajął ostatecznie piątą pozycję. Na przełomie lutego i marca 1995 roku brał udział w mistrzostwach świata w Thunder Bay. W konkursie indywidualnym zajął 19. miejsce, co było najsłabszym wynikiem wśród japońskich kombinatorów. W sztafecie ponownie wywalczył złoty medal. Tym razem obok niego w drużynie japońskiej wystąpili: Tsugiharu Ogiwara, Masashi Abe i Kenji Ogiwara. Po raz kolejny reprezentanci Japonii byli najlepsi w skokach, co dało im dużą przewagę przed biegiem. Na mecie wyprzedzili Norwegów o blisko dwie minuty, a trzecich Szwajcarów o ponad pięć. Ostatni oficjalny występ zanotował 25 marca 1995 roku w Sapporo, gdzie zajął szóste miejsce. Jeszcze w 1995 roku postanowi zakończyć karierę sportową.

</doc>
<doc id="1850719" url="https://pl.wikipedia.org/wiki?curid=1850719" title="William Richard Morris">
William Richard Morris

William Richard Morris (ur. 10 października 1877 w Worcester, zm. 22 sierpnia 1963) – brytyjski wynalazca i przedsiębiorca, twórca Morris Motor Company.
Urodził się w mieście Worcester w Anglii. W wieku 15 lat został uczniem sprzedawcy rowerów, rok później otworzył własny warsztat rowerowy, został także producentem rowerów. W 1901 roku zaprojektował motocykl, a w rok później rozpoczął sprzedaż i naprawę używanych samochodów.
W 1912 roku pierwszy samochód, Bull Nosed Morris. Podczas I wojny światowej zajmował się produkcją amunicji, a po jej zakończeniu wznowił produkcję aut, w 1925 roku osiągając poziom 56 tysięcy sztuk rocznie.
W 1929 roku został nobilitowany, w 1934 został mianowany baronem, a w 1938 roku wicehrabią.
Z powodu brak potomstwa zdecydował zapisać cały majątek na cele charytatywne, zakładając w 1943 roku Nuffield Foundation.

</doc>
<doc id="1850721" url="https://pl.wikipedia.org/wiki?curid=1850721" title="Iwan Tomycz">
Iwan Tomycz

Iwan Fedorowycz Tomycz, ukr. Іван Федорович Томич (ur. 28 czerwca 1958 w Tekuczy) – ukraiński polityk, były poseł, przedsiębiorca rolny.
Życiorys.
Ukończył studia rolnicze w instytucie rolniczym w Kamieńcu Podolskim.
Pracował jako brygadzista i agronom. Doszedł do stanowiska kierownika kołchozu, działał w Komunistycznej Partii Ukrainy. W 1988 zajął się prowadzeniem własnego gospodarstwa rolnego, w 1994 organizował spółdzielnię rolniczą. W 1992 został wiceprezesem stowarzyszenia gospodarstw rolnych, a w 1997 stanął na czele ukraińskiego zrzeszenia rolników i właścicieli gruntów. Działał w Ukraińskiej Partii Chłopsko-Demokratycznej i Partii Agrarnej. Od 1999 do 2001 zasiadał w komisji ds. polityki rolnej przy prezydencie Ukrainy.
W 2002 jako bezpartyjny kandydat z listy krajowej Naszej Ukrainy uzyskał mandat deputowanego do Rady Najwyższej IV kadencji. W 2005 formalnie objął kierownictwo w Partii Wolnych Chłopów i Przedsiębiorców Ukrainy (w 2006 przemianowanej na Partię Odrodzenia Wsi). Bez powodzenia kandydował w wyborach w 2006 i 2007. W 2008 został doradcą społecznym premier Julii Tymoszenko.

</doc>
<doc id="1850722" url="https://pl.wikipedia.org/wiki?curid=1850722" title="Andrzej Gronczewski">
Andrzej Gronczewski

Andrzej Gronczewski (ur. 3 października 1940 w Warszawie, zm. 14 lipca 2019) – prof. dr hab., eseista, historyk literatury, edytor.
Życiorys.
Urodził się w 1940 w Warszawie. Studia polonistyczne ukończył na Uniwersytecie Warszawskim w 1963. W 1991 habilitował się tamże na podstawie dzieła "Wojna bez końca. (Studia o poezji – wobec wojny i okupacji. Wybrane idee i motywy)". Tytuł profesora nauk humanistycznych otrzymał w 2002.
Od 1963 był pracownikiem naukowym Wydziału Polonistyki Uniwersytetu Warszawskiego. W latach 1972–1976 pracował w Uniwersytecie im. J.W. Goethego we Frankfurcie nad Menem jako lektor języka i wykładowca literatury polskiej.
Debiutował w 1960 we „Współczesności” jako prozaik.
Był członkiem wielu redakcji czasopism literackich i naukowych. Współpracował przez długi czas z programami literackimi Polskiego Radia.

</doc>
<doc id="1850724" url="https://pl.wikipedia.org/wiki?curid=1850724" title="Feliks Batoryn">
Feliks Batoryn

Feliks Batoryn (biał. Фелікс Баторын) - poeta białoruski. Urodził się w 1948 roku w Mińsku. 
Działalność literacką rozpoczął w latach 60. XX wieku.
Występuje jako poeta, tłumacz z języka niemieckiego, polskiego, rosyjskiego. Jest autorem zbiorów poezji "Ranek", "Zielony trolejbus", "Posadziłem drzewo", "Spoglądam na szlak", "Na ulicy Maksima Bahdanowicza". W dorobku twórczym poety - wiersze, poematy, ballady.

</doc>
<doc id="1850725" url="https://pl.wikipedia.org/wiki?curid=1850725" title="Leshansaurus">
Leshansaurus

Leshansaurus – rodzaj teropoda z rodziny megalozaurów (Megalosauridae) żyjącego w środkowej jurze na obecnych terenach Azji. Jego skamieniałości odkryto w środkowojurajskich osadach formacji Shangshaximiao na terenie powiatu Qianwei w prowincji Syczuan. Został opisany w 2009 roku przez Li Feia i współpracowników w oparciu o kości szczęk, dach czaszki, okolice potylicy, kręgi, paliczki kończyn przednich oraz fragmenty kości biodrowej, udowej, piszczelowej, łonowej, strzałkowej oraz kości stopy. Li i in. zasugerowali, że takson ten należy do rodziny Sinraptoridae. Jeśli hipoteza ta byłaby prawidłowa, "Leshansaurus" byłby najpóźniejszym znanym przedstawicielem karnozaurów występującym na terenie Basenu Syczuańskiego – powiększałby również czasowy i geograficzny zasięg karnozaurów z Basenu Syczuańskiego. Od innych karnozaurów miałaby go odróżniać kombinacja cech czaszki oraz kręgów grzbietowych i krzyżowych. Analiza kladystyczna przeprowadzona przez Carrano i współpracowników (2012) nie potwierdza jednak takiej pozycji filogenetycznej "Leshansaurus", wskazując, że rodzaj ten jest przedstawicielem Megalosauridae należącym do grupy Afrovenatorinae.

</doc>
<doc id="1850727" url="https://pl.wikipedia.org/wiki?curid=1850727" title="John Micklethwait">
John Micklethwait

John Micklethwait (ur. 1962 w Londynie) – brytyjski dziennikarz.
Życie i działalność.
Micklethwait studiował historię w niezależnej szkole Ampleforth College w Oksfordzie. Przez dwa lata pracował dla banku "Chase Manhattan Bank" a następnie w 1987 roku rozpoczął pracę w redakcji pisma "The Economist" gdzie od 2006 roku jest redaktorem naczelnym. Często pojawiał się audycjach telewizyjnych. Jest autorem kilku książek z kolegą redakcyjnym Adrianem Wooldridge'em.
Wybrane publikacje.
książki napisane z Adrian'em Wooldridg'em:

</doc>
<doc id="1850728" url="https://pl.wikipedia.org/wiki?curid=1850728" title="Bukowinka (Ukraina)">
Bukowinka (Ukraina)

Bukowinka (ukr. Буковинка) – wieś na Ukrainie, w obwodzie lwowskim, w rejonie turczańskim. Miejscowość liczy około 208 mieszkańców. Niegdyś przysiółek Komarnik.
Przed II wojną światową w granicach Polski, wchodziła w skład powiatu turczańskiego.

</doc>
<doc id="1850729" url="https://pl.wikipedia.org/wiki?curid=1850729" title="Mała Wiera">
Mała Wiera

Mała Wiera (ros. Маленькая Вера) – radziecki dramat obyczajowy z 1988, w reżyserii Wasilija Piczuła.
Opis fabuły.
Bohaterka filmu - Wiera mieszka w małym mieście razem z matką i ojcem-alkoholikiem. Bunt wobec otaczającej ją rzeczywistości powoduje rosnącą irytację ze strony rodziców, którzy stawiają jej za wzór brata Wiktora, lekarza pracującego w Moskwie.
Na jednej z prywatek Wiera poznaje Siergieja, starego przyjaciela Wiktora, w którym zakochuje się od pierwszego wejrzenia. Wiera z Siergiejem planują się pobrać. Aby przekonać rodziców, niechętnych temu małżeństwu Wiera oszukuje matkę twierdząc, że jest w ciąży. Konflikt Siergieja z rodzicami Wiery osiąga punkt kulminacyjny w dniu urodzin Koli, ojca Wiery. Pijany Kola rani Siergieja nożem, a rana jest na tyle poważna, że wymaga długiego leczenia w szpitalu.
Matka Wiery próbuje bronić swojego męża przed więzieniem i przekonać władze, że Siergiej sam poranił się nożem. Wiera zeznaje przed sądem to, co chcą jej rodzice. Kiedy odwiedza w szpitalu Siergieja i wyjaśnia mu swoje zachowanie, ten oświadcza, że nie chce jej więcej widzieć. Po powrocie do domu Wiera próbuje popełnić samobójstwo, ale w ostatniej chwili ratuje ją brat, Wiktor. Ojciec Wiery umiera na atak serca.
O filmie.
Film był debiutem reżyserskim 26-letniego wówczas Wasilija Piczuła. Zdjęcia kręcono w Mariupolu. "Mała Wiera" stała się w ZSRR największym sukcesem kasowym 1988 roku - obejrzało ją 54.9 mln widzów. Popularność filmu wynikała zarówno z tematyki filmu, ale także śmiałych, jak na kino radzieckie scen erotycznych, z udziałem głównej bohaterki. Sam reżyser wspominając film po latach stwierdził, że na popularność filmu wpływało przekonanie, że po kilku dniach władze zabronią jego wyświetlania. W 1988 film został wyróżniony na Festiwalu Filmowym w Montrealu i nagrodą FIPRESCI na Festiwalu Filmowym w Wenecji. W 2003 powstał film dokumentalny "Mała Wiera - 15 lat później" odsłaniający kulisy produkcji filmu i pierwsze reakcje społeczeństwa.

</doc>
<doc id="1850732" url="https://pl.wikipedia.org/wiki?curid=1850732" title="Mistrzostwa Europy w Piłce Siatkowej Kobiet 1993">
Mistrzostwa Europy w Piłce Siatkowej Kobiet 1993

XVIII Mistrzostwa Europy w piłce siatkowej kobiet 1993 zostały przyznane Czechosłowacji, lecz w związku z jej rozpadem i powstaniem 1 stycznia 1993 r. dwóch odrębnych państw Czech i Słowacji mistrzostwa ostatecznie odbyły się w Czechach między 24 września a 2 października 1993 roku. Mecze rozgrywane były w Zlin oraz w Brnie. Mimo rozpadu Czechosłowacji federacje Czech i Słowacji postanowiły wystawić wspólną reprezentację.
Tytuł przed dwoma laty wywalczyła reprezentacja Związku Radzieckiego. Mistrzostwo zdobyła jej sukcesorka - reprezentacja Rosji pokonując w finale reprezentację Czechosłowacji.
System rozgrywek.
W turnieju wzięło udział 12 drużyn, które zostały podzielone na dwie grupy. Pierwsze dwa zespoły z każdej z grup awansowały do półfinałów. Zespoły z obu grup z miejsc 3 i 4 walczyły ze sobą zajmując miejsca 5-8. Zespoły z obu grup z 5 oraz 6 miejsc bez dodatkowych meczów zajęły ostatecznie miejsca 9-10 oraz 11-12.
Faza kwalifikacyjna.
Grupa A.
Tabela
Wyniki
Grupa B.
Tabela
Wyniki

</doc>
<doc id="1850734" url="https://pl.wikipedia.org/wiki?curid=1850734" title="Nelson de Jesus Silva">
Nelson de Jesus Silva



</doc>
<doc id="1850735" url="https://pl.wikipedia.org/wiki?curid=1850735" title="Michael Gruber">
Michael Gruber

Michael Gruber (ur. 5 grudnia 1979 w Schwarzach im Pongau) – austriacki narciarz klasyczny specjalizujący się w kombinacji norweskiej, dwukrotny medalista olimpijski, dwukrotny medalista mistrzostw świata oraz brązowy medalista mistrzostw świata juniorów.
Kariera.
Po raz pierwszy na arenie międzynarodowej Michael Gruber pojawił się 11 stycznia 1997 roku w Saalfelden am Steinernen Meer. Zajął wtedy 14. miejsce w zawodach Pucharu Świata rozgrywanych metodą Gundersena. W sezonie 1996/1997 pojawił się jeszcze jeden raz: 14 stycznia 1997 roku we włoskim Val di Fiemme ponownie zajął czternaste miejsce w Gundersenie. W efekcie zajął 37. miejsce w klasyfikacji generalnej. W 1997 roku osiągnął także swój jedyny sukces w kategorii juniorów wspólnie z kolegami zdobywając brązowy medal w konkursie drużynowym podczas mistrzostw świata juniorów w Canmore. Przez kolejne dwa sezony startował w Pucharze Świata B, między innymi wygrywając sprint 18 grudnia 1998 roku w estońskim Otepää.
Najlepsze wyniki w Pucharze Świata osiągnął w sezonie 2003/2004, który ukończył na dwunastej pozycji. Wtedy też, 13 grudnia 2003 roku w Val di Fiemme po raz pierwszy stanął na podium zawodów pucharowych, zajmując trzecie miejsce w starcie masowym. Aż do zakończenia kariery dokonał tego ponownie tylko raz: 5 grudnia 2004 roku w Trondheim był drugi w sprincie. W międzyczasie wystąpił na mistrzostwach świata w Lahti w 2001 roku, gdzie w swoim jedynym starcie, sprincie, zajął 10. pozycję. Rok później brał udział w igrzyskach olimpijskich w Salt Lake City, gdzie wspólnie z Christophem Bielerem, Mario Stecherem i Felixem Gottwaldem wywalczył brązowy medal w konkursie drużynowym. Po skokach Austriacy zajmowali drugie miejsce i do biegu przystąpili ze stratą 44 sekund do prowadzących Finów. Nie zdołali odrobić tej straty, co więcej w połowie dystansu zostali wyprzedzeni przez Niemców, którzy ostatecznie zdobyli srebro. Na mecie Austriacy stracili 11 sekund do Finów oraz 3,5 sekundy do Niemców. Indywidualnie Michael Gruber zajął 28. miejsce w sprincie.
Podczas mistrzostw świata w Val di Fiemme zdobył złoty medal w konkursie drużynowym wspólnie z Felixem Gottwaldem, Wilhelmem Deniflem i Christophem Bielerem. Reprezentanci Austrii na prowadzeniu znaleźli się już po skokach, na trasę biegu wyruszając z przewagą 13 sekund nad zajmującymi drugie miejsce Niemcami. Tylko na zmianie Bielera na chwilę stracili prowadzenie, jednak ostatecznie na mecie byli pierwsi, o 12,6 sekundy przed Niemcami. W występach indywidualnych był kolejno dwunasty w Gundersenie oraz szesnasty w sprincie. Dwa lata później, podczas mistrzostw świata w Oberstdorfie osiągnął najlepsze wyniki indywidualne. W zawodach metodą Gundersena był dziewiąty po skokach, a dobra postawa w biegu pomogła mu zmniejszyć stratę z 1 minuty i 16 sekund na starcie do 17,7 sekundy na mecie. Dzięki temu przesunął się ostatecznie na szóste miejsce. Jeszcze lepiej wypadł w sprincie, przesuwając się z szóstej pozycji po skokach na piąte miejsce na mecie biegu. W zawodach drużynowych razem z Bielerem, Kreinerem i Gottwaldem zdobył brązowy medal. Na mecie do Norwegów, którzy sięgnęli po złoto Austriacy stracili 7,4 sekundy, a walkę o srebrny medal przegrali z Niemcami na ostatnich metrach o zaledwie 0,3 sekundy.
Jego drugi olimpijski występ miał miejsce w 2006 roku, na igrzyskach olimpijskich w Turynie. W zawodach drużynowych Austriacy w składzie: Michael Gruber, Mario Stecher, Felix Gottwald i Christoph Bieler wywalczyli tytuł mistrzów olimpijskich. Ekipa austriacka po skokach znalazła się na drugim miejscu ze startą 10 sekund do prowadzącej reprezentacji Niemiec. Na trasie biegowej byli jednak najlepsi, wyprzedzając Niemców o ponad 15 sekund i Finów o ponad 26 sekund. Gundersena Gruber ukończył na dwunastej pozycji, a w sprincie zajął trzynaste miejsce. Ostatnim startem Austriaka na dużej imprezie były mistrzostwa świata w Sapporo w 2007 roku, gdzie był dwunasty w sprincie.
Sukcesy osiągał także w Letnim Grand Prix w kombinacji norweskiej. W ósmej edycji LGP zajął drugie miejsce, w trzech z czterech konkursów plasując się na drugiej pozycji. Wyprzedził go tylko jego rodak Christoph Bieler. Co więcej w czwartej oraz piątej edycji LGP Austriak plasował się na czwartym miejscu. Ponadto dwukrotnie był mistrzem Austrii. Karierę sportową zakończył w 2008 roku.

</doc>
<doc id="1850742" url="https://pl.wikipedia.org/wiki?curid=1850742" title="Phylloscopus brehmii">
Phylloscopus brehmii



</doc>
<doc id="1850745" url="https://pl.wikipedia.org/wiki?curid=1850745" title="Szachtar Konotop">
Szachtar Konotop

Szachtar Konotop (ukr. ФК «Шахтар» Конотоп) – ukraiński klub piłkarski, mający siedzibę w mieście Konotop, w obwodzie sumskim, w północno-wschodniej części kraju, grający w sezonie 1997/98 w rozgrywkach ukraińskiej Drugiej ligi.
Historia.
Chronologia nazw:
Klub piłkarski FK Szachtar został założony w Konotopie w 1953 roku. Zespół powstał na bazie zakładu "Czerwony Metalist", który m.in. produkuje urządzenia dla kopalń węgla. Początkowo występował w mistrzostwach obwodu sumskiego. W 1968 zdobył mistrzostwo obwodu, a w 1959, 1965, 1969 Puchar. W 1958 po raz pierwszy startował w mistrzostwach Ukraińskiej SRR wśród zespołów kultury fizycznej. W 1959 i 1965 ponownie grał w mistrzostwach Ukraińskiej SRR. W 1960 nawet grał w barażach o awans do mistrzostw ZSRR, ale przegrał w dwumeczu z profesjonalną drużyną obwodu Awanhard Sumy. Należy zauważyć, że stały odpływ najbardziej utalentowanych graczy do zespołów z Sum uniemożliwił drużynie osiągnięcia wyższych i bardziej stabilnych wyników. Od 1978 drużyna nie brała udziału w rozgrywkach o mistrzostwo i puchar obwodu.
Od początku rozgrywek w niezależnej Ukrainie klub z nazwą Słowjaneć w sezonie 1996/97 startował w rozgrywkach Mistrzostw Ukrainy wśród amatorów. Zespół zajął drugie miejsce w 3 grupie oraz przegrał w 1/16 finału Pucharu Ukrainy wśród amatorów. Latem 1997 roku klub zgłosił się do rozgrywek Drugiej ligi (D3) i otrzymał status profesjonalny. W sezonie 1997/98 debiutował w rozgrywkach Drugiej ligi, w której zajął 7.miejsce w grupie W. W Pucharze Ukrainy przegrał w 1/256 finału. Przed rozpoczęciem nowego sezonu klub zrezygnował z rozgrywek na szczeblu profesjonalnym i kontynuował występy w mistrzostwach Ukrainy wśród amatorów. W sezonie 1998/99 zespół zajął 7.miejsce w grupie 3.
W 2000 roku Szachtar odrodził się dzięki staraniom wicedyrektora zakładu Wołodymyra Wołkohona, a rok później zespół ponownie został mistrzem obwodu. Od tego czasu klub zdecydowanie jest jednym z pretendentów do tytułu mistrzowskiego, który zdobywał w latach 2001, 2004, 2006, 2007, 2009, 2012. Również w 2002, 2003, 2004, 2009, 2012 zdobywał Puchar obwodu. W 2002 i 2006 próbował swoich sił na arenie krajowej – w mistrzostwach Ukrainy wśród drużyn amatorskich, a w 2004 w rozgrywkach Pucharu Ukrainy wśród drużyn amatorskich.
W 2005 roku prezesem klubu został lokalny biznesmen Ołeksandr Kyrij, po czym klub znacznie poprawił swoją sytuację finansową. Zaczęto aktywnie rozwijać klubową i miejską infrastrukturę piłkarską, a środki zaczęto inwestować w piłkę nożną dzieci i młodzieży.
W 2013 roku klub zdobył Puchar Gubernatora obwodu sumskiego, pokonując w finale klub z Pierwszej ligi FK Sumy (1:0).
W 2017 klub połączył się z lokalnym rywalem "Kołos", po czym zmienił nazwę na Kołos-Szachtar Konotop.
W 2020 po nawiązaniu współpracy z miejscową Szkołą Sportową dla Dzieci i Mlodzieży (która powstała w 1995 roku) klub przyjął nazwę Szachtar-DJuSSz im.Mamiaszwili Konotop. W sezonie 2020 zajął trzecie miejsce w rozgrywkach Pierwszej ligi mistrzostw obwodu sumskiego.
Barwy klubowe, strój, herb, hymn.
Klub ma barwy biało-czarno-pomarańczowe. Piłkarze swoje domowe spotkania zazwyczaj grają w białych koszulkach, czarnych spodenkach oraz białych getrach.
Sukcesy.
Trofea międzynarodowe.
Do chwili obecnej klub jeszcze nigdy nie zakwalifikował się do rozgrywek europejskich.
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie im. Junist' w Konotopie, który może pomieścić 5 000 widzów.

</doc>
<doc id="1850746" url="https://pl.wikipedia.org/wiki?curid=1850746" title="Åke Nilsson">
Åke Nilsson

Karl Åke Nilsson (ur. 29 kwietnia 1945 w Bollnäs) – szwedzki lekkoatleta, który specjalizował się w rzucie oszczepem.
Szósty zawodnik igrzysk olimpijskich w Meksyku z wynikiem 83,48. Brązowy medalista europejskich igrzysk juniorów (1964). W 1968 czterokrotnie ustanawiał rekordy Szwecji. Rekord życiowy: 87,76 (11 września 1968, Rzym).

</doc>
<doc id="1850748" url="https://pl.wikipedia.org/wiki?curid=1850748" title="Słowjaneć Konotop">
Słowjaneć Konotop



</doc>
<doc id="1850749" url="https://pl.wikipedia.org/wiki?curid=1850749" title="Ake Nilsson">
Ake Nilsson



</doc>
<doc id="1850751" url="https://pl.wikipedia.org/wiki?curid=1850751" title="Łokomotyw Konotop">
Łokomotyw Konotop

Łokomotyw Konotop (ukr. ФК «Локомотив» Конотоп) – ukraiński klub piłkarski, mający siedzibę w mieście Konotop, w obwodzie sumskim, w północno-wschodniej części kraju, grający w 1938 w rozgrywkach Pucharu ZSRR.
Historia.
Chronologia nazw:
Klub piłkarski FK Łokomotyw został założony w Konotopie w 1938 roku. W 1938 zespół debiutował w rozgrywkach Pucharu ZSRR. Potem występował w rozgrywkach mistrzostw i Pucharu obwodu sumskiego. W 1948 i 1949 startował w mistrzostwach Ukraińskiej SRR wśród zespołów kultury fizycznej.
Od początku rozgrywek w niezależnej Ukrainie klub w sezonie 1992/93 startował w rozgrywkach Mistrzostw Ukrainy wśród amatorów. Zespół zajął 7 miejsce w 3 grupie. Drużyna zajęła również trzecie miejsce w mistrzostwach obwodu. W następnym sezonie 1993/94 powtórzył swoje osiągnięcie. Ale potem zrezygnował z dalszych występów w Amatorskiej Lidze i został rozwiązany.
Dopiero w 2015 klub został reaktywowany. Z nazwą FK Łokomotyw ponownie startował w mistrzostwach obwodu, wygrywając turniej w Pierwszej lidze. W 2017 zespół występował w Wyższej lidze obwodu, a w 2018 jako Krystał-Łoko w Pierwszej lidze.
Barwy klubowe, strój, herb, hymn.
Klub ma barwy czerwono-biało-zielone. Piłkarze swoje domowe spotkania zazwyczaj grają w białych koszulkach, granatowych spodenkach oraz granatowych getrach.
Sukcesy.
Trofea międzynarodowe.
Do chwili obecnej klub jeszcze nigdy nie zakwalifikował się do rozgrywek europejskich.
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Łokomotyw w Konotopie, który może pomieścić 1 000 widzów.

</doc>
<doc id="1850752" url="https://pl.wikipedia.org/wiki?curid=1850752" title="Black Maria">
Black Maria

Black Maria – [] : Czarna Maria – pierwsza komercyjna wytwórnia filmowa na świecie. Została wybudowana w 1892 roku przez Williama K.L. Dicksona w West Orange, w stanie New Jersey, na terenie, na którym znajdowały się laboratoria należące do Thomasa Edisona. W latach 1893–1901 produkowano w niej filmy wytwórni "Edison Manufacturing Company".
Filmy wyprodukowane w "Black Marii" należą do najstarszych w historii kinematografii. Trwały mniej niż jedną minutę i były pokazywane w kinetoskopach, a od roku 1896 wyświetlane na ekranach. Na małej scenie "Black Marii" filmowano występy znanych cyrkowców, artystów wodewilu, fragmenty sztuk teatralnych i sceny z życia codziennego.
W związku ze wzrostem konkurencji ze strony innych wytwórni filmowych oraz zwiększeniem się zainteresowania filmami kręconymi w oryginalnych sceneriach, a także wobec ograniczoności miejsca w "Black Marii", przeniesiono ją w 1901 roku do Nowego Jorku. Dwa lata później zburzono opuszczone budynki wytwórni. W 1954 roku na terenie laboratoriów Edisona wybudowano jej replikę.
Historia.
Rozwój kamery filmowej Edisona.
W 1887 roku Edison, zainspirowany seryjnymi zdjęciami faz ruchu ludzi i zwierząt, wykonanymi przez fotografów Eadwearda Muybridge'a i Étienne'a-Jules'a Mareya, sformułował zamiar zaprojektowania aparatu, który by umożliwiał nagrywanie i wyświetlanie na ekranie projekcyjnym "ruchomych obrazów". Wyobrażał sobie instrument podobny do wynalezionego przez niego dziesięć lat wcześniej fonografu, wykorzystywanego do nagrywania głosu i muzyki. Prace projektowe nad prototypem urządzenia zwanego kinetoskopem powierzono w roku 1888 szkockiemu inżynierowi Williamowi K.L. Dicksonowi, który, jako fotograf amator, miał odpowiednie przygotowanie podstawowe.
Na początku Dickson próbował, analogicznie do fonografu, zapisywać pojedyncze zdjęcia na specjalnie przygotowanym walcu. Próby te nie doprowadziły do osiągnięcia celu, pomimo wyprodukowania w październiku 1890 roku pierwszych próbnych filmów. Po zaznajomieniu się z artykułami Williama Friese-Greene'a i Mareya o zastosowaniu taśmy celuloidowej, skierował swą uwagę na ten nowy środek do produkcji filmu i skonstruował elektrycznie napędzaną kamerę filmową zwaną kinetografem. Przy jej pomocy można było naświetlać taśmę filmową z prędkością 46 kadrów na sekundę. Do oglądania tych filmów skonstruowano kinetoskop ("zograscope" – ), oświetlony żarówką i wyposażony w szkło powiększające. Umożliwiał oglądanie naświetlonej, powtarzającej się taśmy filmowej.
Pierwszy eksperymentalny film pt. "Dickson Greeting", o długości kilku sekund, został nakręcony przy pomocy kinetografu w maju 1891 roku. 20 dnia tegoż miesiąca film ten został wyświetlony grupie gości zwiedzających laboratoria fotograficzne firmy "Edison Manufacturing Company". W następnych miesiącach ulepszono zarówno kamerę filmową jak i urządzenia do oglądania filmów. Kinetograf i kinetoskop zostały opatentowane w sierpniu 1891 roku; do 1893 roku były doskonalone.
W październiku 1892 roku, Dickson tak bardzo ulepszył kamerę filmową, że Edison postanowił zaprezentować ją na World´s Columbian Exposition (wystawie światowej w Chicago). Planował również komercyjne wykorzystanie kinetoskopu. Niezbędna była do tego produkcja większej liczby filmów. Ze względu na wymiary, ciężar i trudności z przemieszczaniem kinematografu, utrudniające obsługę w normalnych laboratoriach, postanowiono wybudować specjalnie przeznaczony do kręcenia filmów budynek.
Budowa studia.
Dickson zaprojektował budynek, w którym mieściła się mała scena i przyrządy do filmowania. Drewniany budynek miał wymiary 15 X 4 m. Ze względu na niską czułość filmu, dach budynku był podnoszony, co pozwalało wykorzystywać do naświetlania światło słoneczne. Aby zapewnić optymalne warunki oświetlenia, zbudowano ten budynek na obrotowej platformie i dodatkowo zainstalowano cztery lampy magnezowe. Aby zapobiec niepożądanemu naświetleniu sceny oraz uzyskać jak największy kontrast między filmowanymi scenami a tłem, wyłożono studio czarną papą. Dickson dumnie opisywał budynek, który nie tylko nie odpowiadał jakimkolwiek wymaganiom architektonicznym, ale również był niezgodny z normami dotyczącymi zastosowanych farb i materiałów budowlanych. Czarna farba ścian i ciasnota wewnątrz budynku doprowadziły do nadania "Kinetographic Theater" – tak brzmiała oficjalna nazwa studia – miana "Black Maria". Było to nawiązanie do malowanych na czarno pojazdów używanych do przewożenia więźniów.
Prace przy budowie "Kinetografhic Theater" na terenie "Edison Manufacturing Company" rozpoczęto w grudniu 1892 roku i 1 lutego 1893 roku oddano do użytku pierwsze na świecie studio filmowe. Koszt budowy wyniósł 637,67 dolarów. Początek nagrań filmowych opóźnił się ze względu na działania związane z ulepszeniami kamery oraz z powodu złego stanu zdrowia Dicksona.
Ostatecznie w kwietniu 1893 roku rozpoczęto prace studyjne w "Black Marii". Najstarszy znany film wyprodukowany w tym studiu to "Blacksmith Scene" – nostalgiczny film, w którym pracownicy Edisona występują jako kowale. Trwał on około 30 sekund, a został wyświetlony przez Edisona 9 maja 1893 roku słuchaczom wydziału fizyki "Brooklym Institute for Arts and Science".
Mimo zapowiedzi, planowana na maj prezentacja "kinetoskopu" na wystawie światowej nie doszła do skutku. Powodem było opóźnienie w produkcji aparatów do wyświetlania filmów. Prototyp został wyprodukowany na krótko przed prezentacją w Brooklynie; produkcja następnych 25 aparatów przeciągnęła się do marca 1894 roku. W związku z kryzysem gospodarczym w USA i wynikłymi z jego powodu problemami w wytwarzaniu projektorów filmowych produkcja filmowa w 1893 roku ograniczyła się do kilku filmów.
Początki komercyjnej produkcji filmów.
Na początku roku 1894 wzmożono wysiłki w celu wprowadzenia kinetoskopu do sprzedaży. W pierwszym tygodniu stycznia Dickson sfilmował swego asystenta Freda Otta zażywającego tabakę i siarczyście kichającego. Film ten nosił tytuł "Edison Kinetoscopic Record of a Sneeze" (znany był też jako "Fred Ott's Sneeze") i był pierwszym w historii filmem z zastrzeżonym prawem autorskim. Prawo autorskie zostało zgłoszone przez Dicksona 9 stycznia 1894 roku. Film powstał na zlecenie pisma "Harper's Weekly". Opublikowano w nim w marcu 1894 roku pojedyncze kadry filmu.
W ciągu następnych miesięcy Dickson i jego asystent William Heise pracowali nad dalszymi filmami, które miały być zaprezentowane publicznie wiosną tego roku. Wielkie zainteresowanie publiczności wzbudziła wizyta znanego kulturysty Eugena Sandowa w laboratorium Edisona. Po spotkaniu z Edisonem nakręcono film z ćwiczeniami Sandowa w czasie rozgrzewki. Po nim zaproszono artystów wodewilu. W marcu nakręcono też pierwsze filmy z kobietami. Była to tancerka Carmecita i akrobatka Ena Bertoldi. Następne filmy, takie jak "Cock Fight", ze zbliżeniami z walki kogutów, czy scenka z baru nakręcona w tym samym stylu co "Blacksmith Scene", nakręcone zostały dla publiczności męskiej.
Wprowadzanie na rynek kinetoskopu powierzono 1 kwietnia roku 1894 firmie "Edison Manufacturing Company". Do tej chwili koszty projektu, produkcji prototypu kinetografu i kinetoskopu oraz budowy i pracy studia "Black Maria" wynosiły 24000 dolarów. Po tym jak z rocznym opóźnieniem wyprodukowano pierwszych dziesięć kinetoskopów, ustawiono je w lokalu prowadzonym przez "Holland Brothers" przy Broadwayu w Nowym Jorku. Ten tzw. Kinetoskop-Salon został otwarty 14 Kwietnia 1894 roku i wywołał już pierwszego dnia wielkie zainteresowanie publiczności. Wyświetlano dziesięć różnych filmów (w każdym kinetoskopie inny film), między innymi pierwszy nakręcony w "Black Marii" film: "Blacksmith Scene". Wstęp kosztował 25 centów; za kwotę tę można było obejrzeć pięć różnych filmów.
W połowie maja 1894 roku otwarto następny salon w Chicago, wyposażony w dziesięć kinetoskopów. Ostatnich pięć aparatów z pierwszej serii przedstawiono publiczności 1 czerwca w San Francisco. "Edison Manufacturing Company" przejęła w międzyczasie również produkcję kinetoskopu i zaspokajała popyt na rynku amerykańskim. W październiku roku 1894 otwarto pierwsze salony w Paryżu i w Londynie, a do końca roku salony w Niemczech, Holandii i w Australii.
Sukcesy komercyjne.
Po upowszechnieniu przez prasę informacji, że kinetoskop, jako nowy cud techniki, jest rzeczą wartą obejrzenia, wielu znanych artystów, będących na występach gościnnych w Nowym Jorku, odwiedzało studio filmowe w West Orange. Występy w filmie przysparzały im jeszcze większej sławy. W filmie pojawili się artyści z cyrku "Barnum and Bailey" i artyści wodewilowi. Na taśmie filmowej uwieczniony został koci cyrk profesora Harry Weltonsa i tresura psów profesora Ivana Tschernoffa. W lipcu 1894 użyto po raz pierwszy kinetoskopu poza studiem w celu sfilmowania występów linoskoczka Juana Cicedo. W latach 1894–1898 występowała wielokrotnie w "Black Marii" tancerka Annabelle Whitford. Niektóre z nakręconych w tym czasie filmów zostały później ręcznie pokolorowane.
Na jesieni 1894 wystąpili przed kamerą artyści z "Buffalo Bill's Wild West Show". Oprócz występów Annie Oakley, kobiety-strzelca wyborowego, i Buffalo Billa, sfilmowano wiele scen z tańczącymi Indianami z plemienia Dakota. Aby sfilmować gwiazdę rodeo Lee Martina na dziko wierzgającym koniu, użyto ponownie trudnej do transportu kamery poza studiem. W końcu listopada 1894 nakręcono w "Black Marii" filmy najtrudniejsze pod względem realizacyjnym, jak na ówczesne czasy. Przy filmowaniu scen z muzycznej burleski zatytułowanej "A Milk White Flag" wciśnięto do ciasnego studia 34 członków orkiestry marszowej. Kilka dni później filmowano sceny z udziałem strażaków ze straży pożarnej. Aby jak najbardziej urzeczywistnić scenerię, użyto w studiu świec dymnych. Tak więc film pt. "Fire Rescue Scene" był pierwszym filmem, w którym zastosowano efekty specjalne.
Oprócz filmowania scen z wodewilu, występów cyrkowców i scen ze świata pracy, odkryto nowy interesujący temat; były nim inscenizowane pojedynki bokserskie. W wielu stanach komercyjne walki bokserskie były w tamtych czasach zabronione. Z tego powodu obiecywano sobie duże zyski, które miała przynieść produkcja filmów o tej tematyce. 15 czerwca 1894 została sfilmowana 6-rundowa walka bokserska między Michaelem Leonardem i Jackiem Cushingiem. Ze względu na brak miejsca w studiu filmowym prowizoryczny ring był mniejszy od standardowego i jedna runda trwała tylko jedną minutę. Chcąc sfilmować każdą rundę bez przerw, użyto w miejsce stosowanych dotychczas taśm o długości ok. 15 m, taśmy o długości 45 m i zmniejszono prędkość przesuwu taśmy z 46 do 30 kadrów na sekundę. Filmy z walk bokserskich były w tamtym czasie najdłużej trwającymi filmami.
Do nakręcania dłuższych filmów skonstruowano większe kinetoskopy, których użyto po raz pierwszy w Nowym Jorku w sierpniu 1894. Umożliwiło to obejrzenie po kolei 6 rund w jednym tylko urządzeniu, z tym że za każdą rundę trzeba było osobno płacić. Cena za jedną rundę wynosiła 10 centów. Film odniósł wielki sukces; w związku z tym, ówczesny bokserski mistrz świata, Jim Corbett wystąpił 7 września w "Black Marii", w walce z Peterem Courtneyem. Corbett zwyciężył przez nokaut w 6 rundzie, co zostało szeroko opisane w prasie. Film z tej walki odniósł sukces kasowy i wyświetlano go we wszystkich stanach. W związku z jego dużym powodzeniem, nakręcono dalsze filmy, nie tylko z walk bokserskich, ale również z pojedynków szermierczych.
Stagnacja.
Na początku roku 1895 zachwyt kinetoskopami zaczął słabnąć. Liczba sprzedanych urządzeń i filmów utrzymywała się na stałym poziomie. Na dodatek na rynku pojawił się konkurencyjny produkt o nazwie Mutoscope , skonstruowany przez Hermana Caslera. Ze względu na fakt, że wynalazek Edisona był chroniony patentem wyłącznie na terenie Stanów Zjednoczonych, wielu europejskich wynalazców pracowało nad skopiowaniem kinetografu.
Reakcją Edisona na taki stan rzeczy była zapowiedź produkcji filmów z oprawą dźwiękową. Dzięki wynalazkowi Dicksona o nazwie kinetofon można było równocześnie wyświetlać film i odtwarzać muzykę z walca fonografu. W nigdy nie wyświetlonym filmie "Dickson Experimental Sound Film" podjęto próbę synchronizacji dźwięku, zaniechano jednak dalszych prac w tym kierunku. Do sprzedawanych od marca 1895 roku kinetofonów oferowano dodatkowo osobne cylindry z dźwiękiem. Ten nowy system nie wzbudził jednak zainteresowania wśród klientów; sprzedano tylko 45 kinetofonów.
Dalszą porażką Edisona było niespodziewane odejście K.L. Dicksona z firmy. Powodem jego rezygnacji był zarówno trwający od miesięcy spór z szefem "Edison Company" Williamem E. Gilmorem, jak i odmienne od Edisona zdanie na temat przyszłości techniki filmowej. Pomimo przekonywających argumentów Dicksona o większych możliwościach techniki projekcji filmów, Edison z powodów finansowych nie chciał zaniechać dalszej produkcji kinetoskopów.
Po odejściu Dicksona odpowiedzialnym za produkcję filmów został William Heise. Jednak jego starania utrzymania produkcji filmów na osiągniętym poziomie nie przyniosły oczekiwanych rezultatów. Główna atrakcja ubiegłego roku nie przyciągała publiczności w lecie 1895 roku. Pierwsze salony z kinetoskopami zaczęły przynosić ich właścicielom straty. Partnerzy Edisona zaczęli wywierać na niego nacisk w celu podjęcia prac konstrukcyjnych nad projektorem filmowym. Związane to było z opublikowaniem wiadomości o pierwszych sukcesach braci Latham w pracach nad wynalezionym przez nich Eidoloskopem.
W sierpniu 1895 roku na stanowisku szefa produkcji filmów zatrudniono Alfreda Clarka. Dzięki niemu zaczęto produkcję filmów o tematyce historycznej. Pomimo że nadal nie dysponowano przenośną kamerą filmową, nakręcono kilka filmów poza studiem. W jednym z nakręconych filmów pt. "The Execution of Mary, Queen of Scots" zastosowano po raz pierwszy animację poklatkową. Jednak i te nowatorskie filmy nie powstrzymały słabnącego zainteresowania kinetoskopami. Clark powrócił do sprawdzonych tematów, to jest do filmów z udziałem akrobatów i tancerzy. W rezultacie musiał się wycofał się wkrótce wycofać z branży filmowej. Po tym jak do końca roku 1895 w ciągu wielu tygodni nie sprzedano ani jednego kinetoskopu, produkcja filmów w "Black Marii" została całkowicie wstrzymana.
Ponowne ożywienie dzięki Vitascope.
W roku 1896 rozwijający się przemysł filmowy przeżywał radykalne przeobrażenia. Na początku roku Birt Acres i Robert W. Paul w Londynie, bracia Skladanowsky w Berlinie, a przede wszystkim bracia Lumière w Paryżu zaprezentowali swoje nowo skonstruowane projektory filmowe. Tak narodziło się kino. Po tym jak technikom Edisona nie udało się zbudować własnego projektora, "Edison Company" odkupiła od C. F. Jenkinsa i jego partnera Thomasa Armata patent na skonstruowany przez nich projektor. Projektor ten pod nazwą "Vitascope" został zaprezentowany na wiosnę 1896 roku przez "Edison Company" jako najnowszy wynalazek Edisona.
Vitascope zaprezentowano po raz pierwszy 23 kwietnia 1896 roku w Nowym Jorku. Przeważnie wyświetlano filmy nakręcone przy pomocy kinetoskopu w poprzednich latach w "Black Marii". Między innymi scenę z filmu "A Milk White Flag" i pokolorowany ręcznie film z tancerką Annabelle Whitford. Jedynym nowym filmem, który zaprezentowano podczas premierowego pokazu Vitascopu był film R. W. Paulsa pt. "Rough Sea at Dover"; on też okazał się najpopularniejszym filmem wieczoru.
Sukces filmu "Rough Sea at Dover" uświadomił wytwórni "Edison Company" fakt, że przy wprowadzaniu na rynek Vitascopu niezbędne będzie nakręcenie nowych filmów. Niestety po miesiącach przerwy, "Black Maria" znajdowała się w złym stanie technicznym – groziła wręcz zawaleniem. Z powodu niedomykania się dachu na scenie wytwórni było zimno i panowały przeciągi; wielu artystów odmawiało pracy przed kamerą w takich warunkach. Dopiero w kwietniu, po nadejściu cieplejszych dni (i po zatrudnieniu na stanowisku kierownika produkcji James H. White'a), przystąpiono do regularnych prac studyjnych.
W połowie kwietnia, na zlecenie pisma "New York World", nakręcono w "Black Marii" scenę, w której wystąpiła May Irwin i John C. Rice. Scena pochodziła ze sztuki teatralnej pt. "The Widow Jones" (Wdowa Jones) i kończyła się pocałunkiem protagonistów. W efekcie powstał film "The Kiss" ("Pocałunek"), który miał premierę pod koniec kwietnia i stał się najpopularniejszym filmem roku.
Miesiąc później zbudowano w laboratorium Edisona przenośną kamerę filmową. Kamera ta umożliwiła "Edison Company" nakręcanie filmów w plenerze bez specjalnych trudności technicznych. Nakręcone nią filmy dokumentalne mogły konkurować z filmami braci Lumière czy R.W. Paulsa. Do najbardziej imponujących filmów nakręconych przy użyciu nowej kamery należały zdjęcia wodospadu Niagary.
Nowa kamera stała się również konkurencyjna dla uciążliwego stacjonarnego wyposażenia umieszczonego w "Black Marii". Produkowane filmy dokumentalne cieszyły się szczególną popularnością i jednocześnie były tańsze w produkcji od filmów nagrywanych w "Black Marii". Od tej pory aktorzy i artyści, którzy dotychczas w celu produkcji filmu byli zmuszeni jechać do New Jersey, mogli być dzięki przenośnej kamerze filmowani bezpośrednio w teatrze. Dodatkowo, urządzono na dachu spółki dystrybucyjnej "Raft &amp; Gammon" prowizoryczne studio filmowe, które wykorzystywano równolegle z "Black Marią" w lecie 1896 roku.
W lecie roku 1896 przedstawiono też Vitascope w innych stanach USA, gdzie urządzenie to spotkało się z rosnącą konkurencją kinematografu braci Lumière i Eidoloscopu Lathamsa. We wrześniu William K. L. Dickson, jeden z założycieli "American Mutoscope and Biograph Company", zaprezentował swoje urządzenie o nazwie Biograph, które przewyższało pod względem technicznym Vitascope. Klienci Edisona zaczęli coraz częściej narzekać, nie tylko na fotograficznie złej jakości dwuipółletnie filmy, ale również na ich zły stan techniczny. Reakcją Edisony było porzucenie Vitascope, który stał się przestarzałym urządzeniem w ciągu tylko kilku miesięcy, i zaprojektowanie ulepszonego projektora o nazwie "Projecting Kinetoscope". Jednocześnie Edison zwrócił uwagę na fakt, że sprzedaż produkowanych filmów przynosi wyższe zyski niż dystrybucja i sprzedaż projektorów. W ciągu roku 1896 dochody pochodzące ze sprzedaży projektorów wyniosły 21 000 dolarów, a dochody uzyskane przy sprzedaży filmów wyniosły ponad 84 000 dolarów.
Walka konkurencyjna.
Zimą na przełomie lat 1896/1897 przyspieszono produkcję nowych filmów. Ze względu na to, że europejskie filmy przyciągały do kin rzesze widzów, J. H. White i W. Heise starali się wykorzystać te same tematy co bracia Lumière. Nakręcono więc wiele filmów o tematyce związanej z koleją. Szczególną popularnością cieszyły się filmy, o podróży koleją, nakręcone z perspektywy maszynisty, w których kamera była montowana na przodzie lokomotywy. W tym samym czasie wzmożono również produkcję filmów w "Black Marii". Nawet sam Edison stanął po raz pierwszy osobiście przed kamerą i zagrał rolę genialnego wynalazcy, w filmie pt. "Mr. Edison at work in His Chemical Laboratory", w scenografii laboratorium chemicznego.
W lecie roku 1897, aby zareagować na rosnącą popularność filmów firmy "Biograph Company", rozpoczęto nagrywanie filmów o tematyce związanej z aktualnymi zainteresowaniami. J. H. White wyruszył w podróż, która prowadziła wpierw po Stanach Zjednoczonych a następnie do Meksyku, Japonii i w końcu do Chin. W ciągu jego dziesięciomiesięcznej podróży towarzyszył mu operator kamery Frederick w. Blechynden. W. Heise pozostał w New Jersey i był odpowiedzialny za wywoływanie dostarczanych negatywów taśmy filmowej. Oprócz tego nakręcił w tym samym czasie 25 przez siebie reżyserowanych filmów, z których tylko część nakręcono w "Black Marii". Wśród tych filmów znajdował się jego najpopularniejszy film roku 1898, komedia pt. "What Demoralized the Barbershop"
Jeszcze przed powrotem White'a, amerykańska opinia publiczna została wstrząśnięta wybuchem wojny amerykańsko-hiszpańskiej. Ze względu na spadające zainteresowanie publiczności wyświetlanymi filmami, wybuch wojny nastąpił w korzystnym momencie dla młodego przemysłu filmowego. "Biograph Company" zwróciła, jako pierwsza, uwagę na możliwość przyciągnięcia publiczności produkcją filmów o tematyce patriotycznej. Nakręcono pierwsze filmy o eksplozji na USS Maine, która była przyczyną wybuchu wojny. Filmy "Biograph Company", zakończone widokiem flagi amerykańskiej, były przyjmowane entuzjastycznie przez widownię. Edison musiał zareagować na sukcesy "Biograph Company", która w międzyczasie stała się największą wytwórnią filmową w Stanach Zjednoczonych. Również jego wytwórnia zaczęła produkcję filmów wojennych. Ze względu na brak własnej obsługi, wysłany został na Kubę wynajęty kamerzysta. Aby zaspokoić rosnące zapotrzebowanie na filmy wojenne, kupowano dodatkowo filmy od nowo powstałej wytwórni "Vitagrapg Company". Dopiero po powrocie White'a do West Orange, możliwa była przy użyciu stałej obsady z "Edison Company", produkcja filmów patriotycznych, w których rekonstruowano przed kamerą sceny z pola bitwy.
Wytwórnia "Black Maria" odgrywała w tym czasie podrzędną rolę. Scena wykorzystywana była do kręcenia krótkich komedii. W serii "Adventures of Jones" czy w filmie "The Astor Tramp" występował często sam White. Filmem White`a "Cripple Creek Bar-Room Scene" zapoczątkowano produkcję westernów. Z powodu coraz większego uzależnienia od kooperujących producentów – White i Heise byli odpowiedzialni za około połowę rozprowadzanych przez Edisona filmów – doszło w "Edison Manufacturing Company" w 1899 roku, do poważnego kryzysu. Podczas gdy, "Biograph Company" dalej rozwijała produkcję, firma Edisona przeżywała stagnację. Obrót w roku 1899 spadł z 84000 dolarów i z 75000 dolarów w 1897 do 39000 dolarów w 1899. W tym samym czasie wzrosły znacznie koszty produkcji poszczególnych filmów. Dodatkowo, wyprawa mająca na celu nakręcenie scen o poszukiwaczach złota w czasie gorączki złota nad Klondike, stała się finansową porażką. W tej sytuacji, Edison rozważał możliwość sprzedaży jego produkcji filmowej dla "Biograph Company", transakcja nie doszła jednak do skutku. Powodem były trudności z uzyskaniem kredytu przez "Biograph Company".
Zakończenie produkcji filmów w West Orange.
Na jesieni roku 1900 zdecydowano w "Edison Company" zacząć wszystko od nowa. Zarówno kamery filmowe jak i projektory poddano szczegółowemu remontowi. Zatrudniono Edwina S. Portera, który pracując przy obsłudze projektora, posiadał duże doświadczenie w obsłudze kamery i projektora. Już po kilku miesiącach, kiedy to został zatrudniony jako reżyser i operator kamery przy produkcji filmu "Napad na ekspres", stał się najsłynniejszym amerykańskim twórcą filmowym na początku XX wieku.
"Edison Company" zadecydowała zbudować nowe studio w Nowym Jorku w dzielnicy Manhattan. Studio "Black Maria" nie odpowiadało bowiem wymaganiom stawianym nowoczesnym studiom filmowym. Ze względu na coraz większą popularność filmów, montowanych z wielu ujęć, nakręcano sceny w atelier na tle coraz bardziej skomplikowanych i kosztownych scenografii. W "Black Marii" było za mało miejsca na takie scenografie. Chcąc być uniezależnionym od pogody, wyposażono nowe studio w szklany dach, co gwarantowało możliwość prowadzenia ciągłej produkcji filmowej i w efekcie czyniło Edisona niezależnym od kooperantów z "Vitagraph Company". W Styczniu 1901 przeprowadzono się do nowego studia na Manhattanie, zaś studio "Black Maria" nie było więcej wykorzystywane i po upływie dwóch lat zostało zburzone.
Po wygraniu przez Edisona wielu procesów sądowych, o naruszenie przez jego konkurentów praw patentowych, jego "Edison Company" nie tylko dogoniła, ale i zrównała się z konkurencją. W 1908 roku, dzięki nowo założonej "Motion Picture Patent Company", udało się Edisonowi, podporządkować sobie cały amerykański rynek filmowy. Produkowane przez niego filmy nie poszerzały swoich wartości artystycznych, co w efekcie doprowadziło do całkowitego wstrzymania produkcji filmów w 1918 roku.
W 1940 roku, z okazji premiery filmu biograficznego o Edisonie pt. "Edison, the Man", zbudowano replikę studia "Black Maria", która jednak się nie zachowała. Dopiero we wrześniu 1954, na rok przed przyznaniem Laboratoriom Edisona statusu National Historic Site, zbudowano w pobliżu miejsca, w którym znajdowało się uprzednio studio "Black Maria", jego replikę. Replika ta zachowała się do czasów dzisiejszych i udostępniona jest do zwiedzania. Imieniem tego byłego studia, nazwano odbywający się od 1981 roku Festiwal Filmów Krótkometrażowych "Black Maria Film Festival", organizowany przez New Jersey City University.
Znaczenie filmów wyprodukowanych w studiu "Black Maria" dla historii filmu.
Pomimo wcześniejszego określania braci Lumière i Thomasa Edisona ojcami filmu, to patrząc wstecz niemożliwe jest określenie dokładnej daty powstania lub jednego wynalazcy filmu. Kamerę filmową Dicksona poprzedzały nie tylko kamery Louisa le Princa, Williama Friese-Greene’a czy Émila Reynauda, ale również Zoetrop i Laterna Magica. Mimo to, studio "Black Maria" uważane jest przez historyków filmu jak np. Leonard Maltin, za miejsce narodzin przemysłu filmowego, bo tutaj właśnie wyprodukowano pierwsze filmy komercyjne.
Odmiennie od pierwszych zdjęć nakręconych przez europejskich pionierów filmu, w których przeważały widoki miast i pejzaże, pierwsze filmy Dicksona i Heise`go nakręcono wyłącznie w studiu "Black Maria". Z powodu braku możliwości przenoszenia Kinetografu stała się konieczna budowa studia. Czarny kolor scenerii studia, był według historyka filmu Charlesa Mussera, spowodowany nie tylko potrzebami technicznymi ale i estetycznymi. Czarne tło ukrywało brak przestrzennej głębi motywu i miało równocześnie przypominać zdjęcia faz ruchu Muybridge'a i Mareysa. Według Toma Gunninga, chodziło głównie nie o kompozycję, ale o stylizację ruchu. Te pozornie nieskomplikowanie nakręcone filmy z "Black Marii", doprowadziły w efekcie do ugruntowania opinii wielu historyków filmu, z której wynika, że film amerykański XIX w. był filmem naiwnym, prymitywnym i niedokończonym. Natomiast Thomas Elsaesser dopatrzył się w tej stylizacji zapowiedzi klasycznego filmu z Hollywood, według niego studio "Black Maria" było prototypem systemu studyjnego.
Filmy z "Black Marii" odzwierciedlały nie tylko piękno fotografii XIX wieku. Paul C. Spehr wskazuje na to, że Edison, od początku uważał kinematograf za logiczne następstwo fonografu. Obydwa urządzenia służyły do nagrywania – ruchu lub dźwięku. Analogicznie do nagrań fonograficznych "phonograph records", pierwsze z zastrzeżonymi prawami autorskimi filmy Dicksona określano mianem nagrań kinetoskopowych "kintetoscope records". Tak samo, jak w przypadku komercyjnie rozprowadzanych przez Edisona nagrań fonograficznych wywodzących się z kręgu muzyki rozrywkowej, tak i w początkowej fazie produkcji filmowej nakręcano przy pomocy kinematografu sceny z udziałem artystów cyrku i wodewillu. W związku z wprowadzeniem projektorów vitaskop, nastąpiła zmiana tematyki nakręcanych filmów. Kręcono krótkie sceny ze sztuk teatralnych jak np. "Pocałunek" z musicalu "The Widow Jones" ("Wdowa Jones"). Według Davida Robinsona doszło w tym wypadku do zrównania tematów z tematami wyświetlanymi w laterna magica. Pomimo coraz bardziej skomplikowanej inscenizacji, która spowodowana sukcesami "Biograph Company" wymagała wyszukanej scenografii w "Black Marii", to nawet późniejsze filmy z tego studia zawierały niewiele elementów narracyjnych. Filmy te pozostały do końca przykładem typowego "kina atrakcji".
Podobnie jak w wodewilu, pierwsze filmy "Edison Company" skierowane były do publiczności wywodzącej się z klasy średniej. Dopiero możliwość projekcji filmów umożliwiła dostęp do nowego medium również klasie robotniczej, która na początku XX wieku opanowała "Nickelodeon" czyli kino. Według opinii W. Bernarda Carlsona, Edison nie stanął na wysokości zadania w tej przejściowej fazie – jego sposób myślenia był nadal głęboko zakorzeniony w XIX wieku – natomiast w końcu lat 1890 w społeczeństwie amerykańskim dokonywało się wiele przemian kulturowych i społecznych. Podczas gdy filmy z "Black Marii" skierowane były do coraz bardziej zmniejszającej się publiczności, filmy francuskie i "Biograph Company" odgrywały olbrzymi wpływ na szerokie masy klasy robotniczej. Musser zauważa już we wcześniejszych filmach Dicksona, takich jak np. "Blacksmith Scene", nostalgiczne upiększanie świata pracy, co stało w skrajnej sprzeczności z pierwszymi filmami braci Lumère.
Bardziej niż dopasowanie tematyki filmowej do klasy średniej, rzucała się w oczy koncentracja na publiczności męskiej. Według Robinsona, "Edison Company" jeszcze przed otwarciem pierwszego salonu kinetoskopowego w kwietniu 1894, uznała publiczność męską za docelową grupę publiczności. Według C. Mussera takie nastawienie spowodowane było homogenicznym otoczeniem, w którym te filmy powstały. Przy pracy nad wynalezieniem kamery zatrudnieni byli wyłącznie mężczyźni, tak więc w pierwszych filmach Edisona przed kamerą występowali również wyłącznie mężczyźni. Męski świat pracy, przedstawiony np. w "Blacksmith Scene", odpowiadał doświadczeniom pierwszych filmowców. Gdy tancerka Carmencita, jako pierwsza kobieta, wystąpiła przed kamerą, sfilmowana została jako obiekt pożądania seksualnego, który miał zaspokoić męski voyeuryzm. Obok tej – z dzisiejszego punktu widzenia – powściągliwej seksualności, dominującą cechą pierwszych filmów z "Black Marii" była męska przemoc. Walki bokserskie, walki kogutów czy niespotykane filmy, w których sfilmowano psy rozszarpujące szczury, wzbudzały wielką sensację. Dopiero po tym jak salony kinetoskopowe wzbudziły zwiększone zainteresowanie kobiet, zmienił się repertuar "Edison Company" i nakręcane filmy nadawały się do oglądania przez całe rodziny.

</doc>
<doc id="1850755" url="https://pl.wikipedia.org/wiki?curid=1850755" title="Lazaros Christodulopulos">
Lazaros Christodulopulos

Lazaros Christodulopulos (ur. 19 grudnia 1986 w Salonikach) – grecki piłkarz występujący na pozycji ofensywnego pomocnika lub napastnika, w cypryjskim klubie Anorthosis Famagusta.
Kariera klubowa.
Lazaros Christodulopulos swoją karierę rozpoczął w Omonii Sindos, klubie znajdującym się w Salonikach. Podczas lata 2004 roku, Lazaros podpisał kontrakt z PAOKiem, który obowiązywał do 2010 roku, a klauzula sprzedaży wynosiła 6 milionów Euro. Od czasu sprowadzenia Christodulopulosa do Salonik, stał się on podporą drużyny. Zanotował 57 meczów ligowych w których zdobył 8 bramek.
Latem 2006 roku, Christodulopulos otrzymał ofertę gry w Liverpoolu FC, z której sam zawodnik chciał skorzystać, jednak władze PAOKu zablokowały ten transfer. W ten sposób powstał spór pomiędzy zawodnikiem, a zarządem klubu wskutek którego mógł rozegrać tylko połowę spotkań w sezonie 2006/2007 ligi Greckiej.
Dnia 20 czerwca 2008 roku, Lazaros Christodulopulos uzgodnił warunki kontraktu z Panathinaikosem. Były zawodnik PAOKu Saloniki kosztował drużynę ze stolicy Grecji 2,2 mln euro. W klubie tym zadebiutował w rozgrywkach Ligi Mistrzów UEFA, a także został mistrzem kraju w 2010 roku. Latem 2011 doznał poważnej kontuzji, wskutek której nie mógł grać przez 5 miesięcy. W grudniu 2012 roku prezes Panathinaikosu podjął decyzję o pozbyciu się kilku dobrze zarabiających zawodników z drużyny i w efekcie Christodulopulos opuścił klub jako wolny zawodnik.
W styczniu 2013 roku wyjechał do Włoch, gdzie został graczem Bologna FC. W Bolonii od razu stał się ważnym zawodnikiem i pozostał w klubie na kolejny sezon. Sezon 2013/2014 zakończył się jednak spadkiem Bolonii do Serie B, jednak sam zawodnik dzięki dobrym występom otrzymał powołanie na Mistrzostwa Świata.
1 lipca 2014 roku został piłkarzem Hellas Verona. 31 sierpnia 2015 roku odszedł na zasadzie wypożyczenia do Sampdorii. W ramach wymiany w przeciwnym kierunku przeszedł Paweł Wszołek. W Genoi nie przebił się do składu i po zaledwie 10 występach, powrócił do Werony, gdzie wygasł jego kontrakt. 
Po 3,5 roku pobytu we Włoszech wrócił do Grecji i został piłkarzem AEK Ateny. Podpisał dwuletni kontrakt z opcją przedłużenia o kolejny rok. W sezonie 2017/2018 został mistrzem Grecji. Po wygaśnięciu umowy latem 2018 roku, jako wolny zawodnik związał się z Olympiakosem, stając się pierwszym greckim piłkarzem, który zagrał w barwach każdego z tych klubów: PAOK, Panathinaikos, AEK, Olympiakos.
Kariera reprezentacyjna.
Po swoich występach w barwach PAOKu Saloniki, Lazaros został powołany do reprezentacji Grecji prowadzonej przez Otto Rehhagela. Zadebiutował 5 lutego 2008 roku w spotkaniu przeciwko reprezentacji Czech, wygranym przez Grecję.

</doc>
<doc id="1850756" url="https://pl.wikipedia.org/wiki?curid=1850756" title="Bażanciarnia">
Bażanciarnia



</doc>
<doc id="1850758" url="https://pl.wikipedia.org/wiki?curid=1850758" title="Anthony Aveni">
Anthony Aveni

Anthony Francis Aveni (ur. 5 marca 1938 w New Haven) – amerykański antropolog i astronom.
Znany szczególnie z publikacji i wkładu w rozwój archeoastronomii. Jest specjalistą w zakresie studiów nad antycznymi praktykami astronomicznymi na terenie Ameryk. Jest jednym z pionierów badań w zakresie astronomii historycznej w prekolumbijskich kulturach Mezoameryki. Jest obecnie (2009) profesorem na Colgate University w Nowym Jorku.

</doc>
<doc id="1850759" url="https://pl.wikipedia.org/wiki?curid=1850759" title="Diecezja lwowska">
Diecezja lwowska



</doc>
<doc id="1850760" url="https://pl.wikipedia.org/wiki?curid=1850760" title="Bariery parataryfowe">
Bariery parataryfowe

Bariery parataryfowe należą do narzędzi regulacji stosunków ekonomicznych z zagranicą. Wpływają one na handel z zagranicą przez podwyższenie ceny towaru importowanego. Wywołują takie same jak cła skutki ekonomiczne i powodują obniżenie się konkurencyjności towaru na rynku wewnętrznym.
Do barier parataryfowych należą:

</doc>
<doc id="1850762" url="https://pl.wikipedia.org/wiki?curid=1850762" title="Rzekotka jadowita">
Rzekotka jadowita



</doc>
<doc id="1850763" url="https://pl.wikipedia.org/wiki?curid=1850763" title="Robert Maxwell Young">
Robert Maxwell Young

Robert Maxwell Young, współczesny amerykański (ur. 1935) historyk nauki i psychiatra. Równocześnie prowadził praktykę psychoanalityczną i badania z historii nauki. Zajmował się kulturowym kontekstem teorii i koncepcji naukowych: darwinizmu, frenologii i psychoanalizy.
Jest autorem następujących książek:
a także autorem ponad 100 artykułów z historii, socjologii i antropologii nauki, psychiatrii i filozofii kultury.

</doc>
<doc id="1850765" url="https://pl.wikipedia.org/wiki?curid=1850765" title="Hyla versicolor">
Hyla versicolor



</doc>
<doc id="1850766" url="https://pl.wikipedia.org/wiki?curid=1850766" title="Hyla femoralis">
Hyla femoralis



</doc>
<doc id="1850768" url="https://pl.wikipedia.org/wiki?curid=1850768" title="Dniestrzyk Dubowy">
Dniestrzyk Dubowy



</doc>
<doc id="1850770" url="https://pl.wikipedia.org/wiki?curid=1850770" title="Reprezentacja Ukrainy w piłce siatkowej kobiet">
Reprezentacja Ukrainy w piłce siatkowej kobiet

Reprezentacja Ukrainy w piłce siatkowej kobiet – narodowa drużyna tego kraju, reprezentująca go na arenie międzynarodowej. Podlega Ukraińskiej Federacji Siatkarskiej (ФBУ).
Osiągnięcia.
Mistrzostwa Europy:
Liga Europejska:

</doc>
<doc id="1850773" url="https://pl.wikipedia.org/wiki?curid=1850773" title="Miyamoto Musashi">
Miyamoto Musashi



</doc>
<doc id="1850774" url="https://pl.wikipedia.org/wiki?curid=1850774" title="Włodzimierz Józef Godłowski">
Włodzimierz Józef Godłowski



</doc>
<doc id="1850776" url="https://pl.wikipedia.org/wiki?curid=1850776" title="Superior Taste Award">
Superior Taste Award

Superior Taste Award (Nagroda za Znakomity Smak) – nagroda wręczana corocznie producentom żywności i napojów za smak i jakość. Nagrody te przyznawane są od 2005 roku przez International Taste &amp; Quality Institute - iTQi (Międzynarodowy Instytut Smaku i Jakości) z siedzibą w Belgii.
Nagroda dostarcza narzędzi marketingowych i argumentów dla wyróżnienia żywności i napojów wśród producentów i konsumentów. Dostarcza również szczegółowe raporty analizy sensorycznej dokonanej przez europejskie jury szefów kuchni, sommelierów specjalistów ds. napojów, użyteczne dla działów ds. jakości.
Kwalifikujące się produkty.
Wszystkie produkty żywnościowe i napoje dostępne w sklepach kwalifikują się do przetestowania. 
Istnieje 360 kategorii. Główne kategorie testowanych produktów: 
Produkty są zgłaszane przez firmy różnych wielkości, od małych producentów do ogromnych międzynarodowych firm z ponad 130 krajów.
Jury.
Produkty są testowane przez 120 powszechnie znanych w Europie Szefów Kuchni, Sommelierów oraz specjalistów ds. napojów-opiniotwórczych liderów w dziedzinie smaku. Każdy juror ma za sobą wieloletnie doświadczenie na arenie międzynarodowej w testowaniu i przygotowywaniu żywności i napojów.
iTQi jest partnerem dla 15 europejskich organizacji kulinarnych: Academy of Culinary Arts, Académie Culinaire de France, Årets Kock of Sweden, Associação de Cozinheiros Profissionais de Portugal,Association de la Sommellerie Internationale, Euro-Toques, Federazione Italiana Cuochi, Gilde van Nederlandse Meesterkoks,Nordic Chefs Association, Hellenic Chef's Association, The World Master Chefs Society, Maîtres Cuisiniers de France, Craft Guild of Chefs, Verband der Köche Deutschlands, Turkish Cooks Association
Testy.
Producenci muszą do marca / kwietnia zgłosić swoje produkty za pośrednictwem strony internetowej iTQi i wysłać produkt zgodnie z instrukcjami. W marcu oraz kwietniu członkowie jury spotykają się w Brukseli na parodniowych sesjach oceniających. Każdy produkt jest obiektywnie oceniany wyłącznie pod względem merytorycznym (nie jest porównywany z innymi produktami). Uwaga jest skupiona na intensywności odczucia przyjemności smakowej w nawiązaniu do metodologii analizy sensorycznej. Każdy członek jury przyznaje punkty dla poszczególnych kryteriów (pierwsze wrażenie, wygląd, zapach, tekstura, smak, wrażenie aromatyczne), jak również komentarz uzasadniający ocenę. Wszystkie punkty przyznane przez jurorów są zebrane; smak i pierwsze wrażenie mają największe znaczenie. Wyniki końcowe są poufnie przekazywane producentom wraz z raportem zawierającym komentarze i sugestie, jak ulepszyć ich produkty.
Nagrody.
Wszystkie produkty z wynikiem co najmniej 70% są nagradzane w poniższy sposób: 

</doc>
<doc id="1850777" url="https://pl.wikipedia.org/wiki?curid=1850777" title="Derby Kopenhagi">
Derby Kopenhagi

Derby Kopenhagi – derby piłkarskie pomiędzy drużynami FC København i Brøndby IF.
Nazwa pochodzi od miasta, w którym mają siedzibę obydwa kluby. Derby te są nazywane również "Nyklassikeren", bądź "New Firm Derby" (nazwa zapożyczona od derbowych spotkań w Szkocji, które noszą nazwę Old Firm Derby).
Dotychczas rozegrano 110 spotkań. FC København wygrywał 48 razy, Brøndby 35, zaś 27-krotnie padał remis. Pierwsze derby rozegrano 9 września 1992 roku w ramach rozgrywek Superligaen. Padł w nich remis 1:1. Pierwsze zwycięstwo FC København odniósł 10 października 1992 (2:0 w rozgrywkach o Puchar Danii), natomiast Brøndby 29 maja 1994 (1:0 w Superligaen).
Statystyki.
"Aktualne na 13 lipca 2020"

</doc>
<doc id="1850780" url="https://pl.wikipedia.org/wiki?curid=1850780" title="Hołowsko">
Hołowsko

Hołowsko lub Hołowska (ukr. Головське) – wieś na Ukrainie, w obwodzie lwowskim, w rejonie turczańskim. Miejscowość liczy około 257 mieszkańców (2008).
W 1921 liczyła około 752 mieszkańców. Przed II wojną światową w granicach Polski, wchodziła w skład powiatu turczańskiego.

</doc>
<doc id="1850781" url="https://pl.wikipedia.org/wiki?curid=1850781" title="Jakdojade.pl">
Jakdojade.pl

Jakdojade.pl – polski serwis internetowy oraz aplikacja mobilna przeznaczone do wyszukiwania połączeń komunikacyjnych, planowania podróży komunikacją miejską i międzymiastowa oraz kupowania biletów. Prowadzony jest przez poznańską spółkę City-nav, część grupy Ringier Axel Springer Polska.
Historia.
W 2006 roku dwóch studentów z Poznania pracowało nad projektem inżynierskim. Jego założeniem było umożliwienie zaplanowania podróży komunikacją miejską wprost pod wskazany adres. Pomysł ten stanowił precyzyjną odpowiedź na potrzeby przyjezdnego studenta, który nie znając miasta, przystanków i rozkładów, potrzebował dokładnej nawigacji – z imprezy do domu. Jakdojade wyznaczało trasę do najbliższego przystanku, wskazywało właściwy pojazd i pokazywało drogę z przystanku docelowego, aż do wskazanego miejsca.
Blisko 2 lata później projekt inżynierski przekształcono w publiczny serwis internetowy, a Jakdojade stało się autorskim produktem spółki City-nav, założonej przez pomysłodawców – Mikołaja Grajka i Artura Szychtę – oraz Bartosza Burka. Tak powstał pierwszy w Polsce serwis internetowy służący do kompleksowego planowania podróży miejskim transportem zbiorowym.
Początkowo Jakdojade funkcjonowało jedynie w Poznaniu, z czasem podjęło współpracę z miejskim przewoźnikiem. Od połowy kwietnia 2011 dostępne jest również wyszukiwanie połączeń w obrębie obsługiwanych miast pociągami Przewozów Regionalnych. Liczba obsługiwanych miast sukcesywanie rosła – pod koniec 2016 roku był obecny w 26 ośrodkach. W marcu 2023 liczba obsługiwanych miast wyniosła 49.
W 2011 roku uruchomiono aplikację Jakdojade dostępną na platformie Android, a w 2012 również na iOS. 
W grudniu 2016 roku Grupa Onet-RAS Polska zakupiła 69% udziałów spółki City-Nav, w rękach założycieli (Bartosza Burka, Artura Szychty i Mikołaja Grajka) pozostało 30% udziałów.
W 2017 roku planer miastowy rozszerzono o możliwość zakupu jednorazowych i krótkookresowych biletów komunikacji miejskiej, a w 2019 roku dodano funkcję real-time, czyli śledzenia położenia pojazdów na żywo.
W 2021 roku trójmiejską ofertę biletową rozszerzono o bilety okresowe. Do 2023 roku sprzedaż biletów okresowych uruchomiono również we Wrocławiu i Bydgoszczy.
W październiku 2022 roku wystartowała wyszukiwarka kolejowa, umożliwiająca zaplanowanie podróży międzymiastowych.
Działalność.
Serwis Jakdojade dostępny jest w Białymstoku, Bydgoszczy, Częstochowie, Gnieźnie, Gorzowie Wielkopolskim, Grudziądzu, Inowrocławiu, Jeleniej Górze, Kielcach, Koninie, Krakowie, Lesznie, Lublinie, Łodzi (Zgierzu), Nowym Sączu, Olsztynie, Opolu, Pabianicach, Pile, Poznaniu (Swarzędzu), Radomiu, Rybniku, Rzeszowie, Stargardzie, Szczecinie, Słupsku, Tarnowie, Toruniu, Trójmieście (Gdańsku, Gdyni, Sopocie, Wejherowie), Warszawie (Łomiankach), Wrocławiu (Siechnicach), Zielonej Górze oraz Górnośląskim Okręgu Przemysłowym (GOP) (Bytomiu, Chorzowie, Gliwicach, Katowicach, Mysłowicach, Sosnowcu, Tarnowskich Górach, Tychach, Zabrzu). Portal umożliwia planowanie podróży wieloma środkami komunikacji różnych przewoźników wraz z odcinkami pokonywanymi pieszo. 
Do 2012 roku serwis działał w oparciu o technologię Google Maps. Ze względu na zmiany w licencji map Google’a, została ona zastąpiona rozwiązaniem firmy Emapa. Współfinansowany jest z Europejskiego Programu Rozwoju Regionalnego.
Aplikacja mobilna Jakdojade oferuje:
Popularność.
W październiku 2009 roku witrynę odwiedziło 240 000 użytkowników, w grudniu 2010 roku – 389 288, w marcu 2011 roku – 462 057, a w grudniu 2016 roku – 3 mln. W 2022 roku z Jakdojade korzystało 4,9 mln UU.
Nagrody.
W 2008 roku jury i publiczność przyznała serwisowi drugie miejsce w konkursie nowych projektów infromatycznych Democamp, a w 2010 roku serwis wyróżniono nagrodą Auler dla podmiotów będących wzorem dla innych początkujących przedsięwzięć.

</doc>
<doc id="1850782" url="https://pl.wikipedia.org/wiki?curid=1850782" title="Ełektron Romny">
Ełektron Romny

Ełektron Romny (ukr. Футбольний клуб «Електрон» Ромни, "Futbolnyj Kłub „Ełektron” Romny") – ukraiński klub piłkarski z siedzibą w Romnach, w obwodzie sumskim.
W latach 1997–2004 występował w rozgrywkach ukraińskiej Drugiej Lihi, a w sezonie 1992-1994 w rozgrywkach Przejściowej Lihi.
Historia.
Chronologia nazw:
Drużyna piłkarska Ełektron Romny została założona w mieście Romny w XX wieku. Zespół występował w rozgrywkach mistrzostw i Pucharu obwodu sumskiego.
Od początku rozgrywek w niezależnej Ukrainie klub występował w rozgrywkach Przejściowej Lihi, w której występował do 1994. W sezonie 1993/94 zajął 17. miejsce i pożegnał się z rozgrywkami na szczeblu profesjonalnym. W sezonie 1995/96 startował w Amatorskiej Lidze, gdzie zajął drugie miejsce w 4 grupie, a w następnym sezonie najpierw pierwsze miejsce w 4 grupie, a potem pierwsze w turnieju finałowym i zdobył awans. W sezonie 1997/98 debiutował w rozgrywkach Drugiej Lihi, Grupie W, w której występował do 2004. W sezonie 2003/04 po 21 kolejce zrezygnował z dalszych występów na szczeblu profesjonalnym. Klub pozbawiono statusu profesjonalnego, a w pozostałych meczach uznano porażki -:+.
Potem jako drużyna amatorska kontynuował występy w rozgrywkach Mistrzostw i Pucharu obwodu.

</doc>
<doc id="1850784" url="https://pl.wikipedia.org/wiki?curid=1850784" title="Silniki żarowe">
Silniki żarowe



</doc>
<doc id="1850786" url="https://pl.wikipedia.org/wiki?curid=1850786" title="Hołowska">
Hołowska



</doc>
<doc id="1850788" url="https://pl.wikipedia.org/wiki?curid=1850788" title="Nord 2200">
Nord 2200

Nord 2200 – francuski, prototypowy myśliwiec pokładowy wybudowany w zakładach Nord Aviation po zakończeniu II wojny światowej.
Historia.
Po zakończeniu II wojny światowej, dowództwo francuskiego lotnictwa morskiego ("Aviation Navale") ogłosiło konkurs na nowy, bombardujący myśliwiec pokładowy z napędem odrzutowym. Do konkursu stanęły trzy wytwórnie lotnicze: Arsenal de l’Aéronautique z samolotem Arsenal VG 90, Société Nationale de Constructions Aéronautiques du Centre z maszyną SNCAC NC. 1080 oraz Nord Aviation, który wybudował model Nord 2200. Wybudowano jeden prototyp, który do swojego pierwszego lotu samolot wzbił się 16 grudnia 1949 roku (niektóre źródła podają 19 grudnia). Próby trwały do 24 czerwca 1950 roku, kiedy to maszyna uległa uszkodzeniu. Po dokonaniu niezbędnych napraw i przebudowie polegającej na zamontowaniu w przodzie kadłuba nad wlotem powietrza do silnika anteny radarowej samolot testowano aż do 1954 roku. Niestety żaden z biorących udział w konkursie samolotów nie został skierowany do produkcji seryjnej. Francuska marynarka wojenna na swój samolot pokładowy w 1952 roku wybrała brytyjską maszynę de Havilland Sea Venom.
Konstrukcja.
Nord 2200 był jednomiejscowym, wolnonośnym dolnopłatem o całkowicie metalowej konstrukcji. Dwudźwigarowe skrzydło o trapezowym obrysie i skosie 24°, zaopatrzone w szczelinowe klapy Fowlera oraz lotki, których pracę wspomagały spojlery. Przed przednim dźwigarem skrzydła zamontowane były wysuwane w dół hamulce aerodynamiczne. Pomimo tego, że samolot miał być przeznaczony do operowania z pokładu lotniskowca, w prototypie nie zastosowano mechanizmu składania skrzydeł. Kadłub o konstrukcji półskorupowej, którego tylna część była odejmowana w celu uzyskania dostępu do silnika samolotu. Usterzenie klasyczne, wolnonośne z lekkim skosem. Podwozie trójzespołowe (każda goleń z jednym kołem) z przednim podparciem, chowane. Przednie do wnęki w kadłubie, główne do wnęk w skrzydłach. Napęd samolotu stanowił licencyjny silnik turboodrzutowy Hispano-Suiza Nene 101 z dwustronną sprężarką odśrodkową i ciągu 22,1 kN. Kanał wlotowy powietrza do silnika znajdował się w dziobie samolotu, skąd powietrze było dostarczane do silnika kanałem pod kabiną pilota. Sześć zbiorników paliwa o pojemności 2160 dm³ znajdowało się w kadłubie samolotu. Dodatkowy, pod kadłubem maszyny można było zamontować odrzucany w locie zbiornik o pojemności 950 dm³. Prototyp nie był uzbrojony, jednak w wersji seryjnej planowano zainstalować trzy działka o kalibrze 20 lub 30 mm oraz uzbrojenie podwieszane (dwie bomby o masie 500 kg lub osiem niekierowanych pocisków rakietowych).

</doc>
<doc id="1850789" url="https://pl.wikipedia.org/wiki?curid=1850789" title="Willy Meyer (chirurg)">
Willy Meyer (chirurg)

Willy Meyer (ur. 24 lipca 1854 w Minden, zm. 24 lutego 1932 w Nowym Jorku) – niemiecko-amerykański lekarz, chirurg.
Uczeń Trendelenburga. Tytuł doktora nauk medycznych otrzymał w 1890 roku na Uniwersytecie w Bonn. Od 1886 do 1893 wykładał chirurgię kliniczną w Woman's Medical College w Nowym Jorku. Od 1887 profesor w Post-Graduate Medical School. W 1887 jako jeden z pierwszych w Stanach stosował cystoskopię. W 1897 był pierwszym, który wykonał w Stanach operację Bottiniego. Później zajmował się torakochirurgią.
Tzw. odczynnik Meyera służył do wykrywania śladowych ilości krwi. Składał się z fenoloftaleiny i 10% nadtlenku wodoru.
Zmarł na zawał serca uczestnicząc w spotkaniu New York Surgical Society.

</doc>
<doc id="1850790" url="https://pl.wikipedia.org/wiki?curid=1850790" title="Rem Wiachiriew">
Rem Wiachiriew

Rem Wiachiriew, ros. "Рем Вяхирев" (ur. 23 sierpnia 1934 w obwodzie samarskim, zm. 11 lutego 2013) – rosyjski przedsiębiorca, szef Tiumentransgazu (1983–1989), wiceminister przemysłu gazowego ZSRR, wiceszef (1989) i szef Gazpromu (1992–2001).
W Polsce kojarzony m.in. z wypowiedzią: 
Został odznaczony m.in. Orderem Zasług dla Ojczyzny IV klasy, Orderem Lenina i Orderem Rewolucji Październikowej.
Imię Wiachiriewa „Rem” jest skrótem od słów „Rewolucja, Engels, Marks”.
Został pochowany na Cmentarzu Wostriakowskim w Moskwie.

</doc>
<doc id="1850791" url="https://pl.wikipedia.org/wiki?curid=1850791" title="Koń i dwie kozy">
Koń i dwie kozy

Koń i dwie kozy – zbiór pięciu opowiadań R.K. Narayana, znanego indyjskiego prozaika piszącego po angielsku. Akcja opowiadań rozgrywa się w stanie Tamil Nadu. Książka w oryginale (w angielskim) została wydana w 1970 roku, w Polsce w 1972 (tłumaczenie Zofia Kierszys). Pozycja została wydana przez wydawnictwo Książka i Wiedza, zawiera 194 strony.
Opis opowiadań.
Koń i dwie kozy.
Tamil Nadu. Muni sam nie wie, ile ma lat. Próbuje je obliczyć według okresów głodu i suszy. W oczach ludzi ma ich jednak tyle, że powinien lada chwila spodziewać się śmierci. Przypomina mu o tym jego równie stara żona. Kiedyś byli poważani jako właściciela stada owiec. Dziś nie mając co jeść i marząc o sprzedaży dwóch pozostałych im kóz spotykają się ze wzgardą sąsiadów. Pogłębia ją to, że Muni z żoną nigdy nie mieli dziecka. Pewnego dnia, gdy Muni pasie kozy przy starym pomniku konia na pobliskiej szosie zatrzymuje się auto z cudzoziemcem. Biały przeraża Muniego, ale poczęstowany papierosem wdaje się z nim w rozmowę. Muni nie rozumie angielskiego, a cudzoziemiec tamilskiego, więc każdy mówi o swoim łudząc się, że jest rozumiany. Amerykanina zachwyca rzeźba konia. Muni widząc jego zainteresowanie koniem opowiada mu o Indiach, o "Mahabharacie", wcieleniach Wisznu i potopie. Rozpromieniony wspomina czas, gdy grał role Sity w "Ramajanie". Amerykanin tymczasem zamierza odkupić od niego rzeźbę konia. Planuje ozdobienie nią swojego salonu w Nowym Jorku. Gdy wręcza staremu 100 rupii ten przekonany jest, że stał się bogaty dzięki upragnionej od dawna sprzedaży kóz.
Rozstają się zadowoleni. Po odejściu do Muniego, Amerykanin ładuje do auta "zakupionego" konia, a stary zaskakuje żonę wieścią o nieoczekiwanej sprzedaży kóz. Ku jego zdumieniu za chwilę przed domem pojawiają się kozy.
Wujaszek.
Narrator tego opowiadania wspominając swoje dzieciństwo pisze o troskliwości, z jaką został wychowany przez swojego ukochanego wujaszka i ciocię. Ich miłość czyniła jego życie jasnym i bezpiecznym. Do czasu, gdy zetknął się z niedomówieniami i tajemniczymi słowami sugerującymi, że wujaszek przyczynił się do śmierci jego rodziców, bogaczy uciekających przed inwazją japońską z birmańskiego Rangunu. Chłopiec z przerażeniem słucha plotek o mordzie rabunkowym. Nagle jego pewny dotychczas świat staje się miejscem niebezpiecznym. To, co znane staje się obce i niezrozumiałe. Chłopiec nie może spać. Zwierzywszy się ciotce, słyszy: "Zapomnij o tym. I nigdy nie rozmawiaj o tym z wujaszkiem". I odtąd chłopiec wzrasta udając, że nie słyszał mrocznych aluzji o przeszłości wujaszka. Studiując w Madrasie podczas odwiedzin w rodzinnym domu, odczuwa czasem pokusę, by skonfrontować wujaszka z tajemnicą zła, ale jego radość rozbraja go. Nigdy nie pyta go o swoich rodziców i o odziedziczony po nich majątek.
Gdy pewnego dnia wujaszek umiera, bohater otrzymuje cały jego dobytek. Wśród odziedziczonych rzeczy jest lakierowana szkatułka z obrazkiem smoka. Z Birmy.
Annamalai.
Narrator opowiada, że dostał właśnie kartkę pocztową po tamilsku podpisaną przez Annamalai. Przez 15 lat Annamalai będąc jego ogrodnikiem troszczył się o ogród, dom i o samego narratora opowiadania. Teraz ze swojej wioski żaląc się na nieurodzaj, głód i choroby prosi go o pieniądze. Narratora ogarniają wątpliwości. Annamalai nie umiał pisać, składał podpis przyciskając kciuk. Kto wie, czy jeszcze żyje. Może to jego obciążony wielodzietną rodziną szwagier chce wyciągnąć pieniądze?
Pocztówka wywołała w nim wspomnienia Annamalai opowiadającego tęsknie, jak się jedzie do jego wioski. Przez Trichy, Villipuram, Katpadi. Pociągami, z przesiadkami, wozem zaprzężonym w woły, piechotą. Zobaczył znów przed sobą Annamalai przekonującego go, by nie wywieszał na furtce swego nazwiska. W jego odczuciu nazwisko "to sprawa natury delikatnej". "W jego świecie człowiek powinien swoje nazwisko raczej ukrywać, niż dążyć do tego, by rozgłaszano je drukiem bądź na falach eteru, bądź na taśmach filmowych." Zdumiewał go. Żwawy i swobodny w ogrodzie, przy pracy z motyką, powłóczył ciężko nogami w domu, cichł onieśmielony wśród książek.
Kiedy pojawił się w życiu narratora? Wraz z przeprowadzką do nowego domu. "Krępy, w turbanie na ogolonej głowie, w samych tylko szortach khaki (...) z ogromnymi, czerwonymi od betelu zębami. Wyczuwało się nim jakąś gwałtowność, a jednocześnie dużo łagodności".
Annamalai pomógł wnieść pakunki do domu i... został na 15 lat. Zabrał się za ogród pisarza. Godzinami opowiadał też o sobie. O tym, jak z węzełkiem bez biletu pojechał szukać pracy, jak złapany w pociągu zgodził się na jakąkolwiek pracę, a potem za grosze zbierał łajno zwierząt sam w puszczy, paląc ognisko dla odstraszenia słoni i tygrysów. Ogród pisarza po pobycie w puszczy był dla Annamalai odpoczynkiem. Sadził w nim co chciał i jak chciał, malując znaki broniące wzrost roślin od zauroczenia. Dom skrył się w bujnej roślinności. A w środku dwóch mężczyzn żyło obok siebie połączonych zdawkowymi rozmowami. Annamalai przycinał ogród, pisarz odczytywał mu kartki ze wsi od brata. Pełne pretensji, że Annamalai jako głowa rodziny nie odwiedza ich zostawiając krewnych swojemu losowi.
Z czasem pisarz dowiedział się, jak przebiegało życie Annamalai. Jako dziesięciolatek uciekł on z domu oskarżony przez ojca o kradzież, pracował w różnych miejscach: jako kulis, na plantacji herbaty na Cejlonie, na Malajach przy kauczuku. Przeżył inwazję obcinających głowy Japończyków. Z każdego miejsca wysyłał pieniądze rodzinie. "Bo tylko tego chcą: pieniędzy".
15 lat to kawał czasu. Pisarz nie wyobrażał sobie już życia bez Annlamai. Toteż gdy ten postanowił wyjechać, by załatwić na wsi konflikt o pieniądze, nie chciał go puścić. Jego zakaz uczynił ich obcymi sobie. Annamalai przestał podlewać ogród. Zrobił się nieufny, mrukliwy. Pewnego dnia podjął decyzję. Spakował rzeczy i zawiadomił pisarza, że odchodzi do swojej wioski, bo tylko tam może umrzeć godnie żegnany po śmierci. Procesją, w której mieszkańcy wioski poniosą pod muzykę orkiestry jego przyozdobione girlandami ciało. Odszedł nie czekając na pieniądze, którymi pisarz chciał wynagrodzić jego służbę.
Lucyfer ziejący ogniem.
Narayan w marcu 1969 roku przeżył operację ratująca mętniejącą soczewkę oczu. Warunkiem powrotu do zdrowia było spędzenie pewnego czasu w ciemności. Z oczyma zasłoniętymi bandażami pozostając w szpitalu Narayan czuł się niepewnie. Na ten czas jego oczyma stał się służący Sam. Troskliwie, prawie z czułością pomagał mu w każdej czynności zabawiając pisarza rozmową. Godzinami wspominał udział w kompanii wojennej, problemy z piciem, występy w chórze kościelnym i odegrana kiedyś rolę Lucyfera. Swoją gadaniną Sam nie dopuszczał prawie do głosu rodziny odwiedzającej pisarza. Dzień przed zdjęciem bandaży Sam postanowił uczcić przyjęciem. Pisarz miał wrażenie, że tuż obok niego w ciemnościach jego opiekun tęgo popija. I rzeczywiście, tym razem jego przewodnik prowadząc go nie wiadomo dokąd wzbudził w nim niepokój. Pisarz czuje lęk słysząc od Sama, że otaczającą go ciemność wypełniają grzeszne zmysłowe rzeźby kamienne, że otacza go ogień buchający z ust Lucyfera, którego rolę grał kiedyś Sam. Zdezorientowanego pisarza Sam wyprowadza najpierw z pokoju, a potem nawet ze szpitala. Przerażony, zagubiony w ciemnościach nie ufa już Samowi. Nie wiedząc gdzie jest, obawiając się węży przeczekuje noc na ziemi obok chrapiącego Sama. Odnaleziony rano przez pielęgniarkę jest w stanie takiego rozbicia, że odsłonięcie bandaży trzeba odłożyć aż o dwa tygodnie. Sama już nie ma u jego boku. Dopiero po jakimś czasie przychodzi od niego prośba o pieniądze za opiekę podczas choroby. Ostatni dzień nie został wliczony w rachunek.
Pod wpływem Marsa.
Krishna ze strachem troszczy się o rozpaloną gorączką żonę. Zachorowała na dur brzuszny. Rażą go żarty lekarza. Nieswojo się czuje "co dzień w inny niewłaściwy sposób gotując sobie ryż".
Poznali się jeszcze w szkole. Rodzice ich uznali, że ich decyzja ślubu wynika ze złych wpływów nowoczesnego wykształcenia i ze wzorowania się na Zachodzie. No bo, kto słyszał, aby młodzi nie czekali na małżeństwo zaaranżowane im przez rodziców? Trudności pogłębiał horoskop chłopca. Wpływ Marsa na jego życie oznaczał nieszczęście dla dziewczyny. Jej ojciec odrzucił ofertę ślubu. Zrozpaczeni młodzi szukali sytuacji, która załagodziła by strach przed nieszczęsnym horoskopem. Podczas modlitwy w świątyni uznano, że jeśli przechodzące obok dziecko wybierze czerwony a nie biały kwiat będzie można liczyć na błogosławieństwo bogów, ale nic nie rozumiejące dziecko nie wybrało szczęśliwego koloru. Jego płacz wzmocnił złe przeczucia rodziny. Mimo to młodzi pobrali się. Wbrew astrologii. Teraz Krishna boi się, że żona umrze. "Mars i jakiś nieznany mikrob połączyły swe siły". Zrozpaczony jedzie po radę do astrologa. Błaga go, by przeprosił w jego imieniu czerwoną planetę Marsa. Tak bardzo pragnie zachować przy życiu swoją żonę! Astrolog odczytuje mu z palmowego liścia, że nie mogąc uniknąć przeznaczenia, można udobruchać Marsa darami, cztery dni wlewając w ogień z drzewa sandałowego masło, jednocześnie karmiąc czterech braminów. Krishna czuje się bezsilny. Nie ma na to ani czasu ani pieniędzy. Na końcu rozmowy słyszy od astrologa, że to jego miłość zabija żonę. Niewierny mąż złagodziłby okrutny wpływ Marsa. Ocalić żonę mogłaby zdrada Kriszny. Zdesperowany Krishna wystroiwszy się i skropiwszy perfumami zaczyna szukać jedynej znanej mu osoby, która mogłaby mu pomoc w zdradzie. Rangi, która w dzień tańczy w świątyni przed posągami bogów, a w nocy przyjmuje u siebie mężczyzn. Wiozący go do niej woźnica zastanawia się na głos, czemu Krishna szuka sprzedajnej kobiety. "Może żona jest przy nadziei i daleko u swojej matki?" Zawstydzony przez woźnicę Krishna każe się zawieźć z powrotem do domu. Zrezygnowany przyjmuje swojej przeznaczenie.

</doc>
<doc id="1850800" url="https://pl.wikipedia.org/wiki?curid=1850800" title="Cmentarz Turzyński">
Cmentarz Turzyński

Cmentarz Turzyński (niem. Torneyer Friedhof) – dawny cmentarz komunalny położony na terenie Szczecina. Zajmował teren o powierzchni ponad 7 ha w kwartale ulic: Adama Mickiewicza ("Kreckowerstr."), Stanisława Noakowskiego ("Groepler Str."), Jagiellońska ("Turner Str.").
Historia.
W październiku 1848 roku na wydzielonym wcześniej terenie dokonano pierwszych pochówków, rozpoczynając funkcjonowanie cmentarza komunalnego, który miał być nekropolią ówczesnej wsi Turzyn ("Torney"). Cmentarz dość szybko się zapełniał, już pod koniec 1893 roku magistrat postanowił ograniczyć liczbę pochówków. Postanowiono wówczas z czasem zmienić funkcję tego terenu i przeznaczyć go na park miejski, co wówczas było częstym sposobem porządkowania terenów zajmowanych przez zaniedbane kwatery cmentarne. Mimo tych planów w 1895 roku w północnej części nekropolii wybudowano neogotycką kaplicę. Mniej więcej w tym samym czasie zachodnia część została odcięta przez budowaną obwodnicę kolejową. Ostatecznie cmentarz zamknięto dla pochówków dopiero w 1928 roku.
Podczas II Wojny Światowej w cmentarnej kaplicy odprawiano msze święte dla polskich robotników przymusowych. W 1945 roku budynek został uszkodzony i w późniejszych latach został rozebrany. W latach 60. XX wieku teren splantowano i przeznaczono pod park miejski im. Stanisława Noakowskiego. Część zachodnią dawnego Cmentarza Turzyńskiego przekształcono w ogrody działkowe. Pozostałością po dawnej roli tego terenu są drzewa rosnące dawniej wzdłuż cmentarnych alejek: dęby, klony, platany. W zachodniej części parku pozostał fragment muru i bramy.

</doc>
<doc id="1850801" url="https://pl.wikipedia.org/wiki?curid=1850801" title="Białoruska Ludowa Hromada">
Białoruska Ludowa Hromada



</doc>
<doc id="1850802" url="https://pl.wikipedia.org/wiki?curid=1850802" title="Superpuchar Danii w piłce nożnej">
Superpuchar Danii w piłce nożnej

Superpuchar Danii w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Danii oraz zdobywcą Pucharu Danii w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje finalista Pucharu). Rozgrywki odbywały się od 1994 roku do 2005, kiedy to zaprzestano rozgrywania tego pucharu z powodu braku zainteresowania ze strony zarówno fanów, jak i klubów.
Historia.
W sezonie 1994 odbył się pierwszy oficjalny mecz o Superpuchar Danii. Pierwszy pojedynek rozegrano 27 lipca 1994 roku. W tym meczu zdobywca pucharu Brøndby IF pokonał 4:0 mistrza kraju Silkeborg IF. W latach 1994-1997 puchar był rozgrywany na Brøndby Stadion. Kolejne edycje były rozgrywane na stadionach gospodarzy, tj. mistrzów kraju. Superpuchar w 1998 i 2003 roku nie został rozegrany.
Format.
Mecz o Superpuchar Danii rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Danii na podium oficjalnie stawało w sumie 9 drużyn. Liderem klasyfikacji jest Brøndby IF, który zdobył trofeum 4 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="1850806" url="https://pl.wikipedia.org/wiki?curid=1850806" title="Diabeł (ujednoznacznienie)">
Diabeł (ujednoznacznienie)



</doc>
<doc id="1850807" url="https://pl.wikipedia.org/wiki?curid=1850807" title="Lucjan Piątkowski">
Lucjan Piątkowski

Lucjan Piątkowski (ur. 29 października 1929 w Turowicach, zm. 2001) – polski działacz partyjny i dyplomata, w latach 1984–1989 ambasador w Królestwie Danii. 
Życiorys.
Ukończył studia prawnicze na Uniwersytecie w Łodzi oraz filozoficzne na Uniwersytecie Warszawskim. W latach 1954–1956 zatrudniony w KC PZPR, następnie w służbie dyplomatycznej PRL. Był m.in. członkiem Międzynarodowej Komisji Kontroli i Nadzoru w Wietnamie oraz konsulem generalnym w Montrealu (1966–1972). W latach 1973–1974 pełnił obowiązki wicekierownika Wydziału Zagranicznego KC PZPR. W 1984 został mianowany ambasadorem PRL w Królestwie Danii, misję pełnił do 1989. 
Był działaczem Towarzystwa Przyjaźni Polsko-Radzieckiej, zasiadał w jego najwyższych władzach – Zarządzie Głównym, a od 1983 w Krajowej Radzie Towarzystwa Przyjaźni Polsko-Radzieckiej. W 1948 pozostawał członkiem PPR, następnie do jej rozwiązania: PZPR (był m.in. członkiem Centralnej Komisji Kontroli Partyjnej KC PZPR w latach 1975–1981). 
Odznaczony Krzyżem Oficerskim Orderu Odrodzenia Polski, Złotym Krzyżem Zasługi oraz Medalem 40-lecia Polski Ludowej. 
Pochowany na cmentarzu Powązki Wojskowe w Warszawie (kwatera C17-4-6). 

</doc>
<doc id="1850808" url="https://pl.wikipedia.org/wiki?curid=1850808" title="Deborah Tannen">
Deborah Tannen

Deborah Frances Tannen (ur. 7 czerwca 1945 w Nowym Jorku na Brooklynie) – amerykańska socjolingwistka.
Życie i działalność.
Ukończyła szkołę średnią Hunter College w Nowym Jorku, następnie studiowała literaturę angielską w Harpur College (obecnie część uniwersytetu w Binghamton). Magisterium z anglistyki otrzymała na Wayne State University. Studia kontynuowała na University of California w Berkeley, uzyskując kolejno magisterium i doktorat z lingwistyki.
Obecnie jest profesorem lingwistyki na Georgetown University w Waszyngtonie. Wykładała w wielu krajach i jest autorką książek z zakresu lingwistyki i komunikacji interpersonalnej, z których niektóre stały się bestsellerami.
W Stanach Zjednoczonych stała się znana po opublikowaniu w 1990 roku książki "You Just Don't Understand. Women and Men in Conversation", która została przetłumaczona na 30 języków i pozostawała na liście bestellerów "New York Timesa" przez blisko 4 lata (w tym przez 8 miesięcy była numerem 1).

</doc>
<doc id="1850810" url="https://pl.wikipedia.org/wiki?curid=1850810" title="FK Szostka">
FK Szostka

FK Szostka (ukr. Футбольний клуб «Шостка», "Futbolnyj Kłub "Szostka"") – ukraiński klub piłkarski z siedzibą w Szostce, w obwodzie sumskim.
Historia.
Chronologia nazw:
Drużyna piłkarska Azot Szostka została założona w mieście Szostka w latach 30. XX wieku. W 1938 zespół debiutował w rozgrywkach Pucharu ZSRR. Potem występował w rozgrywkach mistrzostw i Pucharu obwodu sumskiego. W 1960 pod nazwą Awanhard Szostka startował w rozgrywkach Pucharu Ukraińskiej SRR, gdzie w finale został pokonany przez Start Czuhujiw (0:0, 1:3). W 1962 już pod nazwą Ekran Szostka ponownie startował w rozgrywkach Pucharu Ukraińskiej SRR, gdzie ponownie w finale został pokonany przez Awanhard Dniepropetrowsk (0:2). Potem występował w rozgrywkach mistrzostw i Pucharu obwodu, dopóki nie został rozwiązany.
W latach 90. XX wieku klub został odrodzony jako FK Szostka.

</doc>
<doc id="1850811" url="https://pl.wikipedia.org/wiki?curid=1850811" title="Azot Szostka">
Azot Szostka



</doc>
<doc id="1850812" url="https://pl.wikipedia.org/wiki?curid=1850812" title="Awanhard Szostka">
Awanhard Szostka



</doc>
<doc id="1850813" url="https://pl.wikipedia.org/wiki?curid=1850813" title="Gwiazdoszowce">
Gwiazdoszowce

Gwiazdoszowce ("Geastrales" K. Hosaka &amp; Castellano) – rząd grzybów należący do klasy pieczarniaków ("Agaricomycetes").
Charakterystyka.
Należą tutaj gatunki grzybów naziemnych, wytwarzających owocniki o kulistym pokroju. Po dojrzeniu owocników okrywa zewnętrzna (egzoperydium) pęka promieniście i tworzy gwiaździste ramiona wokół wewnętrznej (endoperydium), która pozostaje kulista.
Systematyka.
Rząd "Geastrales" do klasyfikacji grzybów wprowadzili K. Hosaka i Castellano w 2007 r. Jest to takson monotypowy zawierający jedną tylko rodzinę:
Polskie nazwy na podstawie pracy Władysława Wojewody z 2003 r.
Klasyfikacja przedstawiona przez "„Systema Naturae 2000”" umieszcza rząd gwiazdoszowców dodatkowo w podklasie "Phallomycetidae". Zaliczane są do niego:
We wczesnych systemach rząd ten był klasyfikowany do klasy wnętrzniaków ("Gasteromycetes") lub podklasy pojedynczopodstawkowych ("Holobasidiomycetidae").

</doc>
<doc id="1850814" url="https://pl.wikipedia.org/wiki?curid=1850814" title="Geastrales">
Geastrales



</doc>
<doc id="1850815" url="https://pl.wikipedia.org/wiki?curid=1850815" title="Auriculariomycetidae">
Auriculariomycetidae

Auriculariomycetidae Jülich – podklasa grzybów należąca do klasy pieczarniaków ("Agaricomycetes").
Systematyka.
Według aktualizowanej klasyfikacji CABI databases bazującej na "Dictionary of the Fungi" do podklasy "Auriculariomycetidae" należą:
Charakterystyka.
Grzyby z rzędu "Auriculariales" wytwarzają owocniki o różnych kształtach (płaskie, rozpostarte, miseczkowate, maczugowate), o konsystencji galaretowatej, woskowatej lub suchej. Charakteryzują się wytwarzaniem wydłużonych, wąskich podstawek, składających się z 4 ułożonych w rzędzie komórek. Z bocznej strony każdej z nich wyrasta wydłużona sterygma, a na jej szczycie wytwarzany jest jeden zarodnik.

</doc>
<doc id="1850816" url="https://pl.wikipedia.org/wiki?curid=1850816" title="Auriculariales">
Auriculariales



</doc>
<doc id="1850817" url="https://pl.wikipedia.org/wiki?curid=1850817" title="Niszczycowce">
Niszczycowce

Niszczycowce ("Gloeophyllales" Thorn) – rząd grzybów należący do klasy pieczarniaków ("Agaricomycetes").
Systematyka.
Pozycja według Index Fungorum: "Gloeophyllales, Incertae sedis, Agaricomycetes, Agaricomycotina, Basidiomycota, Fungi".
Rząd ten do taksonomii grzybów wprowadził R. Greg Thorn w 2007 r. Należy do niego jedna rodzina i jeden niezaklasyfikowany rodzaj "incertae sedis":
Nazwy polskie według W. Wojewody z 2003 r.. 

</doc>
<doc id="1850818" url="https://pl.wikipedia.org/wiki?curid=1850818" title="Piotr Szczotka">
Piotr Szczotka

Piotr Szczotka (ur. 17 czerwca 1981 w Jarosławiu) – polski koszykarz występujący na pozycji niskiego skrzydłowego, reprezentant Polski (2011), pięciokrotny mistrz kraju.
Starszy brat – Grzegorz Szczotka, także grał w koszykówkę.
Pełnił funkcję kapitana reprezentacji Polski, podczas mistrzostw Europy w 2011, rozegranych na Litwie.
Od 2012 certyfikowany trener przygotowania motorycznego w eurocupowym klubie Asseco Gdynia.Trener klasy drugiej w koszykówce oraz trener personalny.
Osiągnięcia jako trener przygotowania motorycznego:
Mistrz Polski 2011/2012 koszykówka,
Brązowy medalista 2018/2019 koszykówka,
Finalista pucharu polski 2018/2019,

</doc>
<doc id="1850819" url="https://pl.wikipedia.org/wiki?curid=1850819" title="Gloeophyllales">
Gloeophyllales



</doc>
<doc id="1850820" url="https://pl.wikipedia.org/wiki?curid=1850820" title="Chropiatkowce">
Chropiatkowce

Chropiatkowce ("Thelephorales" Corner ex Oberw.) – rząd grzybów należący do klasy pieczarniaków ("Agaricomycetes").
Charakterystyka.
Gatunki z rzędu "Thelephorales" żyją w glebie lub na drewnie i wytwarzają owocniki o zróżnicowanych kształtach i hymenoforze rurkowatym, kolczastym, lub gładkim. Zarodniki chropiatkowców są graniaste i nieregularne, o powierzchni guzkowatej lub kolczastej, nieamyloidalne.
Systematyka.
"Thelephorales, Incertae sedis, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rzędu "Russulales" należą następujące rodziny:

</doc>
<doc id="1850821" url="https://pl.wikipedia.org/wiki?curid=1850821" title="Stanisław Piaścik">
Stanisław Piaścik

Stanisław Ryszard Piaścik (ur. 1 stycznia 1938 w Susku, zm. 31 maja 2002 w Warszawie) – polski redaktor i wydawca, redaktor naczelny Wiedzy Powszechnej (1988–1989). 
Życiorys.
W 1963 ukończył studia na Wydziale Filologii Klasycznej Uniwersytetu Warszawskiego, w trakcie których podjął działalność partyjną w Stronnictwie Demokratycznym. W latach 1963–1968 pełnił obowiązki sekretarza Komitetu Dzielnicowego SD na Żoliborzu, jednak w latach 70. zrezygnował z działalności w ugrupowaniu i przeszedł do PZPR. 
W 1968 rozpoczął pracę w PWN, początkowo jako kierownik redakcji, następnie zastępca redaktora naczelnego (1974–1982) i redaktor naczelny (1982–1986). W latach 1986–1987 sprawował funkcję dyrektora Departamentu Książki i Bibliotek Ministerstwa Kultury i Sztuki. W 1988 objął funkcję dyrektora i redaktora naczelnego PW „Wiedza Powszechna” (obowiązki pełnił do 1989). 
Był działaczem Towarzystwa Przyjaźni Polsko-Radzieckiej (od 1963) oraz członkiem założycielem Towarzystwa Przyjaźni Holendersko-Polskiej (1985). 
Odznaczony Złotym Krzyżem Zasługi i Medalem 40-lecia PRL. Zmarł w 2002, został pochowany na cmentarzu Bródnowskim (kwatera 19G-2-1).

</doc>
<doc id="1850822" url="https://pl.wikipedia.org/wiki?curid=1850822" title="Thelephorales">
Thelephorales



</doc>
<doc id="1850825" url="https://pl.wikipedia.org/wiki?curid=1850825" title="R.K. Narayan">
R.K. Narayan

R.K. Narayan (ur. 10 października 1906, zm. 13 maja 2001), skrócone od: Rasipuram Krishnaswami Iyer Narayanaswami (tamilski: ராசிபுரம் கிருஷ்ணசுவாமி அய்யர் நாராயணசுவாமி) – indyjski pisarz z obecnego Tamilnadu piszący w języku angielskim. Autor powieści i opowiadań, twórca fikcyjnego świata indyjskiego miasteczka o nazwie Malgudu. Jeden z trzech głównych twórców wczesnej indyjskiej literatury w języku angielskim () (obok Mulk Raj Ananda i Raja Rao). Pochodził z kasty braminów. Zadebiutował w 1935 roku powieścią "Swami and his Friends".
Twórczość.
Opowiadania.
W Polsce wydane też wśród indyjskich opowiadań w zbiorze "Jak słońce"

</doc>
<doc id="1850826" url="https://pl.wikipedia.org/wiki?curid=1850826" title="Uszak">
Uszak



</doc>
<doc id="1850828" url="https://pl.wikipedia.org/wiki?curid=1850828" title="Cmentarz jeńców francuskich w Szczecinie">
Cmentarz jeńców francuskich w Szczecinie

Cmentarz jeńców francuskich – cmentarz wojskowy położony na terenie Szczecina. Zajmuje niewielki teren w północnej części osiedla Zawadzkiego, przy ul. Litewskiej.
Historia.
Na terenach poligonu w Krzekowie ("Kreckow") władze wojskowe założyły obóz jeniecki, w którym umieszczono ok. 1700 żołnierzy francuskich pojmanych podczas wojny prusko-francuskiej. Warunki panujące w obozie można określić jako skrajnie złe, co przyczyniło się do śmierci ponad 600 przetrzymywanych. Na tutejszym cmentarzu złożono ciała 248 żołnierzy.
Początkowo nekropolia była otoczona żeliwnym ogrodzeniem, które nie przetrwało do czasów współczesnych. Na środku porośniętego lipami cmentarza stoi krzyż i znajduje się odsłonięta w 1997 roku tablica upamiętniająca 244 pogrzebanych.
Cmentarz jest zakwalifikowany do wpisu do rejestru zabytków.

</doc>
<doc id="1850829" url="https://pl.wikipedia.org/wiki?curid=1850829" title="Pojazdy Szynowe PESA Bydgoszcz Spółka Akcyjna Holding">
Pojazdy Szynowe PESA Bydgoszcz Spółka Akcyjna Holding



</doc>
<doc id="1850830" url="https://pl.wikipedia.org/wiki?curid=1850830" title="Masłówka (Ukraina)">
Masłówka (Ukraina)

Masłówka (ukr. Маслівка, "Masliwka") – wieś w rejonie obuchowskim obwodu kijowskiego.
Wieś "Masłowka" w 1765 roku należał do starostwa kaniowskiego w województwie kijowskim.

</doc>
<doc id="1850831" url="https://pl.wikipedia.org/wiki?curid=1850831" title="Wojciech Pielecki">
Wojciech Pielecki

Wojciech Marcin Pielecki (ur. 11 listopada 1948 w Warszawie) – polski dziennikarz, reportażysta, redaktor miesięczników, tygodników i gazet codziennych.
Życiorys.
W 1971 ukończył studia w Instytucie Socjologii Uniwersytetu Warszawskiego. W latach 1969–1974 był zatrudniony w tygodniku „Zarzewie”, następnie był kierownikiem działu w „Świecie Młodych” (1974–1976) oraz sekretarzem redakcji w ”Razem” (1976–1978). W latach 1978–1982 był redaktorem naczelnym „Na przełaj”, następnie zastępcą redaktora naczelnego „Motywów” (1982–1983) oraz redaktorem naczelnym Naczelnej Redakcji Krajowej, a potem Prasowej PAI (1983–1991). Od 1985 pełnił jednocześnie funkcję redaktora naczelnego „Reportera”. Następnie szef Oficyny Wydawniczej „Reporter” (1991–1994), „Super Skandali” (1993-94), „Halo” (dzisiaj „Gala”; 1994–1996)), „Trybuny” (2001–2002), przewodniczący Rady Nadzorczej Polskiej Agencji Informacyjnej (2001- 2003), wiceprzewodniczący Rady Nadzorczej Polskiej Agencji Informacji i Inwestycji Zagranicznych (2003–2005), w latach 2008–2012 przewodniczący Rady Nadzorczej Extra Media sp. z o.o. (powstała w 2004), która wydaje bezpłatne gazety regionalne informacyjno-reklamowe, jej główny udziałowiec, a także redaktor naczelny portalu Extra Polska (od listopada 2009). W 2010 r. został prezesem Pro Media sp. z o.o. wydającej gazety lokalne. W 2014 r. jego reportaż „Na próbę” ukazał się w antologii 100 najlepszych reportaży polskich XX wieku „100/XX” pod redakcją Mariusza Szczygła.
Jest laureatem nagród im. Juliana Bruna (dla najlepszego dziennikarza roku do 30 r.ż.), Ksawerego Pruszyńskiego, Melchiora Wańkowicza, konkursów na reportaż, których plon został wydany w ponad 10. książkach z nagrodzonymi reportażami. 
Był członkiem Stowarzyszenia Dziennikarzy Polskich, Stowarzyszenia Dziennikarzy PRL i Stowarzyszenia Dziennikarzy RP, działaczem ZHP i PZPR. 
Odznaczony Srebrnym Krzyżem Zasługi, srebrnym Janka Krasickiego oraz odznaką „Zasłużony Bieszczadom”.

</doc>
<doc id="1850833" url="https://pl.wikipedia.org/wiki?curid=1850833" title="Włodzimierz Natorf">
Włodzimierz Natorf

Włodzimierz Natorf (ur. 12 października 1931 w Łodzi, zm. 19 lipca 2012 w Warszawie) – polski dyplomata, ambasador PRL w ZSRS (1986–1990) i przy biurach ONZ w Genewie (1969–1973) i Nowym Jorku (1982–1984).
Życiorys.
Członek Związku Młodzieży Polskiej (1949–1950). Od 1949 członek Polskiej Zjednoczonej Partii Robotniczej.
1955 ukończył studia na Wydziale Ekonomicznym Uniwersytetu Leningradzkiego, podejmując pracę w Ministerstwie Spraw Zagranicznych PRL. Był przedstawicielem rządu PRL w organach ONZ (m.in. Komisji Ekonomicznej XVIII i XIX sesji Zgromadzenia Ogólnego). W latach 1966–1969 sprawował funkcję wicedyrektora departamentu w MSZ, a od 1969 do 1973 był stałym przedstawicielem przy Europejskim Biurze ONZ w Genewie. W latach 1973–1981 pełnił obowiązki wicedyrektora i dyrektora departamentu MSZ, następnie kierował Wydziałem Zagranicznym KC PZPR (1981–1982; 1985). W latach 1982–1984 reprezentował kraj jako stały przedstawiciel przy Biurze ONZ w Nowym Jorku. W 1986 został członkiem KC PZPR, obejmując jednocześnie funkcję ambasadora w Związku Sowieckim (1986–1990). Po 1990 był członkiem Sojuszu Lewicy Demokratycznej.
Od 2002 do śmierci był prezesem spółki Business Archiv.
Odznaczony Krzyżem Oficerskim i Kawalerskim Orderu Odrodzenia Polski oraz Złotym Krzyżem Zasługi.
Pochowany na Cmentarzu Komunalnym Północnym w Warszawie.

</doc>
<doc id="1850835" url="https://pl.wikipedia.org/wiki?curid=1850835" title="Iwaszkowce">
Iwaszkowce



</doc>
<doc id="1850836" url="https://pl.wikipedia.org/wiki?curid=1850836" title="Iwaszkowce (rejon turczański)">
Iwaszkowce (rejon turczański)

Iwaszkowce (ukr. Івашківці) – wieś na Ukrainie, w obwodzie lwowskim, w rejonie turczańskim nad Stryjem. Liczy około 52 mieszkańców. Pierwsze wzmianki o wsi pochodzą z 1570.
W 1921 liczyła około 288 mieszkańców. Do II wojny światowej w granicach Polski, wchodziła w skład powiatu turczańskiego. Zlokalizowana była tu Placówka Straży Celnej „Iwaszkowce”.
W 1925 urodził się tutaj Władysław Ossowski – polski żołnierz Związku Walki Zbrojnej, kurier Polskiego Państwa Podziemnego, działający na terenie okupacji sowieckiej.

</doc>
<doc id="1850837" url="https://pl.wikipedia.org/wiki?curid=1850837" title="Analiza frazowa">
Analiza frazowa

Analiza frazowa - model analizy języka naturalnego, w którym struktura zdania jest przedstawiona za pomocą zagnieżdżonych składników, oznaczonych przez swoją syntaktyczną kategorię, np. S = zdanie (ang. sentence), NP = wyrażenie rzeczownikowe (ang. noun phrase), VP = wyrażenie czasownikowe (ang. verb phrase), PP = wyrażenie przyimkowe (prepositional phrase).
Przykład.
Przykład przeprowadzenia analizy frazowej na zdaniu: Szalony student przebiegł przez park.
Krok 1. [S Szalony student przebiegł przez park] 
Krok 2. [S [NP Szalony student] [VP przebiegł przez park]] 
Krok 3. [S [NP Szalony student] [VP przebiegł [PP przez park]]] 
Krok 4. [S [NP Szalony student] [VP przebiegł [PP przez [NP park]]]] 
Ewaluacja analizy frazowej.
W procesie oceny jakość analizy frazowej wyróżnia się trzy podejścia:

</doc>
<doc id="1850840" url="https://pl.wikipedia.org/wiki?curid=1850840" title="Isaje">
Isaje

Isaje (ukr. Ісаї) – wieś na Ukrainie, w obwodzie lwowskim, w rejonie turczańskim, nad Stryjem. Miejscowość liczy około 939 mieszkańców. Pierwsza wzmianka o miejscowości pochodzi z 1459.
Wieś prawa wołoskiego, położona była w drugiej połowie XV wieku w ziemi przemyskiej województwa ruskiego. W 1921 liczyła około 1668 mieszkańców. Przed II wojną światową w granicach Polski, wchodziła w skład powiatu turczańskiego.

</doc>
<doc id="1850844" url="https://pl.wikipedia.org/wiki?curid=1850844" title="Czas zabijania (powieść)">
Czas zabijania (powieść)

Czas zabijania () – powieść amerykańskiego pisarza Johna Grishama. Na jej podstawie powstał film pod tym samym tytułem. Pierwsza tom cyklu "Jake Brigance".
Fabuła.
W cichym amerykańskim miasteczku mała czarnoskóra dziewczynka zostaje porwana, zgwałcona i skatowana przez dwóch młodych, pijanych, białych zwyrodnialców. Ojciec pokrzywdzonej postanawia na własną rękę wymierzyć sprawiedliwość, zabijając oskarżonych. Jego adwokatem zostaje młody prawnik, który przed kilkoma laty wybronił jego brata oskarżonego o zabójstwo. Sprawa staje się skomplikowana, ponieważ prawnik walczy nie tylko o życie swego klienta, ale także o swoje własne.
Akcja powieści rozgrywa się w stanie Missisipi.

</doc>
<doc id="1850845" url="https://pl.wikipedia.org/wiki?curid=1850845" title="Hesperosuchus">
Hesperosuchus

Hesperosuchus – rodzaj krokodylomorfa z grupy Sphenosuchia żyjącego w późnym triasie na obecnych terenach Ameryki Północnej. Został opisany w 1952 roku przez Edwina Harrisa Colberta w oparciu o skamieniałości odkryte w osadach formacji Chinle datowanych na późny karnik. "Hesperosuchus" był lekko zbudowany, miał wydrążone kości. Osiągał długość około 120–150 cm. Kończyny tylne były silne i dobrze wykształcone, a przednie w porównaniu z nimi znacząco zredukowane, jednak ze stosunkowo dużym, przystosowanym do chwytania nadgarstkiem. Poruszał się dwunożnie, a długi ogon pomagał w utrzymywaniu równowagi. Czaszka mierzyła około 20 cm długości, miała stosunkowo długi, wąski pysk. Grzbiet pokrywały osteodermy, nieobecne na brzuchu zwierzęcia. "Hesperosuchus" był prawdopodobnie aktywnym drapieżnikiem chwytającym niewielkie płazy i gady dzięki swojej szybkości, pozwalającej mu także uciekać przed większymi drapieżnikami. Stanowił on niekiedy pożywienie teropodów z rodzaju "Coelophysis" – kości "Hesperosuchus" odnalezione pomiędzy żebrami celofyzów były mylnie interpretowane jako należące do młodych teropodów i uznawane za dowód na kanibalizm celofyzów.
Colbert początkowo zaklasyfikował rodzaj "Hesperosuchus" do rodziny Ornithosuchidae. W 1970 roku Alick Walker jako pierwszy zasugerował, że "Hesperosuchus" jest spokrewniony bliżej ze "Spenosuchus" niż z ornitozuchem. Hipoteza ta jest obecnie powszechnie akceptowana. Według analizy filogenetycznej przeprowadzonej w 2000 roku przez Clarka i współpracowników jego najbliższymi krewnymi są "Dibothrosuchus" i "Sphenosuchus" lub "Saltoposuchus".

</doc>
<doc id="1850864" url="https://pl.wikipedia.org/wiki?curid=1850864" title="Larwa wędrująca">
Larwa wędrująca



</doc>
<doc id="1850865" url="https://pl.wikipedia.org/wiki?curid=1850865" title="Perranwell">
Perranwell

 Perranwell – stacja kolejowa we wsi Perranarworthal, w hrabstwie Kornwalia. Stacja leży na linii kolejowej Maritime Line.
Ruch pasażerski.
Stacja obsługuje 9 842 pasażerów rocznie (dane za 2007 rok) (dane ze sprzedaży biletów). Posiada połączenie z Truro, Falmouth Docks] linią Cornish Main Line. Serwis obsługiwany jest wahadłowo, w przybliżeniu co godzinę. Pociągi zatrzymują się na żądanie.

</doc>
<doc id="1850866" url="https://pl.wikipedia.org/wiki?curid=1850866" title="Penryn (stacja kolejowa)">
Penryn (stacja kolejowa)

 Perranwell – stacja kolejowa w mieście Penryn, w hrabstwie Kornwalia. Stacja leży na linii kolejowej Maritime Line. Na stacji znajduje się drugi tor o długości 400 m - mijanka.
Ruch pasażerski.
Stacja obsługuje 99 794 pasażerów rocznie (dane za okres od kwietnia 2020 do marca 2021) (dane ze sprzedaży biletów). Posiada połączenie z Truro, Falmouth Docks] linią Cornish Main Line. Serwis obsługiwany jest wahadłowo, w przybliżeniu co godzinę.

</doc>
<doc id="1850867" url="https://pl.wikipedia.org/wiki?curid=1850867" title="Święty Pio">
Święty Pio



</doc>
<doc id="1850869" url="https://pl.wikipedia.org/wiki?curid=1850869" title="Ulica Dębowa w Katowicach">
Ulica Dębowa w Katowicach

Ulica Dębowa w Katowicach (niem. "Eichenstraße") – jedna z głównych ulic katowickiej dzielnicy Dąb.
Przebieg.
Ulica posiada południkowy przebieg. Rozpoczyna swój bieg od skrzyżowania z ulicą Chorzowską (DK 79/DTŚ), przy skwerze porucznika Henryka Kalemby. Następnie krzyżuje się z ul. Lipową, ul. Węglową, ul. Sportową, ul. Źródlaną (do ul. Johna Baildona i Silesia City Center). Za skrzyżowaniem z ul. Studzienną prowadzi obok ul. Szpitalnej i ul. Wiejskiej. Kończy swój bieg przy skrzyżowaniu z ul. Bukową (do Parku Śląskiego), ul. Agnieszki i ul. Krzyżową.
Historia.
W drugiej połowie XIX wieku pod numerem "1" istniała siedziba zarządu gminy Dąb oraz urząd pocztowy (od 1907 także siedziba apteki „Pod Aniołem” Emila Mappesa). Przy Eichenstraße 68 znajdowała się gospoda Roberta Libona, w której w 1882 odbyło się spotkanie założycielskie katolickiego Dębskiego Stowarzyszenia Robotniczego. Po pożarze w maju 1884 w jednym z domów (właścicielem był gospodarz Petlik), który objął ogniem 20 chałup, przy drodze wzniesiono nowe, kamienne oraz ceglane budynki. Przed 1922 i w latach 1939–1945 ulica nosiła nazwę "Eichenstraße", w latach 1922–1939 i od 1945 "ul. Dębowa". W latach międzywojennych pod numerem "47, 48" znajdował się zakład ogrodniczy Ernesta Szklorza, pod numerem "14" kino „Dębina”, a pod numerem "92" – ognisko młodzieżowe i świetlica Miejskiego Komitetu Lokalnego Funduszu Pracy. Na początku lat dwudziestych ulicę wybrukowano, w 1926 – poszerzono, a w 1930 położono wzdłuż niej linię kanalizacyjną. W latach 1925–1926 pod numerami "6" i "8" wzniesiono budynki mieszkalne dla pracowników kopalni „Eminencja”. W dwudziestoleciu międzywojennym pod numerem "2" funkcjonowała Biblioteka TCL.
W związku z przebudową ul. Chorzowskiej w latach 1999–2001, wyburzeniu uległy obiekty z początkowego biegu ul. Dębowej.
Opis.
Ulicą kursuje autobus Zarządu Transportu Metropolitalnego linii 110. Przy ul. Chorzowskiej znajduje się torowisko tramwajowe. 30 września 2009 zakończono budowę nowego osiedla mieszkaniowego w rejonie ul. Dębowej i ul. Sportowej (dwa z nich w 2011 zostały docenione przez na World Architecture News). Dnia 3 sierpnia 2010 ulicą prowadziła trasa trzeciego etapu wyścigu kolarskiego Tour de Pologne 2010.
Obiekty i instytucje.
Przy ulicy Dębowej znajdują się następujące historyczne obiekty:
Przy drodze znajduje się pomnik ku czci Powstańców Śląskich, poległych w walce o wolność narodową i społeczną – tablica z listą nazwisk. Plac, na którym istnieje pomnik, uchwałą Rady Miasta Katowice z 31 maja 2010 uzyskał nazwę "skwer księdza Franciszka Macherskego"; uchwała weszła w życie 6 sierpnia 2010.
Przy ulicy Dębowej swoją siedzibę mają: Miejskie Przedszkole nr 23, Wydawnictwo "Barsen", Centrum dentystyczne, Caritas Archidiecezji Katowickiej – Ośrodek św. Jacka, Urząd Pocztowy Katowice 5.

</doc>
<doc id="1850870" url="https://pl.wikipedia.org/wiki?curid=1850870" title="Penmere Platform">
Penmere Platform

 Penmere Platform – stacja kolejowa w mieście Falmouth, w hrabstwie Kornwalia. Stacja leży na linii kolejowej Maritime Line. Stacja zdobyła drugie miejsce w konkursie "Station Garden Competition" za rok 2005.
Ruch pasażerski.
Stacja obsługuje 77 144 pasażerów rocznie (dane za okres od kwietnia 2020 do marca 2021) (dane ze sprzedaży biletów). Posiada połączenie z Truro, Falmouth Docks] linią Cornish Main Line. Serwis obsługiwany jest wahadłowo, w przybliżeniu co godzinę.

</doc>
<doc id="1850871" url="https://pl.wikipedia.org/wiki?curid=1850871" title="Natalia Wdowina">
Natalia Wdowina



</doc>
<doc id="1850872" url="https://pl.wikipedia.org/wiki?curid=1850872" title="Luxulyan (stacja kolejowa)">
Luxulyan (stacja kolejowa)

 Luxulyan – stacja kolejowa we wsi Luxulyan, w hrabstwie Kornwalia. Stacja leży na linii kolejowej Atlantic Line.
Ruch pasażerski.
Stacja obsługuje 922 pasażerów rocznie (dane za 2007 rok) (dane ze sprzedaży biletów). Posiada połączenie z Par, Newquay] linią Cornish Main Line. Serwis obsługiwany jest wahadłowo, siedem razy dziennie.

</doc>
<doc id="1850874" url="https://pl.wikipedia.org/wiki?curid=1850874" title="Go Rin No Sho">
Go Rin No Sho



</doc>
<doc id="1850878" url="https://pl.wikipedia.org/wiki?curid=1850878" title="Kwas hydroksypropanotrikarboksylowy">
Kwas hydroksypropanotrikarboksylowy



</doc>
<doc id="1850880" url="https://pl.wikipedia.org/wiki?curid=1850880" title="Derby Tradycji">
Derby Tradycji

Derby Tradycyjne – spotkanie pomiędzy zespołem Slovan Bratysława a Spartakiem Trnawa. Obie drużyny należą do najbardziej utytułowanych klubów na Słowacji. Mecz ten jest uważany za najbardziej prestiżowe spotkanie w sezonie słowackiej Extraligi.
Oba kluby pochodzą z zachodniej Słowacji. Trnawa jest położona 47 km od Bratysławy. Pierwsze derby odbyły się 21 marca 1926, ówczesny klub Rapid Trnawa, którego Spartak jest dzisiejszym spadkobiercą, wygrał 3:1.
"Stan na 13 grudnia 2020"

</doc>
<doc id="1850883" url="https://pl.wikipedia.org/wiki?curid=1850883" title="Zdzisław Dudzik (rekwizytor)">
Zdzisław Dudzik (rekwizytor)

Zdzisław Dudzik (ur. 1921, zm. 4 czerwca 1992) – szopkarz krakowski, z zawodu rekwizytor teatralny. Wielokrotny uczestnik konkursu szopek krakowskich (lata 1946-1982); laureat pierwszej nagrody w konkursie w latach: 1951, 1954, 1955, 1956, 1957, 1959, 1961, 1966. Jego dzieła znajdują się w kolekcji Muzeum Historycznego Miasta Krakowa.
Dudzik po raz pierwszy po II wojnie światowej w 1977 przygotował na Emaus figurki Żydów.
Zdzisław Dudzik przez wiele lat odgrywał rolę konika zwierzynieckiego w corocznym Pochodzie Lajkonika.

</doc>
<doc id="1850884" url="https://pl.wikipedia.org/wiki?curid=1850884" title="Niten Ichi-ryū">
Niten Ichi-ryū



</doc>
<doc id="1850885" url="https://pl.wikipedia.org/wiki?curid=1850885" title="Odrodzenie">
Odrodzenie



</doc>
<doc id="1850886" url="https://pl.wikipedia.org/wiki?curid=1850886" title="Wieczne miasto">
Wieczne miasto



</doc>
<doc id="1850891" url="https://pl.wikipedia.org/wiki?curid=1850891" title="Dyskografia Kate Bush">
Dyskografia Kate Bush



</doc>
<doc id="1850892" url="https://pl.wikipedia.org/wiki?curid=1850892" title="Derby zachodniego Londynu">
Derby zachodniego Londynu

Derby zachodniego Londynu (en. "West London derby") – spotkania pomiędzy zespołami Brentford, Chelsea, Fulham i Queens Park Rangers. Nazwa pochodzi od części Londynu, w którym swoje siedziby mają owe kluby. 
Derby zachodniego Londynu są mniej znane od innych spotkań derbowych w Anglii, ponieważ często poszczególne zespoły grały w różnych ligach. Chelsea nie spotkała się z Fulham pomiędzy 1986 a 2001 rokiem i nie grała z Brentford od 1950 roku. QPR nie spotkało się z Brentford pomiędzy 1966 a 2001 rokiem. To uczyniło, iż najczęstszymi spotkaniami derbowymi zachodniego Londynu są mecze pomiędzy Chelsea i Fulham (76 meczów) oraz Brentford i QPR (65 meczów).

</doc>
<doc id="1850899" url="https://pl.wikipedia.org/wiki?curid=1850899" title="Piptoporus">
Piptoporus

Piptoporus P. Karst. (białoporek) – rodzaj grzybów z rodziny pniarkowatych ("Fomitopsidaceae").
Systematyka i nazewnictwo.
Pozycja w klasyfikacji według Index Fungorum: "Fomitopsidaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Synonimy naukowe: "Placoderma" (Ricken) Ulbr., "Placodes" sect. "Placoderma" Ricken, "Ungularia" Lázaro Ibiza.
Nazwę polską podał Władysław Wojewoda w 1999 r. W polskim piśmiennictwie mykologicznym należące do tego rodzaju gatunki opisywane były także jako huba, żagiew lub porek.
Po aktualizacji przez Index Fungorum taksonomii w obrębie rodziny pniarkowatych, w 2018 r. w rodzaju "Piptoporus" ostał się tylko jeden gatunek.
Charakterystyka.
Nadrzewne grzyby saprotroficzne wytwarzające jednoroczne owocniki. Owocniki zbudowane są z kapelusza bokiem przyrośniętego do podłoża i czasami także krótkiego trzonu. Kapelusz jest pokryty gładką skórką, hymenofor rurkowy, jednowarstwowy. Miąższ owocników jest jasnej barwy, a zarodniki bezbarwne.
Gatunki.
Wśród gatunków występujących w Polsce do rodzaju "Piptoporus" zaliczano dawniej "Piptoporus betulinus" (Bull.) P. Karst. 1881 (obecnie pniarek brzozowy "Fomitopsis betulina").

</doc>
<doc id="1850904" url="https://pl.wikipedia.org/wiki?curid=1850904" title="Brama Przeciwpowodziowa">
Brama Przeciwpowodziowa

Brama Przeciwpowodziowa (Flutschleusen Brücke, "Miejska śluza górna", pot. "Śluza Powodziowa") – śluza wodna (wrota przeciwpowodziowe), zlokalizowana we Wrocławiu na rzece Odra, w 3+300 km biegu "Starej Odry", a 0+050 km kanału Kanału Miejskiego. Jej zadaniem jest zabezpieczenie "Kanału Miejskiego" przed wodami wezbraniowymi i powodziowymi.
Śluza została wybudowana w ramach inwestycji z zakresu hydrotechniki prowadzonej we Wrocławiu, w ramach przebudowy drogi wodnej na rzece Odra prowadzącej do i przez miasto, ale z pominięciem centrum miasta i "Śródmiejskiego Węzła Wodnego". Inwestycja ta była przeprowadzona w latach 1892-1897 i polegała na budowie nowego szlaku żeglugowego, głównie pod kątem możliwości przewozu drogą wodną materiałów masowych, szczególności węgla z Górnego Śląska. W tym celu, częściowo istniejącym wcześniej korytem, służącym do odprowadzenia wód wezbraniowych i powodziowych, a częściowo nowym "Kanałem Miejskim" przeprowadzono nową drogę wodną, tzw. "Drogę Wielkiej Żeglugi", "Wrocławski Szlak Miejski". W ramach nowego systemu wodnego wybudowano między innymi w początkowym biegu "Kanału Miejskiego", śluzę odcinającą wody wezbraniowe, i kierującą przepływ tych wód do Starej Odry. Odpowiednie wrota przeciwpowodziowe wybudowano również w głowie dolnej Śluzy Miejskiej, na końcu "Kanału Miejskiego". W ten sposób zabezpieczono kanał zarówno na początku jego biegu jak i u jego ujścia, tak aby mógł stanowić bezpieczne miejsce cumowania jednostek pływających także podczas wysokich stanów wody oraz w okresie zimowym.
"Brama powodziowa" jest elementem stopnia wodnego, do którego stosuje się nazwę "Stopień Miejski", Stopień Wodny Psie Pole. 
Wymiary śluzy są następujące: szerokość – 10,0. Zamknięcie śluzy stanowi zasuwa, stalowa, wykonana w technologii połączeń nitowych. Śluza położona jest w 3,30 km odległości szlaku "Starej Odry" i w 0+050 m "Kanału Miejskiego". Brama wyposażona jest w zasilający kanał obiegowy zamykany zasuwą rolkową. Poziom wody kształtowany jest przez Jaz Psie Pole. Głębokość szlaku żeglugowego na progu przy stanie normalnym 2,57 m (rzędna normalnego piętrzenia 113,85 m n.p.m.). Szerokość kanału powyżej bramy 35 m, poniżej bramy 45 m..
Prawy brzeg stanowi grobla rozdzielająca "Kanał Miejski" od "Starej Odry". Natomiast lewy brzeg to obszar przynależny do osiedla Ołbin.
Przyczółki śluzy stanowią również podstawę dla Mostu Burzowego, stanowiący konstrukcję nośną dla zasuwy. Jest ona zawieszona jest na dwóch wózkach, których koła poruszają się po szynach ułożonych na moście. Brama chowa się we wnęce przyczółku. Krótkie szyny poprzeczne umożliwiają za pomocą dodatkowego napędu, wesprzeć bramę w jednym lub drugim kierunku w zależności od kierunku naporu wody.

</doc>
<doc id="1850905" url="https://pl.wikipedia.org/wiki?curid=1850905" title="Cyfrowa telewizja naziemna">
Cyfrowa telewizja naziemna



</doc>
<doc id="1850906" url="https://pl.wikipedia.org/wiki?curid=1850906" title="Dalberg-Wendelstorf">
Dalberg-Wendelstorf

Dalberg-Wendelstorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850907" url="https://pl.wikipedia.org/wiki?curid=1850907" title="Lützow (gmina)">
Lützow (gmina)

Lützow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, siedziba urzędu Lützow-Lübstorf.

</doc>
<doc id="1850908" url="https://pl.wikipedia.org/wiki?curid=1850908" title="Lützow">
Lützow

Osoby:
Zobacz też: Kampfgeschwader Lützow, Lützow-Lübstorf, SMS Lützow

</doc>
<doc id="1850910" url="https://pl.wikipedia.org/wiki?curid=1850910" title="Jaferowy Grzbiet">
Jaferowy Grzbiet

Jaferowy Grzbiet – boczne odgałęzienie Skrajnego Smreczyńskiego Grzbietu w polskich Tatrach Zachodnich. Opada od wysokości ok. 1750 m w północno-zachodnim kierunku do dolnej części Doliny Pyszniańskiej. Oddziela od siebie dwa odgałęzienia tej doliny: Dolinkę (po jego wschodniej stronie) i Jaferowy Żleb znajdujący się po jego zachodniej stronie, w widłach Jaferowego Grzbietu i Skrajnego Smreczyńskiego Grzbietu. Na Jaferowym Grzbiecie znajduje się skaliste wzniesienie – Jaferowa Kopa (1598 m), zaś poniżej wylotu Jaferowego Żlebu Wyżnia Smreczyńska Polana. Na wielkiej równi u podnóży Jaferowego Grzbietu położony jest Smreczyński Staw.
Znajduje się poza szlakami turystycznymi. Dawniej były to tereny wypasowe należące do Hali Pysznej, wypasu zaprzestano jednak już dawno. Obecnie jest to obszar ochrony ścisłej „Pyszna, Tomanowa, Pisana”. Na Jaferowym grzbiecie odtworzył się już typowy dla Tatr piętrowy układ roślinności.

</doc>
<doc id="1850911" url="https://pl.wikipedia.org/wiki?curid=1850911" title="Jonny Flynn">
Jonny Flynn

Johnny Flynn (ur. 6 lutego 1989 w Niagara Falls) – amerykański zawodowy koszykarz, występujący na pozycji rozgrywającego.
W 2007 wystąpił w meczu wschodzących gwiazd - Nike Hoop Summit oraz McDonald’s All-American.
W latach 2007–2009 grał w drużynie uniwersyteckiej Syracuse Orange. Był członkiem kadry USA na Mistrzostwa Ameryki U18 w roku 2006 oraz rok później na Mistrzostwach Świata U19. W 2009 roku został wybrany w drafcie NBA z numerem 6 przez zespół Minnesota Timberwolves.
Przed sezonem 2012/13 podpisał niegwarantowany kontrakt z Detroit Pistons. Umowa została jednak rozwiązana 22 października i Flynn został wolnym agentem. 4 listopada 2012 podpisał kontrakt z Melbourne Tigers, drużyną australijskiej ligi koszykówki.

</doc>
<doc id="1850912" url="https://pl.wikipedia.org/wiki?curid=1850912" title="Synthrock">
Synthrock



</doc>
<doc id="1850915" url="https://pl.wikipedia.org/wiki?curid=1850915" title="Ureid">
Ureid



</doc>
<doc id="1850919" url="https://pl.wikipedia.org/wiki?curid=1850919" title="Parafia św. Marii Magdaleny w Warszawie (prawosławna)">
Parafia św. Marii Magdaleny w Warszawie (prawosławna)

Parafia katedralna św. Marii Magdaleny – parafia prawosławna Warszawie, w dekanacie Warszawa diecezji warszawsko-bielskiej.
Na terenie parafii funkcjonuje 1 cerkiew i 1 kaplica:
Historia.
Parafia została erygowana w 1869 w momencie poświęcenia nowej cerkwi na warszawskiej Pradze. Obejmowała swoim zasięgiem prawobrzeżną Warszawę, powiaty nowomiński i radzymiński, a oprócz tego funkcjonowała jako parafia pracowników linii kolejowej Warszawa – Petersburg oraz Warszawa – Terespol oraz kapelańska parafia rosyjskich garnizonów wojskowych na Pradze, jak również straży pożarnej. 
W 1871 wybudowany został dom parafialny dla proboszcza, diakona i dwójki psalmistów. W ciągu pierwszych 25 lat istnienia cerkwi w parafii odprawiana była jedna Święta Liturgia w niedzielę; od 1892 w bocznej nawie świątyni pojawił się ołtarz św. Hioba Poczajowskiego, przy którym odprawiana była druga Liturgia. W 1915 parafia zawiesiła działalność, gdyż jej duchowni udali się na bieżeństwo. Ponownie zaczęła działać siedem lat później. 
Od 1922 cerkiew parafialna posiada status soboru metropolitalnego i jest najważniejszą administracyjnie świątynią Polskiego Autokefalicznego Kościoła Prawosławnego.
W latach 1927–1930 przy ulicy Cyryla i Metodego 4 wzniesiono budynek z przeznaczeniem na internat studentów Studium Teologii Prawosławnej Uniwersytetu Warszawskiego. Po wyzwoleniu Pragi jesienią 1944 został on przejęty przez Ministerstwo Bezpieczeństwa Publicznego. Przetrzymywano tam i torturowano żołnierzy podziemia. W okresie PRL w budynku mieściła się Komenda Milicji Obywatelskiej Dzielnicy Praga-Północ.
Po odzyskaniu budynku przy ulicy Świętych Cyryla i Metodego 4 i otwarciu tam Centrum Kultury Prawosławnej, w październiku 2012 w budynku erygowano kaplicę akademicką pod wezwaniem świętych Cyryla i Metodego.

</doc>
<doc id="1850922" url="https://pl.wikipedia.org/wiki?curid=1850922" title="Luetzow">
Luetzow



</doc>
<doc id="1850923" url="https://pl.wikipedia.org/wiki?curid=1850923" title="Fryderyk I Kłótnik">
Fryderyk I Kłótnik

Fryderyk I Kłótnik (ur. 11 kwietnia 1370, zm. 4 stycznia 1428 w Altenburgu) – palatyn saski od 1381, margrabia Miśni (jako Fryderyk IV) od 1407, książę saski i elektor Rzeszy Niemieckiej od 1423 z dynastii Wettinów.
Życiorys.
Był synem margrabiego Miśni i landgrafa Turyngii Fryderyka III Srogiego, który panował w Miśni i Turyngii wraz ze swymi dwoma braćmi. Gdy ojciec umarł w 1381 r. obaj jego bracia jeszcze żyli, i choć Fryderyk otrzymał po śmierci ojca tytuły margrabiego Miśni i landgrafa Turyngii faktycznie nie panował. W kolejnym roku dokonany został podział Miśni i Turyngii między członków rodu: Fryderyka i jego młodszego brata Wilhelma oraz ich stryjów, Wilhelma I Jednookiego i Baltazara. Na mocy tego podziału Wilhelmowi Jednookiemu przypadło margrabstwo Miśni, Baltazarowi Turyngia, zaś Fryderykowi wspólnie z bratem niewielkie terytorium z Lipskiem i Altenburgiem, i mimo że obaj nie zrzekli się tytułów nie sprawowali władzy w Miśni i Turyngii. Fryderyk powiększał swoje włości poprzez zakup kolejnych terytoriów w Turyngii i Frankonii.
W tym okresie Fryderyk uczestniczył w licznych wojnach, m.in. udał się do Prus wspomagać zakon krzyżacki w walce przeciwko Jagielle. Gdy król czeski Wacław IV Luksemburski wydał swoją córkę Annę, obiecaną wcześniej Fryderykowi, za króla Anglii Ryszarda II, Fryderyk zaangażował się w politykę antyluksemburską.
Po śmierci stryja Wilhelma Jednookiego w 1407 r. Fryderyk z bratem Wilhelmem objął panowanie w margrabstwie Miśni. Kilkuletni spór o to dziedzictwo z kuzynem Fryderykiem IV (który w 1406 r. odziedziczył Turyngię po śmierci jego ojca Baltazara, stryja Fryderyka) zakończył układ zawarty w 1410 r. Wtedy także Fryderyk podzielił się z bratem Wilhelmem znajdującym się pod ich władzą terytorium (Fryderykowi przypadła większość Miśni), choć później bracia nadal ze sobą współpracowali (Wilhelm zmarł w 1425 r. nie pozostawiając dziedzica, przez co wówczas Fryderyk na powrót zjednoczył Miśnię). Jeszcze przed podziałem, w 1409 r. bracia wspólnie ufundowali uniwersytet w Lipsku (korzystając z obecności studentów i profesorów, którzy uciekli z Pragi).
W 1417 r. król Niemiec Zygmunt Luksemburski potwierdził fakt przejęcia Miśni przez Fryderyka i Wilhelma. W latach 1420–1421 Fryderyk uczestniczył w walkach przeciwko husytom u boku Zygmunta, dzięki czemu w 1422 r. mógł dokonać kolejnych niewielkich nabytków terytorialnych. W tym samym roku zmarł ostatni z askańskich książąt Saksonii i Fryderyk uzyskał w styczniu 1423 r. od Zygmunta nadanie tego księstwa, stając się tym samym (mimo sprzeciwów askańskich książąt Saksonii-Lauenburga) jednym z elektorów Rzeszy.
Ostatnie lata życia wypełniła mu walka wraz z Zygmuntem Luksemburskim przeciwko husytom. Zmarł w wieku 57 lat, został pochowany w początkowo w Altenburgu, a następnie jego ciało przeniesiono do katedry w Miśni. Saksonię odziedziczyli po nim jego czterej synowie, z czego tytuł elektorski przypadł w udziale najstarszemu, Fryderykowi II Łagodnemu.
Jest uznawany za władcę, który położył (głównie sięgając po elektorat saski) podwaliny pod późniejszą potęgę rodu Wettinów.
Rodzina.
Fryderyk był żonaty od 1402 r. z Katarzyną, córką księcia Brunszwiku-Lüneburga Henryka I, ich dziećmi byli m.in.:

</doc>
<doc id="1850926" url="https://pl.wikipedia.org/wiki?curid=1850926" title="Salvatore Sirigu">
Salvatore Sirigu

Salvatore Sirigu (ur. 12 stycznia 1987 w Nuoro) – włoski piłkarz, występujący na pozycji bramkarza we włoskim klubie SSC Napoli oraz w reprezentacji Włoch.
Kariera klubowa.
Salvatore Sirigu jest wychowankiem klubu SSC Venezia. W 2005 trafił do US Palermo i po roku został włączony do jego seniorskiej kadry. Zadebiutował 8 listopada 2006 w przegranym 0:1 meczu Pucharu Włoch z Sampdorią. 23 listopada Sirigu wystąpił natomiast w przegranym 0:3 spotkaniu Pucharu UEFA przeciwko tureckiemu Fenerbahçe SK. Były to jedyne występy włoskiego zawodnika w sezonie 2006/2007. Po Alberto Fontanie i Federico Agliardim był on wówczas trzecim bramkarzem w swojej drużynie.
Sezon 2007/2008 Sirigu spędził na wypożyczeniu w Cremonese. Razem z nowym zespołem zajął drugie miejsce w grupie A rozgrywek Serie C1, jednak w barażach o awans do drugiej ligi Cremonese przegrało z Cittadellą. Sirigu wystąpił w 19 ligowych spotkaniach i wpuścił 22 gole. W pozostałych meczach bramki Cremonese bronił Giorgio Bianchi. Kolejne rozgrywki Sirigu spędził na wypożyczeniu w drugoligowej Anconie Calcio. W Serie B zanotował 15 występów, bowiem trenerzy Ancony – najpierw Júnior Costa, a następnie Francesco Monaco, do gry w bramce częściej wystawiali Sandro Salvioniego.
Latem 2009 Sirigu powrócił do US Palermo, gdzie po odejściu Marco Amelii do Genoi pierwszym bramkarzem stał się Rubinho. W Serie A Sirigu zadebiutował 27 września, w zremisowanym 1:1 spotkaniu szóstej kolejki z S.S. Lazio. Włoch dzięki wielu udanym interwencjom został uznany najlepszym zawodnikiem meczu. Następnie wystąpił w ligowym pojedynku z Juventusem, w którym zachował czyste konto, a Palermo zwyciężyło 2:0. Od tego czasu wychowanek Ancony stał się podstawowym bramkarzem swojej drużyny. 21 października działacze Palermo ogłosili, że Sirigu przedłużył kontrakt z klubem do 2011.
W lipcu 2011 przeszedł do Paris Saint-Germain F.C. Z tą drużyną zdobył mistrzostwo Francji w sezonie 2012/13, a także superpuchar Francji w 2013 roku.
Kariera reprezentacyjna.
Sirigu ma za sobą występy w młodzieżowych reprezentacjach Włoch. Grał w drużynach do lat 18, 19 i 21, dla których rozegrał łącznie 8 meczów. W zespole Under–21 zadebiutował 21 sierpnia 2007 w zwycięskim 1:0 spotkaniu przeciwko Francji. W 2009 Sirigu wziął udział w mistrzostwach Europy juniorów, na których Włosi dotarli do półfinału. Na turnieju bramkarz Palermo razem z Andreą Seculinem był rezerwowym dla Andrei Consigliego.
28 lutego 2010 Sirigu został powołany przez Marcello Lippiego do seniorskiej reprezentacji Włoch na pojedynek z Kamerunem, jednak nie doczekał się wówczas debiutu. Na początku maja znalazł się we wstępnej kadrze Włochów na Mistrzostwa Świata w RPA, jednak na mundial nie pojechał. W reprezentacji zadebiutował 10 sierpnia 2010 w przegranym 0:1 towarzyskim spotkaniu przeciwko WKS, będącym pierwszym meczem Włochów pod wodzą nowego selekcjonera Cesare Prandelliego. W 2012 r. został wicemistrzem Europy, choć ani razu nie pojawił się na boisku.

</doc>
<doc id="1850928" url="https://pl.wikipedia.org/wiki?curid=1850928" title="Gottesgabe (Meklemburgia-Pomorze Przednie)">
Gottesgabe (Meklemburgia-Pomorze Przednie)

Gottesgabe – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850930" url="https://pl.wikipedia.org/wiki?curid=1850930" title="Gottesgabe">
Gottesgabe

Niemcy:

</doc>
<doc id="1850931" url="https://pl.wikipedia.org/wiki?curid=1850931" title="USS Rhode Island (SSBN-740)">
USS Rhode Island (SSBN-740)

USS Rhode Island (SSBN-740) – amerykański okręt podwodny napędzany przez siłownię jądrową, przenoszący 24 pociski balistyczne SLBM typu "Trident II" D-5. Jeden z 14 aktualnie okrętów typu "Trident / Ohio" pozostających w służbie US Navy w ramach amerykańskiego systemu strategicznego odstraszania nuklearnego.

</doc>
<doc id="1850932" url="https://pl.wikipedia.org/wiki?curid=1850932" title="Grambow (powiat Nordwestmecklenburg)">
Grambow (powiat Nordwestmecklenburg)

Grambow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850935" url="https://pl.wikipedia.org/wiki?curid=1850935" title="Klein Trebbow">
Klein Trebbow

Klein Trebbow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850938" url="https://pl.wikipedia.org/wiki?curid=1850938" title="Gmina Ozolnieki">
Gmina Ozolnieki

Ozolnieku novads - jedna ze 109 jednostek administracyjnych (novads) na Łotwie powstałych 1 lipca 2009 roku. Stolicą jest miasto Ozolnieki.

</doc>
<doc id="1850940" url="https://pl.wikipedia.org/wiki?curid=1850940" title="Lübstorf">
Lübstorf

Lübstorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850941" url="https://pl.wikipedia.org/wiki?curid=1850941" title="Luebstorf">
Luebstorf



</doc>
<doc id="1850945" url="https://pl.wikipedia.org/wiki?curid=1850945" title="210 Dywizja Piechoty">
210 Dywizja Piechoty



</doc>
<doc id="1850947" url="https://pl.wikipedia.org/wiki?curid=1850947" title="Perlin">
Perlin

Perlin – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850948" url="https://pl.wikipedia.org/wiki?curid=1850948" title="Dziewica Kanunu">
Dziewica Kanunu

Dziewica Kanunu (, , ; ) – w albańskim prawie zwyczajowym pojęcie to określa osobę, która będąc kobietą, na mocy złożonej przysięgi zachowania dziewictwa uzyskuje prawa i przywileje przysługujące mężczyznom.
Opis zjawiska.
Pojęcie związane jest ściśle z tradycyjnymi rolami społecznymi, przypisanymi płci, tak jak są zdefiniowane w prawie zwyczajowym. Decyzja o złożeniu przysięgi jest ściśle związana z nadrzędnością interesu rodziny nad interesem jednostki. Może to być związane z brakiem mężczyzn w rodzinie, którzy mają prawo użycia broni w jej obronie. Innym powodem jest odmowa poślubienia mężczyzny z innej rodziny, co może narazić rodzinę kobiety na zemstę rodziny odrzuconego.
Przysięga może być złożona przez kobietę w formie aktu publicznego lub prywatnego i oznacza deklarację pozostania w abstynencji seksualnej do końca życia. Przysięga nie musi być aktem osobistego wyboru kobiety, może być decyzją wymuszoną przez rodzinę. Po jej złożeniu kobieta przywdziewa strój męski, ma prawo noszenia broni, przebywania w pomieszczeniach dla mężczyzn i pełnienia obowiązków gospodarza. Zyskuje także obowiązek uczestniczenia w krwawej zemście. Może jednak zachować swoje dotychczasowe imię, a członkowie rodziny określają ją zaimkiem „ona”. W przeciwieństwie do innych kobiet, którym Kanun gwarantuje „immunitet”, "Dziewica Kanunu" może stać się ofiarą zemsty rodowej.
Podobnym zjawiskiem w kulturze bałkańskiej przyjmowania przez kobietę przywilejów mężczyzny jest fenomen "tobelija" (tybeli, ostajnica, harambaša, muškobane, žena čovjek, zavetovana devojka), obecny w kulturze południowej Słowiańszczyzny. Szczególnie interesujący jest przykład Drko Memića z Gusinja (1910–1956), która z uwagi na brak dzieci płci męskiej w rodzinie od urodzenia była traktowana przez rodzinę jako chłopiec.
Fenomen dziewic Kanunu opisywali sporadycznie europejscy podróżnicy, odwiedzający Albanię. Jeden z najbardziej interesujących przykładów przedstawił brytyjski podróżnik Bernard Newman, któremu w czasie podróży po Albanii towarzyszył przewodnik, którego prawdziwą tożsamość poznał pod koniec podróży. Badania René Gremaux i Antonii Young prowadzone w latach 90. XX w., na terenie Albanii i Kosowa udowodniły, że pod koniec XX wieku fenomen "Dziewic Kanunu" był nadal aktualny i dotyczył kilkudziesięciu osób, żyjących na tym obszarze. W 2012 amerykańska fotografka Jill Peters przygotowała wystawę pt. "Sworn Virgins of Albania", dokumentującą fenomen dziewic Kanunu, żyjących na obszarze Albanii i Kosowa.

</doc>
<doc id="1850952" url="https://pl.wikipedia.org/wiki?curid=1850952" title="Pingelshagen">
Pingelshagen

Pingelshagen – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850953" url="https://pl.wikipedia.org/wiki?curid=1850953" title="Pokrent">
Pokrent

Pokrent – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850955" url="https://pl.wikipedia.org/wiki?curid=1850955" title="Parafia św. Jana Klimaka w Warszawie">
Parafia św. Jana Klimaka w Warszawie

Parafia św. Jana Klimaka – parafia prawosławna w Warszawie na Woli, w dekanacie Warszawa diecezji warszawsko-bielskiej.
Na terenie parafii funkcjonuje 1 cerkiew:
W obrębie parafii znajduje się też zabytkowa przydrożna kapliczka w podwarszawskich Broniszach.
Historia.
Parafia jest kontynuatorką tradycji parafii Włodzimierskiej Ikony Matki Bożej, której siedzibą była od 1841 do 1916 cerkiew pod tym samym wezwaniem, urządzona w odebranym katolikom przez władze carskie kościele św. Wawrzyńca. Po likwidacji tejże parafii, wskutek przejęcia przez katolików kościoła, nowa prawosławna placówka duszpasterska przyjęła za swoją siedzibę cmentarną cerkiew św. Jana Klimaka, wzniesioną w latach 1903–1905 z inicjatywy arcybiskupa warszawskiego Hieronima.
Od 1935 parafia prowadziła sierociniec finansowany przez Prawosławne Metropolitalne Towarzystwo Dobroczynności. W domu przebywało ok. 50 dzieci, zaś jego dyrektorem była A. Ruszkowska. W 1944 proboszcz parafii archimandryta Teofan (Protasiewicz) oraz jej wikariusz ks. Antoni Kaliszewicz z rodziną zostali zamordowani przez Niemców. W czasie rzezi Woli Niemcy zabili również pracowników sierocińca przy parafii oraz pozostałe w nim kilkanaścioro dzieci.
Każdego roku w dniu 1 listopada parafia organizuje (wspólnie z rzymskokatolicką parafią św. Wawrzyńca) uroczystą procesję na cmentarzu prawosławnym, podczas której odmawiane są modlitwy za zmarłych oraz ma miejsce święcenie grobów.

</doc>
<doc id="1850956" url="https://pl.wikipedia.org/wiki?curid=1850956" title="Schildetal">
Schildetal

Schildetal – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850957" url="https://pl.wikipedia.org/wiki?curid=1850957" title="Javier Pastore">
Javier Pastore

Javier Matías Pastore (ur. 20 czerwca 1989 w Córdobie) – argentyński piłkarz występujący na pozycji pomocnika.
Kariera klubowa.
Javier Pastore jest wychowankiem Club Atlético Talleres ze swojej rodzinnej Córdoby. W barwach tego zespołu występował w rozgrywkach drugiej ligi argentyńskiej, a trenerem Talleres był wówczas były reprezentant Argentyny – Ricardo Gareca. W sezonie 2007/2008 Pastore rozegrał dla swojego klubu 5 ligowych pojedynków, w których nie zdobył żadnej bramki.
W 2008 roku Argentyńczyk przeniósł się do Club Atlético Huracán. Zadebiutował jeszcze podczas sezonu 2007/2008, w meczu 16. kolejki turnieju zamknięcia z Club Atlético River Plate. Pastore w 71. minucie zmienił Federico Poggiego, a 10 minut później River Plate zdobyło zwycięską bramkę na 1:0. Od początku rozgrywek 2008/2009 argentyński pomocnik pełnił w swoim zespole rolę rezerwowego, jednak regularnie dostawał szanse gry. Miejsce w podstawowym składzie wywalczył sobie w połowie sezonu. Razem z Huracánem Argentyńczyk zdobył w turnieju zamknięcia wicemistrzostwo kraju, tracąc 2 punkty do Vélezu Sársfield. Argentyńskie media uznały ofensywną formację stworzoną przez Pastore i jego rówieśnika Matíasa Defederico za "fantastyczną".
11 lipca 2009 roku Pastore podpisał 5-letni kontrakt z włoskim US Palermo. Kierownictwo sycylijskiego klubu zapłaciło za transfer 8 milionów euro. W Serie A Pastore zadebiutował 23 sierpnia 2009 roku w zwycięskim 2:1 spotkaniu z SSC Napoli.
30 lipca 2011 roku Pastore podpisał kontrakt z francuskim klubem PSG. Paryski klub zapłacił za piłkarza 43 miliony euro.
Kariera reprezentacyjna.
Pod koniec 2009 roku Pastore pojechał z drużyną narodową Argentyny na obóz do Katalonii, gdzie wystąpił w sparingu z tamtejszą reprezentacją. W maju 2010 roku Diego Maradona powołał go do kadry na Mistrzostwa Świata w RPA. Oficjalny debiut w reprezentacji Pastore zanotował 24 maja 2010 roku podczas zwycięskiego 5:0 towarzyskiego pojedynku z Kanadą.

</doc>
<doc id="1850958" url="https://pl.wikipedia.org/wiki?curid=1850958" title="719 Dywizja Piechoty (III Rzesza)">
719 Dywizja Piechoty (III Rzesza)

719 Dywizja Piechoty – niemiecka dywizja z czasów II wojny światowej, sformowana w rejonie Poczdamu (niem. "Potsdam") na mocy rozkazu z 3 maja 1941 roku, w 15. fali mobilizacyjnej w III Okręgu Wojskowym. W skład dywizji wchodzili żołnierze starszych roczników.
Struktura organizacyjna.
723. i 743. pułk piechoty, 663. oddział artylerii, 719. kompania pionierów, 719. kompania łączności;
723. i 743. pułk grenadierów, 663. pułk artylerii, 719. batalion pionierów, 719. kompania przeciwpancerna, 719. oddział łączności, 663. polowy batalion zapasowy;
723. i 743. pułk grenadierów, 1719. pułk artylerii, 719. batalion pionierów, 719. kompania przeciwpancerna, 719. oddział łączności, 663. polowy batalion zapasowy;
723., 743. i 766. pułk grenadierów, 1719. pułk artylerii, 719. batalion pionierów, 719. batalion fizylierów, 719. kompania przeciwpancerna, 719. oddział łączności, 663. polowy batalion zapasowy;
723., 743. i 766. pułk grenadierów, 1719. pułk artylerii, 719. batalion pionierów, 719. batalion fizylierów, 719. oddział przeciwpancerny, 719. oddział łączności, 663. polowy batalion zapasowy;
Szlak bojowy.
Od czerwca 1941 r. dywizja przebywała w Holandii jako jednostka okupacyjna. W walkach wzięła udział dopiero latem 1944 r. pod Tilburgiem i Scheidt, gdzie poniosła ciężkie straty. Po odbudowaniu została skierowana do Saary, gdzie kontynuowała walkę w ramach 19 Armii. Poddała się Amerykanom w maju 1945 r. pod Münsingen.

</doc>
<doc id="1850959" url="https://pl.wikipedia.org/wiki?curid=1850959" title="Agnieszka Mandat">
Agnieszka Mandat

Agnieszka Maria Mandat (ur. 29 maja 1953 w Krakowie) – polska aktorka telewizyjna, filmowa i teatralna, pedagog; profesor zwyczajny sztuk teatralnych Wydziału Aktorskiego Akademii Sztuk Teatralnych im. Stanisława Wyspiańskiego w Krakowie.
Życiorys.
W 1976 ukończyła studia w Państwowej Wyższej Szkole Teatralnej w Krakowie. W tym samym roku zadebiutowała na deskach Starego Teatru w Krakowie w przedstawieniu "Przyjaciele", w reżyserii Jerzego Jarockiego. Od 27 października 1978 występuje w Teatrze Telewizji. Jej telewizyjnym debiutem była rola córki w spektaklu "Pelikan" w reżyserii Feliksa Falka. W 2010 za rolę w spektaklu "Rosyjskie konfitury" otrzymała Wyróżnienie aktorskie na Festiwalu Teatru Polskiego Radia i Teatru Telewizji Polskiej „Dwa Teatry”. W 2014 zrezygnowała z etatu w Starym Teatrze.
Zagrała w ponad czterdziestu filmach i serialach. Ogólnopolską popularność zyskała dzięki serialowi "Dom nad rozlewiskiem" oraz jego kontynuacjom (2009–2014). W 2017 roku, za rolę w filmie "Pokot" otrzymała Wyróżnienie Honorowe na Zielonogórskim Festiwalu Filmu i Teatru oraz nominację do Polskich Nagród Filmowych „Orłów”.
W latach 1985–1998 pracowała na stanowisku adiunkta w Państwowej Wyższej Szkole Teatralnej w Krakowie, a w latach 2005–2008 pełniła funkcję dziekana Wydziału Aktorskiego. Jest profesorem zwyczajnym (2005) Akademii Sztuk Teatralnych im. Stanisława Wyspiańskiego w Krakowie (wcześniej PWST).
W 2017 została odznaczona przez Ministra Kultury i Dziedzictwa Narodowego Srebrnym Medalem „Zasłużona Kulturze Gloria Artis” w dziedzinie szkolnictwa artystycznego.

</doc>
<doc id="1850961" url="https://pl.wikipedia.org/wiki?curid=1850961" title="718 Dywizja Piechoty (III Rzesza)">
718 Dywizja Piechoty (III Rzesza)

718 Dywizja Piechoty – niemiecka dywizja z czasów II wojny światowej, sformowana w rejonie Innsbrucku na mocy rozkazu z 30 kwietnia 1941 roku, w 15. fali mobilizacyjnej w XVIII. Okręgu Wojskowym. 1 kwietnia 1943 została przekształcona w 118 Dywizję Strzelców.
Struktura organizacyjna.
738. i 750. pułk piechoty, 668. oddział artylerii, 718. kompania pionierów, 718. kompania rowerowa, 718. kompania łączności;
Szlak bojowy.
Od lata 1941 r. dywizja przebywała na terenie Serbii, gdzie zwalczała partyzantów.

</doc>
<doc id="1850962" url="https://pl.wikipedia.org/wiki?curid=1850962" title="Opis obyczajów">
Opis obyczajów

Opis obyczajów – polski film obyczajowy z 1972 roku.
Obsada aktorska.
Źródło: Filmpolski.pl.
Opis fabuły.
W małej wiosce w Górach Świętokrzyskich młodzi etnografowie odbywają wakacyjne praktyki. Nad studentami czuwa asystent Kowalczyk. Studenci Michał i Krystyna trafiają na opuszczoną zagrodę. Znajduje się ona na krańcu wsi, jest stara i wyniszczona. Mieszkańcy nie odzywają się do nikogo. Młodzi dowiadują się od mieszkańców wioski, że zagroda należy do Mruków - jedynych mieszkańców, którzy przeżyli pacyfikację niemiecką. Wtedy wieś spalono, a mieszkańców wymordowano. Jedyni świadkowie tych wydarzeń milczą i izolują się od reszty. Michał bardzo chce poznać rodzinną tajemnicę. Kiedy stary Mruk umiera, studenci zwracają uwagę na jego rodzinę. Mrukówna zakochana w robotniku drogowym, ucieka z domu. Babka, która chce odnaleźć wnuczkę, błąka się po lesie. Rano studenci z młodym Mrukiem zaczynają poszukiwania reszty rodziny. Mruk ucieka, ale Michał go dogania. Po krótkim zmaganiu Mruk pokazuje mu grób cmentarny.

</doc>
<doc id="1850963" url="https://pl.wikipedia.org/wiki?curid=1850963" title="Seehof (Meklemburgia-Pomorze Przednie)">
Seehof (Meklemburgia-Pomorze Przednie)

Seehof – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850964" url="https://pl.wikipedia.org/wiki?curid=1850964" title="Paweł Kurczewski">
Paweł Kurczewski

Paweł Zbigniew Kurczewski (ur. 17 sierpnia 1950 w Łodzi, zm. 13 grudnia 2009) – polski zapaśnik stylu wolnego.
Życiorys.
Wychowanek Budowlanych Łódź, absolwent studium trenerskiego przy katowickiej AWF. Występował w barwach Budowlanych Łódź (1965–1968 i 1972–1979), Grunwaldu Poznań (1969–1971) i niemieckiego KSV Athletic Einigkeit Köllerbach i Włókniarza Łódź. Olimpijczyk z Monachium (1972, 9. miejsce) i Montrealu (6. miejsce). 7-krotny mistrz Polski, 3-krotny medalista Mistrzostw Europy, srebrny medalista Mistrzostw Świata z 1971. Startował w wadze półciężkiej i ciężkiej. Po zakończeniu kariery zawodnika był trenerem Budowlanych Łódź.
Należał do Samoobrony RP. Bez powodzenia kandydował z jej listy w wyborach samorządowych w 2006.
Paweł Kurczewski spoczął na Cmentarzu na Olechowie.
Odznaczenia.
W 2002, za "zasługi w rozwoju sportu", został odznaczony przez prezydenta Aleksandra Kwaśniewskiego Złotym Krzyżem Zasługi. Odznaczono go także srebrnym i brązowym Medalem za Wybitne Osiągnięcia Sportowe. Zasłużony Mistrz Sportu.

</doc>
<doc id="1850966" url="https://pl.wikipedia.org/wiki?curid=1850966" title="Pustynia Tatarów (film)">
Pustynia Tatarów (film)

Pustynia Tatarów (oryg. "Il deserto dei tartari") – włosko-francusko-niemiecki film z 1976 r. w reżyserii Valerio Zurliniego. Adaptacja powieści Dino Buzzatiego o tym samym tytule.
Fabuła.
Do potężnej twierdzy Bastiano na swój pierwszy posterunek trafia Drogo – młody, energiczny żołnierz. Ma on nadzieję na szybki awans i wykazanie się swoimi umiejętnościami, ponieważ umieszczona tam fortyfikacja ma kluczowe znaczenie dla obrony całego państwa. Ale na miejscu zapał go opuszcza, gdyż funkcja twierdzy ogranicza się do wpatrywania w horyzont jej murów, utrzymanie rygoru, a dowódców ogólna sytuacja nie obchodzi. Wszystko się zmienia, gdy w pobliżu pojawia się biały koń Tatarów, którzy mają przybyć z pustyni. Od tej pory czekanie na nich staje się jedynym sensem całej fortecy.

</doc>
<doc id="1850967" url="https://pl.wikipedia.org/wiki?curid=1850967" title="Andrea Seculin">
Andrea Seculin

Andrea Seculin (ur. 14 lipca 1990 roku w Gorycji) – włoski piłkarz występujący na pozycji bramkarza. Od 2013 roku gra w Chievo.
Kariera klubowa.
W wieku 10 lat Seculin rozpoczął treningi w klubie AS Pro Romans. Występował w nim do 2007 roku, kiedy to wyjechał do Niemiec i został graczem drużyny Südtirol–Alto Adige. Po roku włoski zawodnik powrócił jednak do kraju. Podpisał kontrakt z Fiorentiną i został podstawowym bramkarzem zespołu występującego w mistrzostwach kraju do lat 20. Na sezon 2009/2010 Seculin został włączony do występującej w Serie A seniorskiej kadry Fiorentiny, gdzie został trzecim bramkarzem. Od początku rozgrywek podstawowym golkiperem włoskiego klubu był Francuz Sébastien Frey, a jego zmiennikiem Serb Vlada Avramov.
Kariera reprezentacyjna.
Seculin ma za sobą występy w młodzieżowych reprezentacjach Włoch. W 2008 roku otrzymał 4 powołania do zespołu Under–21, ale zadebiutował w nim dopiero 25 marca 2009 roku w zremisowanym 2:2 meczu z Austrią. Miesiąc później Seculin wystąpił w przegranym 0:5 pojedynku reprezentacji do lat 20 z Niemcami. W 2009 roku piłkarz Fiorentiny wziął udział w mistrzostwach Europy juniorów, na których Włosi dotarli do półfinału. Na turnieju Seculin razem z Salvatore Sirigu był rezerwowym dla Andrei Consigliego.

</doc>
<doc id="1850968" url="https://pl.wikipedia.org/wiki?curid=1850968" title="Rambler">
Rambler



</doc>
<doc id="1850971" url="https://pl.wikipedia.org/wiki?curid=1850971" title="Seehof">
Seehof

Geografia.
Polska.
Dawne nazwy miejscowości:

</doc>
<doc id="1850972" url="https://pl.wikipedia.org/wiki?curid=1850972" title="Hiroo Shima">
Hiroo Shima

 – japoński skoczek narciarski. Uczestnik zimowych igrzysk olimpijskich (1984) oraz mistrzostw świata (1984 i 1987). W swojej karierze raz stał na podium zawodów Pucharu Świata. Medalista mistrzostw Japonii.
Kariera.
Shima wziął udział w Zimowych Igrzyskach Olimpijskich 1984 w Sarajewie – na skoczni normalnej był 45., a na dużej 51. W 1987 w Oberstdorfie wystartował w mistrzostwach świata w narciarstwie klasycznym – w konkursie indywidualnym na skoczni dużej był 60., a w zawodach drużynowych (również na większym obiekcie) zajął z reprezentacją Japonii 16. lokatę. Trzy lata wcześniej wziął też udział w okrojonym do dwóch konkurencji narciarskim czempionacie w Engelbergu, gdzie Japończycy uplasowali się drużynowo na 13. pozycji.
W swojej karierze blisko 50 razy startował w zawodach Pucharu Świata. Najlepsze wyniki uzyskiwał w konkursach rozgrywanych w Sapporo, gdzie czterokrotnie zdobywał punkty do klasyfikacji generalnej, trzykrotnie plasując się w czołowej dziesiątce i raz, 24 stycznia 1987 (trzecie miejsce na mniejszym obiekcie Miyanomori), stając na podium zawodów tego cyklu. Poza tą miejscowością ani razu nie zdobył punktów Pucharu Świata (do sezonu 1992/93 zdobywała je czołowa piętnastka konkursu), tylko dwa razy zajmując lokatę w czołowej trzydziestce (3 marca 1985 i 28 lutego 1987 był 23. w Lahti).
W 1986 i 1987 zdobył tytuł wicemistrza Japonii na skoczni dużej, a w 1982 mistrza Japonii juniorów na skoczni dużej.
18 stycznia 1987, podczas zawodów krajowych STV Cup, skokiem na odległość 120 metrów nieoficjalnie wyrównał rekord skoczni Ōkurayama w Sapporo, osiągając wynik Mattiego Nykänena ze stycznia 1986. Rezultat ten tydzień później o metr poprawił w konkursie Pucharu Świata Primož Ulaga.

</doc>
<doc id="1850973" url="https://pl.wikipedia.org/wiki?curid=1850973" title="Koniec długiego dnia">
Koniec długiego dnia

Koniec długiego dnia – brytyjski dramat z 1992 roku inspirowany wątkami autobiograficznymi.
Fabuła.
Bohaterem filmu jest 11-letni Bud. Smutny i samotny chłopiec walczy każdego dnia. Filmy są dla niego jedyną rozrywką i dlatego chętnie odwiedza wszystkie kina. Realne zdarzenia i przestrzenie z życia chłopca mieszają się z jego wyobraźnią, ale to Bud zawsze jest w centrum wydarzeń. Podczas lekcji chłopiec przenosi np. na pełne morze...

</doc>
<doc id="1850974" url="https://pl.wikipedia.org/wiki?curid=1850974" title="Zickhusen">
Zickhusen

Zickhusen – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Lützow-Lübstorf.

</doc>
<doc id="1850975" url="https://pl.wikipedia.org/wiki?curid=1850975" title="Kaua'i">
Kaua'i



</doc>
<doc id="1850976" url="https://pl.wikipedia.org/wiki?curid=1850976" title="Parafia św. Jana Kantego w Legionowie">
Parafia św. Jana Kantego w Legionowie

Parafia rzymskokatolicka Świętego Jana Kantego w Legionowie należy do dekanatu legionowskiego diecezji warszawsko-praskiej, metropolii warszawskiej. Powstała 8 grudnia 1933 roku z podziału parafii w Chotomowie. Kościół został zbudowany w latach 1979–2003, według projektu architekta mgra inż. Krzysztofa Chwaliboga. Mieści się przy ulicy Księdza Józefa Schabowskiego.
Do parafii należy cmentarz parafialny przy al. Legionów w Legionowie.

</doc>
<doc id="1850977" url="https://pl.wikipedia.org/wiki?curid=1850977" title="Dyskografia Cyndi Lauper">
Dyskografia Cyndi Lauper



</doc>
<doc id="1850979" url="https://pl.wikipedia.org/wiki?curid=1850979" title="Dionex Corporation">
Dionex Corporation

Dionex Corporation – amerykańska firma z siedzibą w Sunnyvale, Kalifornia (NASDAQ: DNEX), zajmująca się rozwojem, produkcją, sprzedażą i serwisem aparatury chromatograficznej. Głównymi obszarami działalności jest wysokosprawna chromatografia cieczowa (HPLC), chromatografia jonowa (IC) oraz ekstrakcja do fazy stałej (SPE).
Firma Dionex wprowadziła na rynek i nadal rozwija oprogramowanie chromatograficzne "Chromeleon". Głównym zadaniem tego oprogramowania jest kompleksowa obsługa aparatury analitycznej, czyli sterowanie poszczególnymi modułami aparatu oraz zbieranie i przetwarzanie danych.
Dionex dostarcza kompleksowe rozwiązania w zakresie chromatografii cieczowej. Każdy z modułów może być sterowany ręcznie bądź z poziomu oprogramowania "Chromeleon".
Oprócz klasycznej chromatografii cieczowej Dionex wprowadził niedawno zestaw do szybkiej chromatografii RSLC ("ang." Rapid Separation Liquid Chromatography) pozwalający na osiąganie ciśnień do 1000 bar przy przepływie rzędu 5 ml/min. Można osiągnąć przepływ rzędu 8 ml/min przy ciśnieniu 800  bar. Innym nowatorskim rozwiązaniem są zestawy nano LC, które pozwalają na osiąganie prędkości przepływu 20 nl – 50 μl przy ciśnieniu fazy ruchomej 800  bar. Zestawy nanlo LC są rozwiązaniami do sprzęgania z spektrometrami mas.
W 2009 Dionex przejął kontrolę nad częścią firmy ESA Biosciences zajmującą się produktami związanymi z HPLC. To zaowocowało włączeniem do oferty Dionexa nowych detektorów.
W grudniu 2010 firma Thermo Fisher Scientific ogłosiła zakup Dioneksu za 2,1 miliarda dolarów.
Dionex produkuje też kolumny chromatograficzne Acclaim. Oprócz tego dostępny jest aparat AutoTrace służący do przeprowadzania ekstrakcji do fazy stałej.

</doc>
<doc id="1850980" url="https://pl.wikipedia.org/wiki?curid=1850980" title="Akira Satō">
Akira Satō

Akira Sato (jap. 佐藤晃, "Satō Akira", ur. 19 lipca 1964 r. w Kyōgoku) – japoński skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 25. miejsce w klasyfikacji generalnej.
Brał udział w igrzyskach olimpijskich w Calgary oraz mistrzostwach świata w Seefeld in Tirol i Oberstdorfie, ale bez sukcesów.

</doc>
<doc id="1850982" url="https://pl.wikipedia.org/wiki?curid=1850982" title="Benz (powiat Nordwestmecklenburg)">
Benz (powiat Nordwestmecklenburg)

Benz – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neuburg.

</doc>
<doc id="1850983" url="https://pl.wikipedia.org/wiki?curid=1850983" title="Masaru Nagaoka">
Masaru Nagaoka

Masaru Nagaoka (jap. 長岡勝, "Nagaoka Masaru"; ur. 6 sierpnia 1962 w Otaru) – japoński skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 37. miejsce w klasyfikacji generalnej.
Brał udział w igrzyskach olimpijskich w Sarajewie i Calgary, ale bez sukcesów.

</doc>
<doc id="1850984" url="https://pl.wikipedia.org/wiki?curid=1850984" title="Michał Płyszewski">
Michał Płyszewski

Michał Płyszewski (ur. 1862 w Woroniczach, zm. 19 sierpnia 1937) – kapłan prawosławny, nowomęczennik.
Był synem kapłana prawosławnego. Ukończył seminarium duchowne w Mińsku, a po przyjęciu święceń kapłańskich został skierowany do pracy duszpasterskiej w parafii św. Eliasza w Szacku. Kilkakrotnie zatrzymywany po rewolucji październikowej, w latach 1929-1930 przebywał w więzieniu przez półtora roku. W 1932 otwarto przeciw niemu śledztwo, które trwało przez trzy lata, zaś w 1933 został uwięziony na kolejne trzy tygodnie. Był w tym czasie nakłaniany do rezygnacji ze święceń kapłańskich, na co stanowczo odmawiał. 17 lipca 1937 został aresztowany po raz kolejny pod zarzutem nakłaniania parafian o publiczne deklarowanie swojej wiary oraz składania podpisów pod petycją o otwarcie zamkniętej przez władze stalinowskie cerkwi w Szacku. W sierpniu tego samego roku został skazany na rozstrzelanie i stracony w nieokreślonym miejscu 19 sierpnia.
21 marca 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1850985" url="https://pl.wikipedia.org/wiki?curid=1850985" title="Parafia Miłosierdzia Bożego w Legionowie">
Parafia Miłosierdzia Bożego w Legionowie

Parafia rzymskokatolicka Miłosierdzia Bożego w Legionowie należy do dekanatu legionowskiego diecezji warszawsko-praskiej, metropolii warszawskiej. Powstała 4 listopada 1984 z podziału parafii św. Jana Kantego w Legionowie. Kościół został zbudowany w latach 90. XX wieku. Mieści się przy ulicy Targowej.

</doc>
<doc id="1850986" url="https://pl.wikipedia.org/wiki?curid=1850986" title="Quintrell Downs (stacja kolejowa)">
Quintrell Downs (stacja kolejowa)

Quintrell Downs – stacja kolejowa we wsi Quintrell Downs, w hrabstwie Kornwalia, 4 km na południe od Newquay. Stacja leży na linii kolejowej Atlantic Line.
Ruch pasażerski.
Stacja obsługuje 344 pasażerów rocznie (dane za 2007 rok) (dane ze sprzedaży biletów). Posiada połączenie z Par, Newquay] linią Cornish Main Line. Serwis obsługiwany jest wahadłowo, siedem razy dziennie.

</doc>
<doc id="1850988" url="https://pl.wikipedia.org/wiki?curid=1850988" title="Takayuki Sasaki">
Takayuki Sasaki

Takayuki Sasaki (jap. 佐々木孝元, "Sasaki Takayuki") – japoński skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 44. miejsce w klasyfikacji generalnej.
Sasaki brał udział w Mistrzostwach Świata w Oberstdorfie, ale bez sukcesów.

</doc>
<doc id="1850989" url="https://pl.wikipedia.org/wiki?curid=1850989" title="Paris au XXe siècle">
Paris au XXe siècle



</doc>
<doc id="1850991" url="https://pl.wikipedia.org/wiki?curid=1850991" title="St Columb Road (stacja kolejowa)">
St Columb Road (stacja kolejowa)

St Columb Road – stacja kolejowa we wsi St Columb Road, w hrabstwie Kornwalia, 4 km na południe od Newquay. 
Ruch pasażerski.
Stacja obsługuje 1200 pasażerów rocznie (dane za okres od kwietnia 2020 do marca 2021) (dane ze sprzedaży biletów). Posiada połączenie z Par, Newquay] linią Cornish Main Line. Serwis obsługiwany jest wahadłowo, siedem razy dziennie.

</doc>
<doc id="1850992" url="https://pl.wikipedia.org/wiki?curid=1850992" title="Parafia Najświętszego Ciała i Krwi Chrystusa w Legionowie">
Parafia Najświętszego Ciała i Krwi Chrystusa w Legionowie

Parafia rzymskokatolicka Najświętszego Ciała i Krwi Chrystusa w Legionowie należy do dekanatu legionowskiego diecezji warszawsko-praskiej, metropolii warszawskiej. Powstała 7 lutego 1991 z podziału parafii św. Jana Kantego w Legionowie. Kościół został zbudowany w latach 2000-2005. Mieści się przy ulicy Piłsudskiego.

</doc>
<doc id="1850993" url="https://pl.wikipedia.org/wiki?curid=1850993" title="Bugle (stacja kolejowa)">
Bugle (stacja kolejowa)

Bugle – stacja kolejowa we wsi Treverbyn, w hrabstwie Kornwalia, 4 km na południe od Newquay. Do 1979 r. stacja była węzłowa z odnogą do Carbis.
Ruch pasażerski.
Stacja obsługuje 2412 pasażerów rocznie (dane za okres od kwietnia 2020 do marca 2021) (dane ze sprzedaży biletów). Posiada połączenie z Par, Newquay] linią Cornish Main Line. Serwis obsługiwany jest wahadłowo, siedem razy dziennie.

</doc>
<doc id="1850995" url="https://pl.wikipedia.org/wiki?curid=1850995" title="Chiharu Nishikata">
Chiharu Nishikata

Chiharu Nishikata (jap. 西方千春, "Nishikata Chiharu", ur. 13 lutego 1959) – japoński skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 49. miejsce w klasyfikacji generalnej.
Brał udział w mistrzostwach świata w Oslo, Seefeld in Tirol i Falun.

</doc>
<doc id="1850998" url="https://pl.wikipedia.org/wiki?curid=1850998" title="Jan Woroniec">
Jan Woroniec

Jan Woroniec (ur. 20 czerwca 1864 w Chołopieniczach, zm. 19 sierpnia 1937) – kapłan prawosławny, nowomęczennik.
Był synem kapłana prawosławnego. Ukończył seminarium duchowne w Mińsku, po czym został psalmistą w cerkwi w Skipijewie. 25 marca 1888 przyjął święcenia kapłańskie z rąk biskupa mińskiego i turowskiego Warłaama. Od 1891 prowadził pracę duszpasterską w Smiłowicziach, będąc proboszczem kolejno w parafiach Trójcy Świętej i św. Jerzego Zwycięzcy. W 1912 został wyróżniony złotym krzyżem za osiągnięcia w działalności duszpasterskiej. Na przełomie lat 1916 i 1917 pełnił funkcję kapelana oddziałów stacjonujących w Smiłowicziach, za co otrzymał Order św. Anny II stopnia.
16 lutego 1930 został aresztowany za głoszenie krytycznych wobec władz stalinowskich kazań i skazany na zesłanie do Czernihowa. Po powrocie z zesłania ponownie znalazł się w Smiłowiczach, gdzie był szykanowany przez NKWD. Wreszcie w 1935 cerkiew, mimo oporu parafian, została zamknięta. Ks. Woroniec odprawiał odtąd nabożeństwa jedynie nielegalnie, w prywatnych domach. 17 lipca 1937 został aresztowany za nakłanianie wiernych do jawnego głoszenia wiary. 12 sierpnia tego samego roku kapłan został skazany na śmierć, zaś tydzień później rozstrzelany w nieokreślonym miejscu.
31 marca 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1850999" url="https://pl.wikipedia.org/wiki?curid=1850999" title="Terumi Hashimoto">
Terumi Hashimoto

Terumi Hashimoto (jap. 橋本照己, "Hashimoto Terumi") - były japoński skoczek narciarski. Tylko raz zdobył punkty PŚ - 25 stycznia 1987 zajmując 15. miejsce w konkursie w Sapporo.

</doc>
<doc id="1851000" url="https://pl.wikipedia.org/wiki?curid=1851000" title="Śluzy wodne we Wrocławiu">
Śluzy wodne we Wrocławiu

Wrocławski węzeł wodny obejmuje liczne budowle i urządzenia wodne, w tym śluzy wodne, wybudowane w ramach wrocławskich stopni wodnych, zlokalizowanych zarówno na największej wrocławskiej rzece i jej odnogach oraz kanałach – Odrze, jak i na mniejszych rzekach, dopływach "Odry". Śluzy te można podzielić na dwie zasadnicze grupy:
Historia.
Najstarszą śluzą komorową we Wrocławiu jest Śluza Piaskowa. Różne źródła podają, że pierwsze, proste śluzy powstawały już w XVI wieku. Początkowo były to śluzy drewniane. Rozwój potrzeb żeglugowych sprawił, że śluzy modernizowano i budowano w technologii murowej, by w czasach najnowszych wykorzystywać technologię żelbetową. Również konstrukcja zamknięć została zmieniona z drewnianej ma stalową, początkowo z użyciem połączeń nitowych, współcześnie także spawanych.
Śluzy na Odrze i jej odnogach oraz kanałach.
Śluzy wodne związane z żeglugą.
Dużą grupę śluz na "Odrze" stanowią śluzy komorowe, pociągowe, umożliwiające żeglugę w ramach odrzańskiej drogi wodnej, przy czym przez miasto "Wrocław" przechodzą trzy drogi wodne, o znacznie różniących się od siebie parametrach żeglugowych, w tym i parametrach śluz komorowych.
Największe znaczenie ma "Główna droga wodna". Na tej drodze zachowane są najlepsze parametry, a śluzy mają największe wymiary. Śluzy na tej drodze spełniają wymogi dla III klasy drogi wodnej, z wyjątkiem Śluz Rędzin, których parametry odpowiadają IV klasie drogi wodnej. Pozostałe dwie drogi mają już znikome znaczenie transportowe, choć rośnie ich rola z punktu widzenia turystyki i rekreacji wodnej. "Miejska droga wodna" odpowiada II klasie dróg wodnych.
Śluzy przeciwpowodziowe.
Na "Odrze" – a dokładnie na Kanale Miejskim znajduje się śluza wodna przeciwpowodziowa, nazwana – Bramą przeciwpowodziową. Oprócz niej, znaleźć można zamknięcia powodziowe budowane przy śluzach komorowych. Są to między innymi: wrota powodziowe w głowie dolnej Śluzy Miejskiej, Śluzy Zacisze oraz wrota powodziowe w głowie górnej Śluzy Bartoszowice. Powyżej "Śluzy Bartoszowice" zbudowana jest śluza wałowa, umożliwiająca przerzut części wód wezbraniowych z Odry do Widawy, przez Kanał Odpływowy.
Pozostałe rzeki.
Na pozostałych rzekach funkcjonują niewielkie śluzy powodziowe. Śluzy te zlokalizowane są:

</doc>
<doc id="1851001" url="https://pl.wikipedia.org/wiki?curid=1851001" title="Historia jednego fraka">
Historia jednego fraka

Historia jednego fraka (ang. "Tales of Manhattan") – amerykańska tragikomedia z 1942 roku. Film składa się z czterech opowieści, które łączy pewien frak. Piąta nie trafiła do filmu.
Fabuła.
Film zaczyna się w momencie, kiedy aktor Paul Orman dowiaduje się, że jego frak jest przeklęty i każdą osobę, która będzie go nosić dotknie nieszczęście. Orman odnosi wielkie sukcesy, ale podczas jednego z występów zostaje zastrzelony.W ten sposób frak trafia do Harry’ego Wilsona. Jego dziewczyna Diane jest po uszy w nim zakochana. W jego kurtce znajduje romantyczny list. Prosi swojego drużbę, by mu pomógł. Wskutek nieprzewidzianych okoliczności Diane rzuca Harry’ego dla jego druźby - George’a.Tak frak trafia do George’a Smitha - biednego, ale utalentowanego muzyka, który dostaje szansę na zdobycie sławy. Kiedy zdobywa frak jego życie jest w wielkim niebezpieczeństwie. Ale mimo tego odnosi sukces.Avery Browne jest nałogowym pijakiem. Nagle decyduje się wypożyczyć frak z okazji 25-lecia uczelni. Jego adwokat stara się przekonać jego szkolnych kolegów, że dzięki temu odniosą sukces, ale Avery ostatecznie przyznaje się do nałogu. Dzięki temu dostaje przyzwoitą pracę.Grupa złodziei dokonuje napadu. Wcześniej jeden z nich kradnie frak ze sklepu. Podczas ucieczki samolotem, gubią frak i łup. Biedna para Afroamerykanów Luke i Esther mieszkająca w slumsach znajduje frak wraz z 50 tys. dolarów. Zgłaszają się z nimi do wielebnego, któremu dają „pieniądze z nieba” ludziom, którzy kupią to, o co się modlili. Po rozdaniu pieniędzy wielebny pyta samotnego Christophera, o co prosi. Ten mówi o strachu na wróble. Bierze praktycznie zniszczony frak i robi z niego stracha na wróble...

</doc>
<doc id="1851002" url="https://pl.wikipedia.org/wiki?curid=1851002" title="Roche (stacja kolejowa)">
Roche (stacja kolejowa)

Roche – stacja kolejowa we wsi Roche, w hrabstwie Kornwalia, 4 km na południe od Newquay. Do 1979 r. stacja była węzłowa z odnogą do Carbis.
Ruch pasażerski.
Stacja obsługuje 1 557 pasażerów rocznie (dane za 2007 rok) (dane ze sprzedaży biletów). Posiada połączenie z Par, Newquay oraz linią Cornish Main Line. Serwis obsługiwany jest wahadłowo, siedem razy dziennie.

</doc>
<doc id="1851004" url="https://pl.wikipedia.org/wiki?curid=1851004" title="Jyun Shibuya">
Jyun Shibuya



</doc>
<doc id="1851005" url="https://pl.wikipedia.org/wiki?curid=1851005" title="Hiro Shima">
Hiro Shima



</doc>
<doc id="1851007" url="https://pl.wikipedia.org/wiki?curid=1851007" title="Parafia cywilno-wojskowa św. Józefa Oblubieńca Najświętszej Maryi Panny w Legionowie">
Parafia cywilno-wojskowa św. Józefa Oblubieńca Najświętszej Maryi Panny w Legionowie

Parafia cywilno-wojskowa św. Józefa Oblubieńca Najświętszej Maryi Panny w Legionowie należy do dekanatu legionowskiego diecezji warszawsko-praskiej, metropolii warszawskiej oraz, jako parafia wojskowa jest podporządkowana bezpośrednio Wikariuszowi Biskupiemu ds. Koordynacji Pracy Dziekanów. Do roku 2012 parafia należała do Warszawskiego Dekanatu Wojskowego).
Po II wojnie światowej wieloletnim proboszczem wojskowej parafii był ks. Jan Mrugacz.
Powstała w 1984 z podziału parafii św. Jana Kantego w Legionowie. Kościół został zbudowany w latach 90. XX wieku.
Z parafii w 2012 roku został wydalony ksiądz Jacek S. skazany na 10 lat więzienia, 88 tys. zł odszkodowania dla 13 ofiar wraz z 15-letnim zakazem zbliżania się do nich i dożywotni zakaz jakiejkolwiek pracy z dziećmi za kilkanaście przestępstw seksualnych m.in. gwałt i pedofilię wobec kilkunastu chórzystek z kościoła garnizonowego, nakłanianie do aborcji jednej ze swoich ofiar, zorganizowanie i sfinansowanie nielegalnego zabiegu oraz nielegalne posiadanie broni.

</doc>
<doc id="1851010" url="https://pl.wikipedia.org/wiki?curid=1851010" title="Harald Rodlauer">
Harald Rodlauer

Harald Rodlauer (ur. 11 kwietnia 1966 w Leoben) – austriacki skoczek narciarski i trener.
Po sezonie 2010/2011 zrezygnował z funkcji trenera włoskiej kadry w kombinacji norweskiej.
Przed sezonem 2018/2019 objął funkcję głównego trenera reprezentacji Austrii kobiet w skokach narciarskich.

</doc>
<doc id="1851011" url="https://pl.wikipedia.org/wiki?curid=1851011" title="Christoph Müller (skoczek narciarski)">
Christoph Müller (skoczek narciarski)

Christoph Müller (ur. 21 stycznia 1972) – austriacki skoczek narciarski, trzeci zawodnik klasyfikacji generalnej Pucharu Kontynentalnego.
24 stycznia 1987 zdobył jedyne w karierze punkty Pucharu Świata. Zajął 12. miejsce w konkursie w Sapporo. Startował również w austriackiej części Turnieju Czterech Skoczni w 1987 i 1988. W sezonie 1987/1988 zwyciężył w konkursie Pucharu Europy w St. Aegyd am Neuwalde. W latach 1991–1996 zdobywał punkty Pucharu Kontynentalnego. W sezonie 1992/1993 zajął trzecie miejsce w klasyfikacji generalnej.

</doc>
<doc id="1851016" url="https://pl.wikipedia.org/wiki?curid=1851016" title="Policja (film 2002)">
Policja (film 2002)

Policja – amerykańsko-brytyjsko-niemiecki kryminał z 2002 roku oparty na faktach.
Fabuła.
Los Angeles, rok 1992. SIS – elitarny oddział policji zostaje wyznaczony do poprowadzenia dochodzenia w sprawie zabójstwa czterech osób. W trakcie dochodzenia doświadczony Eldon Perry pokazuje nowego partnerowi Bobby'emu Keough prawdziwy obraz stróżów prawa - skorumpowanych i zdeprawowanych. W międzyczasie zastępca szefa policji Arthur Holland stara się zniszczyć wizerunek Perry'ego jako twardego i bezkompromisowego gliniarza. Podczas dochodzenia Bobby i Eldon będą musieli zmierzyć się z demonami przeszłości...

</doc>
<doc id="1851017" url="https://pl.wikipedia.org/wiki?curid=1851017" title="Raimund Resch">
Raimund Resch

Raimund Resch (ur. 1964) – austriacki skoczek narciarski. Złoty medalista mistrzostw Austrii (1985).
4 stycznia 1983 zadebiutował w Pucharze Świata, zajmując 54. miejsce w Innsbrucku. 16 stycznia 1983 odniósł zwycięstwo w zawodach Pucharu Europy w Schwarzach. 21 stycznia 1984 zajął 15. lokatę w zawodach Pucharu Świata w Sapporo. Po raz ostatni na arenie międzynarodowej startował w marcu 1987, zajmując 17. i 4. lokatę w konkursach Pucharu Europy
Zdobył złoty medal mistrzostw Austrii w 1985 roku.

</doc>
<doc id="1851018" url="https://pl.wikipedia.org/wiki?curid=1851018" title="Parafia Matki Bożej Fatimskiej w Legionowie">
Parafia Matki Bożej Fatimskiej w Legionowie

Parafia Matki Bożej Fatimskiej w Legionowie – parafia rzymskokatolicka należąca do dekanatu legionowskiego diecezji warszawsko-praskiej, metropolii warszawskiej.
Powstała 29 czerwca 1996 z podziału parafii św. Józefa Oblubieńca NMP w Legionowie oraz małej części parafii Przemienienia Pańskiego w Wieliszewie.

</doc>
<doc id="1851024" url="https://pl.wikipedia.org/wiki?curid=1851024" title="Discovering the Waterfront">
Discovering the Waterfront

Discovering the Waterfront – drugi album wydany przez zespół Silverstein w wytwórni Victory Records. Z płyty zostały wydane trzy single – "Smile In Your Sleep", "Discovering the Waterfront" i "My Heroine". Wszystkie single miały teledyski.

</doc>
<doc id="1851025" url="https://pl.wikipedia.org/wiki?curid=1851025" title="Bohumil Vacek">
Bohumil Vacek

Bohumil Vacek (ur. 1963) – czechosłowacki skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 27. miejsce w klasyfikacji generalnej.
Brał udział w mistrzostwach świata w Oslo oraz w Oberstdorfie, nie osiągając sukcesów.

</doc>
<doc id="1851028" url="https://pl.wikipedia.org/wiki?curid=1851028" title="Ståle Fjorden">
Ståle Fjorden

Ståle Fjorden (ur. 29 sierpnia 1967 r.) – norweski skoczek narciarski.

</doc>
<doc id="1851029" url="https://pl.wikipedia.org/wiki?curid=1851029" title="Miasto nadziei (film 2003)">
Miasto nadziei (film 2003)

Miasto nadziei – amerykańsko-brytyjska komedia romantyczna z 2003 roku na podstawie powieści "New Cardiff" Charlesa Webba.
Fabuła.
Colin Ware jest brytyjskim malarzem-portrecistą. Kiedy dowiaduje się, że jego narzeczona Vera ma wyjść za innego, załamuje się. Decyduje się wyjechać do miasteczka Hope w Ameryce. Tam nadal jest w depresji i przygnębieniu. Otwiera galerię, gdzie zamierza namalować portrety wszystkich mieszkańców Hope. Tam poznaje Mandy – ona pomaga mu znaleźć modeli do portretów. Między nimi zaczyna iskrzyć.

</doc>
<doc id="1851032" url="https://pl.wikipedia.org/wiki?curid=1851032" title="Baltazar (landgraf Turyngii)">
Baltazar (landgraf Turyngii)

Baltazar (ur. 21 grudnia 1336 w Weißenfels, zm. 18 maja 1406 w Wartburgu) – margrabia Miśni i landgraf Turyngii (wraz z braćmi) od 1349 do 1382 r., landgraf Turyngii (samodzielnie) od 1382 r. z dynastii Wettinów.
Był drugim synem margrabiego Miśni i landgrafa Turyngii Fryderyka II Poważnego. Po śmierci ojca w 1349 r. trzej bracia (Fryderyk III Srogi, Baltazar i Wilhelm I Jednooki) objęli jego dziedzictwo, przy czym dominującą rolę odgrywał najstarszy z nich, Fryderyk (czwarty brat, Ludwik przeznaczony był do kariery kościelnej). Baltazar brał udział w licznych wojnach, m.in. w zmaganiach wojny stuletniej. Dopiero po śmierci Fryderyka Srogiego w 1381 r. pozostali członkowie rodu dokonali podziału jego państwa: Baltazarowi przypadła Miśnia, Wilhelmowi Turyngia, a dwóm synom Fryderyka Srogiego, Fryderykowi i Wilhelmowi niewielkie terytorium z Lipskiem i Altenburgiem.
Baltazar był dwukrotnie żonaty. Najpierw z Elżbietą z rodu burgrabiów Norymbergi, a następnie z Anną, córką Wacława, elektora saskiego z dynastii Askańczyków. Doczekał się dwojga dzieci z pierwszego małżeństwa: córki Anny (żony elektora saskiego Rudolfa III, brata jej macochy) i syna Fryderyka, który został landgrafem Turyngii po śmierci Baltazara.

</doc>
<doc id="1851033" url="https://pl.wikipedia.org/wiki?curid=1851033" title="Tiare Tahiti">
Tiare Tahiti



</doc>
<doc id="1851036" url="https://pl.wikipedia.org/wiki?curid=1851036" title="Gardenia taitensis">
Gardenia taitensis



</doc>
<doc id="1851038" url="https://pl.wikipedia.org/wiki?curid=1851038" title="Kurs dostosowawczy">
Kurs dostosowawczy

Kurs dostosowawczy - system kursów walutowych, w którym poszczególne kraje utrzymują "dostosowany" kurs wymiany własnej waluty, w stosunku do walut innych krajów. Kurs ten jednak podlega okresowym dostosowaniom wtedy, gdy zbytnio odbiega od podstawowych czynników. System kursów walutowych stosowany w odniesieniu do głównych walut światowych w latach 1944-1971 został nazwany systemem z Bretton Woods.

</doc>
<doc id="1851042" url="https://pl.wikipedia.org/wiki?curid=1851042" title="Warłaam (Czerniawski)">
Warłaam (Czerniawski)

Warłaam, imię świeckie Wasilij Czerniawski (ur. 28 lutego 1819 w Kobolczynie, zm. 21 maja 1889) – biskup Rosyjskiego Kościoła Prawosławnego. 
Był synem kapłana prawosławnego. Mając 17 lat wstąpił do monasteru Wniebowstąpienia Pańskiego nad Girżawką w guberni besarabskiej. Od 1 września 1845 do 15 czerwca 1851 uczył się w seminarium duchownym w Kiszyniowie. 4 kwietnia 1848 złożył śluby wieczyste, przyjmując imię Warłaam, 9 maja tego samego roku został hieromnichem. W 1851 mianowany igumenem monasteru Zaśnięcia Matki Bożej we Frumos. Przez dwa lata studiował w akademii duchownej w Petersburgu, po czym został wykładowcą w seminarium duchownym w Jekaterynosławiu, zaś w 1859 jego inspektorem. Funkcję tę pełnił jednak tylko do września, kiedy został przeniesiony na analogiczne stanowisko w seminarium w Kiszyniowie. W 1860 wrócił do monasteru we Frumos, będąc od 6 grudnia tego roku archimandrytą. 30 czerwca 1862 został rektorem seminarium w Kiszyniowie, którą to funkcję pełnił przez dwa miesiące. Już w sierpniu tego samego roku został przeniesiony do monasteru Curchi jako jego przełożony. 
14 lutego 1875 miała miejsce jego chirotonia biskupa. Został wikariuszem eparchii wołogodzkiej z tytułem biskupa totemskiego. 9 września 1876 został przeniesiony do eparchii petersburskiej jako biskup wyborski. Od 26 czerwca 1880 do swojej śmierci w 1889 był biskupem mińskim i turowskim. 

</doc>
<doc id="1851043" url="https://pl.wikipedia.org/wiki?curid=1851043" title="Robert Warner">
Robert Warner

Robert Warner (ur. 24 maja 1937, znany również jako Bob Warner) - kanadyjski aktor. 

</doc>
<doc id="1851046" url="https://pl.wikipedia.org/wiki?curid=1851046" title="Frédéric Berger">
Frédéric Berger

Frédéric Berger (ur. 27 sierpnia 1964 r.) – francuski skoczek narciarski. Najlepsze wyniki w Pucharze Świata osiągnął w sezonie 1985/1986, kiedy zajął 40. miejsce w klasyfikacji generalnej.
Brał udział w Mistrzostwach Świata w Seefeld in Tirol i Oberstdorfie oraz w Igrzyskach w Calgary, ale bez sukcesów.

</doc>
<doc id="1851047" url="https://pl.wikipedia.org/wiki?curid=1851047" title="Człowiek ciemności">
Człowiek ciemności

Człowiek ciemności – amerykański kryminał z 1990 roku.
Fabuła.
Peyton Westlake jest naukowcem, który prowadzi badania nad syntetyczną skórą. Mimo postępów badania zostają przerwane, gdyż gang Roberta Duranta wysadza jego laboratorium. Podczas wybuchu naukowiec traci twarz. Trafia do szpitala, gdzie lekarze usuwają część mózgu odpowiedzialną za ból. Westlake ucieka ze szpitala i postanawia odbudować laboratorium. Znajduje "skórę", którą sobie wszczepia do twarzy. Postanawia zemścić się na Durancie i jego ludziach jako Człowiek Ciemności. Niestety, jego "skóra" żyje tylko przez 99 minut, co zmusza naukowca do ciągłej zmiany...
Nagrody i nominacje.
Nagrody Saturn 1989/90

</doc>
<doc id="1851049" url="https://pl.wikipedia.org/wiki?curid=1851049" title="Dymitr Pawski">
Dymitr Pawski

Dymitr Pawski (ur. w 1874 w Maksatisze, zm. 14 sierpnia 1937) – kapłan prawosławny, nowomęczennik.
Był synem kapłana prawosławnego. Po ukończeniu seminarium duchownego uzyskał dyplom Kazańskiej Akademii Teologicznej w 1899. Cztery lata później uzyskał święcenia kapłańskie i został skierowany na stanowisko kuratora szkół parafialnych eparchii mińskiej i turowskiej. W 1911 został proboszczem parafii przy soborze św. św. Piotra i Pawła w Mińsku i wykładowcą w seminarium duchownym w tym samym mieście. W 1917 został przeniesiony do parafii Ducha Świętego w Ostroszickim Gorodkie k. Mińska.
W 1931 został aresztowany za czynne sprzeciwianie się kolektywizacji. Został skazany na pięć lat łagru, jednak zwolniono go przedterminowo i pozwolono na osiedlenie się w obwodzie twerskim, gdzie został proboszczem parafii w Uljanowskim. 23 lipca 1937 został ponownie zatrzymany pod sfingowanym zarzutem działalności szpiegowskiej. 14 sierpnia 1937 został w nieznanym miejscu rozstrzelany.
27 kwietnia 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1851055" url="https://pl.wikipedia.org/wiki?curid=1851055" title="Raimund Litschko">
Raimund Litschko

Raimund Litschko (ur. ) – wschodnioniemiecki skoczek narciarski. Uczestnik Mistrzostw Świata w Narciarstwie Klasycznym 1987. 

</doc>
<doc id="1851058" url="https://pl.wikipedia.org/wiki?curid=1851058" title="Marcin Wyrostek">
Marcin Wyrostek

Marcin Wyrostek (ur. 16 września 1981 w Jeleniej Górze) – polski muzyk, akordeonista.
Życiorys.
Jest absolwentem Państwowej Szkoły Muzycznej I i II stopnia w Jeleniej Górze, absolwentem Akademii Muzycznej im. Karola Szymanowskiego w Katowicach w klasie akordeonu prof. Joachima Pichury. Obecnie (2022) wykładowca w macierzystej uczelni na Katedrze Akordeonu. Jest też członkiem Amerykańskiego Stowarzyszenia Akordeonistów.
W 2009 wygrał drugą edycję programu "Mam talent!". 16 grudnia 2009 odbyła się premiera jego pierwszego albumu zatytułowanego "Magia Del Tango". 13 stycznia 2010 roku album uzyskał status złotej płyty, a 3 marca 2010 status platynowej płyty. W lutym 2010 roku wydawnictwo uzyskało nominację do nagrody polskiego przemysłu fonograficznego Fryderyki w kategoriach Album Roku Muzyka Kameralna oraz Fonograficzny Debiut Roku.
Ważniejsze konkursy i wyróżnienia:
Inne:
Działalność fonograficzna:
Założyciel i lider projektów: Tango Corazon, Coloriage, Music and Dance Show. Jest producentem i wydawcą własnych albumów, producentem tras koncertowych oraz koncertów galowych (m.in. Filharmonia Narodowa, NOSPR). 
Występował na różnych festiwalach muzycznych (m.in. Opole 2008’, 2014’, 2017’, Sopot, Era Schaeffera 2012, 2013, 2015, Warszawa Singera 2012’, 2013’, Timitar (Maroko), Gala TV - French Touch, Gala Teraz Polska, Womex ...), Prowadźi też koncerty poza granicami Polski. 
Podczas nagrań współpracował z wieloma dyrygentami (m.in. Jose Maria Florencio, Jerzym Maksymiukiem, Markiem Mośiem, Adamem Sztabą), instrumentalistami i solistami (m.in. Kayah, Dorotą Miśkiewicz, Bobbym McFerrinem, Nippy Noya, Marylą Rodowicz, Ireną Santor, Joanną Słowińską, Stanisławem Soyką), orkiestrami polskich filharmonii oraz orkiestrami kameralnymi (Elbląską Orkiestrą Kameralną, AUKSO - Orkiestrą Kameralną miasta Tychy, Sinfonietta Cracovia, Sinfonia Varsovia). 
Pełnił także funkcję kierownika muzycznego wielu wydarzeń telewizyjnych, m.in.: Gala Mistrzów Sportu w Teatrze Polskim w Warszawie 2012, Koncert Kolęd dla TVP2 w DMIT w Zabrzu 2013, Festiwal Filmowy NNW w Gdyni 2017. 
W 2017 dokonał prawykonania „Koncertu Opolskiego” Piotra Mossa z orkiestrą Filharmonii Opolskiej. 
W swoim dorobku muzycznym ma także szereg nagrań dla zagranicznych mediów: ZDF, FOX2, radia Zurich oraz wielu ośrodków medialnych w Polsce – Polsat, TVN, TVP, TVP Polonia, TVS jak i regionalnych rozgłośni Polskiego Radia i TV.

</doc>
<doc id="1851061" url="https://pl.wikipedia.org/wiki?curid=1851061" title="Michał Nowicki (święty)">
Michał Nowicki (święty)

Michał Nowicki (ur. w 1889 w Ozieranach, zm. 30 kwietnia 1935 w Uździe) – rosyjski kapłan prawosławny, nowomęczennik.
Życiorys.
Był synem kapłana prawosławnego Konstantego Nowickiego, proboszcza parafii w Ozieranach, i jego żony Stefanidy. Jako dziecko stracił ojca. Ukończył studia na wydziale historyczno-filologicznym uniwersytetu w Petersburgu w 1914. Wrócił do Mińska i przez dwa lata uczył łaciny w męskim gimnazjum. Ożenił się z Zenobią Korzun, razem z którą udał się na bieżeństwo do Omska. Nie został wcielony do armii z powodu słabego wzroku. W 1919 postanowił wrócić na Białoruś. W Mińsku Nowicki ponownie został nauczycielem, jednak pracę tę wykonywał tylko przez rok. W 1920 przyjął święcenia kapłańskie z rąk biskupa słuckiego Melchizedeka, obejmując parafię św. św. Piotra i Pawła w Uździe.
W Uździe kapłan spotykał się z szykanami ze strony GPU, które usiłowało zmusić go do publicznej rezygnacji z kapłaństwa oraz zabroniło jego dzieciom uczyć się w publicznej szkole. W 1933 cerkiew św. św. Piotra i Pawła została zaadaptowana na magazyn zbożowy, zaś od księdza zażądano, by na łamach lokalnej gazety ogłosił swoje odejście od wiary. Ks. Nowicki odmówił; od tej pory odprawiał nabożeństwa w kaplicy urządzonej w dawnej stróżowce. W 1935 został pobity przez nieznanego człowieka, który zażądał od niego wydania mu cenniejszych elementów wyposażenia jego cerkiewki. Wskutek tej napaści kapłan zmarł 30 kwietnia 1935.
Miał synów Jerzego, Mikołaja i Bazylego oraz córki Natalię i Zenobię. Wszyscy jego synowie zginęli na froncie II wojny światowej; Mikołaj otrzymał pośmiertnie tytuł Bohatera Związku Radzieckiego.
28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1851062" url="https://pl.wikipedia.org/wiki?curid=1851062" title="Brian George">
Brian George

Brian George (ur. 1 lipca 1952 w Jerozolimie) − brytyjsko-izraelski aktor. Zazwyczaj grywa postacie południowoazjatyckiego pochodzenia; najbardziej kojarzony jest z roli pakistańskiego restauratora Babu Bhatta w sitcomie NBC "Kroniki Seinfelda".

</doc>
<doc id="1851065" url="https://pl.wikipedia.org/wiki?curid=1851065" title="Copacabana (piosenka)">
Copacabana (piosenka)

„Copacabana” (lub „Copacabana (At the Copa)”) – utwór muzyczny z 1978 roku, pierwotnie nagrany przez Barry’ego Manilowa. Autorami piosenki są Manilow, Bruce Sussman oraz Jack Feldman. „Copacabana” trafiła na singiel promujący album "Even Now" (1978).
Ogólne informacje.
Tytuł utworu zaczerpnięty został z nazwy nowojorskiego klubu nocnego. Opowiada historię Loli, tzw. „showgirl”, oraz jej chłopaka, Tony’ego, barmana z tego klubu. Piosenka została użyta na ścieżce dźwiękowej filmu "Nieczyste zagranie" oraz nagrodzona statuetką Grammy w 1979 roku. Wydano również 12-calowy singel, „Copacabana (En el Copa)” z hiszpańską wersją piosenki, często wykorzystywany wówczas w dyskotekach. W 1985 roku twórcy „Copacabany” rozszerzyli ją do formy musicalu napisanego na potrzeby telewizji, pisząc wiele nowych piosenek na temat tancerki Loli i Tony’ego.

</doc>
<doc id="1851066" url="https://pl.wikipedia.org/wiki?curid=1851066" title="Magia Del Tango">
Magia Del Tango

Magia Del Tango – pierwszy album akordeonisty Marcina Wyrostka nagrany w duecie z zespołem Tango Corazon Quintet, którego premiera odbyła się 16 grudnia 2009.
Nagrania dotarły do 1. miejsca listy OLiS. 13 stycznia 2010 roku album uzyskał status złotej płyty w Polsce, a 16 marca 2011 – potrójnie platynowej płyty.
W 2010 roku płyta uzyskała nominację do nagrody polskiego przemysłu fonograficznego Fryderyka w kategoriach Album Roku Muzyka Kameralna oraz Fonograficzny Debiut Roku.
Lista utworów.
Opracowano na podstawie materiału źródłowego.

</doc>
<doc id="1851071" url="https://pl.wikipedia.org/wiki?curid=1851071" title="Carlo Paech">
Carlo Paech

Carlo Paech (ur. 18 grudnia 1992) – niemiecki lekkoatleta specjalizujący się w skoku o tyczce.

</doc>
<doc id="1851074" url="https://pl.wikipedia.org/wiki?curid=1851074" title="Austeria sławkowska">
Austeria sławkowska

Austeria sławkowska – zabytkowa XVIII-wieczna karczma w Sławkowie. Austeria znajduje się na Szlaku Architektury Drewnianej województwa śląskiego.
Architektura.
Sławkowska austeria stanowi założony na planie litery T budynek o powierzchni 380 m², ustawiony szerokofrontowo do Rynku, bokiem przylegający do ul. Mały Rynek. Budynek jest drewniany, konstrukcji zrębowej, parterowy, wzniesiony na niskim podmurowaniu. Ściany w przeszłości były bielone. Elewacja frontowa (od strony Rynku) pięcioosiowa. Po dwie osie z każdej strony zajmowały pomieszczenia karczemne. Lewa część jest nieznacznie szersza od prawej, do niej też (od tyłu) dostawiono w przeszłości dodatkowe pomieszczenie murowane.
Obie części karczmy rozdzielone są szeroką bramą i sienią przejazdową, prowadzącą do tylnej części budynku, w której znajdował się stan (wozownia i stajnia). Posadzkę sieni oraz połączonego z nią stanu wyprofilowano tak, by posiadała spady od środka w kierunku frontu i tyłu budynku, co zapobiegało zalewaniu izb i umożliwiało odprowadzanie ścieków ze stajni. W tylnej ścianie stanu znajduje się druga brama, umożliwiająca w przeszłości bezkolizyjny wyjazd wozów. Pomieszczenia obu części karczemnych dostępne są od sieni przejazdowej. W obu częściach, przy ścianach sieni, istniały w przeszłości paleniska (piece), z których dym odprowadzały dwa symetrycznie usytuowane kominy.
Frontowa część budynku (wraz z pomieszczeniem murowanym) przykryta jest polskim dachem łamanym pokrytym gontem i wspartym od strony frontowej na sześciu okrągłych, kamiennych kolumnach, tworzących głębokie podcienie. Stan przykryty jest dachem dwuspadowym z wydatnym przyczółkiem od strony tylnej (w typie dachu półszczytowego).
Historia.
Dziś trudno ustalić, od kiedy na tym miejscu znajdowała się karczma. Badania archeologiczne wykazały, że fragmenty fundamentów budynku pochodzą z okresu lokacji miasta, z XIII w. Trudno jednak powiedzieć czy już wtedy służył on jako budynek karczemny. Wiadomo natomiast, że w czasie swego pobytu w Sławkowie 27–29 sierpnia 1697 r., ucztował w austerii król August II Mocny. Miał on też tutaj na oczach zgromadzonych gości złamać gołymi rękami srebrny kubek. Budynek otrzymał swój obecny wygląd w XVIII w. Na belce stropowej karczmy widnieje data odczytywana przez jednych jako rok 1701, przez innych jako 1781, choć pierwsza z nich wydaje się bardziej prawdopodobna. Odnosi się ona zapewne nie do powstania karczmy, lecz do jej remontu. Od tamtego czasu austeria sławkowska przetrwała z niewielkimi zmianami do dzisiaj.
Karczma była własnością miasta. W XIX w. jej dzierżawa stanowiła główny składnik miejskich dochodów. Jednakże z powodu złego stanu technicznego władze miejskie podjęły w 1862 r. decyzję o jej rozbiórce oraz o sprzedaży albo wydzierżawieniu placu. Austeria sławkowska uratowana została dzięki podpisaniu przez magistrat umowy przedwstępnej z jej dotychczasowym dzierżawcą Rubinem Glajtmanem z Olkusza, który zobowiązał się do wyremontowania budowli pod warunkiem zawarcia z nim 20-letniej umowy na dzierżawę. Rozpisanego na austerię przetargu Glajtman co prawda nie wygrał, lecz na podobnych warunkach ostateczną umowę dzierżawy podpisało dwóch występujących wspólnie mieszkańców Olkusza: Izrael Blumenfelt i Salomon Frydman. Tym samym upadła ostatecznie koncepcja rozbiórki austerii i wydzierżawienia placu po niej Janowi Lesserowi – właścicielowi innego szynku przy Rynku, który zgłosił chęć wybudowania na jej miejscu murowanego zajazdu z pokojami gościnnymi.
Austeria dzierżawiona była przez miasto do 1939 r. W czasie okupacji urządzono w niej „Dom Niemiecki” ("Deutsches Haus"). W latach 1969–1987 mieściło się tu muzeum miejskie. Od 1992 r. użytkowana częściowo, a od 2003 w całości jako restauracja.

</doc>
<doc id="1851075" url="https://pl.wikipedia.org/wiki?curid=1851075" title="Tank (wokalista)">
Tank (wokalista)

Tank (właśc. Durrell Babbs; ur. 1 stycznia 1976 r. w Milwaukee) − amerykański piosenkarz rhytm and bluesowy, autor piosenek, producent muzyczny. W 2008 r. był dwukrotnie nominowany do nagrody Grammy − w kategorii "najlepszy album R&amp;B" za "Sex, Love &amp; Pain" oraz w kategorii "najlepsze męskie wykonanie utworu R&amp;B" za "Please Don't Go".
Dyskografia.
 

</doc>
<doc id="1851077" url="https://pl.wikipedia.org/wiki?curid=1851077" title="Włodzimierz Talusz">
Włodzimierz Talusz

Włodzimierz Talusz (ur. 1891 w Załużiu, zm. po 1933) – kapłan prawosławny, nowomęczennik.
Był synem psalmisty cerkiewnego Dymitra Talusza. Ukończył seminarium duchowne w Mińsku w 1912, po czym został nauczycielem w szkołach parafialnych. W 1914 został wcielony do armii carskiej i służył w niej przez całą I wojnę światową. Po podpisaniu traktatu pokojowego powrócił do wcześniejszej pracy. Dwa lata później przyjął święcenia kapłańskie i wrócił do cerkwi św. Jerzego Zwycięzcy w Załużiu, w której służył jego ojciec, jako proboszcz. Pracował w tej parafii do 1933, kiedy został aresztowany za przeprowadzanie wśród parafian zbiórki pieniędzy na opłacenie podatku nałożonego na instytucje religijne. W śledztwie oskarżono go o przewodzenie grupie kontrrewolucyjnej i skazany na 10 lat łagru. O jego dalszych losach brak informacji.
10 sierpnia 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1851083" url="https://pl.wikipedia.org/wiki?curid=1851083" title="Jan Wieczerko">
Jan Wieczerko

Jan Wieczerko (ur. w 1890 w Kosariczach, zm. 1933 w obwodzie mińskim) – kapłan prawosławny, nowomęczennik.
Był synem psalmisty cerkiewnego. Ukończył seminarium duchowne w Mińsku w 1913, dwa lata później uzyskał święcenia kapłańskie w cerkwi Opieki Matki Bożej w Kliwonosach. Został następnie proboszczem parafii. W tej cerkwi pracował do końca życia. W 1928 został zatrzymany pod zarzutem niewpłacenia na czas podatku od organizacji religijnej. W więzieniu spędził dziewięć miesięcy, po czym wrócił do Kliwonosów. 18 marca 1933 został aresztowany ponownie za prowadzenie agitacji antyradzieckiej. W czasie śledztwa kapłan nie przyznawał się do winy. Mimo tego w kwietniu 1933 duchowny został skazany na śmierć i w tym samym roku stracony na terenie obwodu mińskiego.
11 czerwca 1960 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym.

</doc>
<doc id="1851084" url="https://pl.wikipedia.org/wiki?curid=1851084" title="Jaferowa Kopa">
Jaferowa Kopa

Jaferowa Kopa – wzniesienie o wysokości 1598 m w Jaferowym Grzbiecie w polskich Tatrach Zachodnich. Jego stoki opadają do dwóch odgałęzień Doliny Pyszniańskiej: wschodnie do Jaferowego Żlebu, zachodnie do Dolinki. Skalisty wierzchołek Jaferowej Kopy zarasta kosodrzewina.
Znajduje się poza szlakami turystycznymi, na obszarze ochrony ścisłej „Pyszna, Tomanowa, Pisana”.

</doc>
<doc id="1851086" url="https://pl.wikipedia.org/wiki?curid=1851086" title="Ercüment Olgundeniz">
Ercüment Olgundeniz

Ercüment Olgundeniz (ur. 7 lipca 1976) – turecki lekkoatleta specjalizujący się w rzucie dyskiem.
W 2007 zajął trzecie miejsce w zimowym pucharze Europy w rzutach – osiągając wynik 64,34 przegrał jedynie z Gerdem Kanterem oraz Piotrem Małachowskim. Regularnie reprezentuje swój kraj podczas igrzysk olimpijskich oraz mistrzostw świata, jednak bez większych osiągnięć. Trzykrotnie zdobywał medale igrzysk śródziemnomorskich. Wielokrotny mistrz kraju w rzucie dyskiem oraz pchnięciu kulą. Przy wzroście 203 cm waży 120 kilogramów.

</doc>
<doc id="1851087" url="https://pl.wikipedia.org/wiki?curid=1851087" title="Kartodrom Bydgoszcz">
Kartodrom Bydgoszcz

Kartodrom Bydgoszcz – tor kartingowy zlokalizowany w Bydgoszczy, w dzielnicy Bartodzieje (ul. Fordońska 116), w sąsiedztwie rzeki Brdy.
Parametry.
Tor został zlokalizowany w Bydgoszczy, w dzielnicy Bartodzieje na ulicy Fordońskiej 116 w sąsiedztwie rzeki Brdy.
Długość toru po skróceniu z 909 metrów wynosi 480 metrów, szerokość 8 m, wiraże i pochylenia dochodzą do 7%.
Istnieje zaplecze garażowe i socjalne.
Historia.
Tor wybudowano w latach 1976-1979 dzięki pracy społecznej osób i instytucji.
Prace rozpoczęto w marcu 1976 roku od powołania Społecznego Komitetu Budowy Toru Kartingowego z wiceprezydentem Bydgoszczy i prezesem ZO PZMot na czele.
Budowa trwała 3 lata z udziałem pracowników przedsiębiorstw: Transbud, Bydgoskiego Przedsiębiorstwa Budownictwa Inżynieryjnego, Dyrekcji Okręgowej Dróg Publicznych, Elektromontażu, i innych.
Pierwsze masowe imprezy zorganizowano w 1977 roku na nie w pełni ukończonym obiekcie.
Na torze rozegrano dwukrotnie Kartingowe Mistrzostwa Europy, w 1977 i 1979 roku oraz we wrześniu 1994 Kartingowe Mistrzostwa Świata Formuły C.
Obiekt należy do Zarządu Okręgowego Polskiego Związku Motorowego w Bydgoszczy. Organizuje on na obiekcie imprezy sportowe o zasięgu okręgowym i krajowym: w kartingu, wyścigach skuterów, konkursowych jazdach samochodowych i motocyklowych.
Na torze organizowane są również imprezy integracyjne oraz kursy doskonalenia techniki jazdy motocyklem i samochodem.
Na torze odbywa się giełda samochodowa.
Na torze organizowane były mistrzostwa Strefy Polski Północno-Zachodniej i amatorskie mistrzostwa Bydgoskiego Mistrza Kierownicy.
30 sierpnia 2011 roku ogłoszono, że prezes Polskiego Związku Motorowego Andrzej Witkowski złożył deklarację, że porozumiał się z władzami miasta w sprawie współpracy i promocji sportów motorowych a tor ma być w 2012 roku gotowy do organizowania zawodów. Część placu manewrowego zostanie przebudowana a długość toru będzie wynosić 1200 metrów, jego przebudowa będzie kosztować około 600 000 złotych. Miasto Bydgoszcz i Polski Związek Motorowy chcą stworzyć centrum szkolenia dla sportu kartingowego.
12 listopada 2011 roku odbyło się spotkanie 54 Nocnej Jazdy Obserwacyjno-Patrolowej.

</doc>
<doc id="1851089" url="https://pl.wikipedia.org/wiki?curid=1851089" title="Jewgienij Jacenko">
Jewgienij Jacenko

Jewgienij Jacenko (ros. Евгений Яценко; ur. 9 sierpnia 1985 w Sumach, zm. 26 maja 2005 w Krakowie) – ukraiński śpiewak pochodzenia polskiego (sopran).
Laureat międzynarodowych konkursów i festiwali. Śpiewał od 10 roku życia, ukończył szkołę muzyczną w klasie akordeonu. Student trzeciego roku Akademii Muzycznej w Krakowie w klasie prof. Wojciecha Jana Śmietany, według którego Jewgienij zmierzał po największe laury na scenach operowych.
Zginął na terenie Skałek Twardowskiego w Krakowie, pochowany na Cmentarzu Salwatorskim. W 2006 roku pośmiertnie wydano dwupłytowy album Jewgienija, zatytułowany "Feniks" (ros. "Феникс"), na którym oprócz utworów znalazły się fragmenty wywiadu.
Jewgienij posiadał polskie korzenie, zaś jego dziadek był Polakiem zesłanym na Sybir w latach 30. XX wieku.

</doc>
<doc id="1851090" url="https://pl.wikipedia.org/wiki?curid=1851090" title="Włodzimierz Chriszczanowicz">
Włodzimierz Chriszczanowicz

Włodzimierz Chriszczanowicz (ur. 1876 w Gezgałach, zm. 1933) – kapłan prawosławny, nowomęczennik. 
Urodził się w rodzinie chłopskiej. W 1911 ukończył szkołę duchowną w Słucku. W młodości duże wrażenie zrobiło na nim spotkanie z Janem Kronsztadzkim, który miał przepowiedzieć mu męczeńską śmierć. Będąc żonatym, pracował jako psalmista w cerkwi św. Mikołaja w Horkach. W 1930 przyjął święcenia kapłańskie. Został wówczas proboszczem parafii w Horkach, zaś dodatkowo odprawiał nabożeństwa w sąsiedniej wsi Jazyl, gdzie proboszcz został aresztowany przez władze stalinowskie. 27 grudnia 1932 został aresztowany za głoszenie kazań o wydźwięku antyrządowym. Twierdził w nich, że bolszewicy są reprezentantami szatana. 12 lutego 1933 został skazany na rozstrzelanie, zaś jego żona i dzieci zesłano na Syberię. Wyrok został wykonany w tym samym roku w nieznanym miejscu. 
28 marca 1989 został całkowicie zrehabilitowany. 28 października 1999 kanonizowany przez Egzarchat Białoruski Patriarchatu Moskiewskiego jako jeden z Soboru Nowomęczenników Eparchii Mińskiej. Od 2000 jest czczony w całym Rosyjskim Kościele Prawosławnym. 

</doc>
<doc id="1851093" url="https://pl.wikipedia.org/wiki?curid=1851093" title="Lorenz Wegscheider">
Lorenz Wegscheider

Lorenz Wegscheider(ur. 28 stycznia 1964) – niemiecki skoczek narciarski reprezentujący barwy RFN.

</doc>
<doc id="1851095" url="https://pl.wikipedia.org/wiki?curid=1851095" title="Willi Tessmann">
Willi Tessmann

Willi Bernhard Karl Tessmann (ur. 15 stycznia 1908, zm. 29 stycznia 1948 w Hameln) – zbrodniarz nazistowski, SS-Sturmscharführer, komendant niemieckiego obozu/więzienia "Fuhlsbüttel".
Od maja 1943 do 11 kwietnia 1945 sprawował stanowisko komendanta obozu/więzienia "Fuhlsbüttel". Od 25 października 1944 był to podobóz KL Neuengamme. Tessmann był odpowiedzialny za egzekucję trzech więźniów przez powieszenie oraz rozstrzelanie jedenastu jeńców radzieckich i pięciu więźniarek narodowości rosyjskiej. Skierował także 71 więźniów do obozu głównego Neuengamme celem ich zgładzenia. Wreszcie przed rozpoczęciem ewakuacji "Fuhlsbüttel" wydał rozkaz mordowania więźniów, którzy nie nadążali za kolumnami marszowymi.
Alianci aresztowali go 29 lipca 1945. 24 września 1947 Tessmann został skazany w procesie załogi Fuhlsbüttel przez brytyjski Trybunał Wojskowy w Hamburgu na karę śmierci przez powieszenie. Uznano go za winnego dwóch zarzutów: udziału w mordowaniu i maltretowaniu więźniów w obozie w okresie od maja 1943 do kwietnia 1945 oraz mordowania i maltretowania więźniów w trakcie ewakuacji obozu w kwietniu 1945. Wyrok wykonano w więzieniu Hameln 29 stycznia 1948.

</doc>
<doc id="1851109" url="https://pl.wikipedia.org/wiki?curid=1851109" title="Wilhelm Hennings">
Wilhelm Hennings

Wilhelm Hennings (ur. 13 września 1913, zm. 29 stycznia 1948 w Hameln) – zbrodniarz nazistowski, SS-Oberscharführer, członek załogi niemieckiego obozu/więzienia "Fuhlsbüttel".
Od 1938 do 1939 był strażnikiem w obozie/więzieniu "Fuhlsbüttel". Następnie wcielono go w szeregi Wehrmachtu i skierowano na front, gdzie w 1944 został ranny. W związku z tym w kwietniu 1944 Henningsa przeniesiono go do SS i przydzielono ponownie do służby w "Fuhlsbüttel". Od 25 października 1944 był to podobóz KL Neuengamme. W kwietniu 1945 kierował jedną z kolumn ewakuacyjnych więźniów, którą skierowano do obozu "Kiel-Hasse".
24 września 1947 Hennings został skazany w procesie załogi Fuhlsbüttel przez brytyjski Trybunał Wojskowy w Hamburgu na karę śmierci przez powieszenie. Uznano go za winnego dwóch zarzutów: udziału w mordowaniu i maltretowaniu więźniów zarówno samym obozie, jak i w trakcie jego ewakuacji w kwietniu 1945. Sam oskarżony przyznał się do zastrzelenia jednego więźnia i znęcania się nad innymi, którzy próbowali wziąć pożywienie od próbujących im pomóc cywili. Wyrok wykonano w więzieniu Hameln 29 stycznia 1948.

</doc>
<doc id="1851110" url="https://pl.wikipedia.org/wiki?curid=1851110" title="I Just Can't Stop It">
I Just Can't Stop It

I Just Can't Stop It – pierwszy album brytyjskiego zespołu The Beat. Został nagrany w 1980 i wydany w maju tego samego roku przez wytwórnię Go-Feet (w USA przez Sire i I.R.S. w tym samym roku (jako The English Beat). Producentem płyty był Bob Sargeant. Album zajął 3 pozycję na brytyjskiej liście przebojów.
W wersjach: holenderskiej, USA i kanadyjskiej (z 1980 roku) dodatkowo umieszczono utwory "Tears Of A Clown" (Hank Cosby, Smokey Robinson, Stevie Wonder) oraz "Ranking Full Stop" (Cambell).

</doc>
<doc id="1851113" url="https://pl.wikipedia.org/wiki?curid=1851113" title="Ingrid Bolsø Berdal">
Ingrid Bolsø Berdal

Ingrid Bolsø Berdal (ur. 2 marca 1980 w Utøy w Norwegii) − norweska aktorka, wokalistka country alternatywnego.
Życiorys.
Na poważnie zajęła się muzyką i śpiewem już w szkole średniej. Po ukończeniu liceum kontynuowała edukację na University of Trondheim (NTNU). Następnie przeprowadziła się do Oslo; tam przyjęto ją do Oslo National Academy of Dramatic Arts (KHiO), gdzie studiowała aktorstwo przez trzy lata.
Grywała potem na deskach Norweskiego Teatru Narodowego w Oslo, a za jedną ze swoich ról odebrała nagrodę Hedda (The Norwegian Theatre Award) w kategorii "aktorski debiut roku".
Ponadto udziela się w radiu i telewizji oraz współpracuje z twórcami filmowymi. Rola Jannicke w popularnym nie tylko w Skandynawii slasherze "Hotel zła" ("Fritt vilt", 2006) przyniosła jej nagrodę Amandy (The Norwegian Film Award) za występ pierwszoplanowy.

</doc>
<doc id="1851115" url="https://pl.wikipedia.org/wiki?curid=1851115" title="Parafia bł. Michała Kozala w Radomsku">
Parafia bł. Michała Kozala w Radomsku

Parafia błogosławionego Michała Kozala w Radomsku – parafia rzymskokatolicka w Radomsku. Należy do dekanatu Radomsko – Najświętszego Serca Pana Jezusa archidiecezji częstochowskiej. .

</doc>
<doc id="1851116" url="https://pl.wikipedia.org/wiki?curid=1851116" title="Otto Schütte">
Otto Schütte

Otto Schütte (ur. 2 stycznia 1890, zm. 29 stycznia 1948 w Hameln) – zbrodniarz nazistowski, SS-Scharführer, członek załogi niemieckiego obozu/więzienia "Fuhlsbüttel".
Członek SA. Od 1943 do kwietnia 1945 był strażnikiem w obozie/więzieniu "Fuhlsbüttel". Od 25 października 1944 był to podobóz KL Neuengamme. W kwietniu 1945 kierował jedną z kolumn ewakuacyjnych więźniów, którą skierowano do obozu "Kiel-Hasse".
W dniu 24 września 1947 Schütte został skazany w procesie załogi Fuhlsbüttel przez brytyjski Trybunał Wojskowy w Hamburgu na karę śmierci przez powieszenie. Uznano go za winnego dwóch zarzutów: udziału w mordowaniu i maltretowaniu więźniów zarówno samym obozie, jak i w trakcie jego ewakuacji w kwietniu 1945. Sam oskarżony przyznał się do zastrzelenia jednego więźnia i udziału w egzekucji jedenastu jeńców radzieckich. Wyrok wykonano w więzieniu Hameln 29 stycznia 1948. 

</doc>
<doc id="1851124" url="https://pl.wikipedia.org/wiki?curid=1851124" title="Parafia Miłosierdzia Bożego w Radomsku">
Parafia Miłosierdzia Bożego w Radomsku

Parafia Miłosierdzia Bożego w Radomsku – parafia rzymskokatolicka w Radomsku. Należy do dekanatu Radomsko – Najświętszego Serca Pana Jezusa archidiecezji częstochowskiej. Została utworzona w 1988 roku. Kościół parafialny został zbudowany w latach 1988–1996, konsekrowany w 1996 roku.
Przy parafii swoją działalność prowadzą: Akcja Katolicka, Katolickie Stowarzyszenie Młodzieży, Żywy Różaniec.
Historia.
Z parafii św. Marii Magdaleny 21 listopada 1987 r. wydzielono osobną część, która wraz z wsiami Lipie, Dąbrówka, Klekotowe utworzyła nową parafię. Duszpasterstwo w nowej parafii zostało powierzone przez biskupa Stanisława Nowaka księdzu Zenonowi Gajdzie. Początkowo na terenie parafii (erygowanej 30 września 1988 roku) istniała tymczasowa kaplica. W 1991 roku poświęcono nową plebanię, a 13 października 1996 roku poświęcono całkowicie wyposażony i umeblowany kościół. Dalsze prace obejmowały ogrodzenie placu kościelnego, budowę parkingu i drogi dojazdowej do kościoła od strony Wymysłówka – ul. Kościelnej. Drugim proboszczem został ksiądz Leon Wódka. Nadal trwały prace przy kościele: w 1999 roku świątynia zyskała chrzcielnicę, a przed kościołem wybudowano cokół pod figurę Matki Bożej, z umieszczonym tekstem modlitewnym do Matki Bożej Miłosierdzia i logiem Roku Jubileuszowego 2000. Ukończono również budowę chóru, otynkowano fundamenty kościoła, ukończono schody do kościoła i na plebanię. W 2000 roku rozpoczęły się prace nad wystrojem wnętrza kościoła.

</doc>
<doc id="1851125" url="https://pl.wikipedia.org/wiki?curid=1851125" title="Zane Palmer">
Zane Palmer

Zane Palmer (ur. 1961 lub 1962) – amerykański skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 42. miejsce w klasyfikacji generalnej.
Brał udział w mistrzostwach świata w Seefeld in Tirol i Oberstdorfie, ale bez sukcesów.

</doc>
<doc id="1851132" url="https://pl.wikipedia.org/wiki?curid=1851132" title="Parafia Najświętszej Maryi Panny Matki Kościoła w Radomsku">
Parafia Najświętszej Maryi Panny Matki Kościoła w Radomsku

Parafia Najświętszej Maryi Panny Matki Kościoła w Radomsku – parafia rzymskokatolicka w Radomsku. Należy do dekanatu Radomsko – św. Lamberta archidiecezji częstochowskiej. Została utworzona w 1981 roku. Kościół parafialny został zbudowany w latach 1982–1991, konsekrowany w 2000 roku.

</doc>
<doc id="1851137" url="https://pl.wikipedia.org/wiki?curid=1851137" title="Parafia Najświętszego Ciała i Krwi Chrystusa w Radomsku">
Parafia Najświętszego Ciała i Krwi Chrystusa w Radomsku

Parafia Najświętszego Ciała i Krwi Chrystusa w Radomsku – parafia rzymskokatolicka w Radomsku. Należy do dekanatu Radomsko – św. Lamberta archidiecezji częstochowskiej. .

</doc>
<doc id="1851139" url="https://pl.wikipedia.org/wiki?curid=1851139" title="Gozd (województwo lubelskie)">
Gozd (województwo lubelskie)



</doc>
<doc id="1851143" url="https://pl.wikipedia.org/wiki?curid=1851143" title="Nigdy nie mów nigdy">
Nigdy nie mów nigdy



</doc>
<doc id="1851146" url="https://pl.wikipedia.org/wiki?curid=1851146" title="Parafia Najświętszego Serca Pana Jezusa w Radomsku">
Parafia Najświętszego Serca Pana Jezusa w Radomsku

Parafia Najświętszego Serca Pana Jezusa w Radomsku – parafia rzymskokatolicka w Radomsku. Należy do dekanatu Radomsko – Najświętszego Serca Pana Jezusa archidiecezji częstochowskiej. Została utworzona w 1957 roku. Kościół parafialny został zbudowany w latach 1979–1988, konsekrowany w 1992 roku.
Przy parafii swoją działalność prowadzą: Akcja Katolicka, Stowarzyszenie Rodzin Katolickich, chór parafialny, Żywy Różaniec, Dziecięce Kółka Różańcowe, Katolickie Stowarzyszenie Młodzieży.

</doc>
<doc id="1851147" url="https://pl.wikipedia.org/wiki?curid=1851147" title="Walerij Karietnikow">
Walerij Karietnikow

Walerij Karietnikow, ros. Валерий Каретников (ur. 19 sierpnia 1963) – radziecki i rosyjski skoczek narciarski. Najlepsze wyniki w Pucharze Świata osiągnął w sezonie 1985/1986, kiedy zajął 33. miejsce w klasyfikacji generalnej.
Brał udział w mistrzostwach świata w Oslo i Oberstdorfie, ale bez sukcesów.

</doc>
<doc id="1851148" url="https://pl.wikipedia.org/wiki?curid=1851148" title="Lobochilotes">
Lobochilotes



</doc>
<doc id="1851152" url="https://pl.wikipedia.org/wiki?curid=1851152" title="Jaskiniowy chłopiec">
Jaskiniowy chłopiec

 – japoński serial anime wyprodukowany w latach 1971-1972 przez Toei Animation w reżyserii Masayukiego Akehiego. 
Wersja polska.
W Polsce serial został wydany na VHS przez Demel pod nazwą Jaskiniowy chłopiec (dwie kasety ze szwedzkim dubbingiem i polskim lektorem) oraz przez Fan Film pod nazwą Chłopiec z Parku Jurajskiego i Hit of Poland pod nazwą Rai (4 kasety). Czytał Maciej Gudowski.
Fabuła.
Serial anime opisuje przygody prehistorycznego chłopca imieniem Rai (jap. "Ryū"), który wyrasta wśród małp, które uczą go ciężkiej walki przetrwania w świecie pełnym niebezpieczeństw.

</doc>
<doc id="1851160" url="https://pl.wikipedia.org/wiki?curid=1851160" title="Wha’ppen">
Wha’ppen

Wha'ppen – drugi album brytyjskiego zespołu The Beat. Został nagrany w 1981 i wydany w lipcu tego samego roku przez wytwórnię Go-Feet (w USA przez Sire, I.R.S. w tym samym roku jako The English Beat). Producentem płyty był Bob Sargeant. Album zajął 3 pozycję na brytyjskiej liście przebojów.
W wersji CD z 1999 r. (Go Feet) dodano utwór "Too Nice to Talk To", posiada on też alternatywną okładkę.

</doc>
<doc id="1851161" url="https://pl.wikipedia.org/wiki?curid=1851161" title="Parafia Najświętszej Maryi Panny Królowej Polski w Radomsku">
Parafia Najświętszej Maryi Panny Królowej Polski w Radomsku

Parafia Najświętszej Maryi Panny Królowej Polski w Radomsku – parafia rzymskokatolicka w Radomsku.
Należy do dekanatu Radomsko – Najświętszego Serca Pana Jezusa archidiecezji częstochowskiej. Została utworzona w 1982 roku.
Grupy parafialne.
Krąg Rodzin Oazowych – 1 krąg, Dzieci Maryi – 12, ministranci – 31, lektorzy – 22, schole – 8 (młodzieżowa) i 6 (dziecięca), chór parafialny – 26, Żywy Różaniec – 3 róże

</doc>
<doc id="1851164" url="https://pl.wikipedia.org/wiki?curid=1851164" title="Aleksandr Taranow">
Aleksandr Taranow

Aleksandr Wiktorowicz Taranow (ros. Александр Викторович Таранов; ur. 29 kwietnia 1964) – radziecki i kazachski skoczek narciarski. Najlepsze wyniki w Pucharze Świata osiągnął w sezonie 1986/1987, kiedy zajął 85. miejsce w klasyfikacji generalnej.
Brał udział w mistrzostwach świata w Seefeld in Tirol, Oberstdorfie i Falun, ale bez sukcesów.

</doc>
<doc id="1851166" url="https://pl.wikipedia.org/wiki?curid=1851166" title="Walery Karetnikov">
Walery Karetnikov



</doc>
<doc id="1851168" url="https://pl.wikipedia.org/wiki?curid=1851168" title="Władimir Pliginskij">
Władimir Pliginskij



</doc>
<doc id="1851169" url="https://pl.wikipedia.org/wiki?curid=1851169" title="Parafia św. Jadwigi Królowej w Radomsku">
Parafia św. Jadwigi Królowej w Radomsku

Parafia Świętej Jadwigi Królowej w Radomsku – parafia rzymskokatolicka w Radomsku. Należy do dekanatu Radomsko – Najświętszego Serca Pana Jezusa archidiecezji częstochowskiej. .

</doc>
<doc id="1851176" url="https://pl.wikipedia.org/wiki?curid=1851176" title="Fabryka im. Małyszewa">
Fabryka im. Małyszewa

Fabryka im. Małyszewa (ukr. Завод імені В. О. Малишева), dawniej Charkowska Fabryka Parowozów (ChPZ) – ukraiński państwowy producent sprzętu ciężkiego w Charkowie, wcześniej zakład rosyjski i radziecki. Został tak nazwany na cześć sowieckiego polityka Wiaczesława Małyszewa. Produkuje obecnie wojskowe pojazdy opancerzone, w tym czołgi, silniki Diesla, wyposażenie dla kopalń i przemysłu wydobywczego. Wcześniej produkowano m.in. lokomotywy. Wśród czołgów produkowanych w fabryce najbardziej znane były T-34, T-54, T-64 i T-80. Fabryka jest ściśle związana z Charkowskim Biurem Konstrukcyjnym im. Morozowa (ChMDB), projektantem wojskowych wozów bojowych.
Historia.
Produkcja lokomotyw w Charkowskiej Fabryce Parowozów rozpoczęła się w 1897 roku, kiedy to zbudowano pierwsze dwie maszyny. Produkcja szybko osiągnęła poziom ponad 100 rocznie i łącznie do 1917 roku i rewolucji październikowej zbudowano 2572 parowozy (według innych danych, o 50 więcej). Z porównania produkcji wynika, że było to ok. 12% lokomotyw zbudowanych w Imperium Rosyjskim. W okresie między 1918 rokiem a ewakuacją fabryki w 1941 r. zbudowano dla radzieckiego ministerstwa kolei (NKPS) 3310 parowozów.
Po rewolucji październikowej i ustanowieniu radzieckiej władzy na Ukrainie, fabryka została częściowo przestawiona na produkcję i montaż ciągników rolniczych, zaś po 1927 roku czołgów. Fabryka „Bolszewik” w Leningradzie oraz ChPZ były pierwszymi dwiema radzieckimi fabrykami czołgów, zmodernizowanymi w 1929 roku przy pomocy Niemiec po Układzie w Rapallo.
Po II wojnie światowej, w fabryce w Charkowie, przemianowanej na Charkowski Zakład Budowy Maszyn Transportowych, podjęto budowę lokomotyw spalinowych. W okresie 1947-1955 zbudowano ich 843 – był to w tych latach jedyny producent lokomotyw spalinowych w ZSRR. Na przełomie lat 50. i 60. budowano ok. 200 lokomotyw miesięcznie, lecz od 1963 roku wielkość produkcji zaczęła maleć i ostatnie lokomotyw spalinowe wyprodukowano w 1968 roku. W okresie 1956-1968 zbudowano 1640 lokomotyw.
Produkcja czołgów.
W roku 1928 w fabryce zostało założone biuro projektowe czołgów, które miało być odpowiedzialne za kilka z najważniejszych kiedykolwiek zbudowanych czołgów, a w końcu stało się Biurem Projektowym im. Aleksandra Morozowa. ChPZ zaprojektowała i wyprodukowała dwadzieścia pięć czołgów T-24, potem prawie 800 szybkich czołgów BT (stanowiących rozwinięcie licencji amerykańskiej). Zbudowano w niej także niewielką ilość wielowieżowych czołgów T-35.
Krótko przed niemiecką inwazją na Związek Radziecki, ChPZ rozpoczęła produkcję seryjną czołgu T-34 – produkowanego w największych ilościach czołgu II wojny światowej. Produkcja seryjna rozpoczęła się w czerwcu 1940 roku w Charkowie, a potem w Stalingradzkiej Fabryce Traktorów i Fabryce Budownictwa Okrętowego w Sormowie. W roku 1941 z powodu ofensywy niemieckiej, wyposażenie fabryki ChPZ oraz warsztaty projektowe zostały przeniesione w góry Ural. Fabryka została tam połączona z fabryką Uralwagonzawod w Niżnym Tagile w jedno przedsiębiorstwo, nazwane Uralską Fabryką Czołgów nr 183.
Gdy Charków został odbity, rozpoczęto tam produkcję nowego czołgu T-44 w roku 1945, wtedy też zostały zbudowane pierwsze prototypy pojazdów T-54. Po tym, jak wojna się skończyła, biuro projektowe i fabryka stopniowo przeniosły wszystkie prace z powrotem na Ukrainę. Produkcja T-54 rozpoczęła się na Uralu i w Charkowie w latach 1947–1948, a przesunięcie produkcji zakończyło się wraz z ponownym ustanowieniem w 1951 roku Biura Projektowego w Charkowie, zwanego już KB-60M. Oznaczenie „Fabryka nr 183” nadal określało zakłady przemysłowe w Niżnym Tagile, a Fabryka w Charkowie została nazwana Fabryką nr 75, po czym przemianowano ją w 1957 roku na Fabrykę im. Wiaczesława Małyszewa. Fabryka budowała silniki czołgowe, a potem zajęto się w niej produkcją czołgów T-54, T-55 (rok 1958, najliczniej produkowany czołg w historii) i T-64. T-64 był budowany także w Leningradzkiej Fabryce im. Siergieja Kirowa oraz fabryce Uralwagonzawod. W latach 60. biuro zaprojektowało także czołgi OT-54 i TO-55 z miotaczami ognia dla potrzeb produkcji w Omskiej Fabryce Konstrukcyjnej Maszyn Transportowych. Czołg T-80 z silnikiem napędzanym turbiną gazową był produkowany od 1983 roku, a T-80UD (bardziej konwencjonalny model z silnikiem Diesla) od 1985 roku.
Elementy i podzespoły czołgów były produkowane w różnych fabrykach, zaś Fabryka im. Małyszewa była wyspecjalizowana w silnikach i skrzyniach biegów.
Po ukraińskiej niepodległości.
Fabryka im. Małyszewa w sprzyjających jeszcze warunkach wyprodukowała 800 czołgów w 1991 roku, lecz przeżyła trudne czasy po rozpadzie ZSRR, przez co wyprodukowała tylko 46 czołgów do roku 1996, kiedy został podpisany kontrakt wartości 650 mln dolarów na dostawy 320 czołgów T-80UD do Pakistanu. Realizacja umowy była problematyczna – rozproszenie sowieckiego przemysłu zbrojeniowego wymusiło uzależnienie od rosyjskich fabryk produkujących części, a rosyjskie wpływy polityczne spowodowały konieczność rozwoju potencjału lokalnego, czego rezultatem był projekt czołgu T-84.

</doc>
<doc id="1851178" url="https://pl.wikipedia.org/wiki?curid=1851178" title="Socjaldemokratyczna Partia Zgody Ludowej">
Socjaldemokratyczna Partia Zgody Ludowej

Socjaldemokratyczna Partia Zgody Ludowej (biał. Сацыял-дэмакратычная партыя Народнай Згоды, "Sacyjał-demakratycznaja partyja Narodnaj Zhody", ros. Социал-демократическая партия Народного согласия, "Socyał-diemokraticzeskaja partija Narodnogo sogłasija") – proprezydencka partia polityczna na Białorusi; nie posiada mandatów w parlamencie.
Struktura i program.
Przewodniczącym partii jest Siarhiej Jermak, a organem kierowniczym – Rada. Deklarowanym celem jest "budowa cywilizowanego, praworządnego państwa i przeprowadzenie reform demokratycznych". Według programu partii, główną metodą realizacji celów jest wpływanie na stan świadomości społecznej przy użyciu demokratycznych metod i w ramach istniejącego prawa. Ugrupowanie występuje przeciwko nacjonalizmowi, szowinizmowi, religijnej i ideologicznej dyskryminacji. W swym programie nawołuje do "zjednoczenia wszystkich umiarkowanych sił społeczno-politycznych, konsolidacji społeczeństwa białoruskiego" bez podziału na "władzę" i "opozycję". Określa się mianem "centrowej".
Historia.
Jesienią 1996 roku doszło do wewnętrznego sporu w Białoruskiej Socjaldemokratycznej Hramadzie (BSdH). Jeden z jej działaczy – Leanid Sieczka, który wcześniej był przywódcą Partii Zgody Ludowej i szefem frakcji BSdH w Radzie Najwyższej Białorusi XIII kadencji, został oskarżony przez kolegów o "kolaborację z ". W grudniu tego samego roku usunięto go z partii. Wkrótce potem część byłych członków Białoruskiej Socjaldemokratycznej Partii (Ludowej Hramady), którzy nie zgadzali się z przyjętym przez kierownictwo tej partii krytycznym kursem wobec władzy, podjęli decyzję o utworzeniu nowego ugrupowania. Partia przyjęła nazwę „Socjaldemokratyczna Partia Zgody Ludowej” i uznała się za kontynuatorkę tradycji Partii Zgody Ludowej, istniejącej w latach 1992–1996. Leanid Sieczka został jej pierwszym przywódcą.
Partia oficjalnie założona została 15 marca 1997 roku, zarejestrowana została 21 maja 1997 roku. Pomyślnie przeszła obowiązkową ponowną rejestrację 30 września 1999 roku. W wyborach parlamentarnych uzyskiwała następujące wyniki:
Na początku lutego 2002 roku deklarowała liczbę 2881 członków.
Oceny.
Zdaniem białoruskiego historyka Ihara Lalkoua, ugrupowanie należy do tzw. "partii-fantomów", których działalność ogranicza się do pracy ich liderów i pewnej szczątkowej aktywności w czasie kampanii wyborczych. We wszystkich aspektach życia społeczno-politycznego popiera ono stanowisko prezydenta Alaksandra Łukaszenki, dlatego postrzegane jest jako partia proprezydencka, której otwartość na opozycję należy wyłącznie do sfery deklaracji. Według działacza demokratycznego Alaksandra Piatkiewicza partia przez długi czas miała problemy z odnalezieniem sobie ideologicznej niszy, ponieważ jej główny cel – "osiągnięcie zgody w społeczeństwie" – był zbyt mało konkretny.

</doc>
<doc id="1851183" url="https://pl.wikipedia.org/wiki?curid=1851183" title="Parafia św. Jana Chrzciciela w Radomsku">
Parafia św. Jana Chrzciciela w Radomsku

Parafia św. Jana Chrzciciela w Radomsku – parafia rzymskokatolicka w Radomsku. Należy do dekanatu Radomsko – św. Lamberta archidiecezji częstochowskiej.

</doc>
<doc id="1851188" url="https://pl.wikipedia.org/wiki?curid=1851188" title="Eriko Sato">
Eriko Sato



</doc>
<doc id="1851195" url="https://pl.wikipedia.org/wiki?curid=1851195" title="Parafia św. Lamberta w Radomsku">
Parafia św. Lamberta w Radomsku

Parafia Świętego Lamberta w Radomsku – parafia rzymskokatolicka w Radomsku. Należy do Dekanatu Radomsko – św. Lamberta archidiecezji częstochowskiej. Została utworzona w 1266 roku. Kościół parafialny (kolegiata) wybudowany w latach 1869-1876, konsekrowany w 1876 roku.

</doc>
<doc id="1851197" url="https://pl.wikipedia.org/wiki?curid=1851197" title="Shree 420">
Shree 420

Shree 420 (pol. tytuł "Miłość i paragraf") to bollywoodzki czarno-biały dramat miłosny z 1955 roku. Klasyk kina indyjskiego w reżyserii Raj Kapoora ("Sangam", "Włóczęga"). Raj Kapoor gra też główną rolę, a partnerką jego jest sławna z roli w "Mother India" Nargis. Bohater stoi przed wyborem: dwie kobiety symbolizują swoimi imionami dwie postawy życia: Vidya (wiedza) i Maya (złudzenie). Historia sieroty, Raja, który w Bombaju robi karierę stając się bogaty dzięki oszustwom. Tytułowy 420 to nr paragrafu oznaczającego karę za oszustwa.
Piosenki z filmu do dziś są słuchane, a śpiewana przez Mukesha (na ekranie Raja Kapoor) "Mera Joota Hai Japani" ze słowami "phir bhi dil hai Hindustani" (moje serce bije po indyjsku) stała się hymnem jedności Indii. Jej słowa pojawiają się potem w tytule filmu "Phir Bhi Dil Hai Hindustani".
Raj Kapoor swoją grą nawiązuje do Charlie Chaplina.
Fabuła.
Ranbir Raj (Raj Kapoor) wyrusza do Bombaju licząc, że uzyskane w sierocińcu wykształcenie i medal za uczciwość pomogą mu znaleźć pracę w mieście, ale tu nawet sen na chodniku obok pachnącego jedzeniem domu bogacza kosztuje. Bezdomnemu Ranbirowi udaje się w końcu znaleźć pracę w pralni i pozyskać serce uczącej dzieci Vidyi Omkarnath Shastri (Nargis). Szczęściu zakochanych zaczyna jednak zagrażać pieniądz. Ranbir wykorzystując swoją umiejętność gry w karty zdobywa pozycję w świecie bogaczy. Nie ma tam jednak miejsca dla Vidyi...

</doc>
<doc id="1851199" url="https://pl.wikipedia.org/wiki?curid=1851199" title="Miłość i paragraf">
Miłość i paragraf



</doc>
<doc id="1851203" url="https://pl.wikipedia.org/wiki?curid=1851203" title="Blisko siebie">
Blisko siebie



</doc>
<doc id="1851206" url="https://pl.wikipedia.org/wiki?curid=1851206" title="Bliźniacy (film indyjski)">
Bliźniacy (film indyjski)



</doc>
<doc id="1851208" url="https://pl.wikipedia.org/wiki?curid=1851208" title="Buziak w policzek">
Buziak w policzek



</doc>
<doc id="1851209" url="https://pl.wikipedia.org/wiki?curid=1851209" title="Walter Hill">
Walter Hill

Walter Wesley Hill (ur. 10 stycznia 1942 w Long Beach) – amerykański reżyser, scenarzysta i producent filmowy, odpowiedzialny za filmy akcji i „wskrzeszenie” westernu.
Życiorys.
Młodość.
Wychowywał się w południowej Kalifornii. Jako dziecko cierpiał na astmę, i z tego powodu nie mógł chodzić do szkoły. Dużo czasu spędzał na czytaniu komiksów i śledzeniu słuchowisk radiowych. Jego dziadek ze strony ojca nadzorował odwierty ropy naftowej, dlatego Walter w okresie swej nauki w liceum i pierwszych lat college’u pracował przez wakacje jako robotnik przy odwiertach na Signal Hill koło Los Angeles. Zarabiał też jako operator maszyny tnącej rury azbestowe i jako malarz w fabryce Johna Beana w Lansing. W latach 1959–1960 uczęszczał na Universidad de las Américas w Meksyku. W 1963 ukończył studia na wydziale historii na Uniwersytecie Michigan.
Asystent reżysera.
Hill zaczął swoją karierę w programie szkoleniowym Amerykańskiej Gildii Reżyserów, który ukończył pracą jako II asystent reżysera w filmie "Sprawa Thomasa Crowna" z 1968 roku. W tym samym roku był II asystentem reżysera (niewymieniony w czołówce) w filmie "Bullitt". W 1969 roku był II asystentem reżysera w filmie Woody’ego Allena "Bierz forsę i w nogi".
Scenarzysta.
Pierwszy scenariusz Hilla "Lloyd Williams and His Brother" zwrócił uwagę Joego Wizana w 1969 roku, ale nigdy nie został zekranizowany. Sam Peckinpah również był zainteresowany tym projektem po "Ucieczce gangstera", która była pierwszym filmem wyprodukowanym według scenariusza Hilla, jednak wtedy Peckinpah kończył"Pata Garretta i Billy’ego Kida". Była żona Petera Bogdanovicha, montażystka Polly Platt, przeczytała scenariusz Hilla do filmu "Hickey i Boogs" i poleciła mu współtworzenie scenariusza "Ucieczki gangstera" z Bogdanovichem. Pracowali nad scenariuszem razem w San Francisco, gdzie Bogdanovich realizował film "No i co, doktorku?". Uzupełnili 25 stron podczas powrotu z Los Angeles, po czym Steve McQueen odmówił współpracy z Bogdanovichem bez czytania jego prac. Hill zaczął pracę od nowa i stworzył scenariusz w 6 tygodni.
Hill napisał też scenariusze do dwóch filmów z Paulem Newmanem – "Człowiek Mackintosha" i "Zdradliwa toń". Jak mówił sam Hill, pracy nad "Człowiekiem Mackintoscha" nie było wiele i zrobił to tylko dla pieniędzy. Ponadto Hill i reżyser John Huston mieli inne zdanie na temat tego, czy film powinien być wierny książce, na podstawie której powstał scenariusz. Producenci Larry Turman i David Foster poprosili Hilla o adaptację powieści Rossa MacDonalda "Zdradliwa toń" dla reżysera Richarda Mulligana, który miał ją nakręcić jako sequel filmu "Ruchomy cel". Producentom nie spodobały się didaskalia i Hill zostawił go dla swojego nowego scenariusza "Ciężkie czasy".
Pierwsze filmy.
Hill przeczytał scenariusz Alexa Jacoba do filmu z Lee Marvinem, "Zbieg z Alcatraz", i uznał go za "objawienie" pod względem stylu i realizacji. Postanowił zmodyfikować swój scenariusz do tej formy, którą opisał jako "niezwykle oszczędną, prawie w stylu haiku. Zarówno didaskalia i dialogi". Hill w tej formie napisał "Ciężkie czasy".
W 1973 roku Hill poznał producenta Lawrence’a Gordona, który zgodził się na to, by Hill wyreżyserował film na podstawie swojego scenariusza. Hill zawarł umowę z Gordonem i zaczął zdjęcia. Tak powstał przełomowy film Hilla "Ciężkie czasy", kręcony w Nowym Orleanie za 2,8 miliona dolarów w ciągu 38 dni. Wystąpił w nim James Coburn jako wygadany organizator nielegalnych walk bokserskich w latach 30. oraz Charles Bronson jako bokser.
Drugim filmem wyreżyserowanym przez Hilla był "Kierowca" z Ryanem O’Neillem jako kierowcą aut po napadach do wynajęcia i Bruce’em Dernem jako ścigającego go gliniarza. Żadna postać w tym filmie nie ma imienia ani nazwiska: nazywani są Kierowca, Detektyw e.t.c. Hill początkowo chciał zaangażować McQueena, ale ten odmówił, gdyż nie chciał kręcić kolejnego filmu samochodowego.
W 1979 roku Hill nakręcił kolejny film "Wojownicy" – historia brutalnego gangu ulicznego. Film ten stał się bardzo popularny i otoczony kultem. W oparciu o niego w latach 80. powstał serial TV "The Avengers", gra komputerowa i figurki.
Lata 80..
W 1980 roku Hill nakręcił swój pierwszy western "Straceńcy", w której obsada składająca się z rodzin aktorskich (Keach, Quaid, Carradine, Guest) grała wyjęte spod prawa postaci historyczne (braci James, Ford, Younger i Miller).
Rok później Hill zbliżył się do westernu przy filmie "Śmiertelne manewry", utrzymanym w stylu "Wybawienia" thrillerze o amerykańskich żołnierzach Gwardii Narodowej, którzy podczas manewrów w Luizjanie walczą o przetrwanie na bagnach po urażeniu lokalnych Cajunów. Film odczytywano w USA jako alegorię uczestnictwa Amerykanów w Wietnamie.
W 1982 roku Hill podbił listy box-office.
Obecnie.
W 2012 roku w kinach pojawił się film "Prometeusz", którego jest producentem.

</doc>
<doc id="1851211" url="https://pl.wikipedia.org/wiki?curid=1851211" title="Chwile (film)">
Chwile (film)



</doc>
<doc id="1851214" url="https://pl.wikipedia.org/wiki?curid=1851214" title="Czy chcesz być moim przyjacielem?">
Czy chcesz być moim przyjacielem?



</doc>
<doc id="1851215" url="https://pl.wikipedia.org/wiki?curid=1851215" title="Alessia Trost">
Alessia Trost

Alessia Trost (ur. 8 marca 1993 w Pordenone) – włoska lekkoatletka specjalizująca się w skoku wzwyż.
W 2009 zwyciężyła w trzech najważniejszych imprezach w swojej kategorii wiekowej: mistrzostwach świata kadetów, europejskim festiwalu młodzieży oraz gimnazjadzie. Trost nie ma sobie równych wśród rówieśniczek, z powodzeniem rywalizuje także ze starszymi zawodniczkami, w latach 2006–2010 zanotowała serię 24 wygranych konkursów z rzędu. W 2010 została wicemistrzynią igrzysk olimpijskich młodzieży, a rok później była czwarta na juniorskich mistrzostwach Europy. Mistrzyni świata juniorek z 2012. W 2013 zajęła 4. miejsce na halowych mistrzostwach Starego Kontynentu oraz sięgnęła po złoty medal młodzieżowych mistrzostw Europy. W 2015 zdobyła srebrny medal halowego czempionatu Europy w Pradze oraz sięgnęła po swoje drugie złoto mistrzostw Europy do lat 23. Siódma zawodniczka halowych mistrzostw świata oraz szósta europejskiego czempionatu w Amsterdamie (2016). W tym samym roku zajęła 5. miejsce podczas igrzysk olimpijskich w Rio de Janeiro. Brązowa medalistka halowych mistrzostw świata z Birmingham (2018).
Stawała na podium mistrzostw Włoch w hali i na stadionie w różnych kategoriach wiekowych oraz reprezentowała swój kraj w meczach międzypaństwowych.
Rekordy życiowe: hala – 2,00 (29 stycznia 2013, Trzyniec); stadion – 1,98 (13 lipca 2013, Tampere).

</doc>
<doc id="1851218" url="https://pl.wikipedia.org/wiki?curid=1851218" title="Do zakochania jeden krok">
Do zakochania jeden krok



</doc>
<doc id="1851219" url="https://pl.wikipedia.org/wiki?curid=1851219" title="Firma (film indyjski)">
Firma (film indyjski)



</doc>
<doc id="1851221" url="https://pl.wikipedia.org/wiki?curid=1851221" title="Parafia św. Maksymiliana Marii Kolbego w Radomsku">
Parafia św. Maksymiliana Marii Kolbego w Radomsku

Parafia św. Maksymiliana Kolbego w Radomsku – parafia rzymskokatolicka, należąca do dekanatu Radomsko – Najświętszego Serca Pana Jezusa archidiecezji częstochowskiej.
Została utworzona w 1982 roku. Kościół parafialny wybudowany w latach 1985–1992, konsekrowany w 2000 roku.
Grupy parafialne.
Parafialna Rada Duszpasterska – 15, Akcja Katolicka – 15 osób, Katolickie Stowarzyszenie Młodzieży – 20, Neokatechumenat – 22, Żywy Różaniec – 2 róże, Chór parafialny „Antonianum” – 30

</doc>
<doc id="1851222" url="https://pl.wikipedia.org/wiki?curid=1851222" title="Caroline Ruhnau">
Caroline Ruhnau

Caroline Ruhnau (ur. 16 października 1984 w Münsterze) – niemiecka pływaczka, mistrzyni Europy (basen 25 m).
Specjalizuje się w pływaniu stylem klasycznym. Jej największym dotychczasowym sukcesem jest złoty medal mistrzostw Europy na krótkim basenie w Stambule w 2009 roku na dystansie 100 m żabką.
Uczestniczka igrzysk olimpijskich w Londynie (2012) na 100 m żabką (22. miejsce).

</doc>
<doc id="1851230" url="https://pl.wikipedia.org/wiki?curid=1851230" title="717 Dywizja Piechoty (III Rzesza)">
717 Dywizja Piechoty (III Rzesza)

717 Dywizja Piechoty – niemiecka dywizja z czasów II wojny światowej, sformowana w Wiedniu na mocy rozkazu z 11 kwietnia 1941 roku, w 15. fali mobilizacyjnej w XVII Okręgu Wojskowym. 1 kwietnia 1943 roku została przemianowana na 117 Dywizję Strzelców i wysłana do Grecji.
Struktura organizacyjna.
737. i 749. pułk piechoty, 670. oddział artylerii, 717. oddział pionierów, 717. kompania łączności.
Szlak bojowy.
Od czerwca 1941 r. dywizja przebywała na terenie Jugosławii, gdzie zwalczała partyzantów.

</doc>
<doc id="1851231" url="https://pl.wikipedia.org/wiki?curid=1851231" title="Dżentelmen z Bombaju">
Dżentelmen z Bombaju



</doc>
<doc id="1851233" url="https://pl.wikipedia.org/wiki?curid=1851233" title="Jak Raj został dżentelmenem">
Jak Raj został dżentelmenem



</doc>
<doc id="1851234" url="https://pl.wikipedia.org/wiki?curid=1851234" title="British Overseas Airways Corporation">
British Overseas Airways Corporation

British Overseas Airways Corporation (BOAC) – dawne brytyjskie linie lotnicze, powstałe w 1939 roku z połączenia Imperial Airways i British Airways. Przedsiębiorstwo funkcjonowało do 1974 roku, gdy doszło do jego połączenia z British European Airways (BEA) w British Airways, które operuje do dziś.

</doc>
<doc id="1851236" url="https://pl.wikipedia.org/wiki?curid=1851236" title="Kochanie, oto Indie!">
Kochanie, oto Indie!



</doc>
<doc id="1851238" url="https://pl.wikipedia.org/wiki?curid=1851238" title="Parafia św. Marii Magdaleny w Radomsku">
Parafia św. Marii Magdaleny w Radomsku

Parafia św. Marii Magdaleny w Radomsku – parafia rzymskokatolicka w dekanacie Radomsko – Najświętszego Serca Pana Jezusa, archidiecezji częstochowskiej.
Została utworzona w 1957 roku.
Kościół parafialny posiada murowane prezbiterium i zakrystię do niej przylegającą – zabudowane prawdopodobnie w XVI wieku, oraz drewnianą nawę, konstrukcji zrębowej, z takąż kruchtą od zachodu dobudowane w 1789 roku. Staraniem i kosztem miejscowego proboszcza i biskupa sufragana gnieźnieńskiego Ignacego Kozierowskiego na miejscu pierwotnej nawy, po której pozostał fragment ściany tęczowej. Mieści się przy ulicy Marii Konopnickiej.
Grupy parafialne.
Parafialna Rada Duszpasterska – 12 osób, Akcja Katolicka – 24, Katolickie Stowarzyszenie Młodzieży – 30, Duszpasterstwo Akademickie, Ruch „Domowy Kościół”, Żywy Różaniec – 5 róż

</doc>
<doc id="1851240" url="https://pl.wikipedia.org/wiki?curid=1851240" title="BOAC">
BOAC



</doc>
<doc id="1851241" url="https://pl.wikipedia.org/wiki?curid=1851241" title="Kolor szafranu">
Kolor szafranu



</doc>
<doc id="1851242" url="https://pl.wikipedia.org/wiki?curid=1851242" title="Pomaluj mnie na żółto">
Pomaluj mnie na żółto



</doc>
<doc id="1851244" url="https://pl.wikipedia.org/wiki?curid=1851244" title="Konsekwencje">
Konsekwencje



</doc>
<doc id="1851247" url="https://pl.wikipedia.org/wiki?curid=1851247" title="Kościół św. Wincentego à Paulo w Otwocku">
Kościół św. Wincentego à Paulo w Otwocku

Kościół św. Wincentego à Paulo w Otwocku – świątynia rzymskokatolicka mieszcząca się przy ulicy Kopernika 1 w Otwocku.
Historia.
Kaplica.
Początkowo w miejscu obecnego kościoła znajdowała się murowana kaplica w stylu neogotyckim, wybudowana w 1892 według projektu Władysława Marconiego. Teren pod ośrodek duszpasterski ofiarował Zygmunt Kurtz, właściciel Otwocka Wielkiego i inicjator budowy. Kaplicę poświęcono 31 lipca 1892. W 1902 przebudowano i powiększono świątynię.
Obecny kościół.
1 czerwca 1911 erygowano pierwszą parafię w Otwocku, wydzieloną z parafii w Karczewie. Proboszczem został ks. Zygmunt Gajewicz. Obecny kościół wybudowano w latach 1930-1935 według projektu Łukasza Wolskiego, brata ówczesnego proboszcza parafii, ks. Ludwika Wolskiego. 7 grudnia 1930 ks. bp Stanisław Gall poświęcił kamień węgielny pod budowę świątyni. Ten sam biskup poświęcił nowy kościół 20 października 1935. Konsekracji świątyni dokonał Ks. Kardynał Stefan Wyszyński w 1965.
Wnętrze kościoła.
Kościół jest zbudowany z cegły białej w stylu modernistycznym, trójnawowy, z chórem i balkonami nad nawami bocznymi. Przed 1939 ściana prezbiterium była wykonana z ażuru. Po wojnie zniszczoną fasadę i wieżę odbudowano według projektu Erdgara Norwetha. Pełne wyposażenie wnętrza miało miejsce w latach 1963-1974.
W kościele znajdują się tablice upamiętniające 4 komendantów otwockiego rejonu AK (Mieczysława Sawickiego "Macieja", rtm. Edmunda Grunwalda "Jaremę", por. Antoniego Dorożyńskiego "Michała" i kpt. Stanisława Szulca "Kanię"), żołnierzy AK Tadeusza Gąseckiego i Zygmunta Migdalskiego oraz żołnierzy AK IV Rejonu "Koralewo-Fromczyn".
W prawej, bocznej kaplicy znajduje się obraz Matki Boskiej Swojczowskiej, patronki Otwocka.

</doc>
<doc id="1851251" url="https://pl.wikipedia.org/wiki?curid=1851251" title="Schronisko Orlica">
Schronisko Orlica



</doc>
<doc id="1851253" url="https://pl.wikipedia.org/wiki?curid=1851253" title="Linia kontrolna">
Linia kontrolna



</doc>
<doc id="1851255" url="https://pl.wikipedia.org/wiki?curid=1851255" title="Acton (regionalna gmina hrabstwa)">
Acton (regionalna gmina hrabstwa)

Acton – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Acton Vale. Składa się z 8 gmin: 1 miasta, 2 gmin, 1 wsi, 3 parafii i 1 kantonu.
Acton ma 15 381 mieszkańców. Język francuski jest językiem ojczystym dla 97,9%, angielski dla 1,1% mieszkańców (2011).

</doc>
<doc id="1851257" url="https://pl.wikipedia.org/wiki?curid=1851257" title="Alexianne Castel">
Alexianne Castel

Alexianne Castel (ur. 25 lipca 1990 w Bordeaux) – francuska pływaczka, mistrzyni świata (basen 25 m), mistrzyni i wicemistrzyni Europy (basen 25 m).
Specjalizuje się w pływaniu stylem grzbietowym. Jej największym dotychczasowym sukcesem jest mistrzostwo świata na basenie 25 m w 2010 roku w Dubaju oraz złoty medal mistrzostw Europy na krótkim basenie w Stambule w 2009 roku na dystansie 200 m tym stylem.
Uczestniczka igrzysk olimpijskich w Pekinie (2008) na 100 (23. miejsce) i 200 m grzbietem (13. miejsce) oraz w sztafecie 4 x 100 m stylem zmiennym (11. miejsce), a także w Londynie (2012) na 100 (12. miejsce) i 200 m grzbietem (7. miejsce).

</doc>
<doc id="1851258" url="https://pl.wikipedia.org/wiki?curid=1851258" title="Odbicie (film)">
Odbicie (film)



</doc>
<doc id="1851262" url="https://pl.wikipedia.org/wiki?curid=1851262" title="Beauharnois-Salaberry">
Beauharnois-Salaberry

Beauharnois-Salaberry – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Beauharnois. Składa się z 7 gmin: 2 miast, 3 gmin i 2 parafii.
Beauharnois-Salaberry ma 61 950 mieszkańców. Język francuski jest językiem ojczystym dla 95,8%, angielski dla 3,2% mieszkańców (2011).

</doc>
<doc id="1851264" url="https://pl.wikipedia.org/wiki?curid=1851264" title="Attila Mesterházy">
Attila Mesterházy

Attila Mesterházy (wym. []; ur. 30 stycznia 1974 w Peczu) – węgierski polityk, w latach 2010–2014 przewodniczący Węgierskiej Partii Socjalistycznej (MSZP), poseł do Zgromadzenia Narodowego.
Życiorys.
Attila Mesterházy urodził się w 1974 w Peczu. W latach 1988–1992 uczęszczał do szkoły średniej Lovassy László Gimnázium w Veszprém. W latach 1992–1997 studiował ekonomię na Uniwersytecie Korwina w Budapeszcie. Był stypendystą na Uniwersytecie w Valladolid (1995–1996), Akademii Dyplomatycznej w Wiedniu (1996, 1998) oraz na Uniwersytecie w Groningen (1997). Odbył również studia doktoranckie na Uniwersytecie Semmelweisa w Budapeszcie.
W 1997 oraz w 1998 pracował w kancelarii premiera jako specjalista ds. gospodarczych i integracji europejskiej. W latach 1999–2000 był menedżerem firmie Hill and Knowlton, zajmującej się public relations. W 2000 powrócił do działalności politycznej, premier Péter Medgyessy powierzył mu funkcję swojego doradcy. W latach 2002–2004 pełnił funkcję sekretarza stanu ds. dzieci, młodzieży i sportu w jego gabinecie. W 2004 wszedł po raz pierwszy w skład Zgromadzenia Narodowego. Reelekcję do krajowego parlamentu uzyskiwał w wyborach w 2006, 2010, 2014 i 2018. Od 2004 do 2006 zajmował stanowisko sekretarza stanu w ministerstwie młodzieży, rodziny, spraw społecznych i równych szans w okresie rządów premiera Ferenca Gyurcsánya. W 2003 został członkiem zarządu krajowego Węgierskiej Partii Socjalistycznej. W kwietniu 2009 został jednym z jej wiceprzewodniczących, a także objął funkcję przewodniczącego jej klubu parlamentarnego.
Podczas kongresu MSZP z 12 grudnia 2009 został wybrany głosami 90% delegatów na kandydata socjalistów na stanowisko premiera w wyborach parlamentarnych w 2010. 10 lipca 2010 został nowym przewodniczącym Węgierskiej Partii Socjalistycznej. Kierował nią do 29 maja 2014, kiedy to po przegranych przez lewicę wyborach krajowych i europejskich podał się do dymisji.
Attila Mesterházy jest żonaty, ma dwoje dzieci. Mówi w języku angielskim i hiszpańskim.

</doc>
<doc id="1851265" url="https://pl.wikipedia.org/wiki?curid=1851265" title="Białoruska Partia „Zieloni”">
Białoruska Partia „Zieloni”

Białoruska Partia „Zieloni” (, "Biełaruskaja partyja „Zialonyja”", , "Biełorusskaja partija „Zielonyje”") – proekologiczna partia polityczna na Białorusi, związana z opozycją demokratyczną. Jej przewodniczącym jest Aleh Nowikau (wcześniej Mikałaj Kartasz, Aleh Hramyka), a organem kierowniczym – Centralna Rada.
Program.
Deklarowanym celem partii jest "stworzenie zdrowego środowiska życia dla ludzi, którego parametry socjalne i przyrodnicze zabezpieczają maksimum możliwości dla ich rozwoju; rozwój duchowości, wysoce moralnego stosunku do wszystkiego, co żyje, kształtowanie i rozpowszechnianie ekologicznego sposobu myślenia na wszystkie sfery życia ludzi, w tym na polityczną; pokój między narodami i krajami; zakaz, a w perspektywie likwidacja broni jądrowej, chemicznej i biologicznej, a także najbardziej brutalnych typów broni tradycyjnej".
Historia.
Zjazd założycielski odbył się 17 kwietnia 1994 roku. Partia została zarejestrowana przez władze 3 czerwca 1994 roku i przeszła pomyślnie obowiązkowy proces ponownej rejestracji 13 września 1999 roku. Nigdy nie zdołała uzyskać mandatów w wyborach do parlamentu. W wyborach w 2004 roku wystartowała wraz z partiami białoruskiej opozycji demokratycznej w "Koalicji 5+". Wybory w latach 2000, 2004 i 2008 zostały uznane przez OBWE za niedemokratyczne, zatem ich oficjalne wyniki nie muszą odzwierciedlać rzeczywistego poparcia dla partii w białoruskim społeczeństwie.
W dniach 9–12 października 2008 r. w Paryżu odbył się kongres Europejskiej Partii Zielonych, w którego pracach wzięli udział delegaci BP„Z”. W jego trakcie rozpatrzono wniosek białoruskich Zielonych o przyznanie im statusu partii-obserwatora w EPZ. Uczestnicy kongresu jednogłośnie przychylili się do wniosku.
W wyborach prezydenckich 2010 roku partia wystawiła swojego kandydata: Juryja Hłuszakoua. Ten jednak 29 października zrezygnował z kandydowania w związku z niezebraniem 100 tysięcy podpisów poparcia, koniecznych do zarejestrowania kandydatury.

</doc>
<doc id="1851267" url="https://pl.wikipedia.org/wiki?curid=1851267" title="Brome-Missisquoi">
Brome-Missisquoi

Brome-Missisquoi – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Cowansville. Składa się z 20 gmin: 6 miast, 7 gmin, 3 wsi, 3 parafii i 1 kantonu.
Brome-Missisquoi ma 55 621 mieszkańców. Język francuski jest językiem ojczystym dla 78,6%, angielski dla 19,1% mieszkańców (2011).

</doc>
<doc id="1851269" url="https://pl.wikipedia.org/wiki?curid=1851269" title="La Haute-Yamaska">
La Haute-Yamaska

La Haute-Yamaska – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Granby. Składa się z 10 gmin: 3 miast, 1 gminy, 1 wsi, 2 parafii i 3 kantonów.
La Haute-Yamaska ma 85 042 mieszkańców. Język francuski jest językiem ojczystym dla 94,0%, angielski dla 3,2%, hiszpański dla 1,1% mieszkańców (2011).

</doc>
<doc id="1851271" url="https://pl.wikipedia.org/wiki?curid=1851271" title="Special Beat Service">
Special Beat Service

Special Beat Service – trzeci album brytyjskiego zespołu The Beat. Został nagrany w "Roundhouse Studios" (Londyn) i wydany w 1982 roku przez wytwórnię Go-Feet (w USA przez I.R.S. w tym samym roku jako The English Beat). Producentem płyty był Bob Sargeant (oprócz "Pato And Roger A Go Talk" - Mike Hedges i Ranking Roger). Album zajął 21 pozycję na brytyjskiej liście przebojów.

</doc>
<doc id="1851272" url="https://pl.wikipedia.org/wiki?curid=1851272" title="Marguerite-D’Youville">
Marguerite-D’Youville

Marguerite-D’Youville (do 12 lutego 2011 "Lajemmerais") – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miejscowość Verchères. Składa się z 6 gmin: 3 miast, 2 gmin i 1 parafii.
Marguerite-D’Youville ma 74 416 mieszkańców. Język francuski jest językiem ojczystym dla 96,5%, angielski dla 1,6% mieszkańców (2011).

</doc>
<doc id="1851274" url="https://pl.wikipedia.org/wiki?curid=1851274" title="La Vallée-du-Richelieu">
La Vallée-du-Richelieu

La Vallée-du-Richelieu – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Belœil. Składa się z 13 gmin: 6 miast, 6 gmin i 1 parafii.
La Vallée-du-Richelieu ma 116 773 mieszkańców. Język francuski jest językiem ojczystym dla 94,3%, angielski dla 3,5% mieszkańców (2011).

</doc>
<doc id="1851281" url="https://pl.wikipedia.org/wiki?curid=1851281" title="Jaferowy Żleb">
Jaferowy Żleb

Jaferowy Żleb – żleb stanowiący boczne odgałęzienie Doliny Tomanowej w polskich Tatrach Zachodnich. Ma długość ok. 780 m i opada w północnym kierunku spod rozwidlenia dwóch grzbietów: Skrajnego Smreczyńskiego Grzbietu i Jaferowego Grzbietu; ten ostatni oddziela dolną część Doliny Pyszniańskiej od Doliny Tomanowej. Wylot żlebu znajduje się na południowym końcu Wyżniej Smreczyńskiej Polany, na wysokości ok. 1200 m. Żlebem schodzą duże lawiny. W 2005 r. lawina wyrwała w Jaferowym Żlebie kilkaset świerków wraz z korzeniami. Dnem żlebu spływa potok, który w górnej części żlebu okresowo zanika, zaś na Wyżniej Smreczyńskiej Polanie całkowicie gubi wodę.
Dawniej obszar żlebu był wypasany, należał do Hali Smreczyny, obecnie jest to znajdujący się poza szlakami turystycznymi obszar ochrony ścisłej „Pyszna, Tomanowa, Pisana”. Z rzadkich roślin występuje w Jaferowym Żlebie mietlica alpejska, w Polsce występująca tylko w Tatrach i to na nielicznych stanowiskach.

</doc>
<doc id="1851282" url="https://pl.wikipedia.org/wiki?curid=1851282" title="Pierre-De Saurel">
Pierre-De Saurel

Pierre-De Saurel (przed 1 stycznia 2009 "Le Bas-Richelieu") – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Sorel-Tracy. Składa się z 12 gmin: 3 miast, 2 gmin, 1 wsi i 6 parafii.
Pierre-De Saurel ma 50 900 mieszkańców. Język francuski jest językiem ojczystym dla 98,1%, angielski dla 1,0% mieszkańców (2011).

</doc>
<doc id="1851283" url="https://pl.wikipedia.org/wiki?curid=1851283" title="Le Bas-Richelieu">
Le Bas-Richelieu



</doc>
<doc id="1851285" url="https://pl.wikipedia.org/wiki?curid=1851285" title="Parafia św. Katarzyny w Wilnie">
Parafia św. Katarzyny w Wilnie

Parafia św. Katarzyny – parafia prawosławna w Wilnie, istniejąca w latach 1922–1923, reaktywowana w 2014. Wchodzi w skład dekanatu wileńskiego miejskiego eparchii wileńskiej i litewskiej.
Historia.
W pierwszym okresie działalności była to jedyna parafia prawosławna na terytorium II RP, która nie podlegała strukturom Polskiego Autokefalicznego Kościoła Prawosławnego. Została erygowana w 1922 przez grupę wiernych na czele z senatorem Wiaczesławem Bogdanowiczem, którzy opowiadali się za zachowaniem "status quo" prawosławia w Polsce, a zatem jego administracyjnej podległości wobec patriarchy moskiewskiego.
Parafia została urządzona w dawnej cerkwi domowej przy pałacu gubernatora Wilna, należącej jako świątynia pomocnicza do parafii Ikony Matki Bożej „Znak”. Pozostawała w dawnej jurysdykcji, tj. w eparchii wileńskiej i litewskiej Rosyjskiego Kościoła Prawosławnego. Po roku funkcjonowania została zdelegalizowana poprzez decyzję rządu o zakazie działania na terytorium Polski innych prawosławnych związków wyznaniowych niż PAKP. Wprawdzie w prywatnych domach Wilna nadal były odprawiane nieregularnie nabożeństwa z udziałem kapłanów spoza tego Kościoła, jednak regularne życie parafialne ustało, zaś cerkiew św. Katarzyny została zamknięta. Od lat 90. XX w. cerkiew ta była ponownie świątynią filialną parafii Ikony Matki Bożej „Znak”, a od 2014 służy reaktywowanej parafii św. Katarzyny.

</doc>
<doc id="1851286" url="https://pl.wikipedia.org/wiki?curid=1851286" title="Le Haut-Richelieu">
Le Haut-Richelieu

Le Haut-Richelieu – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Saint-Jean-sur-Richelieu. Składa się z 14 gmin: 1 miasta, 9 gmin i 4 parafii.
Le Haut-Richelieu ma 114 344 mieszkańców. Język francuski jest językiem ojczystym dla 94,6%, angielski dla 3,4% mieszkańców (2011).

</doc>
<doc id="1851287" url="https://pl.wikipedia.org/wiki?curid=1851287" title="Edward Jaroszewicz">
Edward Jaroszewicz

Edward Jaroszewicz (ur. 1 września 1948 w Baryczu) – polski samorządowiec, związkowiec, w latach 1991–1994 prezydent Legnicy.
Życiorys.
Ukończył w 1977 studia na Wydziale Elektroniki Politechniki Wrocławskiej. Pracował w Zakładzie Energetycznym Legnica (od 2004 działającym pod nazwą Energia Pro Koncern Energetyczny S.A.). Od 1998 do 2002 był prezesem zarządu tego przedsiębiorstwa.
W 1980 wstąpił do „Solidarności”, był delegatem na WZD Regionu Dolny Śląsk, powołano go w skład zarządu oddziału legnickiego. Po wprowadzeniu stanu wojennego został internowany w Głogowie, zwolniono go w kwietniu 1982.
W latach 90. przez dwie kadencje był radnym Legnicy. Od 1990 do 1991 pełnił funkcję wiceprezydenta, a następnie do 1994 był prezydentem tegoż miasta. Należał do Partii Chrześcijańskich Demokratów, działał w Stowarzyszeniu Rodzin Katolickich Diecezji Legnickiej.

</doc>
<doc id="1851288" url="https://pl.wikipedia.org/wiki?curid=1851288" title="Le Haut-Saint-Laurent">
Le Haut-Saint-Laurent

Le Haut-Saint-Laurent – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Huntingdon. Składa się z 13 gmin: 1 miasta, 3 gmin, 1 wsi, 3 parafii i 5 kantonów.
Le Haut-Saint-Laurent ma 21 197 mieszkańców. Język francuski jest językiem ojczystym dla 67,7%, angielski dla 29,8% mieszkańców (2011).

</doc>
<doc id="1851292" url="https://pl.wikipedia.org/wiki?curid=1851292" title="Les Jardins-de-Napierville">
Les Jardins-de-Napierville

Les Jardins-de-Napierville – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Napierville. Składa się z 11 gmin: 1 miasta, 2 wsi, 7 parafii i 1 kantonu.
Les Jardins-de-Napierville ma 26 234 mieszkańców. Język francuski jest językiem ojczystym dla 90,2%, angielski dla 6,5%, hiszpański dla 1,4% mieszkańców (2011).

</doc>
<doc id="1851293" url="https://pl.wikipedia.org/wiki?curid=1851293" title="Alejandro Victor Mancuso">
Alejandro Victor Mancuso



</doc>
<doc id="1851294" url="https://pl.wikipedia.org/wiki?curid=1851294" title="Imhoff-Schokoladenmuseum">
Imhoff-Schokoladenmuseum

Imhoff-Schokoladenmuseum – muzeum zlokalizowane w Kolonii w Niemczech, poświęcone historii czekolady.
Informacje ogólne.
Obiekt został otwarty 31 października 1993, jako "Imhoff-Stollwerck Schokoladenmuseum", przez ówczesnego szefa firmy Stollwerck – Hansa Imhoffa. Znajduje się w Kolonii, na półwyspie Renu. W salach wystawowych, zaprezentowano historię czekolady, od jej początków u Olmeków, Majów i Azteków, aż do chwili obecnej. Do oglądania przeznaczone są zarówno produkty, jak i metody wytwarzania czekolady.
Muzeum, z 4000 wycieczek rocznie i 650 000 odwiedzających, należy do pierwszej dziesiątki najpopularniejszych muzeów niemieckich. Muzeum nie musi korzystać z dotacji z uwagi na dodatni wynik ekonomiczny.
Właściciel.
Muzeum prowadzone jest przez "Schokoladenmuseum Köln GmbH". Nowym partnerem w produkcji czekolady jest od marca 2006 szwajcarski koncern cukierniczy Lindt &amp; Sprüngli.
Atrakcje.
Główne atrakcje, oprócz tradycyjnych eksponatów, stanowią: miniatura fabryki czekolady, produkująca miniaturowe tabliczki rozdawane zwiedzającym, palmiarnia z drzewami kakaowymi, 3-metrowe fontanny czekoladowe, a także sklep z wyrobami czekoladowymi, zwłaszcza koncernu Lindt &amp; Sprüngli. Obejrzeć można także kolekcję porcelany i srebra, związanej ze spożywaniem czekolady (XVIII i XIX w.), a także zabytkowe automaty do sprzedaży czekolady.

</doc>
<doc id="1851296" url="https://pl.wikipedia.org/wiki?curid=1851296" title="Rick Mewborn">
Rick Mewborn

Richard Lee Mewborn (ur. 28 marca 1965 r. w Carlsbad) – amerykański skoczek narciarski. Najlepsze wyniki w Pucharze Świata osiągnął w sezonie 1985/1986, kiedy zajął 26. miejsce w klasyfikacji generalnej.
Brał udział w mistrzostwach świata w 1985 w Seefeld in Tirol oraz igrzyskach w 1988 w Calgary, ale bez sukcesów.

</doc>
<doc id="1851297" url="https://pl.wikipedia.org/wiki?curid=1851297" title="Les Maskoutains">
Les Maskoutains

Les Maskoutains – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Saint-Hyacinthe. Składa się z 17 gmin: 2 miast, 9 gmin, 1 wsi, 4 parafii i 1 kantonu.
Les Maskoutains ma 84 248 mieszkańców. Język francuski jest językiem ojczystym dla 96,7%, hiszpański dla 1,2%, angielski dla 0,8% mieszkańców (2011).

</doc>
<doc id="1851299" url="https://pl.wikipedia.org/wiki?curid=1851299" title="Volkswagen 1L">
Volkswagen 1L



</doc>
<doc id="1851303" url="https://pl.wikipedia.org/wiki?curid=1851303" title="Roussillon (regionalna gmina hrabstwa)">
Roussillon (regionalna gmina hrabstwa)

Roussillon – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Delson. Składa się z 11 gmin: 8 miast, 2 gmin i 1 parafii.
Roussillon ma 162 187 mieszkańców. Język francuski jest językiem ojczystym dla 80,7%, angielski dla 11,8%, hiszpański dla 1,7% mieszkańców (2011).

</doc>
<doc id="1851308" url="https://pl.wikipedia.org/wiki?curid=1851308" title="Rouville (regionalna gmina hrabstwa)">
Rouville (regionalna gmina hrabstwa)

Rouville – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Marieville. Składa się z 8 gmin: 3 miast, 3 gmin i 2 parafii.
Rouville ma 35 690 mieszkańców. Język francuski jest językiem ojczystym dla 96,8%, angielski dla 1,9% mieszkańców (2011).

</doc>
<doc id="1851309" url="https://pl.wikipedia.org/wiki?curid=1851309" title="Kaplica Świętych Cyryla i Metodego w Kaniukach">
Kaplica Świętych Cyryla i Metodego w Kaniukach

Kaplica pod wezwaniem Świętych Cyryla i Metodego – drewniana prawosławna kaplica filialna w Kaniukach. Należy do parafii Świętych Kosmy i Damiana w Rybołach, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego. 
Istnienie kaplicy nawiązuje do cerkwi prawosławnej, jaka miała istnieć na terenie Kaniuk w średniowieczu, a jaka nie zachowała się do naszych czasów. Kaplicę urządzono w dawnym sklepie w końcu XX w. siłami wiernych parafii z pomocą finansową nadleśnictwa. Pierwszą Świętą Liturgię odprawiono w niej w 1998. 
Wezwanie świątyni nawiązuje do Seminarium Nauczycielskiego Świętych Cyryla i Metodego, które działało do 1915 w niedalekim uroczysku Stawok koło Trześcianki.
Architektura.
Budowla drewniana, konstrukcji zrębowej, na planie prostokąta. Dachy kaplicy blaszane. Wejście poprzedzone dwuspadowym daszkiem wspartym na dwóch słupach. Nad nawą dach jednokalenicowy. Nad częścią frontową nawy kwadratowa wieżyczka zwieńczona dachem namiotowym.

</doc>
<doc id="1851311" url="https://pl.wikipedia.org/wiki?curid=1851311" title="Live at the Marquee">
Live at the Marquee



</doc>
<doc id="1851313" url="https://pl.wikipedia.org/wiki?curid=1851313" title="Vaudreuil-Soulanges (regionalna gmina hrabstwa)">
Vaudreuil-Soulanges (regionalna gmina hrabstwa)

Vaudreuil-Soulanges – regionalna gmina hrabstwa (MRC) w regionie administracyjnym Montérégie prowincji Quebec, w Kanadzie. Stolicą jest miasto Vaudreuil-Dorion. Składa się z 23 gmin: 8 miast, 8 gmin, 4 wsi i 3 parafii.
Vaudreuil-Soulanges ma 139 353 mieszkańców. Język francuski jest językiem ojczystym dla 69,0%, angielski dla 22,5%, hiszpański dla 1,0% mieszkańców (2011).

</doc>
<doc id="1851314" url="https://pl.wikipedia.org/wiki?curid=1851314" title="Sugizō">
Sugizō



</doc>
<doc id="1851319" url="https://pl.wikipedia.org/wiki?curid=1851319" title="Iżewskij Mechaniczeskij Zawod">
Iżewskij Mechaniczeskij Zawod



</doc>
<doc id="1851321" url="https://pl.wikipedia.org/wiki?curid=1851321" title="Divizia Naţională (2003/2004)">
Divizia Naţională (2003/2004)

Sezon 2003/2004 był 13. edycją rozgrywek o mistrzostwo Mołdawii. Tytuł mistrza kraju obronił zespół Sheriff Tyraspol. Tytuł króla strzelców przypadł Vladimirowi Sziszelowowi, który w barwach Zimbru Kiszyniów strzelił 15 goli.
Baraż o utrzymanie/awans.
17 czerwca 2004:Unisport-Auto Kiszyniów 2-1 Politehnica Kiszyniów
Unisport-Auto Kiszyniów pozostało w 1. lidze.

</doc>
<doc id="1851322" url="https://pl.wikipedia.org/wiki?curid=1851322" title="Holger Freitag">
Holger Freitag

Holger Freitag (ur. 8 października 1963 w Erlabrunn) – niemiecki skoczek narciarski reprezentujący NRD. Najlepsze wyniki w Pucharze Świata osiągnął w sezonie 1982/1983, kiedy zajął 24. miejsce w klasyfikacji generalnej. Brał udział w mistrzostwach świata w Oslo oraz igrzyskach w Sarajewie, ale bez sukcesów.
Jest ojcem Richarda Freitaga i Seliny Freitag.

</doc>
<doc id="1851323" url="https://pl.wikipedia.org/wiki?curid=1851323" title="Jeanette Ottesen">
Jeanette Ottesen

Jeanette Ottesen (ur. 30 grudnia 1987 w Kongens Lyngby) – duńska pływaczka specjalizująca się w stylu dowolnym i motylkowym, brązowa medalistka olimpijska z 2016 roku, dwukrotna mistrzyni świata, ośmiokrotna mistrzyni Europy na krótkim basenie.
Kariera pływacka.
W 2004 roku na igrzyskach olimpijskich w Atenach startowała w wyścigu na 50 i 100 m kraulem oraz w sztafecie stylem zmiennym, ale nie zakwalifikowała się do wyścigów finałowych.
Cztery lata później, podczas igrzysk olimpijskich w Pekinie jej najlepszym występem było piąte miejsce w finale na dystansie 100 m stylem dowolnym (54,06).
Na mistrzostwach świata w Szanghaju w 2011 roku zdobyła złoty medal na dystansie 100 m stylem dowolnym ex aequo z Białorusinką Alaksandrą Hierasimienią. Obie pływaczki uzyskały czas 53,45. W konkurencji 50 m stylem dowolnym z czasem 24,67 była szósta. Na 100 m stylem motylkowym zajęła 11. miejsce (58,24), a na dystansie dwukrotnie krótszym uplasowała się na 13. miejscu (26,53).
Podczas igrzysk olimpijskich w Londynie była dwukrotnie szósta na 100 m motylkiem (57,35) i w sztafecie 4 × 100 m stylem dowolnym, dwukrotnie siódma: na 100 m stylem dowolnym (53,75) i w sztafecie 4 × 100 m stylem zmiennym, a także 12. na 50 m stylem dowolnym (24,99).
Rok później, na mistrzostwach świata w Barcelonie w konkurencji 50 m stylem motylkowym została mistrzynią świata, uzyskawszy czas 25,24. Na dystansie 100 m stylem motylkowym z czasem 57,27 zajęła czwarte miejsce, a na 50 m stylem dowolnym uplasowała się na piątym miejscu ex aequo z Bronte Campbell (24,66).
W 2015 roku podczas mistrzostw świata w Kazaniu zdobyła dwa srebrne medale. W konkurencji 50 m stylem motylkowym z czasem 25,34 zajęła drugie miejsce. Druga była również na 100 m motylkiem, uzyskawszy w finale czas 57,05. Na dystansie 50 m stylem dowolnym nie zakwalifikowała się do finału i ostatecznie uplasowała się na dziewiątym miejscu (24,61).
Na igrzyskach olimpijskich w Rio de Janeiro w 2016 roku wraz z Mie Nielsen, Rikke Møller Pedersen i Pernille Blume wywalczyła brązowy medal w wyścigu sztafet 4 × 100 m stylem zmiennym. Dunki w finale przypłynęły 0,01 s za reprezentantkami Australii i pobiły rekord Europy (3:55,01). Na dystansie 100 m stylem motylkowym z czasem 57,17 zajęła początkowo ósme miejsce, ale po dyskwalifikacji Chinki Chen Xinyi awansowała na siódmą pozycję. W konkurencji 100 m stylem dowolnym z wynikiem 53,36 uplasowała się na ósmym miejscu. Na 50 m kraulem nie zakwalifikowała się do finału i zajęła 11. miejsce.
Życie prywatne.
W sierpniu 2011 r. wyszła za Bobby'ego William Graya. W listopadzie 2013 roku poinformowała o ich separacji.
W czerwcu 2015 r., dwa miesiące przed mistrzostwami świata, razem z jej chłopakiem, brytyjskim grzbiecistą Marco Loughranem padli ofiarą agresji drogowej w Kopenhadze. W wyniku incydentu Ottesen złamała palec, a Loughran był hospitalizowany.
30 czerwca 2017 r. ogłosiła na swoim blogu, że jest w ciąży, a dwa tygodnie później wzięła ślub.

</doc>
<doc id="1851328" url="https://pl.wikipedia.org/wiki?curid=1851328" title="Frank Sauerbrey">
Frank Sauerbrey

Frank Sauerbrey (ur. 1965) – niemiecki skoczek narciarski reprezentujący NRD. Najlepsze wyniki w Pucharze Świata osiągnął w sezonie 1984/1985, kiedy zajął 53. miejsce w klasyfikacji generalnej.
Największym sukcesem tego skoczka jest brązowy medal Mistrzostw Świata w Seefeld in Tirol wywalczony drużynowo.

</doc>
<doc id="1851329" url="https://pl.wikipedia.org/wiki?curid=1851329" title="OAO &quot;Iż Avto&quot;">
OAO &quot;Iż Avto&quot;



</doc>
<doc id="1851335" url="https://pl.wikipedia.org/wiki?curid=1851335" title="Arrivals &amp; Departures">
Arrivals &amp; Departures

Arrivals &amp; Departures – trzeci studyjny album zespołu Silverstein. Został wydany 3 lipca 2007, pod etykietą Victory Records. Pierwszy singel wydany z tej płyty to If You Could See Into My Soul, a kolejny to Still Dreaming. W przeciwieństwie do poprzedniego albumu Discovering the Waterfront, trzeci singel nie został wydany.
Album zadebiutował na 25 pozycji na U.S. Billboard 200, sprzedając około 27 000 egzemplarzy albumu w pierwszym tygodniu.
Teledysk do utworu Still Dreaming został wydany 27 lutego 2008.

</doc>
<doc id="1851336" url="https://pl.wikipedia.org/wiki?curid=1851336" title="Live at the Marquee (Ten Years After)">
Live at the Marquee (Ten Years After)

Live at the Marque – zapis koncertu zespołu Ten Years After, który odbył się 1 lipca 1983 roku w legendarnym londyńskim klubie Marquee. Koncert zarejestrowano po ośmioletniej przerwie w działalności zespołu.

</doc>
<doc id="1851337" url="https://pl.wikipedia.org/wiki?curid=1851337" title="This Are Two Tone">
This Are Two Tone

This Are Two Tone – album kompilacyjny wytwórni 2 Tone Records. Został wydany w 1983 roku. Na albumie znalazły się utwory wykonawców związanych z 2 Tone Rec.: The Special AKA, The Selecter, The Beat, The Bodysnatchers, The Swinging Cats, Rhody Dakar, Madness oraz Rico Rodrigueza. Producentami utworów byli: Bob Sargeant (A7, A8), Clive Langer (A3), Dave Jordan (A9, B2, B4), Elvis Costello (A6), Jerry Dammers (A9, B1 to B3, B6, B7), John Collins (B5), Roger Lomas (A2, A4, A5), The Special AKA (A1), The Swinging Cats (B3).
W wersji wydanej w USA (Chrysalis 1983) pominięto utwory The Bodysnatchers, Rhody Dakar i The Swinging Cats. 

</doc>
<doc id="1851338" url="https://pl.wikipedia.org/wiki?curid=1851338" title="Divizia Naţională (2004/2005)">
Divizia Naţională (2004/2005)

Sezon 2004/2005 był 14. edycją rozgrywek o mistrzostwo Mołdawii. Tytuł mistrza kraju obronił zespół Sheriff Tyraspol. Tytuł króla strzelców przypadł Catalinowi Lichioiu, który w barwach Nistru Otaci strzelił 16 goli.
Zespoły.
 
Baraż o utrzymanie/awans.
Unisport-Auto Kiszyniów Politehnica Kiszyniów 0-4, po dogrywce

</doc>
<doc id="1851339" url="https://pl.wikipedia.org/wiki?curid=1851339" title="Kolmatacja">
Kolmatacja

Kolmatacja (ang. "clogging") – osadzanie się w przestrzeni porowej ośrodka porowatego drobnych cząstek stałych unoszonych przez przepływający płyn.
Kolmatacja związana jest z blokowaniem przewężeń kanałów porowych przez cząstki stałe adwekcyjnie unoszone przez poruszający się płyn.
Przykładem procesu kolmatacji jest stopniowe zatykanie się filtrów porowatych (np. sączki, samochodowy filtr powietrza) przez drobne cząstki stałe zawarte w filtrowanym płynie.
Parametry kolmatacji.
W opisie kolmatacji stosuje się zazwyczaj dwa parametry:
Obydwa powyższe parametry są wielkościami bezwymiarowymi nieujemnymi, mniejszymi od jedności.
Podczas procesu kolmatacji między powyższymi parametrami zachodzi zależność:
gdzie formula_4 jest porowatością ośrodka porowatego a formula_5 jest czasem.
Równania kinetyki procesu kolmatacji.
Proces kolmatacji opisuje się zwykle przy pomocy jednego z alternatywnych równań kinetyki tego procesu.
gdzie formula_7 jest prędkością filtracji płynu w ośrodku porowatym, a formula_8 jest tzw. współczynnikiem kolmatacji. Kinetyka ta nie nakłada ograniczeń na postęp procesu kolmatacyjnego, dlatego też równanie to można stosować jedynie dla małych koncentracji cząstek osadzonych w przestrzeni porowej ośrodka porowatego. W niektórych opracowaniach w miejsce prędkości filtracji stosuje się prędkość adwekcji.
nie pozwala na przekroczenie przez koncentrację cząstek osadzonych w przestrzeni porowej ośrodka porowatego maksymalnej dopuszczalnej wartości formula_10
stosująca oprócz współczynnika kolmatacji formula_8 współczynnik sufozji formula_13 wprowadza również ograniczenie na maksymalną wielkość koncentracji cząstek osadzonych w przestrzeni porowej. Ograniczenie to nie jest jednak, w przeciwieństwie do kinetyki drugiej, wyrażone w sposób jawny.
Inne równania kinetyki procesu kolmatacji stosuje się rzadko.
Zastosowania.
Procesy kolmatacji występują powszechnie podczas przepływu zanieczyszczonych płynów przez ośrodki porowate. W ten sposób w hydrogeologii następuje stopniowe oczyszczanie zabrudzonej wody dopływającej do naturalnych podziemnych zbiorników wód słodkich zlokalizowanych w warstwach porowatych, czyli wodonośnych (tzw. aquiferach). Zjawisko kolmatacji wykorzystuje się też celowo z zamiarem oczyszczenia płynów z niepożądanych, zawieszonych w nich drobnych cząstek stałych, co ma miejsce np. w zakładach utylizacji wody pitnej, oczyszczalniach ścieków, samochodowych filtrach powietrza i oleju etc.

</doc>
<doc id="1851342" url="https://pl.wikipedia.org/wiki?curid=1851342" title="Montafonerbahn AG">
Montafonerbahn AG

Montafonerbahn AG (MBS) – prywatna firma transportowa w Austrii. Jest przede wszystkim właścicielem i operatorem kolei o tej samej nazwie łączącej Bludenz i Schruns w Vorarlbergu. Montafonerbahn AG (MBS) została założona w 1904 w Schruns. Głównym udziałowcem jest obecnie stowarzyszenie samorządowe "Stand Montafon". Linia ma 12,8 km długości i biegnie górską doliną rzeki Ill.
Historia.
Planowanie i budowa rozpoczęły się wraz z otwarciem linii kolejowej Arlbergbahn, łączącej Innsbruck i Bludenz, w 1884. Kolej otwarto 18 grudnia 1905, jako jedyną prywatną w ówczesnej Austrii. Gruntowna modernizacja linii została przeprowadzona w 1972.
W latach 1990 i 1994 zakupiono dwa dwuosiowe wagony motorowe szwajcarskiego pochodzenia (seria "NPZ", czyli "SBB RBDe 560"). W latach 2000 – 2001 zostały uzupełnione o dwa kolejne.
Część kursów na linii Montafonerbahn obsługują składy przewoźnika państwowego – Österreichische Bundesbahnen (ÖBB), natomiast składy Montafonerbahn jeżdżą poza linię macierzystą – do Feldkirch i Buchs w Szwajcarii.
Autobusy.
W 2005 Montafonerbahn przejęła 10 autobusów komunikacji miejskiej, świadcząc także usługi w tym zakresie.
Prąd i para.
Od 1905 do 1950 Montafonerbahn korzystała z prądu stałego 650 V, co powodowało trudności z przejściem na sieć Arlbergbahn. W 1950 linia została przebudowana na 720 V prądu stałego, a w 1965 na 900 V prądu stałego.
Przez długi czas eksploatowano na Montafonerbahn historyczny skład, ciągnięty przez lokomotywę serii kkStB 178 (92.22). Po uszkodzeniu tej lokomotywy, MBS przekazał ją w ręce właściciela – Muzeum Techniki w Wiedniu.
Stacje i linie styczne.
Kolejne stacje i przystanki na linii, licząc od Bludenz (wraz z kilometrażem):
Przed stacją Tschagguns (posterunek odgałęźny AB Tschagguns – 11,5 km) od linii Montafonerbahn odgałęziała się wąskotorowa linia VIW ("Vorarlberger Illwerke") o rozstawie szyn 760 mm, prowadząca do Partenen, w górę doliny Ill. Miała ona charakter wyłącznie przemysłowy – nie prowadzono tu przewozów pasażerskich. Kolej ta została zlikwidowana w 1962.
Ponadto z miejscowości na linii wybiegają koleje linowe:

</doc>
<doc id="1851348" url="https://pl.wikipedia.org/wiki?curid=1851348" title="Opowieść o tym, jak Batu-Chan zburzył miasto Riazań">
Opowieść o tym, jak Batu-Chan zburzył miasto Riazań

Opowieść o tym, jak Batu-Chan zburzył miasto Riazań - zabytek piśmiennictwa staroruskiego, jedyny zachowany do naszych czasów tekst powstały w Księstwie Riazańskim. Jest to jeden z najbardziej wartościowych przykładów tzw. "opowieści o Tatarach" - utworów związanych tematycznie z najazdem mongolskim na Ruś. Dają się w nim wyodrębnić następujące po sobie chronologicznie części: zapowiedzi napaści na Riazań i nieudane zabiegi na rzecz zatrzymania Tatarów, bitwę, oblężenie miasta i jego zdobycie, rzeź mieszkańców, żałobę ocalałych, ostatni heroiczny atak oddziału Jewpatija Kołowrata, wreszcie wiadomość o odbudowie Riazania przez późniejszych, światłych władców. 
Znana nam obecnie "Opowieść..." jest częścią kompilacji tekstów o różnej tematyce i różnej wartości artystycznej, jakie łączy temat losów ikony św. Mikołaja, przechowywanej w Zarajsku, a następnie przeniesionej do Riazania. Tekst musiał cieszyć się dużą popularnością, gdyż zachował się w wielu odpisach, z których najnowsze datują się jeszcze na XIX w., reprezentujących 13 odmiennych redakcji. Czas jej powstania pozostaje kwestią sporną; utwór mógł powstać zarówno w wieku XIII, jak i później, jeszcze w II poł. XIV stulecia. Cechy formalne dzieła - połączenie podniosłego stylu opowieści wojennych z poetyką opowieści ustnej, ludowej - wskazują na jego powstanie w wersji spisanej poprzez wykorzystanie innych dzieł. Zdaniem Ryszarda Łużnego "Opowieść..." może być spisanym wariantem legendy znanej na Riazańszczyźnie poprzez przekaz ustny. W opinii Tadeusza Kołakowskiego dzieło mogło natomiast powstać z połączenia znanych autorowi opowieści ludowych i elementów kronik riazańskich, z których mógł zaczerpnąć szczegóły historyczne i biograficzne. 
"Opowieść..." jest relacją z mongolskiej napaści na Riazań i, zakończonej klęską, obrony miasta. Ryszard Łużny uważa ją za jeden z najlepszych tekstów tego gatunku powstałych na Rusi. "Opowieść..." łączy elementy wiernego sprawozdania z wydarzeń w Riazaniu z tworzeniem epickiej legendy o bohaterach tego miasta, szczegółowo przekazuje kolejne epizody walk gloryfikując równocześnie ich ruskich uczestników. Chociaż narrator tekstu podaje pewne szczegóły biograficzne z życia postaci (książę riazański Fiodor Jurijewicz, Jewpatij Kołowrat) księcia riazańskiego, ulegają one zatarciu wobec skupieniu uwagi na podkreśleniu jego odwagi i pochwale heroicznej śmierci. W toku narracji swobodnie łączą się motywy ludowe, fantastyczne, oraz epizody, których naocznym świadkiem był prawdopodobnie opowiadający. Szczególną cechą utworu jest wprowadzenie i liryczne ukazanie postaci kobiecych - wiernych małżonek rycerzy, w tym księżnej riazańskiej Eupraksji ginącej samobójczą śmiercią razem z dzieckiem po otrzymaniu wiadomości, iż jej mąż został zamordowany przez Tatarów. 
Tekst posiada silne przesłanie polityczne: głosi pochwałę władzy książąt, zdolnych do odbudowy zniszczonego księstwa, jak również emanuje patriotyzmem lokalnym, miłością do rodzinnej ziemi riazańskiej. 

</doc>
<doc id="1851354" url="https://pl.wikipedia.org/wiki?curid=1851354" title="Most Burzowy">
Most Burzowy

Most Burzowy ("Flutschleusen Brücke"), to most położony we Wrocławiu, w rejonie osiedla Ołbin, przerzucony nad Kanałem Miejskim, w 3+300 km biegu "Starej Odry", a 0+050 km kanału Kanału Miejskiego. Most ten stanowi integralną część budowli hydrotechnicznej – Bramy Przeciwpowodziowej – i służy jako przeprawa techniczna na potrzeby obsługi tej budowli oraz Jazu Psie Pole, a także udostępniony jest jako lokalna przeprawa – kładka dla pieszych i rowerzystów – z terenu osiedla na groblę rozdzielającą "Kanał Miejski" od Starej Odry, na koronie której przebiega "Ulica Pasterska". Stopień Wodny Psie Pole został zbudowany w latach 1892-1897 w ramach budowy nowej drogi wodnej, tzw. "Drogi Wielkiej Żeglugi", Miejskiego Szlaku Żeglugowego.
Prawy brzeg stanowi grobla rozdzielająca "Kanał Miejski" od "Starej Odry". Natomiast lewy brzeg to obszar przynależny do osiedla Ołbin.
Most oparty jest na przyczółkach stanowiących jednocześnie przyczółki śluzy wodnej – przeciwpowodziowej. Oprócz funkcji komunikacyjnej, most stanowi przede wszystkim podstawę, na której oparto szyny jezdne zasuwy stalowej "Bramy Przeciwpowodziowej". Na nim ułożone są tory: wzdłuż mostu, umożliwiające schowanie zasuwy (otwarcie śluzy) we wnęce przyczółka, oraz krótkie tory poprzeczne, umożliwiające wsparcie zasuwy na dwóch przeciwległych kierunkach w zależności od kierunku naporu wody (piętrzenia wody).
Pomost mostu posiada nawierzchnię wykonaną z drewna. Balustrady wykonane są ze stali. Konstrukcja mostu wykonana jest w technologii połączeń nitowych blach i kształtowników stalowych. Prześwit pod mostem przy normalnym poziomie piętrzenia wynosi 4,34 m, natomiast przy maksymalnym poziomie piętrzenia wynosi 3,80 m.

</doc>
<doc id="1851362" url="https://pl.wikipedia.org/wiki?curid=1851362" title="Franciszek Groń-Gąsienica">
Franciszek Groń-Gąsienica



</doc>
<doc id="1851363" url="https://pl.wikipedia.org/wiki?curid=1851363" title="Miroslav Slušný">
Miroslav Slušný

Miroslav Slušný, występujący jako Miro Slušný (ur. 31 maja 1964 w Rużomberku) – czechosłowacki, a później słowacki skoczek narciarski, uczestnik Zimowych Igrzysk Olimpijskich 1994.
W zawodach organizowanych przez Międzynarodową Federację Narciarską startował w latach 1980–1994. Czterokrotnie zdobył punkty do klasyfikacji generalnej Pucharu Świata – po raz pierwszy 26 lutego 1981 w Chamonix, gdzie był 14. Najwyższą lokatę w zawodach tej rangi osiągnął natomiast 13 marca 1983, plasując się na dziewiątym miejscu konkursu w Oslo.
W 1982 wziął udział w mistrzostwach świata w Oslo. Konkursy indywidualne ukończył na 37. (na skoczni normalnej) i 40. (na skoczni dużej) miejscu, natomiast w zawodach drużynowych, wraz z Josefem Samkiem i Bohumilem Vackiem zajął siódme miejsce. Rok później wystąpił w mistrzostwach świata w lotach w Harrachovie, w których został sklasyfikowany na 14. pozycji.
W 1994 był członkiem reprezentacji Słowacji na igrzyskach w Lillehammer jako jeden z dwóch skoczków narciarskich z tego kraju obok Martina Švagerki. W konkursach olimpijskich Slušný zajął 45. miejsce na skoczni dużej i 51. na skoczni normalnej.
Przebieg kariery.
We wrześniu 1980 wystąpił w zawodach o Grand Prix Frenštátu pod Radhoštěm, w których zajął 42. miejsce wśród 79 zawodników. W styczniu 1981 w Harrachovie zadebiutował w zawodach Pucharu Świata, zajmując 38. miejsce. Wystąpił również w zawodach tej rangi w Libercu, Sankt Moritz, Gstaadzie i Engelbergu, jednak bez punktów do klasyfikacji generalnej. W lutym wziął udział w konkursie skoków podczas mistrzostw świata juniorów w Schonach i zajął w nim 33. miejsce. Niedługo później w Chamonix zdobył pierwsze w karierze punkty PŚ, plasując się na 14. miejscu.
W marcu 1981 wygrał międzynarodowe młodzieżowe zawody „Przyjaźń”, które przeprowadzono w Karpaczu. Pod koniec lutego 1982 po raz pierwszy i jedyny w karierze wziął udział w mistrzostwach świata w narciarstwie klasycznym – w konkursach indywidualnych w Oslo zajął 37. i 40. miejsce, natomiast w zawodach drużynowych, w których wystartował z Josefem Samkiem i Bohumilem Vackiem, zajął z reprezentacją Czechosłowacji siódme miejsce wśród szesnastu zespołów. W marcu tego samego roku Slušný zajął szóste miejsce w konkursie MŚ juniorów w Murau.
W styczniu 1983 w Willingen wygrał jedyne w karierze zawody zaliczane do klasyfikacji Pucharu Europy. W lutym tego roku zdobył dwa medale mistrzostw Czechsłowacji w Harrachovie – na obiekcie 90-metrowym zajął drugie miejsce za Pavlem Plocem, a na 70-metrowym trzecie za Plocem i Jiřím Parmą. W marcu dwukrotnie znalazł się w czołowej piętnastce zawodów PŚ, zdobywającej punkty do klasyfikacji generalnej – 11 marca w Bærum był czternasty, a dwa dni później w Oslo osiągnął najwyższe w karierze, dziewiąte miejsce. Krótko później w Harrachovie zajął 14. miejsce w konkursie Mistrzostw Świata w Lotach Narciarskich 1983. W pierwszej serii próbnej przed konkursem głównym mistrzostw ustanowił rekord życiowy, wynoszący 170 metrów. Przez kilkadziesiąt minut był on jednocześnie rekordem Czechosłowacji (w drugiej serii treningowej o 9 metrów dalej skoczył Jiří Parma).
W późniejszych startach w oficjalnych zawodach organizowanych przez Międzynarodową Federację Narciarską (FIS) Slušný jeszcze tylko trzykrotnie uplasował się wśród najlepszych dziesięciu zawodników. Miało to miejsce w konkursach Pucharu Europy – 10 lutego 1985 w Le Brassus (6. miejsce), 16 lutego 1986 w Seefeld in Tirol (7. miejsce) i 22 lutego 1986 w Sarajewie (3. miejsce).
W 1994 był jednym z dwóch słowackich skoczków narciarskich, obok Martina Švagerki, którzy wystąpili w konkursach olimpijskich w Lillehammer. W obu startach Slušný okazał się jednak być słabszym od rodaka, plasując się na 45. (skocznia duża) i 51. miejscu (skocznia normalna).

</doc>
<doc id="1851364" url="https://pl.wikipedia.org/wiki?curid=1851364" title="Divizia Naţională (2005/2006)">
Divizia Naţională (2005/2006)

Sezon 2005/2006 był 15. edycją rozgrywek o mistrzostwo Mołdawii. Tytuł mistrza kraju obronił zespół Sheriff Tyraspol. Nikt nie spadł. Liga od następnego sezonu będzie liczyła 10 zespołów. Tytuł króla strzelców przypadł Aleksejowi Kuciukowi, który w barwach Sheriffa Tyraspol strzelił 13 goli.
Zespoły.
 

</doc>
<doc id="1851365" url="https://pl.wikipedia.org/wiki?curid=1851365" title="Gerard Balanche">
Gerard Balanche



</doc>
<doc id="1851371" url="https://pl.wikipedia.org/wiki?curid=1851371" title="Sherri Saum">
Sherri Saum

Sherri M. Saum (ur. 1 października 1974 w Dayton) – amerykańska aktorka nominowana do nagrody Daytime Emma.
Kariera.
Początkowo pracowała jako modelka w czasie wakacji, później przeniosła się do Nowego Jorku i rozpoczęła współpracę z agencją Images Management. Szybko jednak porzuciła pracę modelki, aby poświęcić się swojej prawdziwej pasji – aktorstwu. Jej pierwszą większą rolą telewizyjną była rola Vanessi Hart w serialu "Sunset Beach", którą grała przez cały czas trwania tej mydlanej opery (1997-1999). Pojawiła się w wielu serialach stacji Showtime, a także w "Czarodziejkach" (2001)) i "Tylko jednym życiu" (2001-2003). Obecnie występuje w roli Natalie w serialu stacji FX "Wołanie o pomoc".
Życie osobiste.
Po długoletnim związku 17 maja 2007 wyszła za Kamara de los Reyes, kolegę z planu serialu "Tylko jedno życie".

</doc>
<doc id="1851374" url="https://pl.wikipedia.org/wiki?curid=1851374" title="Glatzer Gebirgsverein">
Glatzer Gebirgsverein



</doc>
<doc id="1851376" url="https://pl.wikipedia.org/wiki?curid=1851376" title="Filehne">
Filehne

Geografia.
Polska.
Niemiecka nazwa miejscowości:

</doc>
<doc id="1851380" url="https://pl.wikipedia.org/wiki?curid=1851380" title="Divizia Naţională (2006/2007)">
Divizia Naţională (2006/2007)

Sezon 2006/2007 był 16. edycją rozgrywek o mistrzostwo Mołdawii. Tytuł mistrza kraju obronił zespół Sheriff Tyraspol. Nikt nie spadł. Liga od przyszłego sezonu będzie liczyć 12 zespołów. Tytuł króla strzelców przypadł Aleksejowi Kuciukowi, który w barwach Sheriffa Tyraspol strzelił 17 goli.
Zespoły.
 

</doc>
<doc id="1851385" url="https://pl.wikipedia.org/wiki?curid=1851385" title="Wale gładkoskóre">
Wale gładkoskóre



</doc>
<doc id="1851386" url="https://pl.wikipedia.org/wiki?curid=1851386" title="Rúrik Gíslason">
Rúrik Gíslason

Rúrik Gíslason (ur. 25 lutego 1988 w Reykjavíku) – islandzki piłkarz występujący na pozycji pomocnika lub napastnika, w latach 2009–2019 reprezentant Islandii.
Życiorys.
Kariera klubowa.
Rozpoczynał karierę w zespołach młodzieżowych HK Kópavogur i RSC Anderlecht. Z Anderlechtu w grudniu 2004 powrócił do drużyny HK Kópavogur, ale tym razem był już podstawowym zawodnikiem tego klubu. W w lidze islandzkiej rozegrał 15 meczów, strzelił 1 bramkę. Wkrótce dostrzegli go skauci Charlton Athletic i przeszedł do klubu z Premiership w sierpniu 2005 roku. W tym klubie spędził dwa sezony, nie rozegrał żadnego meczu i latem 2007 roku przeszedł do Viborg FF, jednak nie uratował klubu przed spadkiem z Superligaen. Sezon 2008/2009 był dla niego najlepszy w całej swojej karierze – w 20 meczach strzelił 14 goli, zaliczył jedną asystę. W lipcu 2009 za 800 tys. euro kupił go czołowy duński klub Odense BK. 3 września 2012 przeszedł do FC København i w sezonie 2012/2013 wywalczył z nim mistrzostwo kraju. Następnie był zawodnikiem niemieckich klubów 1. FC Nürnberg i SV Sandhausen.
10 listopada 2020, w wieku 32 lat ogłosił zakończenie kariery piłkarskiej.
Kariera reprezentacyjna.
Grał w drużynach juniorskich, w których spisywał się bardzo dobrze, co zaowocowało powołaniem do seniorskiej kadry Islandii. W seniorskiej reprezentacji Islandii zadebiutował 22 marca 2009 na stadionie Korinn (Kópavogur) w przegranym 1:2 meczu towarzyskim przeciwko Wyspom Owczym.
Kariera polityczna.
Był kandydatem centroprawicowej Partii Niepodległości w islandzkich wyborach parlamentarnych 2016 i 2017.

</doc>
<doc id="1851387" url="https://pl.wikipedia.org/wiki?curid=1851387" title="Czernija kos">
Czernija kos

Czernija kos – kompleks dwóch skoczni narciarskich znajdujących się w bułgarskim mieście Samokow.
Kompleks Czernija kos obejmuje dwie skocznie narciarskie o punktach konstrukcyjnych umieszczonych odpowiednio na 39 i 15 metrze. Skocznie wyposażone są w igelit, jednak jest on już przestarzały i zniszczony. Tory najazdowe na obu obiektach wykonano ze stali nierdzewnej.
Obie skocznie narciarskie wchodzące w skład kompleksu Czernija kos są obecnie (2012 r.) jedynymi działającymi obiektami tego typu w Bułgarii. Rozgrywa się na nich głównie konkursy skoków narciarskich dla dzieci i młodzieży. W 2010 roku odbyły się tutaj Letnie Mistrzostwa Bułgarii w Skokach Narciarskich 2010.
Kompleks Czernija kos zarządzany jest przez klub SC Samokow, który wykorzystuje go do szkolenia dzieci i młodzieży. Obecnie trenuje tu około 30 zawodników. Wychowankami tego klubu, którzy rozpoczynali swe kariery od skoków na obiektach wchodzących w skład kompleksu Czernija kos, są między innymi Władimir Brejczew, Petyr Fyrtunow oraz Władimir Zografski.
W październiku 2010 roku podczas spotkania bułgarskiego ministra sportu z prezydentem i wiceprezydentem Bułgarskiego Związku Narciarskiego powstał projekt rozbudowy kompleksu Czernija kos. Zgodnie z nim obok istniejących już obiektów miałaby powstać skocznia K75 oraz kilka mniejszych obiektów.

</doc>
<doc id="1851389" url="https://pl.wikipedia.org/wiki?curid=1851389" title="Korzeniak">
Korzeniak

Korzeniak – polskie nazwisko. Należy do nazwisk stosunkowo rzadkich, nosi je w Polsce niespełna 700 osób. Najwięcej osób noszących to nazwisko zamieszkuje w Krakowie, Warszawie, Grudziądzu i w Węgrowie.

</doc>
<doc id="1851391" url="https://pl.wikipedia.org/wiki?curid=1851391" title="Przetwornik elektropneumatyczny">
Przetwornik elektropneumatyczny

Przetwornik elektropneumatyczny – urządzenie zamieniające sygnały elektroniczne na sygnały pneumatyczne.
Przetwornik elektropneumatyczny (patrz rys. 1) składa się z korpusu (1) tworzącego komorę (2), wewnątrz której są umieszczone dysze wejściowa (3) i wyjściowa (4), osadzone osiowo w przeciwległych ścianach korpusu. Między dyszą wejściową i wyjściową znajduje się element grzejny (5), mający styki wyprowadzone na zewnątrz.
Powietrze doprowadzane do dyszy wejściowej przepływa przez komorę wzdłuż elementu grzejnego, a następnie wpada do dyszy wyjściowej. Doprowadzenie do elementu grzejnego odpowiednich sygnałów elektrycznych powoduje nagrzewanie przepływającego powietrza, wzrost jego ciśnienia i zmianę pneumatycznego sygnału w strumieniu, przepływającym przez dyszę wyjściową.

</doc>
<doc id="1851394" url="https://pl.wikipedia.org/wiki?curid=1851394" title="Linguabot">
Linguabot



</doc>
<doc id="1851395" url="https://pl.wikipedia.org/wiki?curid=1851395" title="Mustamäe (skocznia)">
Mustamäe (skocznia)

Mustamäe – kompleks czterech skoczni narciarskich w stolicy Estonii, Tallinnie powstały w 1933, a w późniejszym czasie modernizowany. W latach 1935–1952 sześciokrotnie gościł mistrzostwa Estonii w skokach narciarskich.

</doc>
<doc id="1851398" url="https://pl.wikipedia.org/wiki?curid=1851398" title="Javelin (przeciwlotniczy pocisk rakietowy)">
Javelin (przeciwlotniczy pocisk rakietowy)

Javelin – przenośny przeciwlotniczy zestaw rakietowy opracowany w latach 80. XX wieku w Wielkiej Brytanii przez przedsiębiorstwo Thales Air Defence.
Pocisk po wystrzeleniu z wyrzutni naprowadzany jest na cel (samolot lub śmigłowiec) przez operatora, który obserwując cel utrzymuje go na środku celownika, a system naprowadzania drogą radiową nakierowuje na niego pocisk. Pocisk może być odpalany z wyrzutni przenośnej („z ramienia” operatora) lub z lekkiej wyrzutni stacjonarnej, przystosowanej do umieszczenia trzech pocisków Javelin.
Javelin był następcą pocisku Blowpipe, wycofanego ze służby w brytyjskich siłach zbrojnych w 1985 roku. Wśród użytkowników systemu Javelin znajdowały się brytyjska armia i piechota morska, a także siły zbrojne Botswany, Kanady, Korei Południowej, Malezji oraz Peru. Broń wykorzystywana była podczas I wojny w Zatoce Perskiej (1990–1991).
System Javelin został wycofany z użycia w wojsku brytyjskim. Jego następcami były systemy przeciwlotnicze Starburst (od 1993 roku) oraz Starstreak (od 1997 roku).

</doc>
<doc id="1851399" url="https://pl.wikipedia.org/wiki?curid=1851399" title="Mistrzostwa Europy w Piłce Siatkowej Kobiet 1995">
Mistrzostwa Europy w Piłce Siatkowej Kobiet 1995

XIX Mistrzostwa Europy w piłce siatkowej kobiet 1995 odbyły się w Holandii między 23 września a 1 października 1995 roku. Mecze rozgrywane były w Arnhem oraz w Groningen. 
Tytuł przed dwoma laty wywalczyła reprezentacja Rosji. Mistrzostwo zdobyła reprezentacja Holandii pokonując w finale reprezentację Chorwacji. 
System rozgrywek.
W turnieju wzięło udział 12 drużyn, które zostały podzielone na dwie grupy. Pierwsze dwa zespoły z każdej z grup awansowały do półfinałów. Zespoły z obu grup z miejsc 3 i 4 walczyły ze sobą zajmując miejsca 5-8. Zespoły z obu grup z 5 oraz 6 miejsc bez dodatkowych meczów zajęły ostatecznie miejsca 9-10 oraz 11-12.
Faza kwalifikacyjna.
Grupa A.
Tabela
Wyniki
Grupa B.
Tabela
Wyniki

</doc>
<doc id="1851400" url="https://pl.wikipedia.org/wiki?curid=1851400" title="Karino">
Karino

Karino – polski serial obyczajowy z 1974 roku. Serial liczy 13 odcinków.
Serial kręcono w Iwnie i Białym Borze.
Fabuła.
Treścią serialu są przygody młodej lekarki weterynarii, która podejmuje pracę w stadninie koni i pomaga przebywającym tam zwierzętom. Jednym z jej podopiecznych jest piękny ogier Karino.
Dubbing.
Reżyser zaangażował do głównej roli Grażyny Barskiej niemiecką aktorkę, ponieważ chciał zwiększyć widownię przez emisję w ówczesnej Niemieckiej Republice Demokratycznej.

</doc>
<doc id="1851405" url="https://pl.wikipedia.org/wiki?curid=1851405" title="Ewaluacja chatbotów">
Ewaluacja chatbotów

Metody ewaluacji chatbotów można podzielić na dwie grupy - ewaluację w zakresie lingwistycznym i pozalingwistycznym.
Ewaluacja w zakresie lingwistycznym.
Można do tej ewaluacji wykorzystać test Turinga, który określa zdolności maszyny do posługiwania się językiem naturalnym.
W przypadku oceny z zakresu lingwistycznego linguaboty można także potraktować jako swego rodzaju system Question Answering, z tą różnicą, że chatbot zwraca tylko jedną odpowiedź. Do ewaluacji można zastosować metody opracowane w ramach konferencji TREC.
Ewaluacja w zakresie pozalingwistycznym.
Kryteria ewaluacji w tym zakresie nie zostały jeszcze w pełni usystematyzowane.
Proponowane kryteria to ewaluacja:
Ewaluacja zrozumiałości i prezentacji informacji.
Badania wykazały, że zrozumiałość prezentowanej informacji wzrasta, jeśli do naturalnego głosu dodany interfejs graficzny (najczęściej głowę) chatbota.
Przy ocenie prezentacji i zrozumiałości informacji bierze się pod uwagę niektóre parametry kontroli artykulacji twarzy tj.:
Ewaluacja celności wizualnych wskazówek.
Współczesnym chatterbotom autorzy starają się nadać jak najwięcej cech ludzkich. Boty potrafią poruszać ustami, uśmiechać się, być smutnymi itp. Dobry chatterbot powinien np. poruszać ustami, ale ruch warg powinien być zsynchronizowany z mową oraz wyglądać jak najbardziej naturalnie. Bot powinien "zrozumieć" swoją wypowiedź i w odpowiedni sposób przekazać ją użytkownikowi. Jeśli jego wypowiedź ma charakter wesoły jego twarz powinna wyrażać to samo, jeśli wypowiedź jest smutna bądź użytkownik napisze coś smutnego, bot powinien przyjąć odpowiednia mimikę twarzy.
Ewaluacja prozodii i interakcji.
W tej części linguabot oceniany jest podobnie jak syntezator mowy. Ocenie podlega naturalność wypowiadanego tekstu oraz intonacja wymowy np. artykułowanie pytania. Interesująca jest także kwestia połączenia wizualnych wskazówek z intonacją wymowy i ważność poszczególnych elementów.
Ewaluacja wyrazistości i pozy.
W przeprowadzonym w 2006 roku eksperymencie oceniano przyjazność chatbota. Chatbot zadawał pytanie "Vad heter du?" (Jak masz na imię) (głos w dwóch konfiguracjach: wczesny niski ton i późny wysoki ton), i przybierał trzy różne postawy (zły, wesoły i neutralny). Badania wykazały, że przyjazność była najniższa w przypadku gdy linguabot wypowiadał pytanie będąc zły (przy wczesnym niskim tonie), natomiast gdy był wesoły i neutralny wyniki były zbliżone.
Zawody.
Istnieją specjalne zawody, mające na celu wyłonienie chatbota, który najbardziej przypomina człowieka:

</doc>
<doc id="1851406" url="https://pl.wikipedia.org/wiki?curid=1851406" title="Zero Mostel">
Zero Mostel

Zero Mostel; "właściwie Samuel Joel Mostel" (ur. 28 lutego 1915 w Nowym Jorku, zm. 8 września 1977 w Filadelfii) – amerykański aktor komediowy żydowskiego pochodzenia.
Znany przede wszystkim jako Max Bialystock z komedii Mela Brooksa "Producenci" (1968), gdzie stworzył duet z Gene’em Wilderem (jako Leo Bloom). Rola ta przyniosła mu także nominację do Złotego Globu w kategorii Najlepszy aktor w komedii lub musicalu. Inne bardziej znane filmy z jego udziałem to m.in.: "Panika na ulicach" (1950; reż. Elia Kazan), "Strażnik prawa" (1951), "Sirocco" (1951), "Zabawna historia wydarzyła się w drodze na forum" (1966; reż. Richard Lester), "Diamentowa gorączka" (1972; reż. Peter Yates), "Figurant" (1976; reż. Martin Ritt). Odnosił także sukcesy na Broadwayu. Do najgłośniejszych ról Mostela należały: Tewje w musicalu "Skrzypek na dachu" (premiera 1964) i Pseudolus w musicalu "Zabawna historia wydarzyła się w drodze na forum" (premiera w 1962).
Zmarł nagle na zawał serca w wieku 62 lat.

</doc>
<doc id="1851407" url="https://pl.wikipedia.org/wiki?curid=1851407" title="Samuel Goldwyn Theater">
Samuel Goldwyn Theater

Samuel Goldwyn Theatre – kino w Beverly Hills w stanie Kalifornia. Nazwane na cześć Samuela Goldwyna. Jest miejscem, gdzie Amerykańska Akademia Filmowa ogłasza nominacje do Oscarów.

</doc>
<doc id="1851408" url="https://pl.wikipedia.org/wiki?curid=1851408" title="Trambulina Harghita">
Trambulina Harghita

Trambulina Harghita – nieczynny kompleks dwóch skoczni narciarskich w Rumunii, powstały we wsi Valea Strâmbă w okręgu Harghita.
W skład kompleksu wchodzą skocznie K70 i K25. Organizowano na nim mistrzostwa Rumunii, po raz ostatni w 2006 roku.

</doc>
<doc id="1851409" url="https://pl.wikipedia.org/wiki?curid=1851409" title="Balaena antarctica">
Balaena antarctica



</doc>
<doc id="1851412" url="https://pl.wikipedia.org/wiki?curid=1851412" title="Balaena antipodarum">
Balaena antipodarum



</doc>
<doc id="1851413" url="https://pl.wikipedia.org/wiki?curid=1851413" title="Balaena australis">
Balaena australis



</doc>
<doc id="1851414" url="https://pl.wikipedia.org/wiki?curid=1851414" title="Hunterus temminckii">
Hunterus temminckii



</doc>
<doc id="1851416" url="https://pl.wikipedia.org/wiki?curid=1851416" title="Historia Bukowska">
Historia Bukowska

Historia Bukowska – dzieje miejscowości Bukowsko, znajdującej się w powiecie sanockim w województwie podkarpackim.
Toponimia.
Nazwa wsi pochodzi od polskiej lub ukraińskiej nazwy buka. Najstarsze zapisane nazwy miejscowości Bukowsko to: "Bucowsko", "Bvkowsko" (XV wiek), "Bukosko" (1785); w brzmieniu ukraińskim: "Bukivs’ko" (1851); w brzmieniu łemkowskim: "Butiwsko", "Bukowsko", "Bukisko", w jęz. jidysz בוקאווסק "Bikofsk". Na radzieckich mapach wojskowych z okresu II wojny światowej jako "Буковско".
Przed rozbiorami.
Miejscowość wzmiankowana po raz pierwszy w dokumencie Kazimierza Wielkiego z 1361 jako osada na prawie niemieckim. Zarówno w 1361, jak i w 1468 wzmiankowane jako "Bukowsko Inferius". Pierwszymi odnotowanymi sołtysami bukowskimi byli "Johannes scultenus de Bukowsko", a następnie "Janek scultelo" w 1436. Od 1435 Piotr ze Zboisk, "Petrus de Boyska", "Petrus de Tyrawa", ożeniony z Małgorzatą, 1434-1465 chorąży sanocki, właściciel Zboisk, Wolicy, Bełchówki i Zahoczewia, dziedziczył też Bukowsko.
Od 1477 wieś znalazła się w dobrach, które dzierżawili Jan Herburt z Felsztyna i Odnowa, następnie jego syn Piotr Herburt Felsztyński i potem wnuk Mikołaj Herburt Odnowski z Felsztyna, wojewoda sandomierski. W XV wieku wieś zamieszkiwała w większości ludność polska. W okresie reformacji, za czasów członka wspólnoty braci polskich Jakuba Siemieńskiego, Bukowsko było jednym ze znaczniejszych ośrodków reformacji w regionie. W 1624 nastąpił najazd Tatarów w 1624 roku, w wyniku którego spalono całą wieś z dworem i kościołem, a wielu mieszkańców zostało uprowadzonych w niewolę. Kościół odbudowano w 1710 staraniem właściciela wsi Józefa Ossolińskiego.
W XVIII i XIX wieku było niewielkim miasteczkiem (prawa miejskie uzyskało najprawdopodobniej przed 1748).
Przed rokiem 1716 pomiędzy dolną a górną częścią wsi została lokowana osada targowa, która dała następnie początek osadzie małomiasteczkowej i miastu. W końcu XVIII wieku miejscowość liczyła niespełna 1500 mieszkańców, trudniących się głównie rolnictwem.
Kodeks Dyplomatyczny Małopolski z 1361 wspomina o kościele pw. św. Piotra, który miał kaplicę filialną w miejscowości Wolica, a od 1468 do 1748 należał do łacińskiej parafii w miejscowości Nowotaniec. W roku 1748 Bukowsko dzięki staraniom Ossolińskich uzyskało prawa miejskie oraz przywilej targowy.
Galicja.
Do 1772 roku miasteczko należało administracyjnie do ziemi sanockiej województwa ruskiego I Rzeczypospolitej. Po I rozbiorze Polski znalazło się w cyrkule leskim, a następnie w sanockim. Po reformie administracyjnej w 1864 Bukowsko było siedzibą powiatu sądowego w Galicji. W mieście działało 5 kancelarii adwokackich; poza sądem były tu urząd skarbowy, poczta i szkoła. W 1898 miasto Bukowsko liczyło 1006 mieszkańców (w tym wyznania mojżeszowego 715) i 110 domów, zaś Bukowsko-wieś – 1720 mieszkańców (w tym wyznania rzymskokatolickiego 1604 osoby) i 243 domy. W roku 1898 Gmina Bukowsko liczyła 25 642 osób oraz 3890 domów. W roku 1900 miasto Bukowsko liczyło 991 mieszkańców, natomiast Bukowsko wieś 1830 mieszkańców, na terenie Bukowska w roku tym zamieszkiwało 811 Żydów. Powierzchnia całkowita Bukowska wynosiła w tym czasie 1237 ha. W 1905 Felicja Rotkiewicz posiadała we wsi obszar 86,5 ha. Własność szlachecka (dwór pod nr 219 według numeracji obowiązującej przed rokiem 1946). 
W okresie I wojny światowej od 8 do 10 maja 1915 Bukowsko było miejscem działań wojennych. Rzeka Wisłok w górnym biegu na odcinku od Odrzechowej do Beska stanowiła linię oporu wojsk rosyjskich (m.in. kozaków dońskich) przed nacierającymi od zachodu pułkami austriackimi i niemieckimi. W nocy z 9 na 10 maja pułki bośniackie usiłowały kilkakrotnie sforsować Wisłok w Odrzechowej i Besku, w miejscu gdzie rzeka płynie głębokim jarem. Cmentarz i pomnik upamiętniający ofiary wydarzeń z lat I wojny światowej znajduje się w Bukowsku.
II Rzeczpospolita.
W roku 1921 Bukowsko liczyło 409 budynków i 2473 mieszkańców, w tym 2302 Polaków, 44 Rusinów i 800 Żydów. W roku 1931 liczba budynków mieszkalnych wzrosła do 421, a mieszkańców do 2714 (Polaków). Bukowsko było w tym czasie siedzibą gminy zbiorowej. Znajdował się tutaj sąd grodzki z 3 sędziami, notariusz, posterunek policji, poczta, urząd skarbowy, apteka, drogeria i trzech lekarzy.
II wojna światowa.
Wybuch II wojny światowej ujawnił skrywane dotąd konflikty narodowościowe, jakie istniały tu przed wybuchem wojny. 12 września 1939 po wycofaniu się z Bukowska oddziałów słowackich, koalicjantów III Rzeszy, ludność polska i żydowska stała się obiektem ataków ukraińskich nacjonalistów i popierającej ją ludności W Bukowsku w czasie uroczystości po wkroczeniu Niemców nacjonaliści ukraińscy urządzili następnie okolicznościowe „przechrzczenie” Św. Jana Nepomucena na Iwana.”. Dopiero wkroczenie do miasteczka jednostek Wehrmachtu położyło kres anarchii i pogromom. Kilka miesięcy później administrację w mieście objęli za przyzwoleniem Niemców nacjonaliści ukraińscy. Nowy wójt, Ukrainiec L. Mazur, okazał się aktywnym konfidentem gestapo, znienawidzonym przez Polaków. W okresie okupacji na ludność miejscową denuncjowali przede wszystkim nacjonaliści ukraińscy. 4 marca 1940 na skutek donosów Niemcy urządzili obławę, rewidując każde gospodarstwo i aresztując wielu uczestników konspiracji.
W 1942 ponad 700 żydowskich mieszkańców miasta zostało wywiezionych do obozu w Zasławiu lub zgładzonych w pobliskich lasach. W roku 1943 w Bukowsku mieszkało 2504 Polaków oraz 5 Ukraińców.
Łącznie w latach 1940–1944 w wyniku zbrodni nazistowskich, przy częstym udziale kolaborantów ukraińskich (donosy, aresztowania przez Ukraińską Policję Pomocniczą), zginęło 36 polskich mieszkańców Bukowska.
W okresie wojny mieścił się w Bukowsku sztab niemieckich wojsk okupacyjnych gen. Würtza. W tym też czasie Bukowsko przynależało do placówki nr IV w Nowotańcu, podległej Komendzie Obwodu AK w Sanoku. We wrześniu 1944 podczas operacji dukielsko-preszowskiej w miasteczku stacjonowała niemiecka 68. Dywizja Piechoty (z XXIV Korpusu Pancernego) oraz 96. Dywizja Piechoty pod dowództwem generała porucznika Richarda Wirtza, broniąca pozycji przed nacierającym od wschodu radzieckim 67 Korpusem piechoty oraz 167 i 129 Korpusem strzelców (107 Dywizji Piechoty). Wojska radzieckie zajęły Bukowsko 16 września 1944.
Okres działalności UPA.
Latem 1944 po pierwszych informacjach o akcjach UPA wymierzonych przeciwko ludności polskiej, wójt Mazur został wyrokiem sądu AK zastrzelony. Pierwszy napad UPA na Bukowsko miał miejsce 22 marca 1945, kiedy zlikwidowano posterunek MO. 4/5 kwietnia 1945 roku w kolejnym napadzie spalono większość zabudowań; zabito wówczas 3 osoby oraz zarekwirowano konie, krowy, żywność oraz ubrania i obuwie. Bukowsko było następnie palone przez oddziały UPA trzy razy w marcu, kwietniu i listopadzie 1946 roku. Podczas napadu w nocy z 4 na 5 kwietnia 1946 spalono większość budynków i zabito według różnych źródeł 6 lub 9 Polaków. Po spaleniu wsi jej mieszkańcy zostali w części wysiedleni do północno-zachodnich województw Polski m.in. Namyślina. Miejscowość utraciła prawa miejskie w listopadzie 1946.
Architektura.
Za Herburtów do roku 1577 były tu dwie karczmy z browarami oraz dwa młyny. W roku 1773 rynek miejski w Bukowsku nie był jeszcze do końca zabudowany. Obok domu Lithmana Moszkowica stał dom Wawrzyńca Królickiego, który znajdował się naprzeciwko domu Tobiasza Aronowicza. W środku rynku znajdował się drewniany ratusz. Przy ratuszu czynny był browar oraz słodownia. W roku 1820 ogółem w miasteczku było 49 domów mieszkalnych. Bukowsko według pomiarów sporządzonych w roku 1786 podzielone był na trzy niwy. Niwa pierwsza obejmowała "place miejscowe i domowe ogrody". Niwa druga nosiła nazwę "Dział" i obejmowała grunty do granicy z Nowotańcem na zachodzie na styku z Tokarnią i Wola Piotrową oraz Karlikowem. W niwie drugiej pola orne nazwane były "Sanoczkiem". Niwa trzecia o nazwie "Łaźniakowa Góra" sięgała granicy z Wolicą, Kamiennem, do Bełchówki, dzieliła się na grunty zwane "Podwapienne" oraz "Pasieki" podzielone na trzy części każda. W roku 1942 większość, w tym głównie żydowskie domy wokół rynku zostały rozebrane.
Żydzi.
W roku 1921 w Bukowsku mieszkało 650 Żydów, którzy posiadali dwie synagogi w górnej części rynku na tzw. Targowisku, miasto było siedzibą kahału, zdecydowaną przewagę posiadali chasydzi. Kahał bukowski liczył wtedy ok. 1500 wiernych. Do II wojny światowej kolejnymi cadykami z dynastii dynowskiej byli:
Na terenie miejscowości znajduje się Cmentarz żydowski w Bukowsku
Pogrom.
13 września 1939 Ukraińcy z Woli Sękowej oraz okolicznych wsi dokonali pogromu na żydowskich mieszkańcach miasta, niszczyli ich mieszkania oraz ograbili sklepy żydowskie. Następnie, wiosną 1942 w Bukowsku utworzone zostało getto, w którym znaleźli się Żydzi z Bukowska, Komańczy, Niebieszczan, Nowotańca, Markowiec, Pielni i Tokarni. Getto otoczone było drutem kolczastym. Likwidacja getta nastąpiła 15 października 1942 roku – część Żydów Niemcy stracili na miejscu, a pozostałych ludzi wywieziono do obozu koncentracyjnego w Zasławiu tzw. Zwangsarbeitslager Zaslaw. Łącznie eksterminacji poddano 1500 żydowskich mieszkańców.
Wyznawcy obrządku greckokatolickiego.
Apostolska Administracja Łemkowszczyzny, dekanat bukowski obejmował: Karlików, Przybyszów, Wola Piotrowa, Morochów, Zawadka Morochowska, Nowosielce, Pielnia, Dudyńce, Płonna, Kamienne, Wysoczany, Puławy, Tokarnia, Wisłok Dolny, Wisłok Górny, Wola Sękowa, Nagórzany, Wolica, Bełchówka, Ratnawica.
Emigracja.
Po roku 1848 nasiliły się procesy migracyjne ludności:

</doc>
<doc id="1851417" url="https://pl.wikipedia.org/wiki?curid=1851417" title="Wołoszynowski">
Wołoszynowski

Wołoszynowski ("Junosza odmienna") – polski herb szlachecki z nobilitacji, odmiana herbu Junosza.
Opis herbu.
Opis zgodnie z klasycznymi regułami blazonowania:
W polu czerwonym baran srebrny, kroczący, nad którym gwiazda złota.
Klejnot nieznany.
Labry czerwone, podbite srebrem.
Najwcześniejsze wzmianki.
Herb taki został nadany 20 marca 1578 Machnio Wołoszynowskiemu. Jednakże Machnio został do herbu przypuszczony przez nieznanych szlachciców, nie wiadomo czy używali oni Junoszy czy też identycznego herbu.
Herbowni.
Wołoszynowski.

</doc>
<doc id="1851420" url="https://pl.wikipedia.org/wiki?curid=1851420" title="Grand Prix Stanów Zjednoczonych – Wschód Formuły 1">
Grand Prix Stanów Zjednoczonych – Wschód Formuły 1

 Grand Prix Stanów Zjednoczonych - Wschód – wyścig zaliczany do Mistrzostw Świata Formuły 1, organizowany od sezonu 1982 do sezonu 1988.

</doc>
<doc id="1851421" url="https://pl.wikipedia.org/wiki?curid=1851421" title="Stanisław Mastalerz">
Stanisław Mastalerz

Stanisław Mastalerz, "Karol Gorczek", "Wiktor Gans" (ur. 7 maja 1895 w Szarleju, zm. 6 listopada 1959 w Katowicach) − kapitan piechoty Wojska Polskiego, działacz niepodległościowy, kawaler Orderu Virtuti Militari, uczestnik powstań śląskich.
Życiorys.
Urodził się 7 maja 1895 w Szarleju (obecnie dzielnica Piekar Śląskich), w rodzinie Wiktora i Józefy z Michalaków. Od 1908 r. pracował w kopalni „Helena” w Piekarach, gdzie wstąpił do Związku Wzajemnej Pomocy i Zjednoczenia Zawodowego Polskiego. Podczas I wojny światowej służył w armii pruskiej na froncie zachodnim. W 1917 roku został ciężko ranny i odesłany do Gliwic. Tutaj pracował w zakładach zbrojeniowych. W pierwszym powstaniu śląskim nie uczestniczył, w drugim pełnił funkcję komendanta Polskiej Organizacji Wojskowej Górnego Śląska i centrali Wychowania Fizycznego, a w trzecim powstaniu był już dowódcą 4 Gliwicko-Toszeckiego Pułku Piechoty im. Stefana Batorego.
Po powstaniach służył w 2 pułku piechoty Legionów w Krakowie, a jednocześnie odbywał kurs oficerski. W 1922 r. wrócił do Katowic jako, że jego rodzinne strony pozostały w granicach Niemiec. Zwolniony do rezerwy w 1924 roku. Czynny w organizacjach kombatanckich, członek redakcji pisma „Polak” (1924–1925) i „Polska Zachodnia” (1926–1928). W latach 1934–1939 pracował w zawodowej straży pożarnej, jednocześnie od 1934 roku etatowy sekretarz generalny Związku Powstańców Śląskich.
Zweryfikowany w stopniu porucznika ze starszeństwem z dniem 1 czerwca 1920 roku w korpusie oficerów piechoty. W 1934 roku, jako oficer pospolitego ruszenia piechoty, pozostawał w ewidencji Powiatowej Komendy Uzupełnień Katowice. Posiadał przydział do Oficerskiej Kadry Okręgowej Nr V. Był wówczas „przewidziany do użycia w czasie wojny”.
W 1939 roku zmobilizowany, oficer w sztabie 23 Dywizji Piechoty. Od 1940 roku w PSZ na Zachodzie. W latach 1943−1945 członek Towarzystwa Kooperatystów Polskich. W 1944 roku ukończył w Anglii, w Manchesterze kurs dla oficerów wojsk sprzymierzonych, w 1945 przeszedł przeszkolenie w Chartres we Francji, po czym objął obowiązki oficera łącznikowego przy Naczelnym Dowództwie Wojsk Sprzymierzonych w Ludwigsburgu, pomagając rodakom przebywającym w obozach w Niemczech. Wrócił do Polski w stopniu kapitana piechoty rezerwy i został zarejestrowany w jednej z rejonowych komend uzupełnień.
Miłośnik sportu, a zwłaszcza piłki nożnej, w 1919 roku gliwickiej gazecie „Sztandar Polski” opublikował pierwsze polskie przepisy gry w piłkę nożną. Od 1909 działacz, a potem naczelnik Towarzystwa Gimnastycznego „Sokół” w Gliwicach. Od 2008 roku w Piekarach Śląskich odbywa się Międzynarodowy Turniej Halowej Piłki Nożnej o Puchar im. Stanisława Mastalerza. Jego imię nosi również Zespół Szkół nr 7 w Katowicach. Dał pomysł usypania Kopca Wyzwolenia. Został pochowany na cmentarzu garnizonowym w Katowicach.
W 1919 ożenił się z Franciszką Złotosiówną, dzieci nie miał.

</doc>
<doc id="1851422" url="https://pl.wikipedia.org/wiki?curid=1851422" title="Nedeljko Čabrinović">
Nedeljko Čabrinović

Nedeljko Čabrinović, cyr. Недељко Чабриновић (ur. 2 lutego 1885 w Sarajewie, zm. 23 stycznia 1916 w Terezinie) − członek grupy Czarna Ręka i jeden z uczestników zamachu na życie arcyksięcia Franciszka Ferdynanda w Sarajewie 28 czerwca 1914 roku.
Čabrinović był trzecim z zamachowców, który znajdował się na trasie przejazdu arcyksięcia. Dwaj poprzedzający go zamachowcy nie zdołali jednak podjąć próby zamachu. Čabrinoviciowi udało się rzucić w samochód arcyksięcia granat, który jednak Franciszek Ferdynand zdążył odrzucić z dachu auta. Granat wybuchł pod kołami następnego w kolumnie pojazdu, raniąc płk. Merizziego, hr. Boos-Waldecka i kilku widzów. Sam Čabrinović rzucił się do ucieczki, połykając przy okazji cyjanek. Trucizna nie zadziałała jednak z powodu swojej starości, a zamachowiec został ujęty na miejscu.
Skazany na 20 lat pozbawienia wolności. Zmarł w twierdzy Terezin na gruźlicę.

</doc>
<doc id="1851423" url="https://pl.wikipedia.org/wiki?curid=1851423" title="Walak">
Walak

Walak – sześćdziesiąty drugi duch "Goecji" w tradycji okultystycznej. Znany również pod imionami Valac, Valak, Wolak, Walu, Valu, Łalak, Ualac, Valax i Valic, Walaszczyk. By go przywołać i podporządkować, potrzebna jest jego pieczęć, która według "Goecji" powinna być zrobiona z rtęci.
Jest wielkim i potężnym przywódcą piekła. Rozporządza 38, a według "Dictionnaire Infernal," 30 legionami duchów.
Wie, gdzie są ukryte skarby oraz planety. Posiada wiedzę na temat miejsca przebywania węży. Na zlecenie może je (skarby i węże) przynieść egzorcyście.
Wezwany, ukazuje się pod postacią dziecka ze skrzydłami anioła, które ujeżdża dwugłowego smoka.

</doc>
<doc id="1851424" url="https://pl.wikipedia.org/wiki?curid=1851424" title="Valac">
Valac



</doc>
<doc id="1851425" url="https://pl.wikipedia.org/wiki?curid=1851425" title="Valak">
Valak



</doc>
<doc id="1851426" url="https://pl.wikipedia.org/wiki?curid=1851426" title="Zastrzeżenie">
Zastrzeżenie



</doc>
<doc id="1851429" url="https://pl.wikipedia.org/wiki?curid=1851429" title="Balaena glacialis">
Balaena glacialis



</doc>
<doc id="1851430" url="https://pl.wikipedia.org/wiki?curid=1851430" title="Balaena biscayensis">
Balaena biscayensis



</doc>
<doc id="1851431" url="https://pl.wikipedia.org/wiki?curid=1851431" title="Balaena nordcaper">
Balaena nordcaper



</doc>
<doc id="1851433" url="https://pl.wikipedia.org/wiki?curid=1851433" title="Blowatz">
Blowatz

Blowatz – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neuburg.

</doc>
<doc id="1851434" url="https://pl.wikipedia.org/wiki?curid=1851434" title="Wolak">
Wolak



</doc>
<doc id="1851435" url="https://pl.wikipedia.org/wiki?curid=1851435" title="Walu">
Walu



</doc>
<doc id="1851436" url="https://pl.wikipedia.org/wiki?curid=1851436" title="Boiensdorf">
Boiensdorf

Boiensdorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neuburg.

</doc>
<doc id="1851438" url="https://pl.wikipedia.org/wiki?curid=1851438" title="Miasteczko Salem (ujednoznacznienie)">
Miasteczko Salem (ujednoznacznienie)



</doc>
<doc id="1851440" url="https://pl.wikipedia.org/wiki?curid=1851440" title="Hornstorf (Meklemburgia-Pomorze Przednie)">
Hornstorf (Meklemburgia-Pomorze Przednie)

Hornstorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neuburg.

</doc>
<doc id="1851441" url="https://pl.wikipedia.org/wiki?curid=1851441" title="Łalak">
Łalak



</doc>
<doc id="1851442" url="https://pl.wikipedia.org/wiki?curid=1851442" title="Ualac">
Ualac



</doc>
<doc id="1851443" url="https://pl.wikipedia.org/wiki?curid=1851443" title="Valax">
Valax



</doc>
<doc id="1851444" url="https://pl.wikipedia.org/wiki?curid=1851444" title="Valic">
Valic



</doc>
<doc id="1851446" url="https://pl.wikipedia.org/wiki?curid=1851446" title="Hornstorf">
Hornstorf

Niemcy.
1 gmina:
1 dzielnica miasta:
1 dzielnica gminy:

</doc>
<doc id="1851453" url="https://pl.wikipedia.org/wiki?curid=1851453" title="Eubalaena sieboldii">
Eubalaena sieboldii



</doc>
<doc id="1851454" url="https://pl.wikipedia.org/wiki?curid=1851454" title="Krusenhagen">
Krusenhagen

Krusenhagen – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neuburg.

</doc>
<doc id="1851455" url="https://pl.wikipedia.org/wiki?curid=1851455" title="François Nicholas Riss">
François Nicholas Riss

François Nicholas Riss (ur. 1804 w Moskwie, zm. 1886) (ros. Рисс Франц Николаевич) – malarz pochodzenia francuskiego, działający we Francji i Rosji. 
Urodzony w Rosji, studiował malarstwo we Francji w pracowni barona Antoine-Jean Grosa. Jego małżonka, Paulina, również zajmowała się malarstwem. 
Podczas pobytu we Francji stworzył kilka obrazów, głównie portretów, w tym znany portret odkrywcy Kanady Jacques'a Cartiera. W latach trzydziestych XIX wieku powrócił do Rosji i zamieszkał w Petersburgu. Stworzył tam portrety m.in. kniazia Grigorija Wołkońskiego, poety Wasilija Żukowskiego, kniazia Aleksieja Golicyna z synem. Za portret Żukowskiego został mianowany 1833 akademikiem malarstwa portretowego. W roku 1863 został wybrany członkiem honorowym Akademii Sztuk Pięknych. 
Riss uczestniczył w pracach nad polichromią Soboru Isaakijewskiego w Sankt-Petersburgu.
Jego syn Paweł Riss (1831-1861) był podróżnikiem i pisarzem. Podróżował po Kaukazie i północnej Persji, napisał "Общие замечания о южном береге Каспийского моря" (Ogólne uwagi o południowym wybrzeżu Morza Kaspijskiego). 

</doc>
<doc id="1851457" url="https://pl.wikipedia.org/wiki?curid=1851457" title="Ład jałtański">
Ład jałtański



</doc>
<doc id="1851463" url="https://pl.wikipedia.org/wiki?curid=1851463" title="Reed Zuehlke">
Reed Zuehlke

Reed Johann Zuehlke (ur. 26 października 1960 w Eau Claire) – amerykański skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 34. miejsce w klasyfikacji generalnej.
Brał udział w mistrzostwach świata w Oslo oraz igrzyskach olimpijskich w Sarajewie i Calgary, ale bez sukcesów.

</doc>
<doc id="1851465" url="https://pl.wikipedia.org/wiki?curid=1851465" title="Peter Robinson (polityk)">
Peter Robinson (polityk)

Peter Robinson (ur. 29 grudnia 1948 w Belfaście) – północnoirlandzki polityk, członek i aktualny przywódca Demokratycznej Partii Unionistycznej (DUP). Od 5 czerwca 2008 pełni urząd pierwszego ministra Irlandii Północnej. Równocześnie jest członkiem brytyjskiej Izby Gmin.
Robinson nie ukończył studiów, lecz tylko szkołę policealną. Przed rozpoczęciem kariery politycznej pracował jako pośrednik na rynku nieruchomości. W latach 1975-79 pełnił głównie techniczną i organizacyjną funkcję sekretarza generalnego DUP. W 1977 został wybrany do rady miasta Castlereagh (zasiadał w niej przez 30 kolejnych lat, łącząc te obowiązki ze swoimi innymi urzędami i funkcjami). W 1979 został członkiem Izby Gmin, gdzie reprezentuje okręg wyborczy Belfast East. Rok później objął stanowisko zastępcy lidera DUP. W 1996 został członkiem Forum Irlandii Północnej, którego prace były częścią procesu pokojowego, który doprowadził do podpisania porozumienia wielkopiątkowego. W 1998 wziął udział w pierwszych wyborach do nowo utworzonego Zgromadzenia Irlandii Północnej i uzyskał w nim miejsce.
W latach 1999-2000 i ponownie 2001-02 sprawował urząd ministra rozwoju regionalnego w autonomicznym rządzie Irlandii Północnej. Po trwającym ponad cztery lata okresie zawieszenia autonomii tego regionu, w 2007 powrócił do reaktywowanego rządu jako minister finansów i personelu. W kwietniu 2008 DUP wybrała go na swojego lidera po tym, jak wieloletni przywódca partii Ian Paisley ogłosił przejście na polityczną emeryturę. Formalnie objął władzę w partii z końcem maja 2008, a kilka dni później przejął od Paisleya funkcję szefa rządu.
Zgodnie z brytyjskim prawem, zasiadanie w parlamencie Irlandii Północnej, a nawet kierowanie jej rządem, nie stanowi przeszkody, aby pozostawać członkiem Izby Gmin. Robinson korzysta z tego przywileju i łączy pracę w Belfaście i Londynie.
Prywatnie od 1970 jest żonaty z Iris Robinson, która także jest politykiem. W 2001 została wybrana do Izby Gmin, reprezentując okręg wyborczy Strangford. Tym samym państwo Robinson zostali pierwszym małżeństwem w dziejach północnoirlandzkiej delegacji do brytyjskiego parlamentu. Mają troje dzieci.

</doc>
<doc id="1851466" url="https://pl.wikipedia.org/wiki?curid=1851466" title="Neuburg">
Neuburg

Niemcy:
Zobacz też:

</doc>
<doc id="1851468" url="https://pl.wikipedia.org/wiki?curid=1851468" title="Jurgiewicz">
Jurgiewicz

Jurgiewicz – polski herb szlachecki z nobilitacji.
Opis herbu.
W polu złotym głowa jelenia na wprost naturalna.
Klejnot: pięć piór strusich.
Labry: na górze błękitne, podbite złotem, na dole czerwone, podbite złotem.
Józef Szymański opisuje barwy herbu jako nieznane.
Najwcześniejsze wzmianki.
Nadany 17 września 1585 Janowi Jurgiewiczowi, rotmistrzowi piechoty węgierskiej i Kasprowi Jurgiewiczowi. Anna Wajs pisze, że nobilitacja objęła tylko Kacpra, nastąpiła w 1580 i była nagrodą za odwagę stryja - Jana, poległego pod Wielkimi Łukami. Ponadto, Kaspra miano według niej przypuścić do herbu Napiwon.
Herbowni.
Jurgiewicz.

</doc>
<doc id="1851476" url="https://pl.wikipedia.org/wiki?curid=1851476" title="Nils Stolzlechner">
Nils Stolzlechner

Nils Stolzlechner (ur. 5 maja 1962) – amerykański skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 49. miejsce w klasyfikacji generalnej.
Brał udział w mistrzostwach świata w Oslo i Seefeld in Tirol, ale bez sukcesów.

</doc>
<doc id="1851478" url="https://pl.wikipedia.org/wiki?curid=1851478" title="Ocena tłumaczenia maszynowego">
Ocena tłumaczenia maszynowego

Istnieją rozmaite metody oceny tłumaczenia maszynowego ().
Tłumaczenie „tam i z powrotem” (ang. "round-trip translation").
Tłumaczenie „tam i z powrotem” (ang. "round-trip translation", back translation) jest najbardziej wszechobecną metodą ewaluacji. Polega ono na ocenie silnika tłumaczenia maszynowego poprzez przetłumaczenie tekstu ze źródłowego języka na język docelowy, a następnie z powrotem na język źródłowy wykorzystując ten sam silnik.
Chociaż intuicyjnie ta metoda wydaje się być dobra, pokazano, że tłumaczenie „tam i z powrotem” jest słabym wyznacznikiem jakości. Przyczyna tej słabości jest dość intuicyjna. Metoda tłumaczenia “tam i z powrotem” nie testuje jednego systemu, ale dwa: parę językową silnika do tłumaczenia na język docelowy oraz parę językową tłumaczącą z powrotem na język docelowy.
Rozważmy dwa poniższe przykłady tłumaczenia “tam i z powrotem” z języka angielskiego na włoski i portugalski (Somers 2005):
W pierwszym przykładzie, gdzie tekst jest przetłumaczony na język włoski, a później z powrotem na angielski, mimo że angielski tekst jest znacznie zniekształcony, wersja włoska jest solidnym tłumaczeniem. W drugim przykładzie, mimo że tekst przetłumaczony z powrotem na angielski jest doskonały, tłumaczenie portugalskie nie ma żadnego sensu.
Tłumaczenie „tam i z powrotem” może być użyteczne do generowania śmiesznych wyrażeń, metoda ta jest niedoskonała, jeśli chodzi o wszelkie poważne studia jakości danych wyjściowych tłumaczenia maszynowego.
Ocena przez człowieka.
W tym akapicie opisane zostaną dwa projekty, które miały znaczący wpływ na rozwój tej dziedziny lingwistyki komputerowej jaką jest tłumaczenie automatyczne:
Eksperyment przeprowadzony przez ALPAC ("Automatic Language Processing Advisory Committee").
Komisja ALPAC powołana została w 1964 przez rząd Stanów Zjednoczonych. Złożona była z siedmiu naukowców pod przewodnictwem Johny’ego R. Pierce’a. W raporcie przygotowanym przez komisję znaczące miejsce odgrywał eksperyment porównujący tłumaczenie stworzone przez człowieka z tłumaczeniem maszynowym.
Podstawą ewaluacji ustanowiono dwa kryteria: zrozumiałość oraz wierność oryginałowi. Oceniane były tłumaczenia dokonane przez systemy do tłumaczenia automatycznego z języka rosyjskiego na język angielski. Sędziami oceniającymi poprawność tłumaczenia były odpowiednio dobrane osoby. Sędziowie dzielili się na dwie grupy:
Zrozumiałość oceniana była w skali 1-9, bez odniesienia do oryginalnego zdania w języku rosyjskim. Wierność tłumaczenia natomiast oceniania była z pośrednim odniesieniem do oryginału: sędziowie otrzymywali zdanie przetłumaczone przez system oraz jego wzorcowe tłumaczenie wykonane przez człowieka. Musieli postarać się wynieść jak najwięcej informacji ze zdania przetłumaczonego przez system tłumaczenia maszynowego, a następnie ocenić, ile nowych informacji wniosło zdanie wzorcowe względem badanego tłumaczenia. Im wyższą ocenę postawili, tym gorsza była wierność tłumaczenia maszynowego. Wniesienie nowych informacji przez tłumaczenie wzorcowe oceniane było w skali 0-9.
Przygotowana przez autorów eksperymentu skala zawierała dla każdej oceny opis słowny, aby ocena wydana przez sędziów była jak najbliższa rzeczywistej wartości tłumaczenia. Przykładowe opisy skali oceniania zrozumiałości:
Przykładowe opisy skali oceniania ilości informacji wnoszonej przez tłumaczenie wzorcowe względem ocenianego tłumaczenia:
Powyżej opisana procedura ewaluacji tłumaczeń została przeprowadzona dla sześciu tłumaczeń: trzech tłumaczeń maszynowych i trzech wykonanych przez człowieka. Tłumaczone były fragmenty rosyjskiej publikacji zróżnicowane pod względem treści.
W wyniku tego eksperymentu pokazano, że tłumaczenie wykonywane przez ludzi jest dużo lepszej jakości niż tłumaczenie maszynowe. Pośród różnych ocenianych tłumaczeń automatycznych znalazły się lepsze i gorsze, jednak średnio tłumaczenia te otrzymywały oceny w środku skali pomiędzy najlepszym a najgorszym możliwym tłumaczeniem.
Human Language Technologies Program prowadzony przez agencję ARPA.
W ramach tego programu ARPA stworzyła metody ewaluacji systemów tłumaczenia maszynowego, które używane są do dzisiaj.
Program ewaluacji zakładał testowanie systemów tłumaczenia wykorzystujących różnorodne metody tłumaczenia: statystyczne, bazujące na regułach gramatycznych oraz wspomagane przez człowieka.
Automatyczna ocena.
Miara ewaluacji danych wyjściowych tłumaczenia maszynowego jest miarą jakości tych danych. Jakość tłumaczenia jest z natury subiektywna, nie ma obiektywnego czy wymiernego „dobra”. Dlatego też zadaniem każdej miary jest przypisanie punktów jakości w taki sposób, aby korelowały z ludzkim osądem jakości. Miara powinna wysoko punktować te tłumaczenia, które i ludzie oceniliby wysoko, a nisko te, którym ludzie daliby mało punktów. Ludzki osąd jest wykorzystywany jako punkt odniesienia do oceniania automatycznych miar, jako że ludzie są odbiorcami danych wyjściowych tłumaczenia.
Korelacja między miarą a ludzkim osądem jest ogólnie przeprowadzana na dwóch poziomach. Na poziomie zdania punkty są obliczane przez miarę dla zbioru przetłumaczonych zdań, a następnie korelowane z ludzkim osądem dla tych samych zdań. Na poziomie korpusu punkty za zdania są sumowane za zarówno ludzki osąd, jak i za miarę, a następnie te sumy są korelowane. Banerjee et al. (2005) przedstawili liczby, które pokazują, że korelacja na poziomie zdań jest znacznie gorsza niż ta na poziomie korpusu (przynajmniej na ich miarach).
Nawet jeśli miara dobrze koreluje się z ludzkim osądem na jednym korpusie, nie znaczy to, że poradzi sobie z innym korpusem. Dobra wydajność miary poprzez typy tekstu albo domeny jest ważna dla możliwości wielokrotnego wykorzystania tej miary.
Kolejnym ważnym czynnikiem użyteczności miary ewaluacji jest posiadanie dobrej korelacji, działającej nawet z niewielkimi ilościami danych. Turian et al. (2003) piszą, że „Każda miara oceny tłumaczenia maszynowego jest mniej solidna na krótszych tłumaczeniach” i pokazują, że zwiększając ilość danych zwiększamy niezawodność miary. Jednakże dodaję, że „…solidność na krótszych tekstach, tak krótkich jak jedno zdanie lub nawet jedna fraza, jest wysoce pożądane, ponieważ solidna miara oceny tłumaczenia maszynowego może znacznie przyspieszyć analizę badawczą danych”.
Banerjee et al. (2005) podkreślają pięć atrybutów, które powinna posiadać dobra automatyczna miara: korelacja, czułość, konsekwencja, solidność i ogólność. Każda dobra miara musi wysoce korelować z ludzkim osądem, musi być konsekwentna: dawać podobne rezultaty tego samego tłumaczenia maszynowego na podobnym tekście. Musi być czuła na różnice między systemami tłumaczenia maszynowego i solidna w tych systemach, które podobnie oceniają. Miara musi być ogólna – powinna działać z różnymi domenami tekstu, w różnych zakresach scenariuszy i zadań tłumaczenia automatycznego.
BLEU.
BLEU jest jedną z pierwszych miar, które wykazały wysoką korelację ludzką oceną jakości. Jest ona obecnie jedną z najpopularniejszych metod w tym polu. Jej główna idea brzmi „im bliższe tłumaczenie maszynowe jest profesjonalnemu tłumaczeniu ludzkiemu, tym jest lepsze”. Miara ta oblicza punkty za indywidualne segmenty, zwykle zdania, a następnie liczy średnią tych punktów na całym korpusie. Udowodniono, że wysoko koreluje ona z ludzkim osądem jakości na poziomie korpusu.
BLEU wykorzystuje zmodyfikowaną formę precyzji, aby porównać tłumaczenie kandydujące z wieloma nawiązującymi (wzorcowymi) tłumaczeniami. Miara modyfikuje prostą precyzję, ponieważ systemy tłumaczenia maszynowego generują więcej słów niż istnieje w tekście wzorcowym.
NIST.
Miara NIST jest oparta na mierze BLEU z pewnymi przeróbkami. Podczas gdy BLEU liczy n-gramy precyzji dodając równe wagi do każdego z nich, NIST liczy również jaką wartość informacji niesie ze sobą konkretny n-gram. Czym rzadszy jest n-gram, tym większą wagę będzie miał przypisaną.
Na przykład: jeśli dwugram „być może” jest poprawnie dopasowany, otrzyma on niższą wagę niż dwugram „interesujące obliczenia”, gdyż jest mniej prawdopodobne, że on wystąpi. NIST różni się od BLEU także liczeniem „kary zwięzłości”, o ile małe różnice w długości tłumaczenia nie mają tak wielkiego wpływu na cały przyznany wynik.
WER.
Współczynnik błędu rozpoznawania słów (ang. WER – Word Error Rate) jest metryką, która bazuje na odległości Levensteina. Przykładowo, odległość Levensteina pomiędzy słowami „mama” i „matka” wynosi 2, ponieważ wyrazy te różnią się dwiema literami (drugie m w wyrazie „mama” zmienione na t oraz dołożone k). Różnica pomiędzy tą metryką a WER polega na tym, że metryka Levensteina określa odległość pomiędzy literami, natomiast WER opisuje odległość pomiędzy słowami. Początkowo WER był używany do ewaluacji systemów rozpoznawania mowy, jednak wykorzystuje się go również w ewaluacji tłumaczenia maszynowego. Metryka ta bazuje na obliczeniu ilości słów, które różnią się, jeśli porówna się tekst otrzymany w wyniku tłumaczenia maszynowego i wzorcowego tłumaczenia referencyjnego wykonanego przez człowieka.
Nieco zmodyfikowaną metryką jest metryka PER. Określa ona współczynnik błędu rozpoznawania słów niezależny od pozycji (ang. PER: position-independent word error rate).
METEOR.
Metryka METEOR została stworzona, aby uzupełnić niektóre braki metryki BLEU. Metryka ta bazuje na ważonej średniej harmonicznej precyzji i odwołań.
METEOR zawiera także inne cechy, których nie znajdziemy w innych metrykach. Są to na przykład: dopasowanie synonimów (metryka dopasowuje nie tylko słowa będące dosłownym tłumaczeniem, ale również wyrazy bliskoznaczne). Przykładowo, jeśli słowo „dobry” występuje w tłumaczeniu referencyjnym a słowo „niezły” występuje w ocenianym tłumaczeniu, system ewaluujący policzy to jako dobre dopasowanie. Metryka zawiera również narzędzie, które odwołuje się do formy bazowej danego słowa i dopasowuje formy podstawowe.
Dodatkowym atutem tej metryki jest modularna implementacja, która pozwala na łatwe dodawanie nowo utworzonych modułów.

</doc>
<doc id="1851480" url="https://pl.wikipedia.org/wiki?curid=1851480" title="Divizia Naţională (2007/2008)">
Divizia Naţională (2007/2008)

Sezon 2007/2008 był 17. edycją rozgrywek o mistrzostwo Mołdawii. Tytuł mistrza kraju obronił zespół Sheriff Tyraspol. Tytuł króla strzelców przypadł Igorowi Picuşceacowi, który w barwach FC Tiraspolu i Sheriffa Tyraspol strzelił 14 goli.
Zespoły.
 
Tabela końcowa.
Po sezonie doszło do fuzji zespołów CSCA-Steaua Kiszyniów i Rapid Ghidighici. Nowy zespół przyjął nazwę CSCA-Rapid Ghidighici.
Żaden zespół nie spadł, ale Politehnica Kiszyniów wycofała się 1 lipca 2008 przed startem nowego sezonu. 

</doc>
<doc id="1851483" url="https://pl.wikipedia.org/wiki?curid=1851483" title="Chris Hastings">
Chris Hastings

Christopher Scott Hastings (ur. 17 sierpnia 1964 w Hanover) – amerykański skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 53. miejsce w klasyfikacji generalnej.
Brał udział w mistrzostwach świata w 1987 w Oberstdorfie i zimowych igrzyskach w 1988 w Calgary, ale bez sukcesów.
Jego brat, Jeff Hastings, również był skoczkiem narciarskim.

</doc>
<doc id="1851484" url="https://pl.wikipedia.org/wiki?curid=1851484" title="Neuburg (Meklemburgia-Pomorze Przednie)">
Neuburg (Meklemburgia-Pomorze Przednie)

Neuburg – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, siedziba urzędu Neuburg.

</doc>
<doc id="1851488" url="https://pl.wikipedia.org/wiki?curid=1851488" title="Inżynieria rehabilitacyjna">
Inżynieria rehabilitacyjna

Inżynieria rehabilitacyjna – dziedzina inżynierii biomedycznej, zajmująca się wykorzystaniem osiągnięć techniki w rehabilitacji osób z różny rodzajem i poziomem deficytów, głównie funkcjonalnych: osób niepełnosprawnych, osób w podeszłym wieku, a także pacjentów wykorzystujących osiągnięcia inżynierii rehabilitacyjnej okresowo podczas fazy zdrowienia. Obejmuje szereg zagadnień głównie z zakresu biomechaniki, protetyki i propedeutyki nauk medycznych.

</doc>
<doc id="1851489" url="https://pl.wikipedia.org/wiki?curid=1851489" title="Justimonti">
Justimonti

Justimonti – polski herb szlachecki z nobilitacji.
Opis herbu.
Na tarczy dzielonej w pas w polu górnym, czerwonym, głowa ośla na wprost, popielata; w polu dolnym, błękitnym, sześć pagórków zielonych, na nich krzyż, pod nimi ciołek czerwony.
Klejnot: pół kozła wspiętego.
Labry z prawej czerwone, podbite popielatym, z lewej zielone, podbite błękitem.
Najwcześniejsze wzmianki.
Nadany 15 kwietnia 1589 Wawrzyńcowi Justimontiemu z Bolonii. Herb powstał przez adopcję do Półkozica. Adopcja, dokonana przez Mikołaja Wolskiego, była nagrodą za udział w obronie Krakowa przed arcyksięciem Maksymilianem.
Herbowni.
Justimonti.

</doc>
<doc id="1851491" url="https://pl.wikipedia.org/wiki?curid=1851491" title="Mahmud al-Kaszgari">
Mahmud al-Kaszgari

Mahmud al-Kaszgari, także: Mahmud z Kaszgaru, Mahmud Kaszgarski (XI w.) – filolog, językoznawca i leksykograf muzułmański pochodzenia turkijskiego.
Życiorys.
Pochodził z arystokracji Kaszgaru. Jego przodkowie byli emirami (begami) zarządzającymi okręgami (wilajetami) zamieszkałymi głównie przez Oguzów. Wysoko wykształcony; znał język arabski i perski. W czasie swych licznych podróży przez miasta, osady, koczowiska i pastwiska osiadłych i koczujących plemion tureckich (Oguzów, Turkmenów, Kirgizów, Czigilów, Jagmanów, Tuchsi, Pieczyngów, Kipczaków, Baszgirtów, Basmilów, Czaruków, Czomulów, Jabāków i in.) zbierał materiał etnograficzny, geograficzny, a zwłaszcza językowy.
Twórczość.
Jego jedyne zachowane dzieło "Dywan języków turkijskich" (oryg. "Dīwānu l-Luġat al-Turk" – "Słownik języków turkijskich") znany jest tylko z jednego odpisu z 1266. Składa się ono z kilku części:
Przyczyną jego napisania była prawdopodobnie chęć ukazania innym nacjom, zwłaszcza dworowi abbasydzkiemu, kultury, języków, wierzeń, obyczajów, zalet i dorobku swych współrodaków, ludów turkijskich. Za jego życia trwała właśnie ekspansja Turków Seldżuckich (Seldżuków) na kraje arabskie.
W roku 2017 słownik ten został wpisany na listę "Pamięć Świata" UNESCO.
Przekład polski.
Jeden z fragmentów poetyckich "Dywanu" w tłumaczeniu na język polski Eleonory Karpuk zamieszczono w zbiorze:

</doc>
<doc id="1851496" url="https://pl.wikipedia.org/wiki?curid=1851496" title="Dennis McGrane">
Dennis McGrane

Dennis Robert McGrane (ur. 7 lipca 1962 r. w Denver) – amerykański skoczek narciarski. Najlepsze wyniki w Pucharze Świata osiągnął w sezonie 1983/1984, kiedy zajął 45. miejsce w klasyfikacji generalnej.
Brał udział w igrzyskach w Sarajewie i Calgary, ale bez sukcesów.

</doc>
<doc id="1851503" url="https://pl.wikipedia.org/wiki?curid=1851503" title="Bibow">
Bibow

Bibow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neukloster-Warin.

</doc>
<doc id="1851508" url="https://pl.wikipedia.org/wiki?curid=1851508" title="Richard Lee Mewborn">
Richard Lee Mewborn



</doc>
<doc id="1851510" url="https://pl.wikipedia.org/wiki?curid=1851510" title="Divizia Naţională (2008/2009)">
Divizia Naţională (2008/2009)

Sezon 2008/2009 był 18. edycją rozgrywek o mistrzostwo Mołdawii. Tytuł mistrza kraju obronił zespół Sheriff Tyraspol. Tytuł króla strzelców przypadł Olegowi Andronicowi, który w barwach Zimbru Kiszyniów strzelił 16 goli.
Zespoły.
 

</doc>
<doc id="1851512" url="https://pl.wikipedia.org/wiki?curid=1851512" title="František Pustka">
František Pustka

František Pustka (ur. 1966) – czechosłowacki skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 45. miejsce w klasyfikacji generalnej.

</doc>
<doc id="1851515" url="https://pl.wikipedia.org/wiki?curid=1851515" title="Milan Cahlík">
Milan Cahlík

Milan Cahlík (ur. 1965) – czechosłowacki skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 70. miejsce w klasyfikacji generalnej.

</doc>
<doc id="1851520" url="https://pl.wikipedia.org/wiki?curid=1851520" title="Czermak">
Czermak



</doc>
<doc id="1851521" url="https://pl.wikipedia.org/wiki?curid=1851521" title="Materiał pędny">
Materiał pędny

Materiały pędne to ogólna nazwa paliw do silników spalinowych.
Materiały pędne rakietowe.
Substancje chemiczne stosowane jako paliwo w silnikach rakietowych. Są zdolne do egzotermicznego rozkładu lub spalania z wydzieleniem dużych ilości gazów.
Według stanu skupienia:
Według ilości składników:

</doc>
<doc id="1851522" url="https://pl.wikipedia.org/wiki?curid=1851522" title="Régis François Gignoux">
Régis François Gignoux

Régis François Gignoux (ur. 1814 w Lyonie, zm. 14 sierpnia 1882 w Paryżu) – malarz francuskiego pochodzenia działający w Stanach Zjednoczonych.
Urodził się we Francji, od wczesnych lat życia wykazywał zainteresowania sztuką. Uczył się we Fryburgu w Szwajcarii, a później w Académie St. Pierre w Lyonie. Studia kontynuował w Paryżu w École des Beaux-Arts, jego nauczycielami byli Horacy Vernet (1789-1863) i Paul Delaroche (1797-1856). W 1840 Gignoux wyjechał do Stanów Zjednoczonych, przyczyną wyjazdu była miłość do młodej Amerykanki, która została później jego żoną. Zafascynowany pięknem amerykańskiej przyrody postanowił zostać w USA na stałe.
Artysta szybko stał się wiodącym malarzem Hudson River School, współpracował m.in. z Frederickiem Edwinem Churchem i Johnem Frederickiem Kensettem, wystawiał w National Academy of Design, Pennsylvania Academy of the Fine Arts i paryskim Salonie. Specjalizował się w malarstwie pejzażowym, najchętniej utrwalając krajobrazy zimowe. Jego przesycone światłem prace są bogate w typowe dla przedstawicieli Hudson River School efekty luministyczne.
Régis François Gignoux był członkiem National Academy of Design i pierwszym prezesem Brooklyn Art Association. Miał kilku uczniów, z których najbardziej znani są George Inness (1825–1894) i John La Farge (1835–1910). W 1870 artysta powrócił do Francji, zmarł w Paryżu w 1882.
Liczne prace malarza znajdują się głównie w galeriach amerykańskich m.in. w Corcoran Gallery of Art w Waszyngtonie, Museum of Fine Arts w Bostonie, Brooklyn Museum i New-York Historical Society. Obraz "Niagara Falls in Winter" z 1848 znajduje się w Kapitolu Stanów Zjednoczonych w Waszyngtonie.

</doc>
<doc id="1851523" url="https://pl.wikipedia.org/wiki?curid=1851523" title="Komedia amerykańska">
Komedia amerykańska

Komedia amerykańska – spektakl Teatru Telewizji, komedia z 1996 roku w reżyserii Juliusza Machulskiego.
Opis fabuły.
Autorem historii jest przedwojenny pisarz i dziennikarz, Adolf Nowaczyński, zaś scenariusz dla Teatru Telewizji stworzył Juliusz Machulski.
Dziennikarz i pisarz, Adolf Nowaczyński, przybywa do Chicago w 1931 roku, by zwiedzić miasto i zrealizować reportaż o rodzinnym koncernie meblarskim pana Szczęśniaka, który dorobił się w Stanach fortuny. W czasie wizyty poznaje się z rodziną gospodarza oraz jest świadkiem porwania jego synowej przez gangsterów.

</doc>
<doc id="1851524" url="https://pl.wikipedia.org/wiki?curid=1851524" title="Yères">
Yères

Yères – rzeka we Francji o długości 40 kilometrów. Jej źródło znajduje się w lesie Eu w okolicach miasta Aubermesnil-aux-Érables, na wysokości 209 metrów.
Przepływa przez departament Seine-Maritime. Łączna powierzchnia dorzecza wynosi 327 km².
W Yères możliwe jest łowienie ryb, m.in. takich gatunków jak pstrąg, a także minogów, powszechnie występujących w rzece.
Miasta, przez które przepływa rzeka.
Rzeka wpada do kanału La Manche w okolicach miasta Criel-sur-Mer. Średni roczny przepływ wynosi 2,7 m³/s.

</doc>
<doc id="1851525" url="https://pl.wikipedia.org/wiki?curid=1851525" title="Raków Częstochowa">
Raków Częstochowa

RKS Raków Częstochowa Spółka Akcyjna – klub sportowy z Częstochowy założony w 1921 pod nazwą Racovia. Jego nazwa pochodzi od dzielnicy Raków, gdzie znajduje się siedziba klubu. Od sezonu 2019/20 drużyna piłkarska występuje w Ekstraklasie. Dwukrotny wicemistrz Polski, zdobywca Pucharu Polski i Superpucharu Polski w latach 2021 i 2022.
Historia.
Historia.
1921–1945.
W 1921 roku w wyniku starań działaczy Organizacji Młodzieżowej Towarzystwa Uniwersytetu Robotniczego, związanej z PPS, powstał Klub Sportowo-Footbolowy „Racovia”. Patronat nad nim objął Komitet Dzielnicowy PPS i lokalny oddział Związku Zawodowego Metalowców. Nie został on jednak zarejestrowany w Związku Okręgowym Piłki Nożnej w Krakowie ani w Kielcach z powodu negatywnego nastawienia częstochowskiego starostwa wynikającego z braków w statucie klubu. Założycielami byli dr Jan Baścik, Marian Federak, Jan Łoboda, Józef Kaźmierczak, Antoni Kiełbasiński, Wacław Sabczyk. Pierwsze boisko powstało na drewnianym torze wyścigów kolarskich, zbudowanym przy ul. Limanowskiego i Syrokomli, który dyrekcja Huty Częstochowa udostępniła klubowi w zamian za opiekę nad tym obiektem. Zawodnicy występowali zwykle w zielonych koszulkach z czarnymi wyłogami oraz w czarnych spodenkach. W 1924 roku „Racovia” rozpoczęła udział w rozgrywkach mistrzowskich z klubami częstochowskimi. Wobec braku rejestracji 20 lipca 1925 roku klub został samorozwiązany
W 1927 roku klub został reaktywowany jako Robotniczy Klub Sportowy Raków, jednak nie został zarejestrowany – nie występuje w wykazie stowarzyszeń województwa kieleckiego i Księdze Jubileuszowej PZPN. Klub reaktywowali działacze: Józef Baranowski, Feliks Bekier, Antoni Gładysz, i Władysław Pachołek. Pomimo braku rejestracji klub funkcjonował i występował w rozgrywkach, awansując z klasy C, przez klasę B do klasy A. Piłkarze występowali w czerwonych spodenkach oraz w niebieskich koszulkach z wyhaftowanymi literami RKS Raków. W okresie kryzysu gospodarczego klub przeżywał trudności finansowe, zawodnicy musieli pokrywać koszty strojów i dojazdów z własnych środków, w celu zdobycia środków na funkcjonowanie drużyny założono zespół muzyczny i teatr amatorski. Po wyborach brzeskich doszło do zaostrzenia sytuacji politycznej, rządowe bojówki splądrowały wówczas lokal PPS, w odpowiedzi na co fanatyczny członek partii dokonał zabójstwa działacza obozu rządowego. Klub Raków, jako podporządkowany PPS, był wówczas bliski zamknięcia. W 1935 roku dyrektor Huty Częstochowa inż. Tomasz Szwejkowski przeznaczył środki na zakup sprzętu i urządzenie boiska. W okresie międzywojennym i okupacyjnym najbardziej wyróżniającymi się zawodnikami Rakowa byli Marian Federak i Józef Trauc. W 1937 r. zespół awansował do częstochowskiej A klasy, wysuwając się na czoło tabeli.
W czasie II wojny światowej klub nie istniał z powodu polityki okupanta. W niemieckich obozach koncentracyjnych zginęli byli prezesi Marian Federak i Konstanty Zawadzki. Z rąk Niemców zginęli także piłkarze Mieczysław Andre i Stanisław Frocisz. Józef Trauc, który współtworzył tajną drużynę Rakowa, został postrzelony w kolano, co okupił trwałym kalectwem.
1945–1994.
Po wojnie zaczęto szybką rozbudowę osiedla Raków, stawiając nowe bloki. Wówczas zlikwidowano boisko, w związku z czym zawodnicy zbudowali własnymi siłami żwirowe boisko w pobliżu obecnego. Klub reaktywowany przez Władysława Pachołka, Józefa Baranowskiego, Jana Łobodę i Franciszka Ślęzaka związał się z Hutą Częstochowa, która wsparła go finansowo. Powstały sekcje: bokserska, szachowa, tenisa stołowego i piłki siatkowej męskiej. Oficjalnie sekcję piłki nożnej odtworzono w klubie dopiero w 1949 roku. Z inicjatywy Mariana Zdunkiewicza powstał Społeczny Komitet Budowy Stadionu. Po rozpoczęciu prac przy budowie obecnego kompleksu klubowego zawodnicy własnymi siłami zbudowali prowizoryczne boisko na Dąbiu. Obecnie (XXI wiek) funkcjonujący stadion oddano do użytku 22 lipca 1955 roku. W pierwszych latach po wojnie klub z powodu polityki państwa występował pod nazwą „Stowarzyszenie Sportowe Stal Raków”. Przy klubie funkcjonowały sekcje: koszykówki kobiet (1956–1970), koszykówki mężczyzn (1958–1970), lekkoatletyczna (1960–1972), piłki ręcznej kobiet (1967–1970) i powstała w 1970 roku sekcja brydża sportowego. Statut klubu pochodzi z 1964 roku.
Drużyna piłkarska klubu sukcesywnie umacniała swoją pozycję, awansując od juniorów do Ligi Zagłębiowskiej. 5 sierpnia 1962 roku Raków wygrał 2:0 z Górnikiem Radlin w ostatnim barażowym meczu o awans do II ligi. Mecz rozegrano na stadionie Victorii Częstochowa przy 15 tysięcznej widowni.
W sezonie 1966/67 trzecioligowy zespół awansował do finału Pucharu Polski. 9 lipca 1967 roku o godz. 17:00 w finale w Kielcach RKS przegrał 0:0 z Wisłą Kraków (0:2 po dogrywce). Poziom meczu był wyrównany, w pierwszej połowie Raków miał pięć szans na zdobycie bramki, a Wisła ani jednej. Wśród trzech królów strzelców turnieju znalazł się Bernard Burczyk.
W 1972 roku w półfinale Pucharu Polski RKS przegrał z Legią Warszawa. Pierwszy mecz został rozegrany na Stadionie Miejskim w Częstochowie przy 18 tysięcznej publiczności. W 1985 drużyna juniorów Rakowa trenowana przez Zbigniewa Dobosza i Andrzeja Lewandowskiego wygrała ogólnopolską spartakiadę młodzieży w kategorii piętnastolatków. Przez wiele lat, do 1991 roku, trenerem drużyny piłkarskiej był były piłkarz Rakowa, Jan Basiński. W 1993 roku juniorska drużyna klubu pod kierownictwem Gotharda Kokotta zajęła 2 miejsce w rozgrywkach juniorów młodszych (U-17). Zawodnik klubu Jacek Magiera zdobył Mistrzostwo Europy w piłce nożnej do lat 16 oraz zajął 4. miejsce na Mistrzostwach Świata w piłce nożnej do lat 17. W sezonie 1993/1994 siatkarze klubu zajęli 3 miejsce w Pucharze Polski.
1994–2021.
W latach 1994–1998 zespół piłkarski występował w I lidze, w sezonie 1995/96 kończąc rozgrywki ligowe na 8. miejscu. W 1995 Raków dotarł do ćwierćfinału Pucharu Polski (uległ warszawskiej Legii), a rok później również w ćwierćfinale przegrał z Ruchem Chorzów. W 2001 roku klub spadł do IV ligi. 11 lipca 2002 roku powołano do życia Klub Sportowy Raków. W tym samym roku zlikwidowano sekcję siatkarską klubu. W sezonie 2002/2003 zawodnik Tomasz Czok zdobył 15 goli, zostając królem strzelców grupy śląskiej I IV ligi. W sezonie 2003/2004 zespół ponownie dotarł do ćwierćfinału Pucharu Polski, gdzie przegrał z Jagiellonią Białystok. W 2005 po wygranym dwumeczu z Koszarawą Żywiec KS Raków Częstochowa awansował do III ligi (od 2008 r. II liga). Królem strzelców w grupie w sezonie 2004/2005 został Tomasz Czok strzelając 23 bramki.
1 lipca 2011 utworzono spółkę akcyjną RKS Raków Częstochowa, która przejęła sekcję piłki nożnej KS Raków Częstochowa. W 2011 roku obchodzono 90 lecie istnienia klubu. Z tej okazji rozegrano towarzyski mecz z Wisłą Kraków, wygrany przez Raków 1:0.
W 2014 roku właścicielem klubu został Michał Świerczewski.
W sezonie 2016/17 zespół pod kierownictwem Marka Papszuna zwyciężył w II lidze i zapewnił sobie awans do I ligi. Drużyna rezerw grała wówczas w IV lidze. W Plebiscycie Piłki Nożnej Andrzej Niewulis otrzymał tytuł pierwszoligowca roku 2018.
10 kwietnia 2019 roku w półfinale Pucharu Polski zespół przegrał z Lechią Gdańsk. 24 kwietnia 2019 r. Raków pokonał na własnym stadionie 2:0 drużynę Podbeskidzia Bielsko-Biała w meczu 30 kolejki I ligi, dzięki czemu po 21 latach przerwy awansował do Ekstraklasy. W Plebiscycie Piłki Nożnej Marek Papszun otrzymał tytuł trenera roku 2020, a Raków Częstochowa tytuł drużyny roku 2020.
W 2021 r. klub sportowy obchodził 100 lecie istnienia. Z tej okazji 29 marca 2021 roku w meczu 22 kolejki Ekstraklasy z Górnikiem Zabrze drużyna zagrała w sznurowanych zielono-czarnych koszulkach, nawiązujących do pierwszych barw klubu.
W sezonie 2020/2021 zespół zagrał w finale Pucharu Polski. 2 maja 2021 roku w meczu na Arenie Lublin RKS Raków wygrał 2:1 z Arką Gdynia. Rakowianie przegrywali 0:1 po golu Mateusza Żebrowskiego w 57 minucie, ale zaprezentowali wspaniały finisz. W 81 minucie wyrównał Ivi López, a o zwycięstwie przesądził David Tijanić strzelając drugiego gola w 89 minucie. Raków zdobył Puchar Polski, przez co był uprawniony do startu w kwalifikacjach do Ligi Konferencji Europy UEFA. Królem strzelców turnieju został Vladislavs Gutkovskis. 10 maja 2021 r. w meczu 29 kolejki Ekstraklasy Raków na własnym stadionie wygrał 1:0 z Piastem Gliwice, przez co na kolejkę przed końcem rozgrywek został srebrnym medalistą Mistrzostw Polski. Marek Papszun został wybrany trenerem, a Kamil Piątkowski młodzieżowcem sezonu 2020/2021 Ekstraklasy. Po zakończeniu sezonu Kamil Piątkowski przeszedł do mistrza Austrii Red Bull Salzburg za kwotę 5 milionów euro, a David Tijanić do Göztepe SK za kwotę 2 milionów euro.
17 lipca 2021 roku Raków zagrał w Warszawie mecz o Superpuchar Polski z mistrzem Polski Legią Warszawa. Ponieważ w podstawowym czasie gry był remis 1:1, o zwycięstwie zadecydowały rzuty karne, po których wygrał Raków 4:3.
W kwalifikacjach do Ligi Konferencji Europy UEFA drużyna w dwumeczach pokonała Sūduvę Mariampol (0:0, k. 4:3) i Rubin Kazań (1:0), lecz w rundzie play-off przegrała z KAA Gent (1:3). Raków rozgrywał swoje mecze domowe na Stadionie Miejskim w Bielsku-Białej.
2 maja 2022 roku drużyna Rakowa obroniła tytuł zdobywcy Pucharu Polski wygrywając na Stadionie Narodowym w Warszawie 3:1 z Lechem Poznań. Gole dla drużyny strzelili Vladislavs Gutkovskis, Mateusz Wdowiak i Ivi López. Mateusz Wdowiak został jednym z królów strzelców turnieju.
21 maja 2022 roku w meczu 34 kolejki Ekstraklasy Raków na własnym stadionie wygrał 3:0 z Lechią Gdańsk, przez co zespół drugi raz z rzędu zdobył wicemistrzostwo Polski. Królem strzelców ekstraklasy został Ivi López zdobywając dla klubu 20 bramek. Ponadto został wybrany najlepszym pomocnikiem i najlepszym piłkarzem sezonu 2021/2022 Ekstraklasy. Vladan Kovačević otrzymał tytuł najlepszego bramkarza sezonu.
9 lipca 2022 roku Raków zagrał w Poznaniu mecz o Superpuchar Polski z mistrzem Polski Lechem Poznań. Raków wygrał 2:0. Gole dla drużyny strzelili Bogdan Racovitan i Mateusz Wdowiak.
W kwalifikacjach do Ligi Konferencji Europy UEFA drużyna w dwumeczach pokonała FK Astanę (6:0) i Spartak Trnawę (3:0), lecz w rundzie play-off przegrała ze Slavią Praga (2:3).
W Plebiscycie Piłki Nożnej 2022 Marek Papszun został po raz trzeci wybrany trenerem roku.
Sezony ligowe.
I poziom – 8 sezonów, II poziom – 17 sezonów, III poziom – 47 sezonów, IV poziom – 9 sezonów, V poziom – 2 sezony
Statystyki.
Drużynowe.
Raków zajmuje 32 miejsce w tabeli wszech czasów Ekstraklasy mając następujący bilans:
Raków zajmuje 30 miejsce w tabeli wszech czasów I ligi mając następujący bilansː
Mecze w europejskich pucharach
Raków zajmuje 239 miejsce w rankingu klubowym UEFA, mając następujący bilansː
Mecze w Pucharze Polski na poziomie centralnym
Derby Częstochowy.
Mecze Rakowa z innymi częstochowskimi drużynami. Nie uwzględniono meczów rozegranych przed 1939 rokiem. Mecze derbowe w latach 1945-1968 ściągały na trybuny tysiące kibiców. Duże emocje budziły mecze rozgrywane w latach 1957–1962 pomiędzy Rakowem, Skrą i Victorią (od 1960 także Budowlanymi) w walce o awans do II ligi. Rywalizację tę wygrał ostatecznie Raków.
Indywidualne.
Reprezentanci w barwach Rakowa.
Wytłuszczono piłkarzy, którzy grali w klubie, występując w reprezentacji kraju.
Sukcesy.
Indywidualne.
Plebiscyt "Piłki Nożnej":
Plebiscyt PZP:
Stadion.
Obiekt został oddany do użytku 22 lipca 1955 r. Był modernizowany w 2018 roku oraz w latach 2020–2021.
Zawodnicy.
Jednym z najbardziej znanych wychowanków klubu jest Jakub Błaszczykowski – wielokrotny reprezentant Polski. Oprócz niego w kadrze narodowej, występował wychowanek klubu Jerzy Brzęczek, srebrny medalista na Igrzyskach Olimpijskich w Barcelonie w 1992, zawodnik Rakowa Paweł Skrzypek, byli zawodnicy klubu Jacek Krzynówek, Tomasz Kiełbowicz oraz Mateusz Zachara. Wychowankami klubu są również: Krzysztof Kołaczyk, Jacek Magiera, Piotr Malinowski, Maciej Gajos, Maksymilian Rogalski. 
W latach 1958-1961 zawodnikiem Rakowa był skoczek o tyczce Włodzimierz Sokołowski, wielokrotny mistrz i rekordzista Polski, olimpijczyk.
Trenerzy drużyny piłkarskiej.
Jan Basiński sprawował funkcję trenera pięciokrotnie. Najdłużej podczas jednej kadencji (na podstawie posiadanych danych) trenuje Raków Marek Papszun – ponad sześć lat. W okresie jego pracy klub osiągnął swoje największe sukcesy: dwukrotne wicemistrzostwo, Puchar oraz Superpuchar Polski.
Kibice.
Wśród znanych osób, które kibicują Rakowowi są m.in. Artur Barciś, Muniek Staszczyk, Ireneusz Bieleninik i Dawid Celt.
Stowarzyszenie Wieczny Raków.
Kibice klubu działają w założonym w 2010 r. stowarzyszeniu Wieczny Raków. Przyjaźnią się z kibicami klubów Chemik Kędzierzyn-Koźle oraz Fehérvár FC.
Maskotka.
Maskotką drużyny jest rycerz Medalik. Po raz pierwszy pojawiła się na stadionie Rakowa 10 października 2022 r. podczas wygranego 1ː0 meczu ekstraklasy z Miedzią Legnica. Imię maskotki zostało wybrane przez kibiców klubu w głosowaniu.
Druga drużyna.
Rozgrywki ligowe.
W sezonie 1965/1966 zespół występował w A Klasie grupie Sosnowiec, w sezonie 1998/1999 w IV lidze. Po sezonie 1999/2000 zdecydowano o likwidacji drużyny rezerw. W 2006 roku zespół awansował do A klasy, w 2008 roku do ligi okręgowej, w 2013 roku do IV ligi, a w 2022 roku do III ligi.
Puchar Polski.
W sezonach 1980/1981, 1998/1999 i 1999/2000 rezerwy Rakowa dotarły do I rundy Pucharu Polski, w sezonach 1981/1982 oraz 1999/2000 do II rundy, a w sezonie 1996/1997 do IV rundy (1/16 finału). W sezonach 1997/1998 i 2000/2001 zespół odpadł w rundzie wstępnej. W sezonach 2011/2012, 2019/2020 oraz 2021/2022 druga drużyna wygrała rozgrywki pucharowe w podokręgu Częstochowa. W sezonie 2019/2020 zespół przegrał w finale na szczeblu województwa śląskiego.
Kluby partnerskie.
W Projekcie Klubów Filialnych Rakowa uczestniczy 28 klubów z województw śląskiego, wielkopolskiego, łódzkiego, świętokrzyskiego, podkarpackiego, lubelskiego, pomorskiego i małopolskiego. Wśród nich Victoria Częstochowa, Rozbark Bytom, Unia Racibórz, Stal Gorzyce, Sokół Sokołów Małopolski, Neptun Końskie, Polonia Chodzież. 

</doc>
<doc id="1851527" url="https://pl.wikipedia.org/wiki?curid=1851527" title="Bill English (inżynier)">
Bill English (inżynier)

Bill English, właśc. William Kirk English (ur. 27 stycznia 1929, zm. 26 lipca 2020) – amerykański inżynier komputerowy, który przyczynił się do powstania myszy komputerowej.
Życiorys.
Urodził się 27 stycznia 1929 r. w Kentucky. Ukończył studia w zakresie elektrotechniki. W młodości służył również w amerykańskiej Marynarce Wojennej i m.in. stacjonował północnej Kalifornii i Japonii. Po odejściu pod koniec lat 1950. z armii pracował w SRI International. Po czterech latach został pierwszym członkiem zespołu badawczego Douglasa Engelbarta – Augmentation Research Center, który zaprezentował w 1968 r. pierwsze myszy komputerowe opracowywane od 1963 r.. English zbudował pierwszą myszkę podczas prac nad programem do edycji tekstu, używając drewna i dwóch metalowych kółek. Ta myszka miała tylko jeden przycisk. W tym samym roku English i Engelbart przedstawili koncepcję rozwoju technologii komputerowych, m.in. wideorozmowy czy hiperłącza. Ta konferencja przeszła do historii jako "The Mother of All Demos". W 1971 podjął pracę w Xerox PARC, a od 1989 pracował dla Sun Microsystems.
Zmarł 26 lipca 2020 r. w San Rafael w wyniku niewydolności oddechowej.
Żonaty z Patricią Dickson, z którą miał dwóch synów, a potem z Robertą Mercer, która miała córkę z poprzedniego związku.

</doc>
<doc id="1851528" url="https://pl.wikipedia.org/wiki?curid=1851528" title="Shūsaku Hosoyama">
Shūsaku Hosoyama

Shūsaku Hosoyama (jap. 細山周作, "Hosoyama Shūsaku", ur. 20 lipca 1984 w Yoichi) – japoński skoczek narciarski, zawodnik klubu Snow Brand, drużynowy brązowy medalista Uniwersjady 2007 w Turynie.
Przebieg kariery.
W drużynie narodowej zadebiutował 11 stycznia 2002, podczas zawodów Pucharu Kontynentalnego w Sapporo. Na skoczni Miyanomori był czwarty. Jego najwyższą lokatą w tejże randze jest trzecie miejsce na tej samej skoczni, niecałe 7 lat później.
Był również zwycięzcą zawodów FIS Cup w Zaō.
W 2006 punktował podczas zawodów Letniej Grand Prix w Hakubie, gdzie był 26.
W marcu 2015 zakończył sportową karierę po ostatnich zawodach z cyklu Ito Cup.

</doc>
<doc id="1851530" url="https://pl.wikipedia.org/wiki?curid=1851530" title="Subnotebook">
Subnotebook



</doc>
<doc id="1851531" url="https://pl.wikipedia.org/wiki?curid=1851531" title="Choroby naczyń krwionośnych">
Choroby naczyń krwionośnych



</doc>
<doc id="1851532" url="https://pl.wikipedia.org/wiki?curid=1851532" title="Christos Melisis">
Christos Melisis

Christos Melisis (gr. Χρήστος Μελίσσης, ur. 1 grudnia 1982 roku w Edesie) – grecki piłkarz występujący na pozycji środkowego obrońcy w Panthrakikosie.
Kariera.
Christos Melisis swoją karierę rozpoczął w Naousa FC, skąd po roku gry został sprowadzony przez Panserraikos. Po bardzo dobrych występach w Panserraikosie, Christos otrzymał ofertę gry w PAOKu Saloniki z której skorzystał. W styczniu 2006 roku Christos Melisis podpisał kontrakt z PAOKiem Saloniki. Od razu stał się bardzo ważnym zawodnikiem zespołu, na którym opierała się cała gra defensywy. Swoją pierwszą bramkę w barwach Salonik zdobył w meczu derbowym z Arisem Saloniki w 2007 roku. Pod koniec sezonu 2006/2007, Christos został wybrany kapitanem zespołu. Była to nagroda za bardzo dobre występy w drużynie z Salonik.
Dnia 28 lipca 2008 roku Christos Melisis podpisał kontrakt z Panathinaikosem. Suma odstępnego za byłego kapitana PAOKu Saloniki wyniosła 2 mln euro. W sezonie 2008/2009 Christos rozegrał w barwach Panathinaikosu 11 spotkań, ale jego występy nie były przekonujące i 31 sierpnia 2009 roku został wypożyczony do AE Larisa na okres jednego roku. Z kolei w 2010 roku wypożyczono go do Marítimo Funchal, a w 2011 - ponownie do Larisy. W 2012 roku odszedł do Panthrakikosu.
Reprezentacja Grecji.
1 lutego 2008 roku został powołany do reprezentacji Grecji na mecz z Czechami, który odbył się 5 lutego 2008 roku.

</doc>
<doc id="1851534" url="https://pl.wikipedia.org/wiki?curid=1851534" title="Giennadij Prokopienko">
Giennadij Prokopienko

Giennadij Jurjewicz Prokopienko (ros. Геннадий Юрьевич Прокопенко, ur. 18 stycznia 1964 w Permie) – radziecki skoczek narciarski, złoty medalista zimowej uniwersjady z 1985.
Brał udział w mistrzostwach świata w Oslo i Seefeld in Tirol oraz igrzyskach olimpijskich w Sarajewie, ale bez sukcesów.
W Pucharze Świata zadebiutował 30 grudnia 1981 w Oberstdorfie, zajmując 72. miejsce. Pierwsze punkty zdobył 26 lutego 1982 w Oslo, plasując się na 9. pozycji. Najlepszy rezultat w zawodach tej rangi osiągnął 2 marca 1984 w Lahti – zajął wówczas piąte miejsce. Najlepszy wynik w klasyfikacji generalnej osiągnął w sezonie 1983/1984, kiedy zajął 51. miejsce.
W lutym 1985 w Belluno zdobył złoty medal w konkursie skoków na zimowej uniwersjadzie.

</doc>
<doc id="1851536" url="https://pl.wikipedia.org/wiki?curid=1851536" title="Mistrzostwa Europy Juniorów w Lekkoatletyce 1995">
Mistrzostwa Europy Juniorów w Lekkoatletyce 1995

13. Mistrzostwa Europy Juniorów w Lekkoatletyce – zawody lekkoatletyczne dla sportowców do lat 19, które odbywały się w węgierskim mieście Nyíregyháza od 27 do 30 lipca 1995 roku.

</doc>
<doc id="1851542" url="https://pl.wikipedia.org/wiki?curid=1851542" title="Burmistrzowie Chicago">
Burmistrzowie Chicago

Lista burmistrzów Chicago.

</doc>
<doc id="1851543" url="https://pl.wikipedia.org/wiki?curid=1851543" title="Miss World 2005">
Miss World 2005

Miss World 2005 – były to 55. wybory najpiękniejszej mieszkanki świata. Konkurs odbył się 10 grudnia 2005 r. w Crown of Beauty Theatre w Sanya, w Chinach. Miss World 2004 – María Julia Mantilla García z Peru przekazała koronę Unnur Birnie Vilhjálmsdóttir, reprezentującej Islandię. O koronę i tytuł "Miss World" walczyły 102 uczestniczki z całego świata. Jury konkursu wybrało 6 „Regionalnych Królów Piękności” z 15 półfinalistek; 12 półfinalistek wybrali widzowie, pozostałe 3 zostały wyłonione w minikonkursach (tzw. "fast track").
Minikonkursy gwarantujące miejsce w półfinale – "fast track".
"Miss Sportu".
^ Nagroda za ten konkurs była przyznawana dla grupy (regionu), a nie dla każdej uczestniczki.

</doc>
<doc id="1851544" url="https://pl.wikipedia.org/wiki?curid=1851544" title="Matjaž Žagar">
Matjaž Žagar

Matjaž Žagar (ur. 1963) – jugosłowiański skoczek narciarski. Najlepsze wyniki w Pucharze Świata osiągnął w sezonie 1984/1985, kiedy zajął 51. miejsce w klasyfikacji generalnej.

</doc>
<doc id="1851545" url="https://pl.wikipedia.org/wiki?curid=1851545" title="Wypełnianie papieru">
Wypełnianie papieru

Wypełnianie papieru – polega na wprowadzeniu białych pigmentów (wypełniaczy) do składu wytworów papierniczych.
Początkowo proces wypełniania miał na celu głównie efekt ekonomiczny, gdyż wypełniacze są znacznie tańsze od półproduktów włóknistych, które zastępują. Obecnie jednak, niezależnie od efektów ekonomicznych, wypełnianie stanowi ważny proces technologiczny, nadający wielu wytworom papierniczym takie cenne właściwości jak: duża nieprzezroczystość, białość, miękkość, gładkość, podatność na satynowanie, dobra chłonność farby drukarskiej.
Nadmiar zawartość i wypełniacza w papierze wywiera jednak negatywny wpływ na właściwości wytrzymałościowe, stopień zaklejenia, dwustronność i inne. 
Wypełniacze stosowane w przemyśle papierniczym powinny odznaczać się określonymi cechami: 
Wypełniacze klasyfikuje się najczęściej według ich składu chemicznego. Wyróżnia się 5 zasadniczych grup: krzemiany, siarczany, węglany, tlenki i siarczki.
Wypełnianie papieru wpływa na prawie wszystkie jego właściwości, przy czym wielkość, a czasem i kierunek tych zmian zależą od rodzaju wypełniacza i jego zawartości.

</doc>
<doc id="1851554" url="https://pl.wikipedia.org/wiki?curid=1851554" title="Objaw opaskowy">
Objaw opaskowy



</doc>
<doc id="1851558" url="https://pl.wikipedia.org/wiki?curid=1851558" title="Próba opaskowa">
Próba opaskowa



</doc>
<doc id="1851559" url="https://pl.wikipedia.org/wiki?curid=1851559" title="Klog">
Klog



</doc>
<doc id="1851560" url="https://pl.wikipedia.org/wiki?curid=1851560" title="Uli Boll">
Uli Boll

Uli Boll (ur. 1962 r. w Schluchsee) – niemiecki skoczek narciarski reprezentujący barwy RFN. Najlepsze wyniki w Pucharze Świata osiągnął w sezonie 1981/1982, kiedy zajął 42. miejsce w klasyfikacji generalnej.

</doc>
<doc id="1851562" url="https://pl.wikipedia.org/wiki?curid=1851562" title="Redukcjonizm biologiczny">
Redukcjonizm biologiczny

Redukcjonizm biologiczny – perspektywa metodologiczna powstała w związku z rozwojem koncepcji ewolucyjnej polegająca na sprowadzeniu (redukcji) w opisie ludzkich działań społecznych i kulturowych do mechanicznych (bezrefleksyjnych) efektów zjawisk biologicznych. 
Empiryczne fundamenty pod ewolucjonistyczne badania nad ludzkimi zachowania społecznymi położył Karol Darwin w pracy pt. "The Expression Of The Emotions In Man And Animals". To dzieło poświęcone jest sposobom wyrazu podstawowych, bazowych uczuć u zwierząt oraz emocji u ludzi. Emocje ludzkie traktowane są jako ewolucyjne rozwinięcie bazowych uczuć zwierzęcych: radości, zadowolenia, bólu, strachu i złości. Mechanizmy ewolucyjne sprzyjają zatem wzrostowi stopnia ekspresji i komplikacji form ukazywania emocji. Rozbudowany system emocjonalnej ekspresji znajduje kontynuację w ludzkich formach komunikacji. Język i inne skomplikowane kody komunikacyjne są w myśl tej koncepcji prostym rozwinięciem mimiki i odgłosów nieartykułowanych oddających najpierw podstawowe a później coraz bardziej złożone uczucia. 
Taki biologiczny redukcjonizm znajduje rozwinięcie w XX wiecznej psychologii ewolucyjnej, która nie różnicuje psychologii zwierzęcej od ludzkiej, traktując człowieka jako zwierzę zarówno w swej strukturze fizycznej jak i psychicznej. Podstawowym założeniem jest teza o stałym współistnieniu ("association") struktur mózgowych i odpowiadających im cech psychicznych. Psychologia w tym ujęciu jest dziedziną biologii tłumaczącą zjawiska neuronalne na mentalne.

</doc>
<doc id="1851563" url="https://pl.wikipedia.org/wiki?curid=1851563" title="Regis-Francois Gignoux">
Regis-Francois Gignoux



</doc>
<doc id="1851564" url="https://pl.wikipedia.org/wiki?curid=1851564" title="Gérard Colin">
Gérard Colin

Gérard Colin (ur. 3 marca 1958 w La Bresse) – francuski skoczek narciarski, reprezentant kraju, olimpijczyk, trener.
Kariera.
Gérard Colin w latach 1979–1987 startował w konkursach Pucharu Świata, w którym najlepszy sezon miał w sezonie 1982/1983, w którym zajął 29. miejsce w klasyfikacji generalnej, a najlepszy wynik osiągnął 11 marca 1983 roku w norweskim Bærum, kiedy zajął 4. miejsce. Startował również na dwóch igrzyskach olimpijskich: Lake Placid 1980 (35. miejsce na normalnej skoczni, 42. miejsce na dużej skoczni) oraz Sarajewo 1984 (15. miejsce na normalnej skoczni, 32. miejsce na dużej skoczni) oraz na trzech mistrzostwach świata: Oslo 1982 (36. miejsce na normalnej skoczni, 33. miejsce na dużej skoczni), Seefeld 1985 37. miejsce na dużej skoczni, 46. miejsce na normalnej skoczni) oraz Oberstdorf 1987 (52. miejsce na normalnej skoczni, 31. miejsce na dużej skoczni). Po sezonie 1986/1987 zakończył sportową karierę.
Kariera trenerska.
Gérard Colin po zakończeniu kariery sportowej rozpoczął karierę trenerską. W latach 1987-1988 oraz w latach 2014-2018 był trenerem reprezentacji Francji.

</doc>
<doc id="1851566" url="https://pl.wikipedia.org/wiki?curid=1851566" title="Wybory prezydenckie w Chorwacji w latach 2009–2010">
Wybory prezydenckie w Chorwacji w latach 2009–2010

Wybory prezydenckie w Chorwacji w 2009/2010 roku – wybory prezydenckie w Chorwacji przeprowadzone 27 grudnia 2009 oraz 10 stycznia 2010. Zwycięzcą wyborów został kandydat lewicy, Ivo Josipović, który wygrał I turę głosowania, w drugiej pokonał kandydata niezależnego, Milana Bandicia, zdobywając 60,26% głosów poparcia.
Lista kandydatów.
W pierwszej turze startowało łącznie 12 kandydatów z których liczyło się jedynie czterech: Ivo Josipović, Milan Bandić, Andrija Hebrang oraz Nadan Vidošević. Lista wszystkich kandydatów:
Wyniki I tury wyborów.
Według oficjalnych wyników, w I turze wyborów prezydenckich zwyciężył kandydat Socjaldemokratycznej Partii Chorwacji Ivo Josipović, który zdobył 32,42% głosów. Drugie miejsce zajął niezależny kandydat Milan Bandić, uzyskując 14,83% głosów. Andrija Hebrang, z wynikiem 12,04% głosów, zajął trzecie miejsce. Frekwencja wyborcza wyniosła 43,96%. Josipović i Bandić przeszli do II tury wyborów, zorganizowanej 10 stycznia 2010.
Wyniki II tury wyborów.
W II turze wyborów 10 stycznia zdecydowane zwycięstwo odniósł kandydat lewicy, Ivo Josipović, który uzyskał 60,26% głosów poparcia.

</doc>
<doc id="1851567" url="https://pl.wikipedia.org/wiki?curid=1851567" title="Viktoria Winge">
Viktoria Winge

Viktoria Winge (ur. 5 marca 1980) − norweska aktorka i modelka.
Córka aktorskiej pary, Steina i Kari Onstad Winge’ów. Główna wokalistka zespołu Discorockers.
Za występ w filmie "Reprise. Od początku, raz jeszcze" w 2007 roku była nominowana do nagrody Amandy w kategorii "najlepszy/a aktor/ka w roli drugoplanowej".

</doc>
<doc id="1851570" url="https://pl.wikipedia.org/wiki?curid=1851570" title="Hong Kong First Division League">
Hong Kong First Division League

Hong Kong First Division League (Zn. tradycyjne:香港甲組聯賽) – najwyższa liga piłkarska w Hongkongu.

</doc>
<doc id="1851572" url="https://pl.wikipedia.org/wiki?curid=1851572" title="Lista włoskich klubów piłkarskich">
Lista włoskich klubów piłkarskich

Serie A.
W tablicy podano kluby, które występują lub występowały w Serie A, a wcześniej (1898-1929) w najwyższej lidze.

</doc>
<doc id="1851576" url="https://pl.wikipedia.org/wiki?curid=1851576" title="Handel i usługi w Koszalinie">
Handel i usługi w Koszalinie

W Koszalinie znajduje się wiele obiektów handlowych m.in. 3 centra handlowe, 3 domy handlowe oraz 1 dom towarowy. Istnieje wiele sieci supermarketów i dyskontów. W 2006 roku w mieście było 8 targowisk, z czego 7 z przewagą sprzedaży drobnodetalicznej.
W każdą niedzielę organizowana jest także giełda na placu Podożynkowym. W mieście działają 2 hale typu cash and carry.
Obiekty wielkopowierzchniowe.
Centra handlowe na terenie Koszalina.
Galeria Emka.
Galeria Emka to centrum handlowo-rozrywkowe o powierzchni. 22 tys. m². Budynek posiada 2 kondygnacje i znajduje się w nim blisko 100 lokali handlowych, usługowych, gastronomicznych i rozrywkowych.
Największym sklepem w Emce jest supermarket sieci Stokrotka. Klienci Galeria Emka mają do dyspozycji 550 miejsc parkingowych.
Forum Koszalin.
Forum Koszalin (w latach 2011–2019 "Atrium Koszalin") – centrum handlowe o największej powierzchni całkowitej na Pomorzu Środkowym. W obiekcie znajduje się 120 sklepów oraz 6 sal kinowych (Multikino).
Obiekt posiada: 55 000 m² powierzchni handlowej.
Otwarcie miało miejsce 27 listopada 2008 r. o godz. 9:00 (wcześniej o godz. 7:00 otwarto 1 z marketów).
. W CH Forum znajdują się market ze sprzętem AGD i RTV Media Markt, hipermarket Kaufland, market budowlany Castorama, fitness club Zdrofit, wielosalowe Multikino, a także sklep sportowy Decathlon.

</doc>
<doc id="1851577" url="https://pl.wikipedia.org/wiki?curid=1851577" title="CH Forum Koszalin">
CH Forum Koszalin



</doc>
<doc id="1851578" url="https://pl.wikipedia.org/wiki?curid=1851578" title="Bonarka (Kraków)">
Bonarka (Kraków)

Bonarka – obszar w Krakowie, wchodzący w skład Dzielnicy XI Podgórze Duchackie i Dzielnicy XIII Podgórze. Leży pomiędzy Podgórzem, Wolą Duchacką i Łagiewnikami, w rejonie ulicy Kamieńskiego.
Historia.
Wieś Bonarka powstała w XVI w. Nazwa jej pochodzi od nieistniejącego już potoku o tej samej nazwie, zwanego wcześniej "Budnarką" lub "Bednarką". Stanowiła własność rodziny Bonerów, a później Firlejów.
Powstały tu stawy rybne oraz papiernia. W latach 1866/67 wzniesiono fortyfikacje II pierścienia obronnego Twierdzy Kraków m.in. prochownię.
Na terenie Bonarki wzniesiono liczne zakłady przemysłowe, m.in. wapienniki i kamieniołomy Fabryki Portland Cementu Bernard Liban i Spółka, które później przekształciły się w Krakowskie Zakłady Przemysłu Nieorganicznego „Bonarka”.
Bonarka współcześnie.
W listopadzie 2009 na terenie dawnych zakładów przemysłu nieorganicznego zostało otwarte centrum handlowe Bonarka City Center.
Ponadto nazwę „Bonarka” otrzymała jedna z ulic w dzielnicy XIII, stacja kolejowa Kraków Bonarka (na linii Kraków Płaszów – Oświęcim) oraz rezerwat przyrody nieożywionej „Bonarka”.

</doc>
<doc id="1851580" url="https://pl.wikipedia.org/wiki?curid=1851580" title="Zastępcy pierwszego ministra Irlandii Północnej">
Zastępcy pierwszego ministra Irlandii Północnej

Zastępca pierwszego ministra Irlandii Północnej (ang. "deputy First Minister of Northern Ireland", irl. "LeasChéad-Aire Thuaisceart Éireann") - stanowisko istniejące w autonomicznym rządzie Irlandii Północnej. Pomimo nazwy sugerującej podporządkowanie pierwszemu ministrowi, w rzeczywistości oba stanowiska są równorzędne, a sprawujący je politycy są "de facto" współpremierami rządu autonomicznego. Posiadają identyczne uprawnienia i wspólnie decydują o wszystkich sprawach. Ma to na celu zachowanie równowagi pomiędzy tzw. unionistami (protestantami opowiadającymi się za pozostawaniem Irlandii Północnej przy Wielkiej Brytanii) a tzw. republikanami (katolikami preferującymi przyłączenie regionu do Republiki Irlandii). W dotychczasowej historii, we wszystkich rządach stanowisko zastępcy przypadało politykom katolickim.
Wbrew zasadom ortografii języka angielskiego, słowo "deputy" (zastępca) w oryginalnej nazwie tego urzędu zapisywane jest małą literą.
Lista zastępców pierwszego ministra.
"w latach 2002-2007 autonomia Irlandii Północnej była zawieszona"

</doc>
<doc id="1851584" url="https://pl.wikipedia.org/wiki?curid=1851584" title="Galeria Emka">
Galeria Emka

Galeria Emka – 3-kondygnacyjne centrum handlowe w Koszalinie, oddane do użytku w 2002 roku. Znajduje się przy ulicy Jana Pawła II, w bezpośrednim sąsiedztwie ulicy Władysława IV. W centrum znajduje się blisko 70 lokali handlowych, z których największym w budynku jest supermarket sieci Stokrotka. Galeria Emka zajmuje 22 000 m² powierzchni. Obiekt posiada naziemny parking na 550 samochodów. Jest to najstarsze centrum handlowe w Koszalinie. Otwarcie odnowionego centrum handlowego odbyło się 20 maja 2017 r. Na pierwszym piętrze znajdują się sklepy tj. CCC, Deichmann, Martes Sport, Carry. Pojawiła się również strefa foodcourt. W grudniu 2016 otwarto 2-poziomowy sklep szwedzkiej sieci odzieżowej H&amp;M.

</doc>
<doc id="1851591" url="https://pl.wikipedia.org/wiki?curid=1851591" title="Marco da Gagliano">
Marco da Gagliano

Marco da Gagliano (ur. w 1582 we Florencji, zm. w 1643 tamże) – włoski kompozytor, kapelmistrz i śpiewak.
Był kapelmistrzem dworu Medicich i Bazyliki San Lorenzo we Florencji oraz członkiem Cameraty florenckiej. Działał też na dworze Medicich jako śpiewak i instrumentalista.
Urodził się we Florencji, gdzie spędził większość życia. Od r. 1602 pracował przez 6 lat przy kościele San Lorenzo jako nauczyciel śpiewu. W 1609 wyjechał do Mantui, gdzie tworzył muzykę dla rodziny Gonzaga. Tam też powstała jego opera "Dafne", wystawiona pod koniec lutego 1608 w pałacu książęcym w Mantui. Jest to jedno z ważniejszych dzieł we wczesnej historii opery.
W 1609 wrócił do Florencji, aby rozpocząć pracę jako "maestro di cappella" w "Compagnia dell’ Arcangelo Raffaello", bractwie, w którym jako chopiec uzyskał wykształcenie muzyczne. Następnie przyjął posadę "maestro di cappella" na dworze Medicich, którą piastował przez 35 lat.
Napisał dużą liczbę utworów, zarówno kościelnych, jak i świeckich, w tym monodie w innowacyjnym stylu wczesnobarokowym, a także liczne madrygały, przeważnie "a cappella", które były reminiscencją stylu późnego renesansu. To przenikanie się trendów progresywnych i konserwatywnych jest widoczne w całej jego muzyce – część utworów sakralnych została napisana "a cappella" w stylu "prima prattica", podczas gdy inne wykazują wpływ szkoły weneckiej.
Gagliano wywarł wielki wpływ na muzykę swego czasu, stosownie do swego stanowiska na dworze Medicich, gdzie odpowiadał za wszelką działalność muzyczną. Jednak po śmierci popularność jego muzyki szybko zgasła, przyćmiona przez muzykę innych współczesnych mu twórców, jak Claudio Monteverdi.

</doc>
<doc id="1851594" url="https://pl.wikipedia.org/wiki?curid=1851594" title="Hans Holbein starszy">
Hans Holbein starszy



</doc>
<doc id="1851595" url="https://pl.wikipedia.org/wiki?curid=1851595" title="Hans Holbein">
Hans Holbein



</doc>
<doc id="1851604" url="https://pl.wikipedia.org/wiki?curid=1851604" title="Don’t Worry About Me">
Don’t Worry About Me

Don’t Worry About Me – album studyjny Joeya Ramone’a, wydany 19 lutego 2002 roku przez wytwórnię Sanctuary Records.

</doc>
<doc id="1851608" url="https://pl.wikipedia.org/wiki?curid=1851608" title="Analiza zależnościowa">
Analiza zależnościowa

Analiza zależnościowa – podobnie jak analiza frazowa, typ analizy języka naturalnego, w którym struktura badanego zdania determinowana jest poprzez relacje zachodzące pomiędzy wyrazami znaczącymi a im podrzędnymi. Cechą charakterystyczną analizy zależnościowej jest to, że nie wymaga ona ścisłego szyku zdania do określenia jego struktury. W omawianym modelu analizy zależności grupowane są według podziału na części mowy.
Algorytm.
Drzewa zależności.
Każde zdanie języka polskiego można przedstawić w formie drzewa zależności. Węzły takiego grafu odpowiadają słowom przedstawianego zdania natomiast krawędzie pomiędzy dwoma węzłami występują wtedy, gdy któryś z pary węzłów reprezentuje słowo zależne od drugiego.

</doc>
<doc id="1851611" url="https://pl.wikipedia.org/wiki?curid=1851611" title="In a Family Way">
In a Family Way

In a Family Way – EP Joeya Ramone'a nagrana z zespołem Sibling Rivalry. Wydana przez wytwórnię Alternative Tentacles w 1994.

</doc>
<doc id="1851614" url="https://pl.wikipedia.org/wiki?curid=1851614" title="Isisfordia">
Isisfordia

Isisfordia – rodzaj niewielkiego krokodylomorfa z grupy Neosuchia żyjącego na przełomie wczesnej i późnej kredy na obecnych terenach Australii. Został opisany w 2006 roku przez Stevena Salisbury'ego i współpracowników w oparciu o niemal kompletny szkielet pozaczaszkowy (QM F36211). Oprócz holotypu odnaleziono również czaszkę, żuchwę i niekompletny szkielet. Skamieniałości pochodzą z osadów formacji Winton w środkowo-zachodnim Queenslandzie, datowanych na alb lub cenoman, około 95–98 mln lat. W porównaniu do współczesnych krokodyli "Isisfordia" osiągała niewielkie rozmiary – holotyp, będący prawdopodobnie dorosłym osobnikiem, mierzył około 1,1 m długości. Rostrum było długie, szerokie i spłaszczone grzbietowo-brzusznie, czym przypominało występujące u krokodylomorfów z rodzaju "Stomatosuchus". U holotypu zachowało się dziewięć kręgów szyjnych, piętnaście grzbietowych, dwa krzyżowe i co najmniej dwadzieścia osiem ogonowych. Wszystkie z wyjątkiem krzyżowych są lekko przodowklęsłe. Skóra i łuski są podobne do występujących u pozostałych przedstawicieli Eusuchia nienależących do Gavialoidea. Tarcza karkowa była oddzielona od grzbietowej i składała się z co najmniej czterech par nachodzących na siebie osteoderm. Za jedną z najistotniejszych cech isisfordii uważano otwór nozdrzy tylnych całkowicie otoczony kośćmi skrzydłowymi, długo uznawany za cechę diagnostyczną kladu Eusuchia, jednak późniejsze analizy wykazały, że przednie krawędzie nozdrzy tylnych były tworzone przez kości podniebienne, a nie skrzydłowe.
Według analizy przeprowadzonej przez Salisbury'ego i współpracowników (2006) "Isisfordia" jest taksonem siostrzanym do kladu obejmującego "Hylaeochampsa" i krokodyle, z kolei w analizie przeprowadzonej przez Pola i in. (2009) zajmowała dwie różne pozycje – kiedy uwzględniano rodzaj "Susisuchus", na kladogramie "Isisfordia" znajdowała się w pozycji siostrzanej do rodzajów "Shamosuchus" i "Rugosuchus", natomiast kiedy "Susisuchus" nie był uwzględniany – połowa najbardziej parsymonicznych drzew wskazywała, że "Isisfordia" jest taksonem siostrzanym do kladu obejmującego "Hylaeochampsa" i krokodyle, podczas gdy druga połowa preferowała identyczną topologię jak wówczas, gdy uwzględniono "Susisuchus". Według definicji Eusuchia przedstawionej przez Christophera Brochu w 1999 roku "Isisfordia" nie należy do tej grupy, jednak Salisbury i współautorzy stwierdzili, że cechy kluczowe dla Eusuchia pojawiły się wcześniej niż "Hylaeochampsa", już u isisfordii, w związku z czym może być ona uznana za najbardziej bazalnego przedstawiciela tego kladu. W 2008 roku Martin i Benton przedstawili taką definicję filogenetyczną Eusuchia, zgodnie z którą "Isisfordia" należy do tej grupy "ex definitione". Analiza filogenetyczna przeprowadzona przez Turnera i Pritcharda (2015) wskazuje na bliskie pokrewieństwo z "Susisuchus", jednak klad obejmujący te dwa taksony nie jest siostrzany do Eusuchia, lecz zajmuje bardziej bazalną pozycję wewnątrz Neosuchia.
Nazwa gatunku typowego, "Isisfordia duncani", pochodzi od nazwy hrabstwa Isisfordu, na terenie którego odnaleziono jego skamieniałości, oraz nazwiska Iana Duncana, który odkrył holotyp. W 2019 roku opisano drugi gatunek należący do tego rodzaju – "I. molnari" z cenomańskich osadów formacji Griman Creek w Nowej Południowej Walii. Do rodzaju "Isisfordia" przypisano także gatunek "I. selaslophensis" (opisany początkowo jako "Crocodylus (Bottosaurus) selaslophensis"), pochodzący z tej samej formacji, co "I. molnari". Niewykluczone, że te dwa taksony są synonimami, jednak brak porównywalnego materiału utrudnia weryfikację tej hipotezy.

</doc>
<doc id="1851617" url="https://pl.wikipedia.org/wiki?curid=1851617" title="Christmas Spirit...In My House">
Christmas Spirit...In My House

Christmas Spirit... In My House – EP Joeya Ramone'a wydana przez wytwórnię Sanctuary Records w 2002.

</doc>
<doc id="1851620" url="https://pl.wikipedia.org/wiki?curid=1851620" title="Kotomi Kyono">
Kotomi Kyono



</doc>
<doc id="1851634" url="https://pl.wikipedia.org/wiki?curid=1851634" title="Moses Esingila Molongo">
Moses Esingila Molongo



</doc>
<doc id="1851635" url="https://pl.wikipedia.org/wiki?curid=1851635" title="Eliezer Lewi Samenhof">
Eliezer Lewi Samenhof



</doc>
<doc id="1851636" url="https://pl.wikipedia.org/wiki?curid=1851636" title="Glasin">
Glasin

Glasin – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neukloster-Warin.

</doc>
<doc id="1851637" url="https://pl.wikipedia.org/wiki?curid=1851637" title="Jesendorf">
Jesendorf

Jesendorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neukloster-Warin.

</doc>
<doc id="1851638" url="https://pl.wikipedia.org/wiki?curid=1851638" title="Lübberstorf">
Lübberstorf

Lübberstorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neukloster-Warin.

</doc>
<doc id="1851639" url="https://pl.wikipedia.org/wiki?curid=1851639" title="Luebberstorf">
Luebberstorf



</doc>
<doc id="1851640" url="https://pl.wikipedia.org/wiki?curid=1851640" title="Passee">
Passee

Passee – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neukloster-Warin.

</doc>
<doc id="1851641" url="https://pl.wikipedia.org/wiki?curid=1851641" title="Zurow">
Zurow

Zurow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neukloster-Warin.

</doc>
<doc id="1851642" url="https://pl.wikipedia.org/wiki?curid=1851642" title="Züsow">
Züsow

Züsow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Neukloster-Warin.

</doc>
<doc id="1851643" url="https://pl.wikipedia.org/wiki?curid=1851643" title="Zuesow">
Zuesow



</doc>
<doc id="1851644" url="https://pl.wikipedia.org/wiki?curid=1851644" title="Carlow (Niemcy)">
Carlow (Niemcy)

Carlow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851645" url="https://pl.wikipedia.org/wiki?curid=1851645" title="Dionizy z Aleksandrii">
Dionizy z Aleksandrii



</doc>
<doc id="1851648" url="https://pl.wikipedia.org/wiki?curid=1851648" title="Wojskowy port przeładunkowy paliw płynnych we Wrocławiu">
Wojskowy port przeładunkowy paliw płynnych we Wrocławiu

Wojskowy port przeładunkowy paliw płynnych położony jest we Wrocławiu, na osiedlu Kowale, przy Kanale Żeglugowym, tuż powyżej wejścia do Wrocławskiej Stoczni Rzecznej. Zlokalizowany jest na prawym brzegu kanału. Port posiada jeden basen portowy. Na terenie znajduje się bocznica kolejowa. Wejście do portu zabezpieczone jest bramą z siatki stalowej. Wojskowa Składnica MPiS posiada między innymi składy materiałów pędnych. Podlega Jednostce Wojskowej nr 1946, 6 Rejonowa Baza Materiałowa – Wrocław, Skład Materiałowy – Wrocław-Kowale.

</doc>
<doc id="1851649" url="https://pl.wikipedia.org/wiki?curid=1851649" title="Carlow (ujednoznacznienie)">
Carlow (ujednoznacznienie)

Niemcy.
Zobacz też: Carlow-Mayo

</doc>
<doc id="1851650" url="https://pl.wikipedia.org/wiki?curid=1851650" title="Dechow">
Dechow

Dechow – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851651" url="https://pl.wikipedia.org/wiki?curid=1851651" title="Groß Molzahn">
Groß Molzahn

Groß Molzahn – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851653" url="https://pl.wikipedia.org/wiki?curid=1851653" title="Gross Molzahn">
Gross Molzahn



</doc>
<doc id="1851654" url="https://pl.wikipedia.org/wiki?curid=1851654" title="Ramienionóg">
Ramienionóg



</doc>
<doc id="1851655" url="https://pl.wikipedia.org/wiki?curid=1851655" title="Holdorf (Meklemburgia-Pomorze Przednie)">
Holdorf (Meklemburgia-Pomorze Przednie)

Holdorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851658" url="https://pl.wikipedia.org/wiki?curid=1851658" title="Holdorf">
Holdorf

2 gminy w Niemczech:
Osoby:

</doc>
<doc id="1851659" url="https://pl.wikipedia.org/wiki?curid=1851659" title="Kyoko Fukada">
Kyoko Fukada



</doc>
<doc id="1851661" url="https://pl.wikipedia.org/wiki?curid=1851661" title="Dzielnice Warszawy">
Dzielnice Warszawy



</doc>
<doc id="1851662" url="https://pl.wikipedia.org/wiki?curid=1851662" title="Mahmud z Kaszgaru">
Mahmud z Kaszgaru



</doc>
<doc id="1851664" url="https://pl.wikipedia.org/wiki?curid=1851664" title="Tłumaczenie statystyczne">
Tłumaczenie statystyczne

Statystyczne tłumaczenie maszynowe – metoda tłumaczenia automatycznego, w której przekład tworzony jest w oparciu o modele statystyczne, których parametry pozyskiwane są poprzez analizę korpusu równoległego danej pary języków. Ten sposób tłumaczenia stanowi alternatywę dla metod opartych na regułach transferu, jak i dla systemów opierających się na przykładach.
Pierwsze koncepcje tłumaczenia statystycznego zostały wprowadzone w roku 1949 przez Warrena Weavera, który zaproponował użycie do tego celu teorii informacji Claude’a Shannona. Pomysł ten odrodził się i został rozpropagowany w roku 1991, dzięki grupie badawczej z centrum badawczego, Thomas J. Watson Research Center. Duży wpływ na ponowne przyjrzenia się zastosowaniom statystyki do tłumaczenia automatycznego miały sukcesy metod stochastycznych w dziedzinie rozpoznawania mowy.
Podstawy.
Fundamenty tłumaczenia statystycznego stanowi teoria informacji.
Przy tłumaczeniu dokumentu określamy prawdopodobieństwo formula_1 że ciąg znaków formula_2
w języku źródłowym (np. polskim) jest tłumaczeniem ciągu formula_3 w języku obcym (np. angielskim).
Stosując do formula_4 twierdzenie Bayesa możemy powiedzieć, że formula_4 jest proporcjonalne do formula_6 gdzie model tłumaczenia formula_7 to prawdopodobieństwo iż tekst obcy jest tłumaczeniem tekstu źródłowego, zaś model językowy formula_8 to prawdopodobieństwo wystąpienia danego tekstu źródłowego. Rozbija to problem początkowy na dwa podproblemy.
Znalezienie najlepszego tłumaczenia formula_9 polega więc na wybraniu tego o najwyższym prawdopodobieństwie:
Dosłowna implementacja tego wzoru mogłaby polegać na zachłannym przeszukiwaniu wszystkim możliwych ciągów p* w języku źródłowym. Wydajne przeszukiwanie należy do zadań dekodera tłumaczenia maszynowego, który korzysta z ciągu w języku obcym, metod heurystycznych i innych metod do zachowania kompromisu pomiędzy ograniczaniem przestrzeni przeszukiwań a przyzwoitą jakością przekładu.
Jako że przechowywanie wszystkich możliwych ciągów języka źródłowego i ich tłumaczeń nie jest możliwe, tekst jest przeważnie tłumaczony zdanie po zdaniu, jednak nawet to ograniczenie nie jest wystarczające.
Pierwotnie modele tłumaczenie statystycznego działały w oparciu o wyrazy, jako podstawową jednostkę, są to:
Najefektywniejsze obecnie systemy pracują na większych od wyrazów strukturach składniowych, jak np. zdania, jednak wciąż używają dopasowań wyrazów do obliczania parametrów niezbędnych przy translacji.
Korzyści.
Często wymieniane korzyści płynące z tłumaczenia statystycznego, w porównaniu do tradycyjnego podejścia to:
Tłumaczenie na poziomie wyrazów.
Podstawową jednostką tłumaczenia tego typu są wyrazy pewnego języka naturalnego.
Zazwyczaj liczba wyrazów w zdaniach źródłowych różni się od ich tłumaczeń z powodu wyrazów złożonych, morfologii oraz idiomów. Wskaźnik informujący nas o tym ile wyrazów produkowanych jest przez słowa języka źródłowego nazywamy płodnością. W teorii zakładamy, że każde z wyprodukowanych słów utożsamiamy z tym samym obiektem. W praktyce nie zawsze musi to być prawdziwe. Dla przykładu polskie słowo „zamek”, będące homonimem, możemy przełożyć na angielskie „castle” lub „lock”.
Przykładem systemu tłumaczenia na poziomie wyrazów jest ogólnodostępny pakiet GIZA++ (licencja GPL), zawierający program trenujący dla modeli IBM, modelu HMM oraz Modelu 6.
Tłumaczenie oparte na wyrazach nie jest już zbyt często używane i zostaje zastępowane systemami koncentrującymi się na frazach, które jednak wciąż korzystają z GIZY++ (lub podobnych programów), dla dopasowania korpusu językowego. Dopasowania ułatwiają wyciąganie fraz lub wnioskowanie reguł składniowych.
Sprawia to, że pomimo iż same tłumaczenia na poziomie wyrazów nie są obecnie popularne, problem dopasowań wyrazów jest ciągle poruszany, a algorytmy ulepszane.
Tłumaczenie na poziomie zdań.
Tłumaczenie bazujące na zdaniach stara się ominąć ograniczenia tłumaczeń na poziomie wyrazów, poprzez przekład całych ciągów zdań o różnych długościach. Ciągi te zwane są blokami bądź frazami, jednak nie są to frazy w rozumieniu lingwistycznym, ale frazy wyciągnięte z korpusu równoległego przy użyciu metod statystycznych. Zastosowanie fraz w rozumieniu lingwistycznym jest oczywiście możliwe, lecz uzyskana jakość tłumaczenia jest w takim przypadku gorsza.
Problemy przy tłumaczeniu statystycznym.
Do problemów z jakimi borykają się systemy tłumaczenia statystycznego należą:

</doc>
<doc id="1851667" url="https://pl.wikipedia.org/wiki?curid=1851667" title="Warka (piwowarska miara)">
Warka (piwowarska miara)

Warka – jeden pełny cykl produkcji brzeczki nastawnej. Stanowi ona jednostkę miary oznaczającą porcję piwa uzyskanego z jednego warzenia. Wyrażenie "jedna warka" oznacza „jedną partię brzeczki, ugotowanej jednorazowo na warzelni, z jednej partii słodu”. Liczba warek ugotowanych w ciągu doby lub całego roku określa zdolność produkcyjną danego browaru.

</doc>
<doc id="1851670" url="https://pl.wikipedia.org/wiki?curid=1851670" title="Nagroda im. Andrzeja Nardellego">
Nagroda im. Andrzeja Nardellego

Nagroda im. Andrzeja Nardellego – nagroda za najlepszy debiut aktorski-teatralny przyznawana przez Sekcję Krytyków Teatralnych Związku Artystów Scen Polskich. Patronem nagrody jest polski aktor i piosenkarz Andrzej Nardelli.
Nagroda przyznawana jest od 1999.

</doc>
<doc id="1851671" url="https://pl.wikipedia.org/wiki?curid=1851671" title="Fudō Myōō">
Fudō Myōō



</doc>
<doc id="1851675" url="https://pl.wikipedia.org/wiki?curid=1851675" title="Fryderyk IV (landgraf Turyngii)">
Fryderyk IV (landgraf Turyngii)

Fryderyk IV zwany Zgodliwym, niem. "Friedrich der Friedfertige" (ur. przed 30 listopada 1384, zm. 7 maja 1440 r.) – landgraf Turyngii od 1406 r. z dynastii Wettinów.
Życiorys.
Był jedynym synem landgrafa Turyngii Baltazara. W 1406 r. odziedziczył po nim Turyngię z tytułem landgrafa. W 1407 r. zmarł stryj Fryderyka, margrabia Miśni Wilhelm I Jednooki, Baltazar zgłosił roszczenie do jego dziedzictwa, szybciej działali jednak jego kuzynowie, Fryderyk I Kłótnik i Wilhelm II Bogaty, synowie innego stryja Fryderyka, Fryderyka III Srogiego. Spór trwał kilka lat, w czasie jego trwania Baltazar wbrew woli kuzynów poślubił Annę, córkę hrabiego Günthera von Schwarzburg, który chciał osiągnąć jak największe wpływy w Turyngii, osłabiając związki między Wettinami. Ostatecznie, w 1410 r. Fryderyk uznał w zawartym z kuzynami układzie ich władzę na większości spornego terytorium Miśni uzyskując tylko wschodnią część tego regionu oraz odszkodowanie. Jednak już w 1412 r. doszło do otwartego konfliktu zbrojnego: kuzyni wkroczyli do Turyngii i zmusili Fryderyka do nowego układu zawierającego postanowienia osłabiające wpływ Schwarzburga na sprawy turyńskie. Ponowna regulacja spraw między kuzynami nastąpiła w 1417 r. Fryderyk dostawał się odtąd pod coraz większą kontrolę z ich strony, m.in. wskutek rosnącego zadłużenia. Na dodatek pozycja polityczna kuzynów znacząco wzrosła w 1423 r., gdy Fryderyk I Kłótnik otrzymał elektorat saski. 
Fryderyk odtąd skoncentrował się na sprawach lokalnych, próbując dokonać poprawy ekonomicznej sytuacji Turyngii oraz rozbudowując Weimar, który był jego siedzibą. Wzrastało też zagrożenie ze strony husytów – w jego obliczu Fryderyk musiał korzystać z pomocy synów Fryderyka Kłótnika (którzy objęli władzę po śmierci ojca w 1428 r., m.in. Fryderyk II Łagodny i Wilhelm II). Ponieważ uzależnienie Fryderyka od swoich elektorskich krewnych wciąż rosło, a on sam pozostawał bez spadkobierców mimo dość zaawansowanego już wieku, niemal pewne już stało się, że synowie Kłótnika będą jego dziedzicami. Młody Wilhelm II nawet został wysłany w 1437 r. na dwór Fryderyka, jako potencjalny jego następca, aby przygotować się do przejęcia rządów. I faktycznie, zgodnie z przewidywaniami, po bezpotomnej śmierci Fryderyka w 1440 r. Turyngia została przyłączona do Saksonii rządzonej przez synów Fryderyka Kłótnika, od 1445 r. jako osobne księstwo Wilhelma II, a po śmierci tego ostatniego włączona w granice Saksonii.
Przydomek Fryderyka pochodził od jego niechęci do wojny i prób rozwiązywania problemów na drodze legalnej. Pozostawał on także pod dużym wpływem otoczenia, przede wszystkim swojej żony oraz innych krewnych (początkowo teścia, a następnie kuzynów i ich potomków). W 1436 r. rozkazał wypędzenie Żydów z Turyngii.

</doc>
<doc id="1851681" url="https://pl.wikipedia.org/wiki?curid=1851681" title="Alessandro Damasceni Peretti">
Alessandro Damasceni Peretti



</doc>
<doc id="1851682" url="https://pl.wikipedia.org/wiki?curid=1851682" title="Anton Cermak">
Anton Cermak

Anton (Tony) Joseph Cermak (Antonín Josef Čermák, ur. 9 maja 1873 w Kladnie zm. 6 marca 1933 w Miami) – amerykański polityk, burmistrz Chicago od 1931 roku do śmierci z rąk Giuseppe Zangary w 1933 roku.
Życiorys.
Urodził się w Kladnie, w Austro-Węgrzech; obecnie jest to terytorium czeskie. W 1874 roku jego rodzina wyemigrowała do USA, gdzie Cermak rozpoczął karierę polityczną i został wybrany do kongresu stanowego Illinois. W 1928 roku bez powodzenia ubiegał się o miejsce w Senacie, zdobywając 46% głosów. W 1931 roku został wybrany na burmistrza Chicago.
Cermak w swojej kampanii oparł się o elektorat nowych imigrantów z Europy Wschodniej, którzy do tej pory byli na obrzeżach polityki i czuli się wyobcowani z systemu politycznego. Cermak doszedł do władzy w okresie Wielkiej Depresji oraz rozwoju związanej z prohibicją fali przemocy w mieście.
Cermak został 15 lutego 1933 roku w Miami na Florydzie postrzelony w płuca z rąk Giuseppe Zangary, podczas spotkania z prezydentem elektem, Franklinem D. Rooseveltem. Nie ustalono dokładnie, który z polityków był głównym celem zamachu, czy też zlecono morderstwo obu. Prezydent Roosevelt przeżył zamach, natomiast Cermak zmarł w szpitalu 6 marca.

</doc>
<doc id="1851686" url="https://pl.wikipedia.org/wiki?curid=1851686" title="Royalty-Free Licence">
Royalty-Free Licence



</doc>
<doc id="1851688" url="https://pl.wikipedia.org/wiki?curid=1851688" title="Thomas Jones">
Thomas Jones

Thomas Jones (1810 - 16 września 1849) - walijski misjonarz protestancki, najlepiej znany z zapisania języka khasi alfabetem łacińskim. Inskrypcja na jego nagrobku na cmentarzu szkockim w Kalkucie głosi "The founding father of the Khasi alphabets and literature" ("Twórca alfabetu i literatury khasi"). Zmarł w roku 1849 na malarię w Indiach.

</doc>
<doc id="1851689" url="https://pl.wikipedia.org/wiki?curid=1851689" title="Banjolele">
Banjolele

Banjolele (także banjo ukulele, banjo uke, banjuke) – muzyczny instrument strunowy szarpany powstały przez połączenie pudła rezonansowego wzorowanego na banjo oraz gryfu zaczerpniętego z ukulele. Wskutek tego łączy niewielką skalę, sposób strojenia i technikę gry ukulele z charakterystycznym tonem banjo. 
Konstrukcja.
Banjolele jest czterostrunowym instrumentem o budowie wzorowanej na banjo, wykonanym w mniejszej skali. Zazwyczaj wykonywane z drewna z metalowymi dodatkami, choć pojawiały się też modele wykonane w całości z metalu. Gryf banjolele ma zazwyczaj 16 progów, jest znacznie krótszy niż w banjo, lecz dłuższy niż w typowym ukulele. Pudło rezonansowe najczęściej ma postać przypominającego tamburyn pierścienia z naciągniętą membraną po stronie strun i z drugiej strony otwartego, tak, jak w typowym banjo. Spotyka się również banjolele wyposażone w płytę rezonansową zamykającą pudło od tyłu. 
Historia.
Prototyp banjolele został zbudowany w 1918 przez braci Alvina i Kela Keech, którzy poszukiwali instrumentu o cechach podobnych do ukulele, lecz o głośniejszym brzmieniu, nadającego się do zastosowań w przemyśle filmowym. Zbudowanemu przez siebie instrumentowi nadali nazwę "banjulele" i zastrzegli prawo do użycia tej nazwy w urzędzie patentowym, w związku z czym naśladowcy, którzy budowali podobne instrumenty od 1920 roku, nazywali je "banjo ukulele" lub "ukulele banjo".
Największą popularność banjolele osiągnęło w okresie międzywojennym.
Banjolele w kulturze.
Najczęściej wiązanym z banjolele muzykiem był brytyjski komik George Formby (1904–1961), który używał tego instrumentu dla akompaniamentu do swoich piosenek komicznych i rozwinął swój własny styl gry. Wśród bardziej znanych muzyków po banjolele sięgali m.in. Brian May oraz George Harrison. 

</doc>
<doc id="1851690" url="https://pl.wikipedia.org/wiki?curid=1851690" title="Historyczność">
Historyczność

Historyczność (znaczenia): 
1. Kategoria opisu zjawisk lub osób oznaczająca:
2. Kategoria teoretyczna filozofii historii, filozofii kultury i metodologii historii wyjaśniająca znaczenie historii, historiografii i historycznego myślenia dla kultury i człowieka. 
Historyczność oznacza tutaj cechę kultury, którą zauważamy w starożytnej Grecji i na starożytnym Bliskim Wschodzie (Izrael) około VII w p.n.e. i charakteryzuje się:

</doc>
<doc id="1851691" url="https://pl.wikipedia.org/wiki?curid=1851691" title="Köchelstorf">
Köchelstorf

Köchelstorf (do 31 lipca 1999 Köchelstorf b. Rehna, Köchelstorf bei Rehna) – dzielnica gminy Wedendorfersee w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w urzędzie Rehna. Do 30 czerwca 2011 była to samodzielna gmina.

</doc>
<doc id="1851692" url="https://pl.wikipedia.org/wiki?curid=1851692" title="Koechelstorf">
Koechelstorf



</doc>
<doc id="1851695" url="https://pl.wikipedia.org/wiki?curid=1851695" title="Koenigsfeld">
Koenigsfeld



</doc>
<doc id="1851697" url="https://pl.wikipedia.org/wiki?curid=1851697" title="Königsfeld (Meklemburgia-Pomorze Przednie)">
Königsfeld (Meklemburgia-Pomorze Przednie)

Königsfeld – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851698" url="https://pl.wikipedia.org/wiki?curid=1851698" title="Satoru Matsuhashi">
Satoru Matsuhashi

 – japoński skoczek narciarski.
Najlepsze wyniki w Pucharze Świata osiągnął w sezonie 1981/1982, kiedy zajął 59. miejsce w klasyfikacji generalnej.
Brał udział w Mistrzostwach Świata w Oslo i Seefeld in Tirol oraz Igrzyskach w Sarajewie, ale bez sukcesów.

</doc>
<doc id="1851700" url="https://pl.wikipedia.org/wiki?curid=1851700" title="Yatarō Watase">
Yatarō Watase

Yatarō Watase (jap. 渡瀬弥太郎, "Watase Yatarō", ur. 10 października 1960 w Rumoi) – japoński skoczek narciarski, trener. Najlepsze wyniki w Pucharze Świata osiągnął w sezonie 1998/1999, kiedy zajął 63. miejsce w klasyfikacji generalnej.
Brał udział w mistrzostwach w Seefeld in Tirol, ale bez sukcesów.
Ojciec Yuty i Ayumi Watase.

</doc>
<doc id="1851702" url="https://pl.wikipedia.org/wiki?curid=1851702" title="Masahiko Takahashi">
Masahiko Takahashi

Masahiko Takahashi – japoński skoczek narciarski. Najlepsze wyniki w Pucharze Świata osiągnął w sezonie 1983/1984, kiedy zajął 75. miejsce w klasyfikacji generalnej.

</doc>
<doc id="1851703" url="https://pl.wikipedia.org/wiki?curid=1851703" title="Matt Lanter">
Matt Lanter

Matthew Mackendree „Matt” Lanter (ur. 1 kwietnia 1983 w Ohio) – amerykański aktor i model.
Życiorys.
Wczesne lata.
Urodził się w Massillon, w północno-wschodnim Ohio jako syn Jany Burson i Josepha Hayesa Lantera. Jego rodzina miała korzenie polskie, angielskie, austriackie, niemieckie, szkockie, irlandzkie i żydowskie. Wychowywał się z siostrą Karą Day. Kiedy miał osiem lat, wraz z rodziną przeniósł się do Atlanty w stanie Georgia. Jego rodzice rozwiedli się, gdy uczęszczał do liceum. W 2001 ukończył Collins Hill High School w hrabstwie Gwinnett, w pobliżu Suwanee. W młodości spędzał dużo czasu na uprawianiu sportów, w tym baseballu, piłki nożnej i golfa. Przez dwa sezony był na pozycji batboya w Atlanta Braves. Studiował na wydziale biznesu sportowego na Uniwersytecie Georgii.
Kariera.
Po przeprowadzce do Los Angeles, zwrócił na siebie uwagę jako uczestnik reality show "Manhunt: The Search for America’s Most Gorgeous Male Model" (2004). Zadebiutował na dużym ekranie niewielką rolą nosiciela kijów golfowych Bobby’ego Jonesa w biograficznym filmie o golfie "Bobby Jones – Zamach geniusza" (2004). Z powodzeniem wziął udział w przesłuchaniu do roli Nicka w serialu dla nastolatków amerykańskiej sieci telewizyjnej Fox – "Miasteczko Point Pleasant" (2005).
Życie prywatne.
W 2009 związał się z Angelą Stacy, z którą się ożenił 14 czerwca 2013. Mają córkę.
Lanter wyznaje wiarę w Jezusa i Biblię, ale uważa słowo „religia” za dziwne i ograniczające.

</doc>
<doc id="1851704" url="https://pl.wikipedia.org/wiki?curid=1851704" title="Schlagsdorf (Meklemburgia-Pomorze Przednie)">
Schlagsdorf (Meklemburgia-Pomorze Przednie)

Schlagsdorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851706" url="https://pl.wikipedia.org/wiki?curid=1851706" title="Schlagsdorf">
Schlagsdorf



</doc>
<doc id="1851707" url="https://pl.wikipedia.org/wiki?curid=1851707" title="Thomas Haßlberger">
Thomas Haßlberger

Thomas Haßlberger (ur. 23 maja 1964) – niemiecki skoczek narciarski reprezentujący barwy RFN. Najlepsze wyniki w Pucharze Świata osiągnął w sezonie 1983/1984, kiedy zajął 77. miejsce w klasyfikacji generalnej.

</doc>
<doc id="1851708" url="https://pl.wikipedia.org/wiki?curid=1851708" title="Nesow">
Nesow

Nesow – dzielnica miasta Rehna w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w związku gmin Rehna. Do 24 maja 2014 samodzielna gmina.

</doc>
<doc id="1851709" url="https://pl.wikipedia.org/wiki?curid=1851709" title="Rieps">
Rieps

Rieps – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851710" url="https://pl.wikipedia.org/wiki?curid=1851710" title="Thandorf">
Thandorf

Thandorf – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851712" url="https://pl.wikipedia.org/wiki?curid=1851712" title="Utecht">
Utecht

Utecht – gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład urzędu Rehna.

</doc>
<doc id="1851714" url="https://pl.wikipedia.org/wiki?curid=1851714" title="Grand Mound (Iowa)">
Grand Mound (Iowa)

Grand Mound – miasto w Stanach Zjednoczonych, w stanie Iowa, w hrabstwie Clinton. Liczy 676 mieszkańców (dane ze spisu 2002). Znajduje się w nim prawdopodobnie pierwszy na świecie pomnik ofiar Kościoła katolickiego, upamiętniający ofiary księży pedofili.

</doc>
<doc id="1851715" url="https://pl.wikipedia.org/wiki?curid=1851715" title="Vitense">
Vitense

Vitense (pol. "Wicięże") – dzielnica miasta Rehna w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w związku gmin Rehna. Do 24 maja 2014 samodzielna gmina.

</doc>
<doc id="1851717" url="https://pl.wikipedia.org/wiki?curid=1851717" title="Georg Waldvogel">
Georg Waldvogel

Georg Waldvogel (ur. 7 lipca 1961 w Hinterzarten) – niemiecki skoczek narciarski reprezentujący barwy RFN. Najlepsze wyniki w Pucharze Świata osiągnął w sezonie 1982/1983, kiedy zajął 38. miejsce w klasyfikacji generalnej. Zwyciężył w Turnieju Schwarzwaldzkim w 1986.
Brał udział w mistrzostwach świata w Oslo i Seefeld in Tirol oraz igrzyskach w Sarajewie, ale bez sukcesów.

</doc>
<doc id="1851718" url="https://pl.wikipedia.org/wiki?curid=1851718" title="Wedendorf">
Wedendorf

Wedendorf – dzielnica gminy Wedendorfersee w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w urzędzie Rehna. Do 30 czerwca 2011 była to samodzielna gmina.

</doc>
<doc id="1851719" url="https://pl.wikipedia.org/wiki?curid=1851719" title="Dolinczański Grzbiet">
Dolinczański Grzbiet

Dolinczański Grzbiet – długi, boczny grzbiet w polskich Tatrach Zachodnich, odchodzący w północno-zachodnim kierunku od grani głównej pomiędzy szczytem Kamienistej a Hlińską Przełęczą. Opada do Doliny Pyszniańskiej. Jego wschodnie stoki opadają do Dolinki (odgałęzienie Doliny Pyszniańskiej), zachodnie do wielkiego żlebu Babie Nogi wciętego w północne stoki Kamienistej.
Znajduje się poza szlakami turystycznymi na obszarze ochrony ścisłej „Pyszna, Tomanowa, Pisana”. Dawniej były to pasterskie tereny Hali Pysznej.

</doc>
<doc id="1851722" url="https://pl.wikipedia.org/wiki?curid=1851722" title="Groß Siemz">
Groß Siemz

Groß Siemz – część gminy "(Ortsteil)" Siemz-Niendorf w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w Związku Gmin Schönberger Land. Do 25 maja 2019 samodzielna gmina.

</doc>
<doc id="1851723" url="https://pl.wikipedia.org/wiki?curid=1851723" title="Gross Siemz">
Gross Siemz



</doc>
<doc id="1851726" url="https://pl.wikipedia.org/wiki?curid=1851726" title="Stefan Stannarius">
Stefan Stannarius

Stefan Stannarius (ur. 20 października 1961 w Gräfenthal) – niemiecki skoczek narciarski reprezentujący NRD. Najlepsze wyniki w Pucharze Świata osiągnął w sezonie 1982/1983, kiedy zajął 24. miejsce w klasyfikacji generalnej.
Brał udział w Mistrzostwach Świata w Seefeld in Tirol oraz Igrzyskach w Sarajewie, ale bez sukcesów.

</doc>
<doc id="1851730" url="https://pl.wikipedia.org/wiki?curid=1851730" title="Tveitanbakken">
Tveitanbakken

Tveitanbakken – kompleks skoczni narciarskich o punktach konstrukcyjnych K90, K40, K15 i K8, znajdujący się w norweskim Notodden.
Rekord obiektu normalnego, wynoszący 104 m, ustanowił w marcu 2014 Marius Lindvik. Kobiecy rekord obiektu należy do Austriaczki Danieli Iraschko, która podczas zawodów Pucharu Kontynentalnego skoczyła 102,5 metra.
Na skoczni regularnie organizowane są zawody Pucharu Kontynentalnego kobiet. Rozgrywano na niej również Puchar Kontynentalny mężczyzn i FIS Cup.

</doc>
<doc id="1851731" url="https://pl.wikipedia.org/wiki?curid=1851731" title="Lido Tomasi">
Lido Tomasi

Lido Tomasi (ur. 17 listopada 1955 w Vione) – włoski skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 26. miejsce w klasyfikacji generalnej.
Brał udział w mistrzostwach świata w Oslo i Seefeld in Tirol oraz igrzyskach olimpijskich w Lake Placid i Sarajewie, ale bez sukcesów.

</doc>
<doc id="1851732" url="https://pl.wikipedia.org/wiki?curid=1851732" title="Babi Grzbiet">
Babi Grzbiet

Babi Grzbiet – niski i krótki grzbiet w polskich Tatrach Zachodnich, odchodzący w północno-zachodnim kierunku spod grani głównej pomiędzy szczytem Kamienistej a Pyszniańską Przełęczą. Opada do Doliny Pyszniańskiej. Po jego wschodniej stronie znajduje się żleb Babie Nogi. Babi Grzbiet jest dołem porośnięty kosówką, górą trawiasty.
Znajduje się poza szlakami turystycznymi na obszarze ochrony ścisłej „Pyszna, Tomanowa, Pisana”. Dawniej były to pasterskie tereny Hali Pysznej.

</doc>
<doc id="1851733" url="https://pl.wikipedia.org/wiki?curid=1851733" title="Vitus Seipel">
Vitus Seipel

Vitus Seipel (ur. 21 grudnia 1650 w Lądku, zm. 9 marca 1711 w Pradze) – duchowny katolicki, biskup pomocniczy praski.
Życiorys.
Vitus Seipel pochodził z hrabstwa kłodzkiego. Urodził się w 1650 r. w Lądku. Studiował teologię w Pradze, po której ukończeniu otrzymał święcenia kapłańskie 5 marca 1678 r. 3 stycznia 1701 r. został wybrany przez papieża Klemensa XI na sufragana archidiecezji praskiej z przydzieleniem tytularnej stolicy biskupiej w Hierapolis in Isauria. Konsekracja biskupia odbyła się w tym samym roku w katedrze św. Wita w Pradze.
7 sierpnia 1701 r. w czasie wizytacji parafii na terenie dekanatu kłodzkiego dokonał m.in. konsekracji nowego kościoła parafialnego w Lądku-Zdroju. W 1703 r. został wybrany na urząd wikariusza generalnego archidiecezji. Funkcję tę piastował do swojej śmierci w 1711 r.

</doc>
<doc id="1851741" url="https://pl.wikipedia.org/wiki?curid=1851741" title="Fritz Esser">
Fritz Esser

Fritz Esser (ur. 1961) – austriacki skoczek narciarski. Najlepsze wyniki w Pucharze Świata osiągnął w sezonie 1983/1984, kiedy zajął 36. miejsce w klasyfikacji generalnej.

</doc>
<doc id="1851743" url="https://pl.wikipedia.org/wiki?curid=1851743" title="Paul Erat">
Paul Erat

Paul Erat (ur. 1965) – austriacki skoczek narciarski. Najlepsze wyniki w Pucharze Świata osiągnął w sezonie 1983/1984, kiedy zajął 52. miejsce w klasyfikacji generalnej.

</doc>
<doc id="1851746" url="https://pl.wikipedia.org/wiki?curid=1851746" title="Lekkoatletyka na Igrzyskach Azji Wschodniej 2009">
Lekkoatletyka na Igrzyskach Azji Wschodniej 2009

Lekkoatletyka na Igrzyskach Azji Wschodniej 2009 – zawody lekkoatletyczne, które rozegrano od 10 do 13 grudnia w Hongkongu. Areną zmagań sportowców był Tseung Kwan O Sports Ground.

</doc>
<doc id="1851751" url="https://pl.wikipedia.org/wiki?curid=1851751" title="Audio 136">
Audio 136

Audio 136 – album polskiej grupy muzycznej Moonlight. Wydawnictwo ukazało się 24 maja 2004 roku nakładem wytwórni muzycznej Metal Mind Productions w dwóch wersjach jedno płytowej oraz z dodatkową płytą zawierającą teledyski i dodatkowe utwory. Był to również ostatni album zrealizowany z udziałem klawiszowca Andrzeja Markowskiego. Płyta dotarła do 40. miejsca listy OLiS w Polsce.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1851752" url="https://pl.wikipedia.org/wiki?curid=1851752" title="Andras">
Andras

Andras – w tradycji okultystycznej, sześćdziesiąty trzeci duch "Goecji". By go przywołać i podporządkować, potrzebna jest jego pieczęć, która według "Goecji" powinna być zrobiona ze srebra.
Jest wielkim markizem piekła. Rozporządza 30 legionami duchów.
Zajmuje się wzniecaniem kłótni. Jeżeli osoba przyzywająca przypadnie mu do gustu, to nauczy ją jak zabijać nieprzyjaciół, panów i sługów. Jeżeli przyzywający będzie z nim postępował nieopatrznie, to może sprowadzić na siebie i swoich towarzyszy śmierć.
Wezwany ukazuje się pod postacią anioła z głową puchacza, ujeżdża silnego i czarnego wilka, a w ręce trzyma ostry, błyszczący miecz.

</doc>
<doc id="1851756" url="https://pl.wikipedia.org/wiki?curid=1851756" title="Kim Kum Ok">
Kim Kum Ok



</doc>
<doc id="1851757" url="https://pl.wikipedia.org/wiki?curid=1851757" title="Karwowski (herb szlachecki)">
Karwowski (herb szlachecki)

Karwowski – polski herb szlachecki o niewiadomych barwach.
Opis herbu.
W polu toczenica, na której zaćwieczony krzyż kawalerski, między trzema gwiazdami (2 i 1), pod tym dwa skrzydła orle.
Najwcześniejsze wzmianki.
Pieczęć J. Karwowskiego z 1581.
Herbowni.
Karwowski.

</doc>
<doc id="1851758" url="https://pl.wikipedia.org/wiki?curid=1851758" title="Polskie Towarzystwo Numizmatyczne">
Polskie Towarzystwo Numizmatyczne

Polskie Towarzystwo Numizmatyczne (PTN), wcześniej Polskie Towarzystwo Archeologiczne i Numizmatyczne (PTAiN) – stowarzyszenie naukowo-kulturalne, zrzeszające miłośników numizmatyki, falerystyki i medalierstwa oraz podobnych dziedzin kolekcjonerskich, utworzone w 1991, a zarejestrowane w 2002 roku.
Historia.
Początki zorganizowanego ruchu numizmatycznego w Polsce sięgają 1888 roku, kiedy to w Krakowie zostało założone Towarzystwo Numizmatyczne. Następnie w Warszawie w 1915 roku zostało powołane do życia Warszawskie Towarzystwo Numizmatyczne, oraz Poznańskie Towarzystwo Numizmatyczne (1920), Związek Numizmatyków Lwowskich (1925) i Towarzystwo Numizmatyczne w Bydgoszczy (1935).
W 1953 roku zostało powołane do życia Polskie Towarzystwo Archeologiczne z połączenia: PTA we Wrocławiu, Polskiego Towarzystwa Prehistorycznego w Poznaniu, Polskiego Towarzystwa Numizmatycznego w Krakowie i Warszawskiego Towarzystwa Numizmatycznego. W którym to była Sekcja Numizmatyczna. W 1971 roku, ze względu na coraz większy ruch numizmatyczny, PTA przemianowano na Polskie Towarzystwo Archeologocznie i Numizmatyczne.
PTN pod swoją dzisiejszą nazwą odrodził się w 1991 roku, na skutek zmian w PTAiN.
PTN jest członkiem Międzynarodowej Komisji Numizmatycznej. Komisja ta zrzesza instytuty naukowe, muzea i towarzystwa numizmatyczne. Powstała w 1934 roku, nie posiada stałej siedziby.
Konferencje.
PTN jest organizatorem Międzynarodowych Konferencji Numizmatycznych w Supraślu. Na dotychczasowych konferencjach, tematami przewodnimi były:
Zostały też zorganizowane Międzynarodowe Sympozjum Numizmatyczne w Sanoku.
Wydawnictwa.
PTN prowadzi także działalność wydawniczą.
Od 1965 roku wydawane jest też czasopismo "Biuletyn Numizmatyczny".
Zarząd PTNu wydał między innymi:
Struktura.
Oddziały: Augustów, Bełchatów, Będzin, Białystok, Bolesławiec, Bydgoszcz, Ciechanów, Częstochowa, Gdańsk, Gliwice, Gniezno, Gorzów Wielkopolski, Grudziądz, Jasło, Jastrzębie-Zdrój, Kalisz, Katowice, Kielce, Konin, Koszalin, Kraków, Krosno, Lublin, Łomża, Łódź, Mława, Mrągowo, Olsztyn, Opole, Ostrów Wielkopolski, Piła, Płock, Poznań, Radom, Radomsko, Rzeszów, Sanok, Siedlce, Słupsk, Suwałki, Szczecin, Tarnów, Toruń, Tychy, Warszawa, Włocławek, Wodzisław Śląski, Wrocław, Zamość, Zielona Góra.
Koła: Jasło, Praszka, Żory, Witaszyce, Siemianowice Śląskie, Świętochłowice, Ostrowiec Świętokrzyski, Głogów, Puławy, Zduńska Wola, Oleśno, Kutno, Wieluń, Jarosław, Leżajsk, Lębork, Ełk, Pisz, Nowogard, Czechowice-Dziedzice, Pszczyna, Racibórz, Rybnik, Rydułtowy, Kłodzko, Świebodzice.
Wyróżnienia.
W Polskim Towarzystwie Numizmatycznym przyznawane są wyróżnienia:

</doc>
<doc id="1851760" url="https://pl.wikipedia.org/wiki?curid=1851760" title="Chrześcijaństwo w Syrii">
Chrześcijaństwo w Syrii

Chrześcijanie w Syrii stanowią ok. 5,2% społeczeństwa. W Syrii istnieją różne kościoły chrześcijańskie. Najwięcej wyznawców liczy Prawosławny Patriarchat Antiocheński (nazywany też Kościołem greckoprawosławnym), następne są Katolickie Kościoły wschodnie. Istnieją również małe grupy protestantów.
Chrześcijanin, według konstytucji syryjskiej, nie może pełnić funkcji prezydenta kraju. Jest to skutek dominacji religii islamskiej w społeczeństwie syryjskim. Oficjalnie jednak Syria nie jest państwem wyznaniowym i nie posiada religii państwowej a status wszystkich wyznań jest równy.
Rys historyczny.
Damaszek był jednym z pierwszych miast na świecie, w których pojawiła się wspólnota chrześcijańska. Jej twórcą był Święty Paweł. Po pewnym czasie ogromna większość mieszkańców miasta przeszło na chrześcijaństwo i zaczęli oni nawracać innych mieszkańców Syrii. Panowanie chrześcijaństwa skończyło się wraz z podbojem Syrii i Anatolii przez kalifat Umajjadów. Było to państwo, w którym preferowano islam, a prawo nakładało dodatkowo obciążenia (między innymi podatkowe) na chrześcijan. Ze względów ekonomicznych, jak i dlatego że nowa religia wydawała się wielu atrakcyjna, islam zaczął stopniowo wypierać chrześcijaństwo z Syrii.
Do dziś jednak 10% Syryjczyków to wyznawcy chrześcijaństwa, widać to na przykładzie Damaszku, który zamieszkuje liczna społeczność chrześcijańska. Istnieje tu wiele kościołów a msze święte odbywają się bez przeszkód. Najważniejsza dla chrześcijan niedziela, dzień który należy uczcić poprzez pójście do kościoła, nie jest dniem wolnym od pracy w zdominowanej przez muzułmanów Syrii. Jednak władze respektując zwyczaje chrześcijan umożliwiają urzędnikom i innym pracownikom administracji państwowej udział w niedzielnym porannym nabożeństwie, w godzinach pracy. W szkołach w których przeważają chrześcijańscy uczniowie dniami wolnymi są sobota i niedziela, w muzułmańskich zaś weekend składa się z soboty i piątku.
Profil społeczności.
Syryjscy chrześcijanie aktywnie i pełnie uczestniczą w życiu społecznym swojego kraju. Udzielają się w życiu gospodarczym, szkolnictwie, nauce, sztuce, życiu intelektualnym, show biznesie i w polityce. Wielu chrześcijan pełni funkcje kierownicze w sektorze prywatnym i państwowym, często są także urzędnikami lokalnej administracji, posłami w parlamencie i ministrami w rządzie. Wielu z nich służy także w syryjskiej armii, zarówno jako dowódcy jak i szeregowi żołnierze. Oddziały są mieszane wyznaniowo aby nie wprowadzać podziałów i napięć między żołnierzami. Syryjscy chrześcijanie uczestniczyli w walkach z Izraelem, ramię w ramię ze swoimi muzułmańskimi rodakami. Oprócz aktywności zawodowej, wielu z nich udziela się także jako wolontariusze i pracownicy społeczni. Ich postawa sprawia, że są generalnie bardzo dobrze postrzegani przez muzułmańską większość społeczeństwa.
Społeczność chrześcijańska w Syrii ma swoje własne sądy cywilne zajmujące się na przykład sprawami dotyczącymi małżeństw, rozwodów czy dziedziczenia. Prawo na podstawie którego orzekają oparte jest na Biblii i zwyczajach chrześcijan. W Syrii chrześcijanom nie wolno nawracać muzułmanów na swoją wiarę. Kościoły przestrzegają tego zakazu i nie prowadzą akcji misyjnych wobec muzułmanów.
Między chrześcijanami a muzułmanami w Syrii istnieje kilka różnic społecznych. Chrześcijanie znacznie częściej mieszkają w miastach, zwłaszcza takich jak Damaszek, Aleppo, Hama czy Latakia. Średnia ich zarobków jest wyższa od muzułmańskiej. Również poziom osób z wykształceniem ponadpodstawowym jest większy niż u muzułmanów. Chrześcijanie znacznie częściej posyłają swoje dzieci do szkół prywatnych i zagranicznych.
Do najsłynniejszych syryjskich chrześcijan zalicza się: kronikarza Pawła z Aleppo i szachistę Filipa Stamma.
Podział chrześcijaństwa w Syrii.
Chrześcijanie w Syrii stanowiący około 5,2% społeczeństwa, ale nie należą do jednego wyznania. Te, można podzielić na wywodzące się z dwóch różnych tradycji- zachodniej i wschodniej. Do tej pierwszej grupy należą wyznania rzymskokatolickie i protestanckie, które składają się głównie z osób nawróconych w przeszłości przez misjonarzy przybyłych z krajów europejskich. Jednak większość chrześcijan w Syrii to członkowie kościołów wschodu. Dominują wyznawcy kościołów ortodoksyjnych – greckoprawosławnego i syryjskoprawosławnego. Oprócz nich są jeszcze kościoły wschodu pozostające w unii z Rzymem i niezależny Asyryjski Kościół Wschodu. Mimo wewnętrznych podziałów chrześcijanie syryjscy zazwyczaj współpracują ze sobą.
Podział na wiele wyznań jest efektem historycznych zaszłości, wynikających ze sporów politycznych i doktrynalnych. Spory doktrynalne dotyczyły zazwyczaj natury Chrystusa. W 431, po soborze w Efezie, doszło do oddzielenia się Kościoła Wschodu od głównego nurtu chrześcijaństwa. Nestorianie wierzyli, iż Chrystus posiadał dwie odrębne natury- boską i ludzką. Boska, jako doskonała, nie mogła ich zdaniem narodzić się i umrzeć. W konsekwencji sądzili, że Jezus Chrystus był zwykłym człowiekiem, w którym dopiero później zamieszkał Bóg – „jak posąg w świątyni”. Maria, ich zdaniem, nie była „bogurodzicą” tylko matką Jezusa, gdyż nie urodziła Boga tylko Jezusa, który był człowiekiem. Ich poglądy zostały potępione przez sobór w Efezie w 431 i przez sobór w Chalcedonie w 451.
Inną grupą, również opozycyjną wobec głównego nurty chrześcijaństwa, byli monofizyci. Przyjęli oni, iż w Chrystusie istnieje tylko jedna natura boska, a ludzka została przez nią wchłonięta, zaraz po wcieleniu. Poglądy te, sformułowane przez Eutychesa z Konstantynopola, zostały potępione przez sobór chalcedoński w 451 r.n.e. Monofizytyzm dał początek Syryjskiemu Kościołowi Ortodoksyjnemu, zwanemu też "jakobickim". Językiem liturgicznym jest syryjski.
Kolejna grupa zwana Monoteletami dała początek współczesnym Maronitom, choć kościół ten odrzuca dzisiaj ich naukę i pozostaje w unii z Rzymem. Monoteleci w swych naukach twierdzili iż Chrystus wprawdzie posiadał dwie natury, ale kierował się jedną wolą, której źródłem była osoba. Monoteletyzm został potępiony na trzecim soborze w Konstantynopolu, który obradował w latach 680-681.
W XIII wieku, na skutek wielu różnych czynników doszło do ostatecznego zerwania więzi łączących kościół wschodni z zachodnim. W ciągu następnych stuleci niektóre z kościołów wschodnich, przy zachowaniu wielu swoich zwyczajów i rytuałów, będą wstępować w unię z Rzymem, uznając papieża za głowę chrześcijaństwa. Do dziś zachowują one swój język liturgiczny i odmienny obrządek. Obrządek tego kościoła jest bardzo stary i unikatowy. Jego językiem liturgicznym jest dialekt języka syryjskiego używany przez nestorian.
Najwięcej wyznawców spośród chrześcijan syryjskich liczy sobie Kościół greckoprawosławny. Wcześniej znany był w Syrii i na Bliskim Wschodzie pod nazwą kościoła melchickiego. Nazwa ta wywodzi się z czasów podziału chrześcijaństwa wschodniego, z przełomu V i VI wieku. Melchici pozostawali wierni naukom patriarchatu Konstantynopolitańskiego, w przeciwieństwie do tych którzy poparli monofizytyzm. Jako że w Bizancjum panował cezaropapizm, zwolenników Konstantynopola nazywano „ludźmi króla” („melek”- król, władca; w aramejskim odpowiednik cesarza) czyli melchitami. Słowo „grecki” w nazwie kościoła nie odnosi się do etnicznego pochodzenia członków, ale do greckiego obrządku i używania greki jako języka liturgicznego.
W Syrii istnieje także Apostolski Kościół Ormiański, który pod wieloma względami jest podobny do Syryjskiego Kościoła Ortodoksyjnego, ale obowiązuje w nim ormiański ryt liturgiczny.
Na terenie Syrii istnieje wiele kościołów unickich. Określenie „unicki” przez wyznawców tych kościołów uważane jest za obraźliwe. Najstarszym z nich jest kościół Maronicki, który zawarł unię z Rzymem w XII wieku. Wcześniej obecne były w nim wpływy monoteletyzmu, ale hierarchowie oficjalnie wyrzekli się ich na soborze Laterańskim w 1215. Językiem liturgicznym jest syryjski.
Największym kościołem unickim jest Syryjski kościół katolicki, który powstał po zawarciu unii kościelnej z papiestwem przez część wiernych i hierarchów Syryjskiego Kościoła Ortodoksyjnego. Po unii zachował on swój obrządek i język liturgiczny.
Grecki Melchicki Kościół Katolicki powstał w wyniku unii, po kontrowersyjnych wyborach patriarchy w 1724, z wyznawcami Kościoła greckoprawosławnego na Bliskim Wschodzie. Odwołano się wówczas do faktu iż patriarcha antiocheński nigdy nie został obłożony przez Rzym klątwą i teoretycznie nadal pozostawał częścią Kościoła katolickiego. Od czasu unii określenia „melchicki” używa się w stosunku do jej zwolenników a nie do Kościoła greckoprawosławnego. W liturgii używana jest greka i język arabski.
Katolicki Kościół Chaldejski powstał w wyniku unii części nestorian z Rzymem.
Regiony zamieszkania.
Chrześcijańskie społeczności zamieszkują każdą część Syrii. Większe grupy zamieszkują w Damaszku, Aleppo, Tartus. As-Suwajda, Al-Hasaka i w Himsie (zarówno w miastach jak i na terenie całych muhafaz). W Himsie znajduje się Dolina Chrześcijan, miejsce odwiedzin dużej liczby turystów, z powodu bliskości dawnej twierdzy krzyżowców Krak des Chevaliers.

</doc>
<doc id="1851762" url="https://pl.wikipedia.org/wiki?curid=1851762" title="Parafia Matki Bożej Bolesnej w Jarosławiu">
Parafia Matki Bożej Bolesnej w Jarosławiu

Parafia Matki Bożej Bolesnej w Jarosławiu – rzymskokatolicka parafia znajduje się w Jarosławiu, należąca do dekanatu Jarosław I, w archidiecezji przemyskiej. Jest prowadzona przez Ojców Dominikanów.
Historia.
20 sierpnia 1381 roku pasterze w pobliżu Jarosławia znaleźli figurę Matki Bożej trzymającej na rękach ciało zmarłego Chrystusa. Wkrótce figurę umieszczono w zbudowanej na tym miejscu drewnianej kapliczce, do której przybywali pielgrzymi. Obok tego miejsca było źródełko z cudowną wodą. W 1387 roku przy figurze modliła się królowa Jadwiga. W 1410 i 1420 roku kapliczka została zniszczona przez Tatarów, ale figura ocalała. 
W 1421 roku kasztelan przemyski Rafał Tarnowski zdecydował o budowie murowanego kościoła, przy którym powstała kapelania dla obsługi duszpasterskiej sanktuarium. W 1629 roku Anna Ostrogska przekazała kościół Jezuitom. W 1696 roku rozpoczęto rozbudowę kościoła i klasztoru, który 13 września 1713 roku został konsekrowany przez bpa Pawła Konstantego Dubrawskiego, "pw. Matki Bożej Bolesnej". W 1752 roku ukończono budowę murowanej kaplicy nad źródełkiem. 8 września 1755 roku bp Wacław Hieronim Sierakowski dokonał koronacji figury koronami papieskimi. W 1766 roku zespół klasztorny otoczono murem obronnym. W 1773 roku bullą papieską zakon Jezuitów został skasowany.
13 czerwca 1787 roku przybyli Dominikanie ze spalonego klasztoru w Bochni, a w 1788 roku przybyli Dominikanie ze skasowanego klasztoru w Sieniawie.
W 1966 roku kościół otrzymał tytuł bazyliki mniejszej. W 1970 roku dekretem bpa Ignacego Tokarczuka przy klasztorze została erygowana parafia.
Na terenie parafii jest 5 800 wiernych.

</doc>
<doc id="1851770" url="https://pl.wikipedia.org/wiki?curid=1851770" title="Fryderyk III Srogi">
Fryderyk III Srogi

Fryderyk III Srogi, niem. "Friedrich III., der Strenge" (ur. 14 października 1332 w Dreźnie, zm. 21 maja 1381 w Altenburgu) – margrabia Miśni i landgraf Turyngii od 1349 r. (wraz z braćmi) z dynastii Wettinów.
Życiorys.
Był najstarszym synem margrabiego Miśni i landgrafa Turyngii Fryderyka II Poważnego. Po śmierci ojca w 1349 r., zgodnie z jego życzeniem niedzielenia jego dziedzictwa na części, przejął wraz z młodszymi braćmi Wilhelmem Jednookim i Baltazarem (miał jeszcze brata Ludwika, przeznaczonego do kariery duchownej, późniejszego arcybiskupa Moguncji i Magdeburga) rządy w Miśni i Turyngii. Współrządy początkowo były formalne, faktyczną władzę posiadał najstarszy Fryderyk, który jednocześnie sprawował kuratelę nad rodzeństwem. Musiał dopuścić swoich braci do faktycznej władzy dopiero w 1368 r. W 1371 r. bracia ustalili zasadę zmiany na czele rządów co dwa lata, w 1377 r. zmienili okres zmian na jeden rok, a w 1379 r. ostatecznie podzielili terytorium między siebie (Baltazarowi przypadła Turyngia, Wilhelmowi Miśnia, zaś Fryderykowi pozostałe części, w tym tzw. Osterland; jednak najważniejsze terytoria miały pozostawać pod wspólną kontrolą).
Fryderyk z jednej strony dążył do ochrony swego terytorium przed zakusami ze strony otaczających je z trzech stron Luksemburgów, z drugiej poszerzał zasięg terytorialny władztwa Wettinów – w drodze zbrojnej uzyskał dużą część wójtostwa Plauen a kilka innych (leżących pośrodku posiadłości Wettinów) zhołdował, przyłączył Koburg we Frankonii będący wianem jego żony Katarzyny z Hennebergu, a także przejął od Wittelsbachów Dolnych Łużyc. Dzięki zrzeczeniu się ich na rzecz Karola IV Luksemburskiego, z którym blisko zresztą współpracował, zdobył środki finansowe, dzięki którym wykupił Leisnig, dotąd dzielący domenę Wettinów.
Po śmierci Fryderyka jego bracia oraz synowie dokonali ponownego podziału Miśni i Turyngii między siebie. Przeżyło go trzech synów: Fryderyk I Kłótnik (późniejszy książę elektor saski), Wilhelm II Bogaty oraz Jerzy, którzy początkowo przejęli władzę na terytorium przyznanym w 1379 r. ojcu.

</doc>
<doc id="1851771" url="https://pl.wikipedia.org/wiki?curid=1851771" title="Kierło">
Kierło

Kierło ("Kierl, Kerl") – polski herb szlachecki z indygenatu.
Opis herbu.
Opis zgodnie z klasycznymi regułami blazonowania:
W polu błękitnym dwie głowy lwie w pas, do siebie, złote, ziejące płomieniem czerwonym.
Klejnot: dwie trąby myśliwskie ustnikami do dołu, prawa w pas błękitno - złota, lewa w pas złoto-błękitna.
Labry błękitne, podbite złotem.
Józef Szymański zamieszcza nieco inny wizerunek herbu, w którym trąby są dzielone w słup.
Najwcześniejsze wzmianki.
Zatwierdzony indygenatem 15 stycznia 1528 Ludwikowi i Maciejowi Kierlom z Księstwa Brunszwiku.
Herbowni.
Kerl - Kierl - Kierła - Kierło.

</doc>
<doc id="1851775" url="https://pl.wikipedia.org/wiki?curid=1851775" title="Żelazian(VI) potasu">
Żelazian(VI) potasu

Żelazian(VI) potasu, żelazian potasu, – nieorganiczny związek chemiczny, sól potasowa kwasu żelazowego (nieistniejącego w stanie wolnym). Ta fioletowa sól stanowi rzadki przypadek związku żelaza na VI stopniu utlenienia. Zwykle pierwiastek ten tworzy połączenia na stopniu utlenienia II lub III. Z uwagi na bardzo wysoki stopnień utlenienia żelaza anion jest silnym utleniaczem. Żelazian potasu znajduje zastosowanie w tzw. zielonej chemii, ponieważ produktami ubocznymi jego użycia są stosunkowo obojętne dla środowiska tlenki żelaza, a pozostałości samego związku szybko rozkładają się w wodzie (w odróżnieniu np. od dichromianów, które mogą pozostawać w środowisku dłużej i mają m.in. działanie kancerogenne). Duża nietrwałość w roztworach wodnych stanowi jednak poważny problem w próbach stosowania żelazianu potasu w laboratoriach oraz przemyśle. Nadto do niektórych procesów jego zdolności utleniające są zbyt duże.
Reakcje redoks i ich zastosowanie.
W postaci suchego ciała stałego żelazian potasu jest stabilny. W wodzie ulega rozkładowi z wydzieleniem tlenu, proces znacząco przyspiesza w przypadku zakwaszenia. Roztwór o głębokiej, fioletowej barwie przypomina fizycznie i chemicznie roztwór nadmanganianu potasu (), lecz stanowi silniejszy utleniacz.
Wysoka zdolność utleniająca i biologiczne bezpieczeństwo stosowania sprawiły, że wykorzystuje się go np. w oczyszczaniu ścieków ze związków organicznych oraz biocydów. W syntezie organicznej bywa używany do utleniania alkoholi pierwszorzędowych.
Zwraca uwagę możliwość jego wykorzystania jako materiału katodowego w bateriach.
Budowa i synteza.
Związek jest izostrukturalny z takimi solami, jak , i . Sieć krystaliczna składa się z jonów potasowych oraz tetraedrycznych anionów , przy czym odległość wynosi 1,66 Å.
Powstawanie fioletowego roztworu podczas ługowania pozostałości po spaleniu mieszaniny azotanu sodu (saletry chilijskiej) i pyłu żelaznego jako pierwszy opisał Georg Ernst Stahl. Później Edmond Frémy odkrył, że połączenie wodorotlenku potasu i tlenku żelaza(III) na powietrzu daje związek rozpuszczalny w wodzie o właściwościach podobnych do nadmanganianu potasu.
Obecnie w laboratorium wykorzystuje się głównie metodę otrzymywania żelazianu przez utlenianie alkalicznego roztworu jonów za pomocą podchlorynów, np. NaClO.

</doc>
<doc id="1851777" url="https://pl.wikipedia.org/wiki?curid=1851777" title="Johan Stjernen">
Johan Stjernen



</doc>
<doc id="1851780" url="https://pl.wikipedia.org/wiki?curid=1851780" title="Parafia Bożego Ciała w Jarosławiu">
Parafia Bożego Ciała w Jarosławiu

Parafia pod wezwaniem Bożego Ciała przy Kolegiacie w Jarosławiu – znajduje się na terenie archidiecezji przemyskiej i wchodzi w skład dekanatu jarosławskiego – Jarosław I.
Historia.
W 1323 roku Jarosław otrzymał prawa miejskie. Już wówczas istniała tu parafia rzymskokatolicka, która należy do najstarszych na terenie archidiecezji. W 1375 roku książę Władysław Opolczyk nadał miastu prawa magdeburskie i przeniósł je na nowe obecnie zajmowane miejsce. Fundację parafii powiększył w 1508 roku Jakub z Krzywczy, zapisując dla niej wieś Szczytna. W 1523 roku Jadwiga z Warzyszyna, wdowa po Spytku, kasztelanie krakowskim, oraz jej córki – Anna, wdowa po Mikołaju z Zakliczyna, kasztelanie wojnickim, oraz Magdalena, żona Mikołaja z Pilczy – kasztelana bełskiego, za zgodą biskupa przemyskiego Rafała Leszczyńskiego, dokonały aktu fundacji kolegiaty wraz z kapitułą kolegiacką. W 1618 roku książę Janusz Ostrogski ufundował przy kolegiacie kolegium mansjonarzy, które zostało zatwierdzone 1619 roku przez biskupa Stanisława Siecińskiego.
Pierwotny kościół parafialny pod wezwaniem św. Mikołaja był drewniany i znajdował się w obrębie późniejszego opactwa benedyktynek. Przetrwał on do 1757 roku, kiedy to rozebrano go na polecenie wizytującego parafię biskupa Wacława Hieronima Sierakowskiego. W 1473 roku wybudowano na nowym miejscu (przy obecnym rynku miejskim) gotycki kościół murowany, z fundacji ówczesnego podkomorzego przemyskiego Spytka z Jarosławia i mieszczan jarosławskich. Został on poświęcony pod wezwaniem Wszystkich Świętych. Kościół ten, nadwerężony przez pożary w 1600 i 1625 roku oraz zawalenie się wieży w 1804 roku, został w 1807 roku zburzony z nakazu władz austriackich.
Obecny kościół parafialny, murowany w stylu renesansowym, zbudowany został wraz z sąsiadującym kolegium według planów Józefa Bricciusa w latach 1582–1594 dla osiedlonych w Jarosławiu w 1574 roku jezuitów. Ufundowała go Zofia z Odrowążów, żona wojewody sandomierskiego Jana Kostki. W 1594 roku poświęcił go biskup Wawrzyniec Goślicki, pod wezwaniem św. Jana Chrzciciela i św. Jana Ewangelisty. Po kasacie jezuitów w 1773 roku został on zamieniony przez Austriaków na magazyn wojskowy. W 1808 roku książę Adam Czartoryski wykupił kościół i podarował go parafii. Jego wnętrze uległo spaleniu w 1862 roku. Po remoncie kościół został poświęcony w 1863 roku. Konsekrował go pod wezwaniem Bożego Ciała sufragan przemyski biskup Jakub Glazer w 1890 roku. Wyposażenie kościoła wykonane zostało w XIX wieku. Z dawnego wystroju kościoła zachowały się: krzyż z XVII wieku, wykonany przez Antoniego Osińskiego oraz późnogotycka (XVI wiek) figura Matki Boskiej z dawnej kolegiaty. Polichromię wnętrza wykonał w 1912 roku Leonard Winterowski, a odnowił ją i uzupełnił w latach siedemdziesiątych Józef Steciński. Kościół posiada organy 32 głosowe, budowane podczas ostatniej wojny przez ks. Wojciecha Lewkowicza. Na zewnątrz kościoła znajduje się kolekcja 12 kamiennych figur: patronów kościoła i świętych zakonu jezuickiego.
Na terenie parafii znajdują się dwa kościoły: filialny pod wezwaniem Świętego Ducha oraz rektorat pod wezwaniem św. Mikołaja i św. Stanisława Biskupa.
Obraz Matki Bożej Śnieżnej – Królowej Rodzin.
Szczególną czcią wiernych w parafii otaczany jest „słynący łaskawością” wizerunek Matki Bożej Śnieżnej – Królowej Rodzin. Dokładna data powstania obrazu jest nieznana, ale według jezuickich archiwów, obraz ten dla jarosławskiego kolegium jezuickiego otrzymał generał zakonu Franciszek Borgiasz (zm. 1572). Do Jarosławia obraz sprowadzono pomiędzy rokiem 1573 (przybycie Jezuitów do Jarosławia), a 1580 (ofiarowanie koron dla Maryi i dzieciątka przez Zofię z Odrowążów Tarnowską). W inwentarzu kościelnym z 1593 roku jest zapis o istnieniu obrazu i koron. Obraz znajdował się w Kaplicy Matki Bożej, a w 1595 roku ufundowano ołtarz dla tego obrazu. Podczas pożarów kościoła w 1600 i 1625 roku obraz ocalał. Podczas pożaru w 1862 roku obraz cudem ocalono i po odnowieniu kościoła powrócił do kaplicy. W 1938 roku przeprowadzono konserwację obrazu. W 1976 roku obraz Matki Bożej Śnieżnej przeniesiono do ołtarza głównego.
W niedzielę Św. Rodziny w 2006 r. metropolita przemyski nadał mu tytuł "Najświętszej Maryi Panny Królowej Rodzin" i wyznaczył dzień odpustu parafialnego na 5 sierpnia. 2 sierpnia 2014 roku na Jarosławskim rynku, odbyła się koronacja obrazu papieskimi koronami, której dokonał abp metropolita przemyski Józef Michalik w asyście wielu biskupów, kapłanów i licznych rzesz wiernych.
Od 2007 roku corocznie 5 sierpnia, we wspomnienie liturgiczne poświęcenia rzymskiej Bazyliki Matki Bożej, w parafii przeżywany jest odpust, któremu przewodniczy zwykle biskup.

</doc>
<doc id="1851781" url="https://pl.wikipedia.org/wiki?curid=1851781" title="Børge Benum">
Børge Benum

Børge Benum (ur. 3 lipca 1963) – norweski skoczek narciarski.
Życiorys.
W styczniu 1982 roku zadebiutował w zawodach Pucharu Europy, zajmując 27. miejsce w Chamonix. W marcu 1983 roku w Schönwaldzie po raz pierwszy stanął na podium zawodów tej rangi, zajmując trzecie miejsce. 21 stycznia 1984 roku zadebiutował w Pucharze Świata, zajmując 28. miejsce w Sapporo. Dzień później na tej samej skoczni uplasował się na 10. miejscu, dzięki czemu zdobył pierwsze w karierze punkty do klasyfikacji generalnej cyklu.
W Pucharze Świata i Europy startował do 1987 roku. Poza punktami zdobytymi w Sapporo już więcej nie zapunktował w Pucharze Świata. W Pucharze Europy jeszcze trzykrotnie znalazł się w czołowej dziesiątce zawodów – 18 stycznia 1986 roku w Les Rousses był dziesiąty, dzień później w Le Brassus odniósł zwycięstwo, a 23 marca 1986 roku w Meldal był drugi.
W 1984 roku zajął czwarte miejsce w konkursie indywidualnym na skoczni normalnej podczas mistrzostw Norwegii w Hof.

</doc>
<doc id="1851782" url="https://pl.wikipedia.org/wiki?curid=1851782" title="Waksmundzki Wierch">
Waksmundzki Wierch

Waksmundzki Wierch (2186 m n.p.m.) – szczyt w Tatrach Wysokich, położony w grzbiecie Koszystej, oddzielającym Dolinę Waksmundzką od Pańszczycy. Jest to jeden z najbardziej na północ wysuniętych dwutysięczników tatrzańskich.
Szczyt jest pierwszym od południa z trzech wierzchołków w grani Koszystej, opadającym na południe w stronę przełęczy Krzyżne. Grzbiet oddziela się od grani Buczynowych Turni i Wołoszyna w jej okolicach. Zwornikiem nie jest sama przełęcz, lecz trawiasta równinka położona tuż ponad nią, w stronę Wołoszyna. Od strony północnej Waksmundzki Wierch graniczy z najwyższym punktem grzbietu, Wielką Koszystą. Wierzchołek znajduje się mniej więcej w połowie drogi między Krzyżnem a Wielką Koszystą.
U podnóża Waksmundzkiego Wierchu w dolinie Pańszczycy znajduje się kopulasta kulminacja Wielkiej Kopki (1856 m).
Pierwsze odnotowane wejście: Ludwik Zejszner 3 sierpnia 1838 r. z grupą osób towarzyszących, podczas pomiarów wysokości za pomocą barometru, zimą: Henryk Bednarski, Józef Lesiecki, Mariusz Zaruski, Stanisław Zdyb 4 marca 1910 r. Oba wejścia miały miejsce podczas wejścia na Wielką Koszystą południową granią od Krzyżneg.
W 1932 r. cały masyw Koszystej wykupiony został od rodziny Uznańskich przez Skarb Państwa, a w 1936 r. w wyniku starań PTT objęty został ścisłą ochroną. Do tej pory jest obszarem ochrony ścisłej i nie prowadzą przez niego żadne szlaki turystyczne.

</doc>
<doc id="1851787" url="https://pl.wikipedia.org/wiki?curid=1851787" title="Vidar Johansen">
Vidar Johansen

Vidar Johansen (ur. 20 września 1957) – norweski skoczek narciarski. Najlepsze wyniki w Pucharze Świata osiągnął w sezonie 1983/1984, kiedy zajął 52. miejsce w klasyfikacji generalnej.

</doc>
<doc id="1851790" url="https://pl.wikipedia.org/wiki?curid=1851790" title="Kita (herb szlachecki)">
Kita (herb szlachecki)

Kita – polski herb szlachecki z nobilitacji.
Opis herbu.
W polu srebrnym podkowa czarna, z zaćwieczonym takimż krzyżem kawalerskim.
Najwcześniejsze wzmianki.
Nadany 28 lutego 1545 Joachimowi Kicie, mieszczaninowi Gdańskiemu.
Herbowni.
Kita, Krasnożon

</doc>
<doc id="1851793" url="https://pl.wikipedia.org/wiki?curid=1851793" title="Ján Jelenský">
Ján Jelenský

Ján Jelenský (ur. w 1961) – czechosłowacki skoczek narciarski i słowacki działacz sportowy. Uczestnik mistrzostw świata w lotach (1981).
W 2009 szefował biuru organizacji i był dyrektorem zawodów w skokach na Mistrzostwach Świata Juniorów. Był sędzią technicznym na zawodach w skokach na uniwersjadzie w Ałmaty. Regularnie pełni funkcję sędziów technicznych w zawodach FIS np. w sezonie 2018/2019 był sędzią technicznym na konkursach Pucharu Kontynentalnego w Klingenthal i Zakopanem, a także asystentem sędziego technicznego na Pucharze Świata kobiet w Hinzenbach.

</doc>
<doc id="1851794" url="https://pl.wikipedia.org/wiki?curid=1851794" title="Akis Zikos">
Akis Zikos

Andreas Wasilios "Akis" Zikos (ur. 1 czerwca 1974 roku w Atenach) – były grecki piłkarz występujący na pozycji defensywnego pomocnika.
Kariera klubowa.
Akis Zikos zawodową karierę rozpoczynał w 1993 roku w Skodzie Ksanti. Przez 5 lat występował z nią w rozgrywkach greckiej pierwszej ligi. Nie odnosił w tym czasie żadnych sukcesów, a najlepszą pozycją w lidze Skody była 6. wywalczona w sezonie 1995/1996. Zikos dla zespołu z Tracji rozegrał łącznie 114 ligowych pojedynków i zdobył 1 bramkę. Latem 1998 roku grecki zawodnik podpisał kontrakt z AEK Ateny. W nowym klubie od razu wywalczył sobie miejsce w podstawowym składzie. W debiutanckim sezonie zdobył z ateńską drużyną wicemistrzostwo kraju, w dwóch kolejnych latach kończył ligowe zmagania na 3. pozycji, a podczas rozgrywek 2001/2002 AEK ponownie zdobył wicemistrzostwo Grecji. Podczas pobytu w Atenach Zikos 2 razy wywalczył Puchar Grecji – w 2000 i 2002 roku.
W trakcie letniego okienka transferowego w 2002 roku Zikos przeszedł do prowadzonego przez Didiera Deschampsa AS Monaco. W 2003 roku zdobył z nim Puchar Ligi Francuskiej, jednak nie wystąpił w finałowym spotkaniu z FC Sochaux-Montbéliard. W kolejnym sezonie Grek razem ze swoim zespołem dotarł do finału Ligi Mistrzów, w którym Monaco przegrało 0:3 z portugalskim FC Porto. Zikos w finałowym meczu rozegrał pełne 90 minut, a w linii pomocy grał u boku Édouarda Cissé i Lucasa Bernardiego. Wychowanek Skody Ksanti został pierwszym Grekiem, który wystąpił w finale tych rozgrywek. W Monaco Zikos występował do 2006 roku, rozgrywając w tym czasie ponad 100 spotkań w Ligue 1.
W 2006 roku Zikos powrócił na 2 lata do AEK Ateny, z którym 2 razy zdobył wicemistrzostwo Grecji. 20 kwietnia 2008 roku piłkarz zakończył karierę.
Kariera reprezentacyjna.
Początkowo Zikos występował w reprezentacji Grecji do lat 21. W seniorskiej drużynie zadebiutował 3 lutego 1999 roku w zwycięskim 2:0 spotkaniu z Finlandią. Następnie brał udział w nieudanych dla jego reprezentacji eliminacjach do Euro 2000. Ostatni mecz w zespole narodowym Zikos rozegrał 14 listopada 2001 roku, kiedy to Grecy przegrali 1:2 z Cyprem.
Sukcesy.
 AEK Ateny
 AS Monaco

</doc>
<doc id="1851795" url="https://pl.wikipedia.org/wiki?curid=1851795" title="Andreas Zikos">
Andreas Zikos



</doc>
<doc id="1851798" url="https://pl.wikipedia.org/wiki?curid=1851798" title="Landis Arnold">
Landis Arnold

Landis Stevens Arnold (ur. 6 sierpnia 1960 w Boulder) – amerykański skoczek narciarski. Najlepsze wyniki w Pucharze Świata osiągnął w sezonie 1983/1984, kiedy zajął 59. miejsce w klasyfikacji generalnej.
Brał udział w Igrzyskach Olimpijskich w Sarajewie, ale bez sukcesów.

</doc>
<doc id="1851799" url="https://pl.wikipedia.org/wiki?curid=1851799" title="Parafia Trójcy Przenajświętszej w Jarosławiu">
Parafia Trójcy Przenajświętszej w Jarosławiu

Parafia Trójcy Przenajświętszej w Jarosławiu – rzymskokatolicka parafia znajdująca się w Jarosławiu, należąca do dekanatu Jarosław I, w archidiecezji przemyskiej. Jest prowadzona przez ojców Franciszkanów reformatów
Historia.
W 1700 roku mieszczanin Jarosławia, Antoni Kwołek ofiarował grunta pod kościół i klasztor, dla Franciszkanów Reformatów. Głównym fundatorem budowy był Franciszek Zawadzki, łowczy kijowski. Murowany kościół zbudowano w latach 1710–1716, według projektu arch. Tomasza Belottiego, a następnie Martyna z Kęt. W 1710 roku bp Paweł Konstanty Dubrawski poświęcił kamień węgielny. 21 czerwca 1716 roku bp Jan Bokum dokonał konsekracji kościoła.
W 1939 roku zakonnicy zostali usunięci, a klasztor zajęty przez wojsko niemieckie. W 1942 roku zakonnicy powrócili. W 1970 roku dekretem bpa Ignacego Tokarczuka został erygowany niezależny wikariat, a w 1973 roku parafia. W latach 1982–1984 przy klasztorze zbudowano dom katechetyczny. 14 września 1989 roku bp Edward Białogłowski poświęcił nową kaplicę "pw. Miłosierdzia Bożego".
Na terenie parafii jest 3 200 wiernych.

</doc>
<doc id="1851808" url="https://pl.wikipedia.org/wiki?curid=1851808" title="Wyspa kanałowa w Bydgoszczy">
Wyspa kanałowa w Bydgoszczy

Wyspa Kanałowa – obszar w strefie śródmiejskiej Bydgoszczy o powierzchni 190 ha, oddzielony od zwartego terytorium miasta rzeką Brdą oraz dwoma odcinkami Kanału Bydgoskiego. Jako wyspa istnieje od 1912 r. W 1971 r. wskutek zasypania odcinka starego Kanału Bydgoskiego jest częściowo połączona z terytorium miasta Bydgoszczy. W tej sytuacji nazwa „wyspa” przedstawia pojęcie historyczne i zwyczajowe, w mniejszym stopniu odnosi się natomiast do obecnego układu przestrzennego.
Położenie.
Wyspa położona jest w zachodniej części strefy śródmiejskiej Bydgoszczy. Na jej obszarze znajduje się dzielnica Okole o powierzchni 130 ha, wyodrębniona w XIX wieku.
Kształt Wyspy jest wydłużony na kierunku wschód-zachód. Jej długość wynosi ok. 3 km i szerokość maksymalnie 0,9 km. Północną granicę stanowi rzeka Brda, wschodnią rzeka Młynówka, północno-zachodnią 1,6– kilometrowy odcinek Kanału Bydgoskiego przekopany w 1912 r., zaś południową stary odcinek Kanału Bydgoskiego zbudowany w 1774 r. Połączeniem ze zwartym terytorium miejskim jest zasypany odcinek starego Kanału w części południowo-wschodniej na długości ok. 750 m (od mostów Solidarności do Ronda Grunwaldzkiego).
Łączna długość cieków otaczających Wyspę wynosi 7,5 km.
Charakterystyka.
Wyspa Kanałowa jest częściowo utożsamiana z dzielnicą Okole, która w całości się na niej mieści. Wschodnia część wyspy jest zabudowana kamienicami pochodzącymi w większości z II połowy XIX wieku i początku XX. Znajduje się tu również najstarszy zachowany cmentarz bydgoski – Starofarny. Głównymi osiami komunikacyjnymi są ulice: Grunwaldzka i Królowej Jadwigi. Przez północną i zachodnią część obszaru prowadzą linie kolejowe: nr 18 Bydgoszcz-Piła i nr 131 Bydgoszcz-Inowrocław.
Na ciekach wodnych otaczających wyspę zbudowano liczne mosty:
Południowa część Wyspy Kanałowej przylegająca do starego Kanału jest integralną częścią parku pod nazwą: Planty nad Kanałem Bydgoskim. Znajdują się tam trzy zabytkowe, dostępne do zwiedzania śluzy, których konstrukcja pochodzi z lat 1800-1810:
Historia.
Pierwszym etapem, który umożliwił powstanie Wyspy Kanałowej w Bydgoszczy była budowa Kanału Bydgoskiego w latach 1773-1774. Na 3-kilometrowym odcinku Kanału od połączenia z Brdą zbudowano 6 śluz wodnych, a od 1805 r. rozpoczęto zadrzewianie tego obszaru, który po kilkudziesięciu latach stał się największym miejskim parkiem, od II połowy XIX w. miejskim centrum wypoczynkowo-rozrywkowym.
Obszar w widłach Brdy i Kanału Bydgoskiego został nazwany Colonie Wilczak, a następnie Schleusenau. Początkowo znajdowały się na tym obszarze 4 folwarki, w tym 2 dzierżawione, a w I połowie XIX wieku nabyte na własność przez rodzinę Petersonów. W 1850 r. część terenu została sprzedana pod budowę Pruskiej Kolei Wschodniej wiodącej z Berlina przez Bydgoszcz do Królewca. W II połowie XIX wieku wschodnią część obszaru rozparcelowano tworząc sieć ulic. Wzdłuż nich budowano kamienice czynszowe oraz domy otoczone ogrodami.
O ile w 1818 r. na Wilczaku i Okolu znajdowało się 28 budynków, to w 1860 r. tylko na Okolu stało 56 budynków mieszkalnych, a w 1880 r. 160, w tym kilkanaście wielopiętrowych. Z uwagi na sąsiedztwo dworca i warsztatów kolejowych, mieszkało tu wielu urzędników i pracowników kolejowych, a także kilkdziesięciu rzemieślników i kupców.
Z uwagi na to, że przez teren wiodły arterie komunikacyjne: wodne (droga Wisła-Odra) i kolejowe (Pruska Kolej Wschodnia), sprzyjające warunki do rozwoju znalazł przemysł. Powstały m.in. duże fabryki: sygnałów kolejowych Fiebrandta i garbarnia Buchholza.
W latach 1910-1915 dokonano modernizacji Kanału Bydgoskiego poprzez budowę nowego cieku wodnego (z dwoma śluzami) o długości 1,63 km, od Brdy powyżej mostów kolejowych do Kanału Bydgoskiego poniżej VI śluzy.
W ten sposób powstała Wyspa Kanałowa otoczona ze wszystkich stron wodami, która mieściła na swoim obszarze gminę podmiejską Okole (Schleusenau).
W 1920 r. gmina została włączona do terytorium administracyjnego Bydgoszczy.
W latach 1970-1972 r. w ramach budowy drogowej trasy przelotowej, zasypano część starego odcinka Kanału Bydgoskiego (od Śluzy Miejskiej do śluzy III włącznie) wraz z mostem i śluzami. Ciek wodny poprowadzono podziemnym kolektorem, zaś dawna Wyspa Kanałowa zyskała stałe połączenie z przedmieściem Poznańskim.
Zabytki.
Na terenie Wyspy Kanałowej znajduje się stylowa zabudowa czynszowa z końca XIX wieku, a także zabytkowe budynki administracyjne i sakralne. Kluczowym zabytkiem jest Kanał Bydgoski (stary jak i nowy odcinek) z systemem śluz.
Wśród pozostałych zabytków można wymienić:
Warte obejrzenia są również:

</doc>
<doc id="1851813" url="https://pl.wikipedia.org/wiki?curid=1851813" title="Wacław (elektor saski)">
Wacław (elektor saski)

Wacław, niem. "Wenzel" (ur. ok. 1337, zm. 15 maja 1388 w Celle) – książę Saksonii i elektor Rzeszy od 1370 z dynastii askańskiej.
Był synem Rudolfa I i jego trzeciej żony Agnieszki z Lindow. W 1370 objął tron saski (i godność elektorską) po śmierci starszego brata Rudolfa II. Zgodnie z postanowieniami Złotej Bulli z 1356 objęcie tronu odbyło się z pominięciem Albrechta, syna innego starszego brata Wacława, Ottona. 
Wacław był aktywny na arenie politycznej Cesarstwa, wspierając cesarza Karola Luksemburskiego. Dzięki temu uzyskał od niego (wraz z bratankiem Albrechtem) prawa do księstwa Brunszwik-Lüneburg, jednak nie odniósł sukcesu w długoletniej wojnie o sukcesję w tym księstwie. W 1385 zginął podczas walk Albrecht (rezydujący wcześniej w Celle), a Wacław zmarł nagle podczas próby zdobycia Celle w 1388 (współcześni podejrzewali otrucie).
Wacław był żonaty z Cecylią z Carrary, córką gubernatora Padwy. Dwaj jego synowie, Rudolf III, a następnie Albrecht III byli książętami i elektorami saskimi, ostatnimi z dynastii askańskiej. Córki Anna i Małgorzata poślubiły książąt brunszwicko-luneburskich.

</doc>
<doc id="1851815" url="https://pl.wikipedia.org/wiki?curid=1851815" title="Kościół Niepokalanego Poczęcia Najświętszej Maryi Panny w Zielenicach">
Kościół Niepokalanego Poczęcia Najświętszej Maryi Panny w Zielenicach

Kościół Niepokalanego Poczęcia Najświętszej Maryi Panny – zabytkowy, parafialny kościół rzymskokatolicki znajdujący się w Zielenicach w województwie małopolskim. Jest to także sanktuarium Matki Bożej Zielenieckiej.
Historia.
Pierwsze wzmianki o kościele i parafii pochodzą z XIV wieku, dokładnie z 1346 roku. Pierwotnie kościół był drewniany, a pierwszym patronem parafii był św. Mikołaj. Nowy drewniany kościół wzniesiono w roku 1660. Głośniej o kościele zrobiło się w I poł. XVII wieku, kiedy sprowadzono do niego w 1613 roku obraz Matki Boskiej z Dzieciątkiem, kopię z jezuickiego kościoła Świętych Macieja i Mateusza w Krakowie. Obraz zasłynął cudami i został uznany za cudowny na mocy dekretu biskupiego z 1654 roku.
Ważną datą dla parafii był 27 lipca 1681, kiedy to do Zielenic przybył ciężko chory Franciszek Szembek, aby modlić się do cudownego obraz o przywrócenie do zdrowia. Kiedy rzeczywiście wyzdrowiał w podziękowaniu postanowił ufundować nowy, murowany kościół. Kamień węgielny pod jego budowę został poświęcony 18 lipca 1685 roku. Konsekracja kościoła pod wezwaniem Nawiedzenia Najświętszej Maryi Panny odbyła się 1 października 1691 roku. Z czasem wezwanie kościoła uległo zmianie, by obecnie nosić tytuł Niepokalanego Poczęcia Najświętszej Maryi Panny.
Z późniejszej historii sanktuarium podupadało, dopiero w II poł. XX wieku dzięki odrestaurowaniu kościoła i obrazu przez ks. Józefa Józefiaka oraz późniejszej rozbudowie przez proboszcza, ks. orionistę Stanisława Drajczaka.
Ważnym wydarzeniem było też ukoronowanie cudownego obrazu przez papieża Jana Pawła II na Jasnej Gorze w 1983 roku papieskimi koronami.
Architektura.
Kościół jest leży obecnie w gminie Radziemice 40 km na północny wschód od Krakowa. Sanktuarium znajduje się w centrum niedużej wsi – Zielenice, która jest siedzibą niedużej parafii – 975 osób. Jest zbudowany na szczycie wzgórza zwanego "Wzgórzem Opatrzności". Kościół jest położony w kierunku wschód – zachód, z prezbiterium skierowanym w kierunku wschodnim, czyli jest kościołem orientowanym. Główna fasada jest skierowana na zachód na osi północ-południe.
Wokół kościoła znajduje się 3 ha park, w którym kilka lat temu posadzono 800 świerków oraz 2800 sosen. W parku rozlokowana została droga krzyżowa. Rzeźby, które się na nią składają są autorstwa profesora krakowskiego ASP Czesława Dźwigaja. Rzeźby są wykonane z brązu i postaci ludzkie są naturalnej wielkości.
Świątynia jest murowana z cegły i otynkowana. Dach oraz latarnie kryte są obecnie blachą.
Kościół składa się z jednej nawy podzielonej. Korpus podzielony jest na 3 przęsła. Prezbiterium jest niemal kwadratowe. Do budynku przylegają dobudowane w późniejszym czasie: zakrystia – przylega nawy i prezbiterium od strony północnej, po przeciwległej stronie prezbiterium przylega budynek gospodarczy, obecnie kotłownia, od zachodniej strony do korpusu przylega duża, prostokątna kruchta, która jest znacznie niższa niż nawa kryta jest dwuspadowym dachem. Pośrodku nawy głównej znajduje się nieduża wieża. Obok kruchty znajduje się zbudowana znacznie później niż kościół nieduża dzwonnica.
Główna fasada kościoła jest jednokondygnacyjna podzielona jest na 3 części poprzez pilastry. Środkowe pole jest szersze niż boczne. W bocznych polach znajdują się nisze. Pilastry wspierają belkowanie, na którym jest mocno wysunięty gzyms. Nad nim znajduje się zwieńczenie z prostymi spływami. Środkowe pole zwieńczenia z prostokątnym, małym oknem, nad przyczółek z nierzeźbionym tympanonem. Poniżej fasady znajduje się kruchta szerokości całej nawy głównej, kryta dwuspadowym dachem.
Zewnętrzne ściany gładkie, tynkowane. Jedynie prezbiterium oraz fasada podzielone pilastrami podtrzymującymi belkowanie.
Wnętrze.
Nawy świątyni są artykułowane podwójnymi pilastrami, które wspierają belkowanie. Sklepienie kolebkowe spoczywa na gurtach, które podobnie jak pilastry są podwójne. Nawa doświetlona jest lunetami (po 1 parze na każde przęsło). Prezbiterium również doświetlone jest parą okien. Zwieńczone jest kopułą zakończoną latarnią, która również ma własne okna. Wejście do prezbiterium zamyka półkolisty łuk oraz belka tęczowa z krzyżem. Nad wejściem do nawy od strony zachodniej znajduje się drewniana empora wsparta na czterech kolumnach.
Wyposażenie.
Wnętrze kościoła zdobią ołtarze: główny z okresu baroku, oraz 4 boczne rokokowe. Ołtarz główny architektoniczny. Pośrodku znajduje się obraz Matki Boskiej Zielenieckiej z I poł. XVII wieku. Nad obrazem znajduje się ozdobny kartusz. Ołtarz wykonany jest z drewna polichromowanego malowanego na czarno. Zwieńczenie wspierają 4 kolumny zakończone ozdobionymi ornamentem akantowym kapitelami. Ołtarz częściowo złocony. Po bokach znajdują się 2 rzeźby, podobnie na szczycie zwieńczenia spoczywają złocone rzeźby aniołów. Ołtarz ma budowę statyczną i charakterystyczne dla tego okresu trójkątne zwieńczenie. Ołtarz pochodzi z końca XVII wieku.
Ołtarze boczne wykonane z podobnych materiałów są jednak późniejsze. Ich wykańczanie zostało zakończone w 1717 roku. Widać to w budowie ołtarzy, które mają znacznie bardziej dynamiczną budową, półokrągłe zwieńczenie. Również z XVIII wieku pochodzą ornamenty zdobiące emporę. Jej gzyms zdobią lambrekiny.
W nawie głównej znajduje się jeszcze ambona wykonana z podobnych materiałów jak ołtarze i zdobiona rzeźbami podobnymi do tych znajdujących się w ołtarzu głównym.
We wnętrzu znajduje się kilka cennych obrazów autorstwa artysty malarza Jana Molgi: m.in.: uzdrowienie Franciszka Szenbeka i Kościuszko przed obrazem Matki Bożej Zielenickiej. Ściany kościoła pokrywają liczne wota składane przez pielgrzymujących do sanktuarium.

</doc>
<doc id="1851819" url="https://pl.wikipedia.org/wiki?curid=1851819" title="Flaga Mandatu Palestyny">
Flaga Mandatu Palestyny

Flaga Mandatu Palestyny – flaga Brytyjskiego Mandatu Palestyny istniejącego w latach 1920–1948. Terytorium to nie posiadało własnej oficjalnej flagi. Jako że było częścią Imperium Brytyjskiego, jego flagą de facto był Union Jack używany przez Zjednoczone Królestwo Wielkiej Brytanii i Irlandii. Lokalny rząd, ministerstwa i administracja miały swoje własne symbole. Jedyną specyficzną dla Palestyny flagą nie zastrzeżoną dla oficjalnego rządu, była Palestine Ensign, wzorowana na brytyjskiej Red Ensign. Miała czerwone tło, z Union Jackiem w kantonie. W części prawej, na środku, znajdował się biały okrąg z napisem „Palestine”. Używana była praktycznie tylko jako bandera statków zarejestrowanych na terytorium Brytyjskiego Mandatu Palestyny. Jej używanie na lądzie było bardzo ograniczone, nie identyfikowali się z nią też mieszkańcy Palestyny: Żydzi i Arabowie.

</doc>
<doc id="1851820" url="https://pl.wikipedia.org/wiki?curid=1851820" title="Wzgórze Tarnogajskie">
Wzgórze Tarnogajskie



</doc>
<doc id="1851821" url="https://pl.wikipedia.org/wiki?curid=1851821" title="Parafia św. Teresy od Dzieciątka Jezus w Jarosławiu">
Parafia św. Teresy od Dzieciątka Jezus w Jarosławiu

Parafia Świętej Teresy od Dzieciątka Jezus w Jarosławiu – rzymskokatolicka parafia znajduje się w Jarosławiu, należący do dekanatu Jarosław I, w archidiecezji przemyskiej. 
Historia.
W latach 1929-1930 na Przedmieściu Dolnoleżajskim zbudowano kaplicę "pw. św. Teresy" z ochronką Towarzystwa Szkoły Ludowej, według projektu arch. inż. Osińskiego z Przemyśla, którą w 1931 oku poświęcił bp Franciszek Barda. W tej kaplicy odprawiano msze święte dla miejscowych sióstr Służebniczek Starowiejskich i pobliskiej ludności. W 1971 roku kaplica została rozbudowana. W 1972 roku została erygowana parafia pw. św. Teresy od Dzieciątka Jezus.
W 1994 roku podjęto decyzję budowy nowego kościoła. 15 kwietnia 2000 roku rozpoczęto budowę nowego kościoła przy ul. Dolnoleżajskiej, a 14 września 2000 roku abp Józef Michalik dokonał wmurowania kamienia węgielnego. 
Na terenie parafii jest 1 440 wiernych.
Na terenie parafii znajduje się Szkoła Podstawowa nr. 7 im. Ks. Stanisława Staszica. Do parafii należy boisko przy ulicy Burmistrza Matusza.

</doc>
<doc id="1851823" url="https://pl.wikipedia.org/wiki?curid=1851823" title="Rozwój intelektualny">
Rozwój intelektualny



</doc>
<doc id="1851826" url="https://pl.wikipedia.org/wiki?curid=1851826" title="Parafia św. Stanisława Biskupa i Męczennika w Czernicach Borowych">
Parafia św. Stanisława Biskupa i Męczennika w Czernicach Borowych

Parafia pw. św. Stanisława Biskupa i Męczennika w Czernicach Borowych – rzymskokatolicka parafia należąca do dekanatu przasnyskiego, diecezji płockiej, metropolii warszawskiej. Siedziba parafii mieści się w Czernicach Borowych.
Historia parafii.
Parafia została erygowana w 1398. W połowie XVI wieku został wybudowany murowany późnogotycki kościół, poważnie uszkodzony w 1915 podczas bitwy przasnyskiej. Odbudowany w 1933 i kilkukrotnie odnawiany w latach późniejszych. W kościele znajduje się wiele zabytków, do najcenniejszych należą: XVIII-wieczna barokowa rzeźba Chrystusa Zmartwychwstałego, XVII-wieczna monstrancja barokowa. 
Obszar parafii.
Miejscowości i ulice.
W granicach parafii znajdują się miejscowości:
oraz ulice w Czernicach Borowych:

</doc>
<doc id="1851827" url="https://pl.wikipedia.org/wiki?curid=1851827" title="Parafia Chrystusa Króla w Jarosławiu">
Parafia Chrystusa Króla w Jarosławiu

Parafia Chrystusa Króla w Jarosławiu – rzymskokatolicka parafia znajduje się w Jarosławiu, należąca do dekanatu Jarosław II, w archidiecezji przemyskiej.
Historia.
22 czerwca 1981 roku bp Ignacy Tokarczuk w domu Sióstr Niepokalanek przedstawił projekt utworzenia nowego ośrodka duszpasterskiego dla osiedla Kombatantów, a siostry udostępniły salę na tymczasową kaplicę. Pod koniec czerwca zakupiono działkę przy ul. 3 Maja pod nowy kościół. 15 sierpnia 1981 roku konspiracyjnie zbudowano drewnianą kaplicę, którą poświęcił bp Stanisław Jakiel.
Następnie w czasie trzech miesięcy zbudowano murowaną kaplicę, bez pozwolenia, którą 4 grudnia 1981 roku poświęcił bp Ignacy Tokarczuk. 1 stycznia 1982 roku została erygowana parafia pw. Chrystusa Króla, a pierwszym proboszczem został ks. Antoni Ślusarczyk. W dalszym ciągu czyniono przygotowania do budowy kościoła, na który dopiero w 1987 roku otrzymano zezwolenie. 
W kwietniu 1988 roku rozpoczęto budowę kościoła, według projektu arch. dr Jacka Gyurkovicha, a 11 grudnia 1988 roku został poświęcony kamień węgielny. 1 stycznia 1993 roku do parafii przyłączono osiedla 1000-lecia i Słoneczne. 20 listopada 1999 roku odbyła się konsekracja kościoła, której dokonał abp Józef Michalik.
Na terenie parafii jest 3 800 wiernych.
Klasztor Sióstr Niepokalanek.
W 1873 roku Matka Marcelina Darowska (CSIS), założycielka Zgromadzenia Sióstr Niepokalanego Poczęcia Najświętszej Maryi Panny, zakupiła plac pod budowę budynku klasztorno-szkolnego. 
W latach 1873–1875 klasztor i szkoła zostały zbudowane. 27 września 1876 roku ks. Ignacy Łobos poświęcił kaplicę klasztorną "pw. Niepokalanego Poczęcia Najświętszej Maryi Panny".
Zasięg parafii.
Do parafii należą wierni z Jarosławia mieszkający przy ulicach: Basztowej, Bocznej, Słonecznej, Dziewiarskiej, Głębokiej, 3 Maja ("nr 51-124"), Oś. Kombatantów, Oś. Niepodległości, Oś. Słoneczne, Oś. Tysiąclecia, Morawskiej, Na Skarpie, Południowej, Przyklasztornej, Słonecznej, Spółdzielczej, Stojałowskiego, Włókienniczej, Wodnej i Żołnierskiej oraz z Muniny, mieszkający przy ulicach: Południowej ("nr 93-160"), 3 Maja ("nr 2-17"), Włókienniczej ("nr 1-26") i Dziewiarskiej ("nr 1-7a").

</doc>
<doc id="1851830" url="https://pl.wikipedia.org/wiki?curid=1851830" title="Przystań przy Hali Targowej we Wrocławiu">
Przystań przy Hali Targowej we Wrocławiu

Przystań przy Hali Targowej ("Przystań parowców odrzańskich", "Dampferabfahrtsstelle", "Przystań Piaskowa", "Przystań Targowa", "Złota Kaczka") – przystań we Wrocławiu położona przy Bulwarze Xawerego Dunikowskiego, w rejonie Hali Targowej. 
Przystań położona jest na rzece Odra – jej śródmiejskiej odnodze – na lewym brzegu rzeki, przed miejscem jej rozdzielenia się na dwie odnogi rzeki: "Odrę Północną" i "Odrę Południową". Poniżej przystani przez odnogę południową przerzucony jest Most Piaskowy. Łączy on teren Starego Miasta z Wyspą Piasek, na której leży inna przystań – Przystań Kardynalska.
W XIX wieku i początkach XX wieku, przystań ta odgrywała rolę portu parowców, na potrzeby obsługi ruchu: zarówno pasażerskiego jak i transportu towarowego.
Współcześnie w rejonie dawnego nabrzeża reaktywowano przystanie na potrzeby rejsów wycieczkowych białej floty. W sezonie żeglugowym organizowane są regularne rejsy do Przystani Zwierzynieckiej, a także inne, np. do Przystani Rancho. 

</doc>
<doc id="1851831" url="https://pl.wikipedia.org/wiki?curid=1851831" title="Live at the Moonlight Club">
Live at the Moonlight Club

Live at the Moonlight Club – koncertowy album brytyjskiego zespołu "drugiej fali ska" The Specials. Pierwotnie wydany jako bootleg, jest zapisem koncertu w "Moonlight Club" w Hampstead (Londyn) z maja 1979 roku. Oficjalnie ukazał się 1992 roku nakładem 2 Tone Records. Zestaw utworów jest ten sam co na wersji nieoficjalnej, różni się jednak miksem. W 1997 roku ukazała się wersja CD (Chrysalis Records).

</doc>
<doc id="1851832" url="https://pl.wikipedia.org/wiki?curid=1851832" title="Erhard Keller">
Erhard Keller

Erhard Keller (ur. 24 grudnia 1944 w Günzburgu) – niemiecki łyżwiarz szybki, dwukrotny złoty medalista olimpijski i mistrz świata
Życiorys.
Reprezentował barwy RFN. Na międzynarodowych zawodach startował w latach 1966-1973, specjalizował się w dystansach sprinterskich. Na igrzyskach olimpijskich w Grenoble w 1968 roku triumfował w biegu na 500 metrów. W zawodach tych wyprzedził bezpośrednio Norwega Magne Thomassena i Richarda McDermotta z USA. Wynik ten powtórzył na rozgrywanych cztery lata później igrzyskach w Sapporo, tym razem wyprzedzając Szweda Hasse Börjesa i Walerija Muratowa z ZSRR. Ponadto w 1971 roku zdobył złoty medal na mistrzostwach świata w wieloboju sprinterskim w Inzell. Sześć razy bił rekordy świata.

</doc>
<doc id="1851833" url="https://pl.wikipedia.org/wiki?curid=1851833" title="Mertiolat">
Mertiolat



</doc>
<doc id="1851837" url="https://pl.wikipedia.org/wiki?curid=1851837" title="Don’t Trust Me">
Don’t Trust Me

"Don’t Trust Me" ("Nie ufaj mi") to debiutancki singel zespołu 3OH!3 z albumu "Want". Piosenka zyskała podwójną platynę w USA i potrójną w Kanadzie, a także doczekała się wielu parodii w internecie.
Teledysk.
Klip wydano wraz z singlem. Akcja teledysku ma miejsce w kampusie Uniwersytetu San Diego. Teledysk nominowany był w 2009 roku do MTV Video Music Awards w kategorii Najlepszy Nowy Artysta.
Lista utworów.
USA CD single

</doc>
<doc id="1851838" url="https://pl.wikipedia.org/wiki?curid=1851838" title="Parafia Miłosierdzia Bożego w Jarosławiu">
Parafia Miłosierdzia Bożego w Jarosławiu

Parafia Miłosierdzia Bożego w Jarosławiu – rzymskokatolicka parafia znajduje się w Jarosławiu, należąca do dekanatu Jarosław II, w archidiecezji przemyskiej. 
Historia.
27 kwietnia 1985 roku bp Stefan Moskwa poświęcił plac pod budowę kościoła przy ul. Grottgera. Następnie wybudowano tymczasową drewnianą kaplicę. 
1 września 1985 roku dekretem bpa Ignacego Tokarczuka została erygowana parafia, która objęła osiedle Kolonia Oficerska, Kidałowice i Widną Górę. W 1987 roku rozpoczęto budowę murowanego kościoła, według projektu arch. inż. Edwarda Makowieckiego. 3 listopada 1991 roku abp Ignacy Tokarczuk poświęcił kościół "pw. Miłosierdzia Bożego".
Na terenie parafii jest 4 650 wiernych.

</doc>
<doc id="1851839" url="https://pl.wikipedia.org/wiki?curid=1851839" title="Przemek Witkowski">
Przemek Witkowski



</doc>
<doc id="1851842" url="https://pl.wikipedia.org/wiki?curid=1851842" title="Martin McGuinness">
Martin McGuinness

Martin McGuinness (irl." Máirtín Mag Aonghusa", ur. 23 maja 1950 w Londonderry, zm. 21 marca 2017 tamże) – północnoirlandzki polityk, członek Sinn Féin. Od 8 maja 2007 pełnił urząd zastępcy pierwszego ministra Irlandii Północnej. Był również członkiem brytyjskiej Izby Gmin, jednak zgodnie z polityką swojej partii, nie brał jakiegokolwiek udziału w jej pracach. W młodości był bojownikiem jednej z frakcji Irlandzkiej Armii Republikańskiej (IRA).
Życiorys.
Dołączył do IRA w wieku 20 lat. W czasie krwawej niedzieli w Londonderry był zastępcą dowódcy miejscowych struktur organizacji. W latach 70. dwukrotnie przebywał w więzieniu. Najpierw brytyjski sąd skazał go na sześć miesięcy pozbawienia wolności za nielegalne posiadanie 113 kg materiałów wybuchowych oraz ok. 5 tysięcy sztuk amunicji. Później trafił do zakładu karnego w Irlandii, gdzie skazano go za udział w organizacji terrorystycznej, za jaką uważano wówczas IRA. W latach 80. zaangażował się w działalność Sinn Féin, politycznego skrzydła IRA. Przez pewien czas znajdował się na liście osób, które ze względu na stwarzane przez nie zagrożenie terrorystyczne, nie mogły przebywać na terytorium Wielkiej Brytanii.
W połowie lat 90. został głównym negocjatorem Sinn Féin podczas rokowań, które doprowadziły do podpisania porozumienia wielkopiątkowego. W 1997 - kandydując po raz czwarty - został wybrany do Izby Gmin, gdzie reprezentuje okręg wyborczy Mid Ulster. W 1998 został równolegle członkiem nowo powołanego Zgromadzenia Irlandii Północnej. Rok później objął urząd ministra edukacji w autonomicznym rządzie Irlandii Północnej. Po blisko pięcioletniej przerwie w funkcjonowaniu północnoirlandzkiego rządu, spowodowanej zawieszeniem autonomii regionu, w 2007 powrócił do rządu jako zastępca pierwszego ministra, co w praktyce oznacza współkierowanie przez niego rządem autonomicznym.
W 2003 ukazała się jego biografia zatytułowana "From Guns to Government" ("Od pistoletów do rządu"). Jej autorzy ujawnili, iż McGuinness był podsłuchiwany przez MI5. Z opublikowanych przez nich fragmentów jego rozmów wynika, iż pozostawał na dość przyjacielskiej stopie z czołowymi brytyjskimi politykami, m.in. ówczesną minister ds. Irlandii Północnej Mo Mowlam. Autorzy książki zostali wkrótce po jej wydaniu aresztowani i oskarżeni o ujawnienie tajemnicy państwowej.
We wrześniu 2011 został wybrany jako kandydat Sinn Féin w wyborach prezydenckich w Irlandii 2011 roku.
Prywatnie McGuinness był żonaty (od 1974 roku) i miał czworo dzieci.

</doc>
<doc id="1851843" url="https://pl.wikipedia.org/wiki?curid=1851843" title="Alan Kardec">
Alan Kardec

Alan Kardec, właśc. Alan Kardec de Souza Pereira Junior (ur. 12 stycznia 1989 w Barra Mansa) – brazylijski piłkarz występujący na pozycji napastnik. Swoją profesjonalną karierę zaczynał w swoim ojczystym kraju w CR Vasco da Gama. 1 września 2009 został wypożyczony do SC Internacional, a 22 grudnia tego samego roku sprzedany do Benfiki Lizbona. W 2011 roku został wypożyczony do Santosu FC. Kardec wystąpił w 15 spotkaniach reprezentacji Brazylii do lat 20 strzelając 6 goli.

</doc>
<doc id="1851844" url="https://pl.wikipedia.org/wiki?curid=1851844" title="Thomas Huber (aktor)">
Thomas Huber (aktor)

Thomas Huber (ur. 11 lipca 1963 r. w Monachium) – niemiecki aktor i tłumacz.
Najbardziej znany jest jako odtwórca postaci Simona Grombecka w opartym na faktach thrillerze "Kanibal z Rotenburga" (2006). Za tę rolę został wyróżniony nagrodami podczas Puchon International Fantastic Film Festival i Sitges – Catalonian International Film Festival.

</doc>
<doc id="1851845" url="https://pl.wikipedia.org/wiki?curid=1851845" title="Parafia Najświętszej Maryi Panny Królowej Polski w Jarosławiu">
Parafia Najświętszej Maryi Panny Królowej Polski w Jarosławiu

Parafia Najświętszej Maryi Panny Królowej Polski w Jarosławiu – rzymskokatolicka parafia znajduje się w Jarosławiu, należąca do dekanatu Jarosław II, w archidiecezji przemyskiej. 
Historia.
W 1894 roku została zbudowana plebania parafii farnej. W 1960 roku władze miejskie zajęły część pomieszczeń na mieszkania dla lokatorów, a ks. Władysław Opaliński, aby zapobiec dalszemu wywłaszczeniu, w wolnej sali urządził kaplicę. Po dokonaniu powiększenia kaplicy przez ks. Bronisława Filę, w 1967 roku została poświęcona "pw. Najświętszego Serca Jezusowego" i od tego czasu odprawiano msze święte. 
W 1971 roku rektorem kaplicy został ks. Jan Czajkowski, a władze miejskie osadziły na plebanii siostry Służebniczki Starowiejskie. W 1975 roku rektorem kaplicy został ks. Marian Rajchel. Kaplica została rozbudowana i 14 marca 1977 roku, bp Ignacy Tokarczuk poświęcił kaplicę "pw. Najświętszej Maryi Panny Królowej Polski". 
15 sierpnia 1977 roku została erygowana parafia, w wydzielonego terytorium parafii farnej, której pierwszym proboszczem został ks. Marian Rajchel. W 1977 roku zbudowano drewnianą kaplicę, którą 6 stycznia 1978 roku poświęcił bp Tadeusz Błaszkiewicz. W latach 1982–1985 zbudowano murowany kościół, według projektu Adolfa Szczepańskiego, M. Wilka i J. Błaszczyka, który został poświęcony 9 października 1985 roku przez bpa Ignacego Tokarczuka. 20 marca 1995 roku odbyła się konsekracja kościoła, której dokonał abp Józef Michalik. 
Na terenie parafii jest 6 150 wiernych.
Radio Ave Maria.
24/25 grudnia 1993 roku w parafii transmisją pasterki rozpoczęło działalność Radio Ave Maria, które założył ks. prał. Marian Rajchel. We wrześniu 1998 roku studio nadawcze zostało przeniesione do Ośrodka Formacji i Kultury Chrześcijańskiej im. Anny Jenke. W 2001 roku studio nadawcze zostało połączone ze studiami w Przemyślu i Krośnie w diecezjalne Radio Fara.

</doc>
<doc id="1851847" url="https://pl.wikipedia.org/wiki?curid=1851847" title="Martin McGuiness">
Martin McGuiness



</doc>
<doc id="1851850" url="https://pl.wikipedia.org/wiki?curid=1851850" title="Artur Wabik">
Artur Wabik

Artur Wabik (ur. 27 stycznia 1982 w Krakowie) – polski artysta sztuk wizualnych, kurator, publicysta, badacz popkultury. Wydawca komiksu i literatury fantastycznej. Od końca lat dziewięćdziesiątych związany ze street artem, autor murali i instalacji w przestrzeni publicznej.
W latach 2001–2005 studiował w Instytucie Historii Sztuki na Wydziale Historycznym Uniwersytetu Jagiellońskiego w Krakowie. W latach 2002–2004 pełnił funkcję dyrektora artystycznego studenckiego Festiwalu Nowych Technologii w Sztuce „art-e-strada”. 
Był pomysłodawcą i kuratorem trzech edycji (2003, 2004 i 2010) interdyscyplinarnego projektu artystycznego „Komiks na Ścianach”, będącego spotkaniem estetyk komiksu i graffiti (w projekcie wzięli udział m.in. – Przemysław Truściński, Jakub Rebelka, Dagmara Matuszak, Sławomir ZBIOK Czajkowski, Mateusz Kołek, Julius Luge).
W latach 2003–2012 Artur Wabik był redaktorem naczelnym wydawnictwa „Atropos”, które specjalizowało się w edycji komiksów oraz bogato ilustrowanych albumów o charakterze kolekcjonerskim. W 2004 zredagował i wydał antologię polskiego komiksu internetowego „Komiks w Sieci” przedstawiającą szeroko zjawisko komiksowych blogów poprzez prezentację prac ich twórców, takich jak m.in. Agata „Endo” Nowicka, Bartek „Belle” Felczak, Jacek Karaszewski, Ernesto Gonzales, kolektyw „Pvek”. W marcu 2005 wydał „Melindę” – nowelę graficzną będącą owocem współpracy angielskiego pisarza Neila Gaimana i polskiej ilustratorki Dagmary Matuszak. W kolejnych latach, we współpracy Dagmarą Matuszak zrealizował także bibliofilskie wydania książek – „Maladie” Andrzeja Sapkowskiego i „Anansi Boys” Neila Gaimana.
W latach 2010–2011 prowadził galerię sztuki współczesnej, zlokalizowaną w Krakowie, przy ulicy Zabłocie 23, w poprzemysłowym budynku na terenie dawnej fabryki „Miraculum”.
W latach 2012–2013 pełnił funkcję dyrektora artystycznego międzynarodowego konkursu na projekt muralu, w wyniku którego na fasadzie budynku Galerii Krakowskiej zrealizowano malowidło według projektu Justyny Posiecz-Polkowskiej, o łącznej powierzchni ponad 1.400 metrów kw. W 2017 ponownie pełnił funkcję dyrektora artystycznego konkursu na projekt muralu, w wyniku którego na tym samym budynku zrealizowano malowidło według projektu Marcina Czaji.
W latach 2010-2016 członek założyciel Polskiego Stowarzyszenia Komiksowego. Od 2012 członek założyciel Krakowskiego Stowarzyszenia Komiksowego. W 2012 napisał scenariusz do komiksu „Woroszyłowgrad” (rys. Marcin Surma) na podstawie powieści o tym samym tytule, autorstwa ukraińskiego pisarza Serhija Żadana. Od 2013 specjalista ds. sztuk wizualnych i kurator w Artetece Wojewódzkiej Biblioteki Publicznej w Krakowie. W latach 2016-2017 przewodniczący jury konkursu komiksowego na Międzynarodowym Festiwal Komiksu i Gier w Łodzi.
Artur Wabik publikuje teksty o popkulturze na łamach prasy, m.in. w „Zeszytach Komiksowych” oraz interdyscyplinarnym kwartalniku „Autoportret. Pismo o dobrej przestrzeni”, wydawanym przez Małopolski Instytut Kultury w Krakowie. Od lutego do grudnia 2013 prowadził autorską audycję radiową „Wabik na sztukę” na antenie krakowskiej Radiofonii.
W 2018 razem z Mateuszem Kołkiem stworzył komiks w ramach projektu literackiego O_KAZ. Literatura o Kazimierzu.

</doc>
<doc id="1851853" url="https://pl.wikipedia.org/wiki?curid=1851853" title="Tupa (rzeka)">
Tupa (rzeka)

Tupa (także Tępa, Dupa, Duba, Dupła; "Tupa", "Dupła") – rzeka na Ukrainie, w rejonach czortkowskim i zaleszczyckim obwodu tarnopolskiego, prawy dopływ Seretu. Ma 44 km długości, a jej dorzecze zajmuje powierzchnię 229 km².
Wypływa na łączkach między Pauszówką i Jagielnicą Starą, skąd jako mała struga płynie na południowy wschód dolinką Kaplichową. Wpłynąwszy na obrzeża Jagielnicy zwraca się na południe, płynąc po zachodniej stronie drogi wiodącej do Zaleszczyk i mijając wsie Muchawka i Świdowa, przepływając tam kolejno przez cztery stawy. W dalszym swoim biegu przecina osiedle Tłuste, wieś Hołowczyńce i płynie obok Karolówki. Następnie przepływa przez Worwolińce, Hińkowce, Chartanowce, Uhryńkowce i Dupliska, po czym w Bedrykowcach zwraca się na południowy wschód, płynąc równolegle do Dniestru przez wieś Kasperowce, w której wpada z prawej strony do Seretu.
Jej dopływami są potoki Antonówka i Anielówka (obydwa prawostronne), oprócz tego liczne pomniejsze strugi spływają do niej z sąsiednich pól i wzgórz. Rzeka płynie umiarkowanie krętym korytem. W dolnym biegu przecina kanion osiągający u ujścia do 70-80 m głębokości i 1,5-2 km szerokości. Na obu brzegach występują wąskie tarasy zalewowe, które w górnym biegu są miejscami zabagnione. Rzeka ma szerokość 5-7 m, spadek wynosi 4,2 m/km. Zamarza w grudniu, taje na przełomie lutego i marca. W górnym biegu występują stawy. Rzeka wykorzystywana jest do celów gospodarczych.

</doc>
<doc id="1851854" url="https://pl.wikipedia.org/wiki?curid=1851854" title="Parafia św. Brata Alberta w Jarosławiu-Szówsku">
Parafia św. Brata Alberta w Jarosławiu-Szówsku

Parafia św. Brata Alberta Chmielowskiego w Jarosławiu-Szówsku – rzymskokatolicka parafia znajduje się w Jarosławiu, należący do dekanatu Jarosław III, w archidiecezji przemyskiej.
Historia.
W 1990 roku zbudowano kaplicę filialną parafii NSPJ w Szówsku. 29 października 1992 roku została erygowana parafia z wydzielonego terytorium z: parafii Szówsko NSPJ (Krzyżówka), parafii Jarosław – Kolegiata (osiedle Garbarze), i parafii Surochów (Koniaczów), w której wówczas było 1100 wiernych. 9 października 1994 roku oddano do użytku nową plebanię. W 1996 roku zbudowano kościół filialny w Koniaczowie, który 9 maja 1997 roku został poświęcony przez arcybiskupa Józefa Michalika. 
W 2000 roku rozpoczęto budowę kościoła parafialnego, według projektu mgr inż. Edwarda Makowieckiego i mgr inż. Artura Ostafijczuka z Jarosławia, a 17 listopada 2003 roku abp Józef Michalik dokonał wmurowania kamienia węgielnego i poświęcenia kościoła. W 2007 roku ukończono budowę i konsekrowano kościół.
Zasięg parafii.
Do parafii należy 1 360 wiernych z Jarosławia i Szówska, mieszkających w Szówsku przy ulicach: A. Chmielowskiego, Czartoryskich, Kard. Wyszyńskiego, Nowej, Oś. Milenijne, Kwiatowej, Ogrodowej, Sadowej, Zamojskiej – 600, oraz w Jarosławiu przy ulicach: Garbarze, Boczna Garbarze, Boczna Sanowa, Sanowej – 250 i Koniaczów – 510).

</doc>
<doc id="1851857" url="https://pl.wikipedia.org/wiki?curid=1851857" title="Lista monet kolekcjonerskich PRL">
Lista monet kolekcjonerskich PRL



</doc>
<doc id="1851858" url="https://pl.wikipedia.org/wiki?curid=1851858" title="Długie Oko">
Długie Oko

Długie Oko (słow. "Dlhé oko") – niewielki, okresowy stawek położony na wysokości ok. 1990 m n.p.m. znajdujący się w Dolinie Staroleśnej w słowackiej części Tatr Wysokich. Długie Oko leży w górnych partiach Długiej Kotliny, nieco na zachód od dużo większego Długiego Stawu Staroleśnego. Długie Oko jest jednym z 27 Staroleśnych Stawów rozmieszczonych w obrębie Doliny Staroleśnej. W pobliżu Długiego Oka nie przebiegają żadne znakowane szlaki turystyczne.
Nazewnictwo Długiego Oka wywodzi się bezpośrednio od Długiego Stawu Staroleśnego.

</doc>
<doc id="1851859" url="https://pl.wikipedia.org/wiki?curid=1851859" title="Flis (rzeka)">
Flis (rzeka)

Flis Północny – prawy dopływ Brdy, o powierzchni zlewni 88,6 km². Od strugi wzięło nazwę osiedle Flisy w Bydgoszczy.
Nazwa.
Nazwa strugi pochodzi od niemieckiego słowa "Fließ", oznaczającego "strumień". Pierwotna, polska nazwa, która zanikła w XIX wieku to "Krępa". W okresie zaboru pruskiego nazwa brzmiała „Prondyfließ”, od nieistniejącej już osady Prądy-Młyn (Prondy-Mühle).
Charakterystyka.
Źródła Flisu położone są na wysokości około 97 m n.p.m. w południowo-wschodniej części Pojezierza Pomorskiego w okolicy miejscowości Osówiec. W przeszłości źródła znajdowały się na bagnach między Wojnowem a Szczutkami i Mochlem. Ciek odwadnia północno-zachodnie dzielnice Bydgoszczy. 
W górnym odcinku struga jest skanalizowana, dopiero w granicach osiedla Flisy płynie w słabo zaznaczającej się dolince. W tym rejonie potok ma 0,65-0,7 m głębokości i ok. 1 m szerokości. Na wschód od ulicy Siedleckiej ciek przeprowadzony jest syfonem pod Kanałem Bydgoskim, zbudowanym w celu zapewnienia zasilania w wodę młyna na Czyżkówku. Dla zapewnienia odpowiedniego spadu wody, przed wlotem syfonu znajduje się zastawka piętrząca. Ujście cieku zlokalizowane jest na prawym brzegu rzeki Brdy, poniżej połączenia z Kanałem Bydgoskim.
Analiza map topograficznych i geologicznych wskazuje, że przed wybudowaniem Kanału Bydgoskiego struga Flis spływała z terasy pradolinnej, przyjmując wody Strugi Kruszyńskiej, Strugi Prądzyńskiej i Strugi Młyńskiej, po czym w dnie pradoliny kierowała się w stronę Brdy.
Średni spadek Flisa wynosi 4‰. W górnym odcinku cieku jest większy i sięga 6‰, w środkowej części maleje do niespełna 2‰, a w odcinku ujściowym osiąga 4,5‰. 
Średni przepływ Flisa wynosi 244 l/s, minimalny 40 l/s. Ciek wykazuje przekroczenie norm sanitarnych określonych dla wód powierzchniowych.
Fauna.
Ryby zanotowane we Flisie to: pstrąg potokowy (dorasta w nim nawet do 35 cm, co jest wynikiem zaskakującym w małej rzeczce nizinnej, osobniki wyłowione z niego wykorzystano do zarybienia rzeki Brdy na terenie Borów Tucholskich), ciernik, strzebla potokowa, głowacz pręgopłetwy, minóg strumieniowy.

</doc>
<doc id="1851862" url="https://pl.wikipedia.org/wiki?curid=1851862" title="Mario Biondi">
Mario Biondi

Mario Biondi (prawdziwne nazwisko Mario Ranno, ur. 28 stycznia 1971 w Katanii) – włoski wokalista i kompozytor muzyki jazz i soul. Charakteryzuje się głębokim, ciepłym głosem przypominającym głos artystów muzyki soul i blues takich jak Barry White, Isaac Hayes czy Lou Rawls.
Urodził się jako syn popularnego wokalisty, w dzieciństwie śpiewał w różnych małych chórach. Po wielu latach współpracy z różnymi włoskimi i międzynarodowymi artystami. W 2006 roku odniósł wielki sukces wydając w wytwórni Schema Records album "Handful of Soul". W roku 2007 wydał dwupłytowy album o nazwie "I love you more Live" z nagraniami z koncertu na żywo. Jego album z roku 2009 zatytułowany jest "If" i był promowany przez singel "Be Lonely".

</doc>
<doc id="1851871" url="https://pl.wikipedia.org/wiki?curid=1851871" title="The 2 Tone Story">
The 2 Tone Story

The 2 Tone Story – dwupłytowy album kompilacyjny wytwórni 2 Tone Records. Został wydany w 1989 roku. Na albumie znalazły się utwory wykonawców związanych z 2 Tone Rec.: The Specials AKA, The Selecter, The Beat, The Bodysnatchers, Madness, Rico Rodrigueza oraz Bad Manners. Wszystkie utwory zmieszczone na tym albumie znalazły się wcześniej na wydawnictwach 2 Tone Rec. Utwory koncertowe pochodzą z albumu Dance Craze (2 Tone Rec. 1982).
Spis utworów.
Str. C.
Live Side

</doc>
<doc id="1851873" url="https://pl.wikipedia.org/wiki?curid=1851873" title="1828 w literaturze">
1828 w literaturze



</doc>
<doc id="1851876" url="https://pl.wikipedia.org/wiki?curid=1851876" title="Parafia Trójcy Przenajświętszej w Krośnie">
Parafia Trójcy Przenajświętszej w Krośnie

Parafia Trójcy Przenajświętszej w Krośnie – najstarsza z dziewięciu rzymskokatolickich parafii w Krośnie. Należy do dekanatu Krosno I, w archidiecezji przemyskiej.
Historia.
Parafia erygowana w roku 1342 przy kościele parafialnym w Krośnie. 
Proboszczowie.
Proboszczami parafii byli m.in.: ks. Marcin Uzarski (1897-1907), ks. Antoni Koleński (1908-1917), ks. Bronisław Jastrzębski (1978-1998) oraz ks. Karol Bryś (2002-2014).

</doc>
<doc id="1851877" url="https://pl.wikipedia.org/wiki?curid=1851877" title="Mała Noteć">
Mała Noteć

Mała Noteć – rzeka w Polsce, dopływ rzeki Noteci.
Mała Noteć wypływa z jeziora Niedzięgiel na Pojezierzu Gnieźnieńskim w gminie Witkowo, płynąc dalej przez Jezioro Białe, jezioro Piłka, Jezioro Skubarczewskie, Słowikowo, Jezioro Kamienieckie, Jeziora Pakoskie i uchodzi do Noteci przy wschodnich granicach miasta Pakość.
W 1928 roku Walenty Winid nazwał tę rzekę "Notecią zachodnią".

</doc>
<doc id="1851890" url="https://pl.wikipedia.org/wiki?curid=1851890" title="Parafia Nawiedzenia Najświętszej Maryi Panny w Krośnie">
Parafia Nawiedzenia Najświętszej Maryi Panny w Krośnie

Parafia Nawiedzenia Najświętszej Maryi Panny w Krośnie – rzymskokatolicka parafia należąca do dekanatu Krosno I, w archidiecezji przemyskiej. Parafia jest prowadzona przez Franciszkanów konwentualnych.
Historia.
W 1378 roku bp Eryk z Winsen sprowadził franciszkanów do Krosna. Po spaleniu się drewnianego kościoła, ok. 1400 roku rozpoczęto budowę obecnego murowanego kościoła i klasztoru. Przed 1510 roku kościół został konsekrowany "pw. Nawiedzenia Najświętszej Maryi Panny". W 1591 roku wojewoda sandomierski Jerzy Mniszech ufundował obecny klasztor
1 września 1969 roku bp Ignacy Tokarczuk wydał dekret o erygowaniu parafii. 8 czerwca 1970 roku określono granice parafii, która 1 lipca 1970 roku powstała z wydzielonego terytorium parafii farnej.
Na terenie parafii jest 3 800 wiernych.
Proboszczami parafii byli m.in.: o. Jan Tyburcjusz Dąbek OFMConv (od 1977), o. Zdzisław Tarzycjusz Cwykiel OFMConv (od 1981), o. Piotr Głód OFMConv (2008–2012), o. Krzysztof Janas OFMConv (2012–2020)

</doc>
<doc id="1851897" url="https://pl.wikipedia.org/wiki?curid=1851897" title="Parafia św. Wojciecha i Matki Bożej Częstochowskiej w Krośnie">
Parafia św. Wojciecha i Matki Bożej Częstochowskiej w Krośnie

Parafia św. Wojciecha i Matki Bożej Częstochowskiej w Krośnie – rzymskokatolicka parafia należąca do dekanatu Krosno I, w archidiecezji przemyskiej. 
Historia.
Według legendy w tym miejscu w Krośnie przechodził św. Wojciech. Ok połowy XV wieku zbudowano drewniany kościół, który w 1460 roku konsekrował bp Mikołaj Błażejowski. W latach 1855–1856 odbudowano kościół, a w 1903 roku dokonano jego generalnej przebudowy, według projektu arch. Tadeusza Stryjeńskiego. W 1966 roku rektorem kościoła został ks. Tadeusz Sztela. 15 kwietnia 1968 roku dekretem bpa Ignacego Tokarczuka została erygowana parafia, z wydzielonego terytorium parafii farnej.
W 1978 roku rozpoczęto budowę plebanii przy ul. Korczyńskiej, którą w 1985 roku oddano do użytku. Rok później zakupiono działkę znajdującą się przy Szkole Podstawowej nr 8 i ogłoszono plany budowy nowego kościoła, którą rozpoczęto w 1987 roku, według projektu mgr inż. Mieczysława Krukierka. W 1989 roku w nowo budowanym kościele wmurowano kamień węgielny poświęcony przez papieża Jana Pawła II. 31 sierpnia 1997 roku abp Józef Michalik dokonał konsekracji kościoła, "pw. św. Wojciecha i Matki Bożej Częstochowskiej"
W latach 2006-2008 zbudowano nową plebanię przy ul. Zielonej. W 2017 roku, w bocznej wnęce nowego kościoła, oddano do użytku kaplicę z relikwiami bł. ks. Jerzego Popiełuszki i św. Jana Pawła II.
Na terenie parafii jest 2 500 wiernych. Terytorium parafii obejmuje ulice: Bieszczada, Bergmana, Fredry, Graniczna ("lewa strona"), Kopalniana, Korczyńska, Kręta, Kwiatowa, Lenika, Nadbrzeżna, Niepodległości ("numery: 29-49, 55-64"), Piesza, Prządki, Żółkiewskiego, Spacerowa, Spokojna, Stapińskiego, Tebicha, Willowa, Wisze, Prochownia, Św. Wojciecha, Zagórze, Zielona.

</doc>
<doc id="1851898" url="https://pl.wikipedia.org/wiki?curid=1851898" title="Wilanów Królewski">
Wilanów Królewski

Wilanów Królewski – obszar MSI w dzielnicy Wilanów w Warszawie.

</doc>
<doc id="1851901" url="https://pl.wikipedia.org/wiki?curid=1851901" title="Frank J. Corr">
Frank J. Corr

Frank J. Corr (ur. 12 stycznia 1877 w Nowym Jorku - zm. 3 czerwca 1934 w Chicago) – amerykański polityk demokratyczny, burmistrz Chicago od 1933 do 1934 roku, po śmierci Antona Cermaka z rąk Giuseppe Zangary w 1933 roku.
Corr urodził się w nowojorskim Brooklynie w 1877 roku, a w 1890 rodzina przeniosła się do Chicago. Ukończył Chicago-Kent College of Law i zajął się w 1902 roku polityką.
Po zabójstwie w 1933 roku Antona Cermaka rada miasta wybrała go na tymczasowego burmistrza miasta. W przeprowadzonych miesiąc później wyborach zwycięstwo odniósł Edward Kelly.
Zmarł 3 czerwca 1934.

</doc>
<doc id="1851905" url="https://pl.wikipedia.org/wiki?curid=1851905" title="Zgromadzenie Irlandii Północnej">
Zgromadzenie Irlandii Północnej

 
Zgromadzenie Irlandii Północnej (ang. "Northern Ireland Assembly", irl. "Tionól Thuaisceart Éireann", scots "Norlin Airlann Semmlie") – brytyjski parlament regionalny dla Irlandii Północnej będący wyrazem autonomii tej części państwa oraz dewolucji władzy publicznej w Zjednoczonym Królestwie. Składa się ze 108 deputowanych wybieranych na czteroletnią kadencję. 
Siedzibą Zgromadzenia jest pałac położony na terenie zabytkowej posiadłości Stormont w Belfaście. Jego członkowie mają prawo dopisywać sobie "post-nominal letters" MLA. 
Historia.
Zgromadzenie zostało powołane do życia na mocy porozumienia wielkopiątkowego z 1998 roku. W roku 2000 oraz w latach 2002-2007 jego działalność była zawieszona, podobnie jak cała autonomia Irlandii Północnej, co miało związek z poważnymi sporami między partiami unionistycznymi (opowiadającymi się za pozostawaniem Irlandii Płn. przy Wielkiej Brytanii) a republikańskimi (partiami walczącymi o jej przyłączenie do Republiki Irlandii). Ostatnie wybory miały miejsce w marcu 2007, a Zgromadzenie wznowiło prace dwa miesiące później.
Sposób wyłaniania.
W wyborach do Zgromadzenia stosuje się taki sam podział Irlandii Płn. na okręgi wyborcze jak przy wyłanianiu północnoirlandzkiej delegacji do Izby Gmin. W każdym z 18 okręgów wybiera się 6 deputowanych. Stosuje się przy tym ordynację proporcjonalną i zasadę pojedynczego głosu przechodniego. Przy przeliczaniu głosów na mandaty używana jest metoda d'Hondta. 
Kompetencje.
Przepisy o autonomii Irlandii Północnej wprowadzają trzy kategorie dziedzin: przeniesione ("transferred"), zastrzeżone ("reserved") i wyłączone ("excepted"). W sprawach przeniesionych, Irlandia Północna posiada swobodę kształtowania swojego porządku prawnego, zaś władzę wykonawczą sprawuje jej autonomiczny rząd. Sprawy zastrzeżone obecnie regulowane są jeszcze przez władze w Londynie, jednak mogą zostać przeniesione na szczebel władz autonomicznych w przyszłości. W sprawach wyłączonych władze centralne Wielkiej Brytanii zamierzają na stałe zachować swoje kompetencje. 

</doc>
<doc id="1851907" url="https://pl.wikipedia.org/wiki?curid=1851907" title="Wyżni Siwy Staw">
Wyżni Siwy Staw

Wyżni Siwy Staw (słow. "Vyšné Sivé pleso") – jeden z trzech Siwych Stawów należących do grupy 27 Staroleśnych Stawów znajdujących się w Dolinie Staroleśnej w słowackiej części Tatr Wysokich. Wyżni Siwy Staw leży w Siwej Kotlinie, nieco na północ od Pośredniego Siwego Stawu, z którym połączony jest niewielkim strumykiem. Wyżni Siwy Staw nie jest dokładnie pomierzony, jest nieco większy od Niżniego Siwego Stawu, natomiast dużo mniejszy od Pośredniego Siwego Stawu. Nieco na wschód od niego przebiega żółto znakowany szlak turystyczny schodzący z Czerwonej Ławki i biegnący w kierunku Schroniska Zbójnickiego.

</doc>
<doc id="1851910" url="https://pl.wikipedia.org/wiki?curid=1851910" title="Jerzy Leopold Beess">
Jerzy Leopold Beess

Jerzy Leopold Beess z Chrostiny (zm. 1715) – kanclerz ziemski księstwa cieszyńskiego w latach 1698–1707, sędzia ziemski księstwa cieszyńskiego w latach 1707–1715.

</doc>
<doc id="1851913" url="https://pl.wikipedia.org/wiki?curid=1851913" title="Adam Wacław Paczyński">
Adam Wacław Paczyński

Adam Wacław Paczyński, hrabia z Tęczyna (zm. 1727) – starosta ziemski cieszyński w latach 1699-1727, właściciel Końskiej, Podlesia, Zamarsk i Kostkowic.

</doc>
<doc id="1851915" url="https://pl.wikipedia.org/wiki?curid=1851915" title="Karl Volkmar Stoy">
Karl Volkmar Stoy

Karl Volkmar Stoy (ur. 22 stycznia 1815 w Pegau, zm. 23 stycznia 1885 w Jenie) – niemiecki pedagog, jeden z najważniejszych przedstawicieli herbartyzmu.
Życie.
Stoy studiował teologię, filozofię i filologię niemiecką na Uniwersytecie Lipskim, między innymi pod kierunkiem Gustava Hartensteina. W 1837 uzyskał stopień doktora i udał się do Getyngi, do Johanna Friedricha Herbarta. W latach 1839–1842 pracował w prywatnym zakładzie w Weinheim.
Na Uniwersytecie Friedricha Schillera w Jenie w 1843 habilitował się i uzyskał stanowiska docenta prywatnego. Rok później, po śmierci dra Heimburga, przejął zarządzanie Młodzieżowym Zakładem Wychowawczym, składającym się z internatu, szkoły podstawowej oraz oddziałów gimnazjalnego i realnoszkolnego. W tym samym roku założył seminarium nauczycielskie, przy którym działała szkoła podstawowa, aby połączyć teoretyczne i praktyczne szkolenie nauczycieli. W 1845 został mianowany profesorem nadzwyczajnym, a w 1857 zwyczajnym. Wtedy też stał się członkiem Wielkoksiążęcej Saskiej Rady Szkolnej.
W 1865 został powołany do nowo utworzonej Katedry Pedagogiki na Uniwersytecie Ruprechta i Karola w Heidelbergu, a placówki w Jenie uległy likwidacji. W 1867 na kilka miesięcy wyjechał do Bielska na Śląsku Austriackim i został pierwszym kierownikiem tamtejszego seminarium nauczycielskiego.
W 1874 zrezygnował z heidelberskiego stanowiska i powrócił do Jeny, gdzie reaktywował swoje seminarium. W 1880 zarządzanie tą instytucją przejął syn Stoya, Johann Heinrich (1846–1905). Działa ona do dziś pod nazwą „Szkoła Karla Volkmara Stoya” ("Karl-Volkmar-Stoy-Schule").
Od 1870 Stoy był wiceprzewodniczącym Stowarzyszenia Pedagogiki Naukowej, z której to funkcji zrezygnował wskutek konfliktu z prezesem Tuiskonem Zillerem.
Zmarł 23 stycznia 1885, w dzień po swoich 70. urodzinach, w Jenie.
Myśl.
Stoy był zwolennikiem herbartyzmu, czyli systemu pedagogicznego opierającego się na stałych formalnych stopniach w procesie nauczania: przygotowaniu, przedstawieniu materiału, powiązaniu z wiedzą już posiadaną, usystematyzowaniu jej oraz wykorzystaniu.
Opowiadał się za pedagogiką jako samodzielną nauką, a więc jej emancypacją z filozofii. Audytorium i szkoła były dla Stoya równouprawnionymi miejscami badań i kształcenia nauczycieli. Z powrotem wprowadził do programu nauczania wycieczki szkolne – pierwsza odbyła się na Grosser Inselsberg 21 sierpnia 1853, co upamiętnia odnowiony w roku 2006 kamień pamiątkowy.
Jego całościowe (holistyczne) spojrzenie na szkołę, gdzie uczeń ma się "dowiedzieć, zrozumieć i wykorzystać" bez wątpienia należy zaliczać do nowoczesnych koncepcji edukacyjnych. Żądanie, aby nauczanie zawodowe łączyć z kształceniem średnim (dziś nazywane jest to "systemem podwójnym") w ówczesnych realiach nie mogło zostać zrealizowane.

</doc>
<doc id="1851918" url="https://pl.wikipedia.org/wiki?curid=1851918" title="Staw rybny">
Staw rybny

Staw rybny – zbiornik wodny, sztuczny staw, który służy do hodowli lub tymczasowego przetrzymywania ryb.

</doc>
<doc id="1851919" url="https://pl.wikipedia.org/wiki?curid=1851919" title="Parafia Miłosierdzia Bożego w Krośnie">
Parafia Miłosierdzia Bożego w Krośnie

Parafia Miłosierdzia Bożego w Krośnie-Białobrzegach – rzymskokatolicka parafia należąca do dekanatu Krosno I, w archidiecezji przemyskiej.
Historia.
W 1925 roku wieś Białobrzegi została włączona w skład miasta Krosna. 
W 1993 roku zbudowano tymczasowy kościół murowany w dzielnicy Białobrzegi, według projektu arch. Stanisława Pąprowicza, który 12 grudnia 1993 roku poświęcił "pw. Miłosierdzia Bożego", abp Józef Michalik. 15 sierpnia 1994 roku została erygowana parafia, z wydzielonego terytorium parafii farnej.
W 2003 roku podjęto decyzję o budowie nowego kościoła. W maju 2006 roku rozpoczęto budowę kościoła według projektu arch. inż. Marka Laskosia. 14 września 2016 roku abp Adam Szal poświęcił nowy kościół.
30 października 2016 roku do kościoła została wniesiona relikwia Świętego Jana Pawła II.
15 sierpnia 2019 roku abp Adam Szal dokonał konsekracji kościoła.
Na terenie parafii jest 2 832 wiernych. Terytorium parafii obejmuje ulice: Białobrzeska ("od numeru 40"), Człowiekowskiego, Drzymały, Goszczyńskiego, Hutnicza, Karłowicza, Konopnickiej, Krakowska ("numery parzyste od 120 i numery nieparzyste od 47"), Kopernika, ks. Sarny, Moniuszki, Mostowa, Opłotki, Orzeszkowej, Sąsiedzka, Skrajna, Szuby, Wierzbowa, Zaścianek, Żwirowa. 

</doc>
<doc id="1851924" url="https://pl.wikipedia.org/wiki?curid=1851924" title="Jon Eilert Bøgseth">
Jon Eilert Bøgseth

Jon Eilert Bøgseth (ur. 22 lutego 1959) – norweski skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 15. miejsce w klasyfikacji generalnej.

</doc>
<doc id="1851926" url="https://pl.wikipedia.org/wiki?curid=1851926" title="William Hale Thompson">
William Hale Thompson

William Hale Thompson (ur. 14 maja 1869 w Bostonie, zm. 19 marca 1944 w Chicago) – amerykański polityk republikański, burmistrz Chicago w latach 1915-1923 i 1927-1931, jak dotąd ostatni reprezentant tej partii na tym stanowisku.
Thompson urodził się w Boston, ale rodzina przeniosła się do Chicago, gdy miał zaledwie dziewięć dni. W młodości pracował na ranczu w Teksasie, do Chicago powrócił w 1892 roku, na wieść o śmierci ojca.
Po raz pierwszy pełnił urząd burmistrza w latach 1915-1923, powrócił do ratusza w 1927 roku, z pomocą Ala Capone. Okres jego rządów oraz on sam to okres rozkwitu w mieście korupcji i mafii. Thompson jest uważany za najbardziej skorumpowanego burmistrza w historii Stanów Zjednoczonych.
W 1931 roku stanął do kampanii, w celu reelekcji. Jego konkurentem z Partii Demokratycznej był Anton Cermak, imigrant z Czech. W czasie kampanii Thompson próbował dyskredytować rywala i wyśmiewać jego pochodzenie, nie przyniosło to jednak rezultatu. Zwycięzcą wyborów został Cermak.
Zmarł 19 marca 1944 roku.
Bibliografia.
 

</doc>
<doc id="1851928" url="https://pl.wikipedia.org/wiki?curid=1851928" title="61 Virginis">
61 Virginis

61 Virginis – gwiazda podobna do Słońca, położona w gwiazdozbiorze Panny, oddalona od Ziemi o 28 lat świetlnych. Posiada ona układ planetarny, złożony z trzech mało masywnych planet, których odkrycie ogłoszono w 2009 roku. Oprócz planet, gwiazdę okrąża także dysk pyłowy, rozciągający się od 120±20 do 220±10 j.a.
Układ planetarny.
Znane planety krążące wokół 61 Vir mają orbity ciaśniejsze niż orbita Wenus w Układzie Słonecznym i wysokie temperatury powierzchniowe. Pomiary wskazują, że w układzie nie ma planet masywniejszych od Jowisza, ale mniejsze ciała mogą mieć stabilne orbity także w ekosferze gwiazdy.
Wewnętrzna planeta o masie 5,1 masy Ziemi jest prawdopodobnie ciałem skalistym – superziemią. Dwie planety krążące po dalszych orbitach mają masy podobne do Neptuna i zapewne należą do klasy tzw. gorących neptunów. Istnienie planety "d" bywa kwestionowane.
Widok z 61 Virginis.
Słońce jest widoczne z tego układu planetarnego jako mała gwiazdka przyćmiewana blaskiem pobliskiego Syriusza. Najjaśniejszą gwiazdą nieba jest Arktur (jasność -1,01).

</doc>
<doc id="1851929" url="https://pl.wikipedia.org/wiki?curid=1851929" title="Geografia Armenii">
Geografia Armenii

Geografia Armenii – dziedzina nauki zajmująca się badaniem Armenii pod względem geograficznym.
Armenia, jedno z najmniejszych państw Azji (29 743 km²), leżące na Zakaukaziu. W latach 1936–1991 należało do ZSRR, zaś po upadku komunizmu uzyskało niepodległość.
Położenie i powierzchnia.
Armenia leży w południowo-zachodniej Azji, na Zakaukaziu, pomiędzy Turcją a Azerbejdżanem. Pod względem geopolitycznym zaliczana jest do Europy i/lub do Bliskiego Wschodu. Obejmuje północno-wschodnią część Wyżyny Armeńskiej ograniczonej Małym Kaukazem.
Powierzchnia kraju wynosi 29 743 km² (28 203 km² zajmuje ląd a 1540 km² wody). Armenia graniczy z czterema państwami: od północy i wschodu z Azerbejdżanem (granica ma 996 km) i Gruzją (219 km), od południowego wschodu z Iranem (44 km) i od zachodu z Turcją (311 km). Armenia nie ma dostępu do morza, a jej największym zbiornikiem wodnym jest jezioro Sewan.
W latach 1936–1991 Armenia należała do Związku Socjalistycznych Republik Radzieckich, zaś po upadku komunizmu ogłosiła niepodległość 23 września 1991 roku. Armenia rości sobie prawa do regionu Górskiego Karabachu – zamieszkanego głównie przez etnicznych Ormian, a znajdującego się na terytorium Azerbejdżanu. W latach 90. XX w. armeńskie siły zbrojne Karabachu zajmowały większość południowo-zachodniego Azerbejdżanu, a po zawarciu porozumienia po konflikcie w 2020 roku zostały zmuszone do wycofania się z większości tego obszaru.
Budowa geologiczna i rzeźba terenu.
Armenia charakteryzuje się górzystym krajobrazem – średnia wysokość terenu wynosi 1800 m n.p.m. Obszary pomiędzy 1000 a 2000 m n.p.m. stanowią prawie połowę powierzchni kraju, a jedynie 10% kraju leży poniżej 1000 m n.p.m. Najwyższym szczytem kraju jest obecnie wygasły wulkan Aragac o wysokości 4090 m n.p.m. w północno-zachodniej części Wyżyny Armeńskiej. Region ten charakteryzuje się wysokimi pasmami górskimi, głębokimi dolinami i płaskowyżami wulkanicznymi z licznymi wygasłymi wulkanami. Od północy i wschodu wyżynę ograniczają pasma Małego Kaukazu.
Wschodnią część kraju zajmuje basen jeziora Sewan otoczony pasmami górskimi wznoszącymi się na ponad 3500 m n.p.m.. Południowo-zachodnia Armenia zajmuje część Równiny Araratu do rzeki Araks, która stanowi granicę z Turcją i Iranem.
Zajmująca powierzchnię niemal całego kraju Wyżyna Armeńska powstała w wyniku trzeciorzędowych i czwartorzędowych ruchów wypiętrzających, podczas których utworzyły się uskoki, zręby i zapadliska. Obszar ten zbudowany jest głównie z bazaltów. Góry fałdowe Armenii są zbudowane z wapieni kredowych i starych skał wulkanicznych. Góry te uległy wypiętrzeniu w środkowym trzeciorzędzie. Później masyw ten uległ zrównaniu, a pod koniec pliocenu i w plejstocenie został podniesiony i utworzył potężne zręby.
Armenia leży na terenie aktywnym sejsmicznie, gdzie występują trzęsienia ziemi. W wyniku trzęsienia ziemi w grudniu 1988 roku zniszczone zostało miasto Spitak, drugie pod względem liczby mieszkańców miasto Armenii; zginęło wówczas około 25 tys. osób.
Klimat.
Armenia leży w strefie klimatu podzwrotnikowego, przy czym z uwagi na położenie w otoczeniu wysokich pasm górskich panuje tu suchy klimat kontynentalny. Cechą klimatu Armenii jest duże usłonecznienie.
Opady w ciągu roku pomimo znacznych wysokości nad poziomem morza, są niewielkie. Rocznie spada od 200 do 500 mm deszczu, głównie w okresie wiosennym.
Temperatury w Armenii cechują się dużą skrajnością. Latem na obszarze Kotliny Ararackiej występują upały, około 32 °C. Inne obszary poza masywami górskimi także są dosyć ciepłe w okresie letnim, średnia temperatura na równinie wynosi 25 °C. W górach jest chłodno, średnio od 18 do 20 °C. Zimy są surowe, wszędzie w kraju utrzymuje się ujemna temperatura – średnia temperatura stycznia na równinie i pogórzu wynosi ok. -5 °C, a w górach spada do -12 °C. Napływy powietrza arktycznego czasami powodują gwałtowny spadek temperatury: odnotowany rekord to -46 °C.
Wody.
Dwie trzecie opadów Armenii ulega ewaporacji i jedna trzecia przenika przez porowate skały wulkaniczne.
Wiele rzek w Armenii jest krótkich i burzliwych z licznymi bystrzami i wodospadami. Poziom wody jest najwyższy podczas wiosennego topnienia śniegów i podczas jesiennych opadów. Niektóre rzeki mają duży potencjał hydroenergetyczny z uwagi na znaczne różnice wysokości na ich długości.
Większość rzek znajduje się w dorzeczu rzeki Araks – największej rzeki Armenii, która jest dopływem Kury uchodzącej do Morza Kaspijskiego. Główne dopływy Araksu to lewobrzeżne: Achurian (ok. 209 km długości), Hrazdan (ok. 145 km), Arpa (ok. 129 km) i Worotan (ok. 179 km). Inne większe rzeki Armenii to Debed (ok. 175 km) i Ağstafa (ok. 129 km).
Na terenie Armenii znajduje się ponad 100 jezior, z których największym jest Sewan o pojemności 39 km³, z którego wypływa jedna rzeka – Hrazdan.
Gleby.
Na terenie Armenii występuje ponad 15 typów gleb – m.in. jasnobrązowe gleby aluwialne, gleby brunatne, występujące w górach i czarnoziemy, które pokrywają znaczną część wyższego regionu stepowego.
Flora i fauna.
Wyżyna Armeńska leży na styku różnych regionów biogeograficznych i charakteryzuje się dużą różnorodnością krajobrazu. Ne terenie Armenii znajduje się 36 obszarów chronionych, na które składają się: 3 obszary konwencji ramsarskiej, 4 parki narodowe, 3 rezerwaty rangi krajowej oraz 25 rezerwatów przyrody.
Flora.
Występuje piętrowość roślinna: najniżej położona jest strefa półpustynna, wyżej znajdują się kolejno strefy: stepowa, leśna, łąk alpejskich i tundry. Roślinność w Armenii jest dobrze zachowana, występuje ponad 3000 gatunków roślin.
W strefie półpustynnej rosną rośliny odporne na suszę, takie jak szałwia, jałowiec, tarnina, dzika róża i wiciokrzew.
Góry do wysokości 2000 m n.p.m. porasta roślinność stepowa – w niższych partiach występują odporne na suszę trawy, a w wyższych kolczaste krzewy i jałowiec.
Wyżej góry porastają lasy, które zajmują prawie 10% powierzchni kraju. W północno-wschodniej części dominuje buczyna, a w południowo-wschodniej dębina. W dolnych partiach lasów występują jagody, pistacje, wiciokrzewy i derenie.
W wyższych partiach występuje roślinność subalpejska i alpejskie łąki. Wyżej rośnie tundra.
Fauna.
Strefę półpustynną zamieszkują dziki, żbiki, szakale, żmije i skorpiony. Lasy zamieszkują: niedźwiedzie syryjskie, żbiki, rysie i wiewiórki; z ptaków – słonki, rudziki, sikory i dzięcioły.
W strefie alpejskiej żyje wiele ptaków, m.in. górniczek zwyczajny i orłosęp; ssaki reprezentowane są m.in. przez kozy bezoarowe, dzikie owce i muflony.
Demografia.
Liczba ludności Armenii w 2020 roku szacowana jest na nieco ponad 3 miliony, a większość ludzi mieszka w północnej części kraju. 98,1% ludności to Ormianie a 1,2% to Jezydzi (Kurdowie) (dane szacunkowe za 2011 rok), a pozostała część populacji to Rosjanie, Ukraińcy, Asyryjczycy i inne grupy. Językiem urzędowym jest język ormiański, przy czym język rosyjski jest w powszechnym użyciu.
92,6% mieszkańców należy do Apostolskiego Kościoła Ormiańskiego, 1% to ewangelicy, 2,4% deklaruje „inne wyznanie”, 1,1% brak wyznania, a 2,9% nie określa wyznania(dane szacunkowe za 2011 rok).
63,8% ludności zamieszkuje miasta, a 36,2% tereny wiejskie (stan na 2018 rok).
Wielu Ormian mieszka zagranicą – w licznych falach emigracji wskutek konfliktów w XIX w. i XX w. z kraju wyjechały miliony osób; szacuje się, że 5 milionów Ormian żyje zagranicą, przede wszystkim w Stanach Zjednoczonych i byłych republikach ZSRR.
Gospodarka.
W okresie ZSRR w Armenii rozwinął się nowoczesny sektor przemysłowy, dostarczający obrabiarki, tekstylia i inne wyroby do innych republik w zamian za surowce i energię. Trzęsienie ziemi w grudniu 1988 roku zniszczyło prawie jedną trzecią bazy przemysłowej, co przyczyniło się do osłabienia gospodarki. Konflikt w Górskim Karabachu oraz konflikt w sąsiedniej Gruzji doprowadziły do przerw w dostawach energii i gazu, co dodatkowo osłabiło gospodarkę. Granice z Azerbejdżanem i Turcją zostały zamknięte w 1991 i w 1993 roku, co przyczyniło się do izolacji handlowej Armenii.
W latach 90. XX w. Armenia przeprowadziła szereg reform strukturalnych i w 1993 roku wprowadziła własną walutę. W styczniu 2003 roku Armenia przystąpiła do Światowej Organizacji Handlu.
Gospodarka Armenii opiera się w dużym stopniu na rolnictwie – 40% armeńskiego PKB wytwarzane jest w rolnictwie, gdzie zatrudnienie znajduje 20% siły roboczej. Głównymi obszarami działalności rolniczej są winogrodnictwo i sadownictwo – uprawiane są jabłka, wiśnie, gruszki, orzechy, migdały, granaty i figi.
Sektor przemysłowy uzależniony jest od importu energii i surowców. Gospodarka armeńska zależna jest od wsparcia Rosji, szczególnie w sektorze energetycznym. W 2015 roku Armenia przystąpiła do Euroazjatyckiej Unii Gospodarczej, a w 2017 roku podpisała umowę o partnerstwie z Unią Europejską.

</doc>
<doc id="1851934" url="https://pl.wikipedia.org/wiki?curid=1851934" title="Parafia Najświętszej Maryi Panny Królowej Polski w Krośnie">
Parafia Najświętszej Maryi Panny Królowej Polski w Krośnie

Parafia Najświętszej Maryi Panny Królowej Polski w Krośnie-Polance – rzymskokatolicka parafia należąca do dekanatu Krosno I, w archidiecezji przemyskiej.
Historia.
Wieś Polanka była wzmiankowana w 1399 roku jako własność Dzieżka z Polanki. 
5 lutego 1927 roku dekretem bpa Anatola Nowaka została erygowana parafia w Polance, z wydzielonego terytorium parafii Jedlicze. W latach 1927–1928 zbudowano drewniany kościół w stylu „gotyku nadwiślańskiego”, według projektu prof. Mariana Osińskiego. 21 października 1928 roku bp Anatol nowak dokonał konsekracji kościoła. W 1944 roku kościół uległ częściowemu zniszczeniu, ale po wojnie go wyremontowano. 
W 1961 roku Polanka została włączona w skład miasta Krosna.
Na terenie parafii jest 4 450 wiernych. Teren parafii obejmuje ulice: Baczyńskiego, Batalionów Chłopskich, Curie-Skłodowskiej, Bolesława Chrobrego, ks. Decowskiego, Jesionowa, Krótka, Kruczkowskiego, Kryształowa, Maczka, Platynowa, ks. J. Popiełuszki, Rayskiego, Szklarska, Zręcińska.

</doc>
<doc id="1851939" url="https://pl.wikipedia.org/wiki?curid=1851939" title="Barrakuda europejska">
Barrakuda europejska

Barrakuda europejska, świrena ("Sphyraena sphyraena") – gatunek ryby z rodziny barrakudowatych (Sphyraenidae).
Występowanie.
Północny Ocean Atlantycki od Zatoki Biskajskiej po Moçâmedes w Angoli, Maderę i Azory, Morze Śródziemne i Morze Czarne. Występuje w przybrzeżnych wodach głównie ponad piaszczystym podłożem, do głębokości 100 m.
Wygląd.
Wyciągnięte, szczupakowate ciało o bardzo długiej, spiczasto zakończonej głowie. Oczy duże o średnicy większej niż połowa wysokości głowy. Szczęka dolna wysunięta. Na szczękach i kościach podniebienia silne, ostre zęby.
Grzbiet szary, zielonkawy lub brązowawy. Strona brzuszna srebrzyście lśniąca. Dorosłe osobniki mają około 24 ciemnych, poprzecznych prążków usytuowanych wzdłuż górnej połowy ciała. Dwie daleko odsunięte od siebie płetwy grzbietowe; pierwsza z pięcioma silnymi kolcami, druga z jednym kolcem i dziewięcioma promieniami miękkimi. 
Maksymalna długość 165 cm, przeciętnie osiągają około 60 cm.&lt;br&gt;
Tryb życia.
Młode ryby wiodą stadny tryb życia. Osobniki starsze są raczej samotnikami. Barrakudy uchodzą za ryby bardzo agresywne, mogące czasami napadać kąpiących się ludzi.
Pokarm.
Są drapieżnikami. Polują na ryby ławicowe podążając ich śladem często na dłuższych odcinkach. Dietę uzupełniają głowonogami i skorupiakami.
Rozmnażanie.
Gatunek jajorodny. Ikra unosi się swobodnie w wodzie, matka nie zajmuje się jajami.

</doc>
<doc id="1851942" url="https://pl.wikipedia.org/wiki?curid=1851942" title="Andrzej Bieleninik">
Andrzej Bieleninik

Andrzej Bieleninik (ur. 1 października 1956) – polski hokeista.
Zawodnik grający na pozycji obrońcy. Karierę rozpoczynał w Stilonie Gorzów Wielkopolski. Następnie przeszedł do Legii Warszawa, gdzie grał w latach 1977–1980, by w końcu przenieść się do ŁKS-u Łódź, w którym występował przez 5 sezonów (1980–1985).

</doc>
<doc id="1851943" url="https://pl.wikipedia.org/wiki?curid=1851943" title="Ciliates">
Ciliates



</doc>
<doc id="1851948" url="https://pl.wikipedia.org/wiki?curid=1851948" title="Parafia Najświętszego Serca Pana Jezusa w Krośnie">
Parafia Najświętszego Serca Pana Jezusa w Krośnie

Parafia Najświętszego Serca Pana Jezusa w Krośnie-Turaszówce – rzymskokatolicka parafia znajdująca się w dekanacie Krosno I, w archidiecezji przemyskiej.
Historia.
W 1973 roku wieś Turaszówka została włączono w skład miasta Krosna. W latach 1978–1980 zbudowano tymczasowy murowany kościół, który 18 maja 1980 roku poświęcił bp Ignacy Tokarczuk. 21 czerwca 1982 roku została erygowana parafia z wydzielonego terytorium parafii Krosno-Polanka.
W 1997 roku rozpoczęto budowę obecnego murowanego kościoła. 10 grudnia 2000 roku abp Józef Michalik dokonał konsekracji kościoła. 
Na terenie parafii jest 2482 wiernych. Terytorium parafii obejmuje ulice: Bema, Długa, Jasna, Klonowa, Kochanowskiego, Konarskiego, Leśna, Aleja Jana Pawła II, Malinowa Góra, Odrzykońska, Reja, Sportowa, Rzeszowska, Wincentego Pola, Wyspiańskiego, Zawodzie ("część")

</doc>
<doc id="1851952" url="https://pl.wikipedia.org/wiki?curid=1851952" title="Tampereen Isku-Volley">
Tampereen Isku-Volley

Tampereen Isku-Volley – fiński męski klub siatkarski z Tampere założony w 1911 roku.
Skład na sezon 2009/2010.
Trener: Jussi Heino

</doc>
<doc id="1851953" url="https://pl.wikipedia.org/wiki?curid=1851953" title="Atle Pedersen Ronsen">
Atle Pedersen Ronsen



</doc>
<doc id="1851954" url="https://pl.wikipedia.org/wiki?curid=1851954" title="Atle Pedersen Roensen">
Atle Pedersen Roensen



</doc>
<doc id="1851960" url="https://pl.wikipedia.org/wiki?curid=1851960" title="Parafia Podwyższenia Krzyża Świętego w Krośnie">
Parafia Podwyższenia Krzyża Świętego w Krośnie

Parafia Podwyższenia Krzyża Świętego w Krośnie – rzymskokatolicka parafia należąca do dekanatu Krosno II, w archidiecezji przemyskiej. Parafia jest prowadzona przez ojców kapucynów.
Historia.
W 1754 roku Jan Klemens Branicki wojewoda krakowski sprowadził Kapucynów, którzy początkowo zostali osadzeni przy kościele pw. św. Jakuba w Krośnie. W latach 1771–1811 zbudowano obecny murowany kościół, który 14 września 1811 roku został konsekrowany przez bpa Antoniego Gołaszewskiego.
W 1969 roku dekretem bpa Ignacego Tokarczuka została erygowana parafia, z wydzielonego terytorium parafii farnej.
Na terenie parafii jest 6 780 wiernych. Teren parafii obejmuje ulice: Bursaki, Krzywa, Lenarta, Mickiewicza ("1-28 oprócz bloków 17, 19, 29"), Niepodległości ("numery nieparzyste 3-27, parzyste 16b-50"), Oficerska, Powstańców Śląskich ("numery prywatne i nieparzyste 1-9"), Powstańców Warszawskich, Podchorążych, Staszica, Wisłocza ("numery parzyste"), Wojska Polskiego.
Proboszczami parafii byli m.in.: br. prezb. Mieczysław Smerecki OFMCap (1969–1970), br. prezb. Józef Barć OFMCap (1976–1979), br. prezb. Edmund Haracz OFMCap (1979–1982), br. prezb. Stanisław Piechuta OFMCap (1982–1988), br. prezb. Gustaw Tyburczy OFMCap (1988–1991), br. prezb. Mirosław Dudzis OFMCap, br. prezb. Michał Kiełbasa OFMcap (od 2015). 

</doc>
<doc id="1851962" url="https://pl.wikipedia.org/wiki?curid=1851962" title="Najpierw Nauru">
Najpierw Nauru



</doc>
<doc id="1851963" url="https://pl.wikipedia.org/wiki?curid=1851963" title="Pomniki ofiar nadużyć seksualnych duchownych katolickich">
Pomniki ofiar nadużyć seksualnych duchownych katolickich

Pomniki ofiar nadużyć seksualnych duchownych katolickich – pomniki wystawione w Stanach Zjednoczonych i Holandii ku pamięci ofiar nadużyć seksualnych przedstawicieli duchowieństwa katolickiego.
W Holandii.
9 kwietnia 2012 roku w Holandii odsłonięto pierwszy w Europie pomnik dzieci molestowanych seksualnie. Zaprojektował go i wykonał Frans Houben, artysta sam będący ofiarą księdza pedofila. Pomnik stanął przy kościele. Houben, podobnie jak 10–20 tysięcy innych holenderskich dzieci ofiar księży pedofilów, wychowywał się w przykościelnym internacie. Traumatycznych przeżyć nie może zapomnieć do dziś, więc pracę nad pomnikiem potraktował jako rodzaj terapii.
Pomnik ten – witraż przedstawiający Matkę Bożą pilnującą dwójki bawiących się dzieci, wykonany w konwencji dziecięcych malunków – odsłonił pod jednym z katolickich kościołów w Hengelo prymas, arcybiskup Utrechtu i kardynał Willem Jacobus Eijk. W uroczystości wzięły też udział ofiary księży pedofilów.

</doc>
<doc id="1851966" url="https://pl.wikipedia.org/wiki?curid=1851966" title="Presencia de América Latina">
Presencia de América Latina

Presencia de América Latina (lub Integración de América Latina) – mural meksykańskiego malarza Jorge Gonzáleza Camareny, stworzony w latach 1964–1965 w galerii sztuki Uniwersytetu w Concepción. Jego głównym tematem jest jedność i braterstwo różnych kultur i narodów Ameryki Łacińskiej.
Powstanie dzieła.
W maju 1960 środkową i południową część Chile nawiedziło silne trzęsienie ziemi. Jednym z miast, które najbardziej ucierpiało, było Concepción. W wyniku wstrząsów zniszczonych i uszkodzonych zostało wiele budynków miejscowego uniwersytetu, Universidad de Concepción, głównej placówki edukacyjnej w tej części kraju. Pomoc w odbudowie zniszczeń i wsparcie finansowe zaproponował chilijskiemu narodowi rząd Meksyku. W uznaniu wkładu kulturalnego i naukowego placówki postanowił wesprzeć m.in. odbudowę uniwersyteckiego Domu Sztuki ("Casa del Arte"), mającego pełnić funkcję pinakoteki.
Znany meksykański artysta i malarz, Jorge González Camarena, wystąpił wówczas z propozycją stworzenia w nim ogromnego muralu, którego przesłaniem byłaby jedność i braterstwo wszystkich narodów latynoamerykańskich. Pomysł zyskał uznanie władz uniwersyteckich oraz meksykańskiego ambasadora w Chile, co pozwoliło rozpocząć nad nim prace.
Dzieło powstało w okresie od listopada 1964 do kwietnia 1965. González korzystał przy pracy z pomocy trzech meksykańskim muralistów (Manuela Guilléna, Salvadora Almarata i Javiera Arévalo) oraz dwóch specjalnie przeszkolonych artystów chilijskich (Albina Echeverríi i Eugenia Brito).
Opis i interpretacja.
Struktura.
Mural podzielony jest na trzy części: płaski centralny panel o wymiarach 20 m na 6 m oraz dwa panele boczne, położone pod kątem prostym w stosunku do centralnego. W sumie trzy części zajmują powierzchnię 211,2 m². Dodatkowo do celów malarskich wykorzystana została także klatka schodowa prowadząca na drugie piętro galerii, co zwiększyło całkowitą powierzchnię dzieła do 300 m². Mural wykonano przy pomocy farb akrylowych na chropowatym stiuku w holu głównym Domu Sztuki.
Opis.
Dzieło prezentuje historię Ameryki Łacińskiej, pokazaną za pomocą geometrycznych i symbolicznych rysunków, które podkreślają braterstwo między różnymi ludami Hispanoameryki. Są one przedstawione w kolejności chronologicznej – od prawej do lewej strony.
Prawy panel boczny ukazuje wyobrażenia z okresu epoki prekolumbijskiej. W dolnej jego części z panteonu azteckich bóstw wyłania się kobieta z rybą w dłoniach, symbolizując zasobność oceanów. Obok niej widoczny jest w zielonej masce Tlaloc, bóg deszczu. Przed nią, pod postacią wijącego się węża oplatającego klatkę schodową, znajduje się Quetzalcoatl, bóg kultury. W górnej części panelu umiejscowiony jest Zontemoc, bóstwo symbolizujące zmierzch kultury prekolumbijskiej. Dalej wyrasta hiszpański konkwistador w pełnej zbroi i sztyletem w ręku, walczący z człowiekiem-orłem, co symbolizuje podbój i kolonizację zachodniej półkuli.
Centralny panel, na którym w symboliczny sposób ukazano mieszanie się różnych ras i kultur, rozpoczyna się przedstawieniem kroczącego po prawej stronie hiszpańskiego żołnierza, europejskiego zdobywcy kontynentu, i miejscowej Indianki. Idą oni po warstwach węgla, w których uwięzione są śpiące kobiety, symbolizujące bogactwa ziemi: złoto, srebro i miedź. Wyżej, z powierzchni wyłania się ciężarna kobieta opleciona pnączem winorośli, symbolizująca płodność ziemi. Z niej wyrasta amerykańska kukurydza oraz europejska pszenica, pożywienie, które stanowi podstawę dla rozwoju przemysłu, technologii i nauki, nakreślonych poprzez skomplikowane stalowe maszyny, znajdujące się w górnej części panelu. W środku panelu widać zachodzące na siebie ludzkie postaci, podkreślające mieszanie się ras. Największa z nich ma kolor czerwony i odnosi się wprost do Indian. Po lewej stronie znajduje się ludzkich rozmiarów postać nagiej kobiety, z mapą państw Ameryki Łacińskiej na łonie. Nad nią widoczny jest kapitel, symbolizujący grekoromański wkład do kultury latynoamerykańskiej. Dalej, po lewej, znajdują się duże bloki skalne, tworzące olbrzymią pionową konstrukcję, symbolizującą mezoamerykańską architekturę.
Lewy panel boczny prezentuje opuncję, która łączy się z lapagerią (narodowe drzewo i kwiat odpowiednio Meksyku i Chile). Roślina przekuta jest włóczniami, co symbolizuje cierpienia Ameryki Łacińskiej, a jej korzenie wrośnięte są w martwego wojownika, który zapewnia jej wzrost i życie.
U szczytu muralu znajduje się rząd flag państwowych. Rozpoczyna się on po prawej stronie flagą Chile. Obok niej widnieje kondor, narodowy ptak tego kraju. Kończy się natomiast flagą Meksyku i wyobrażaniem orła oraz węża, meksykańskich symboli narodowych. Flagi, w kolejności od prawej do lewej, oddają geograficzne rozmieszczenie państw na mapie z południa na północ. Pierwszą z nich jest wspomniana flaga Chile, a następnie flaga Argentyny, Urugwaju, Paragwaju, Boliwii, Brazylii, Peru, Ekwadoru, Wenezueli, Kolumbii, Haiti, Kuby, Panamy, Kostaryki, Hondurasu Nikaragui, Gwatemali i na końcu Meksyku.
Na dalszym planie, na całej powierzchni muralu, widoczne są Andy, a ponad nim wyryta jest strofa wiersza chilijskiego poety, Pablo Nerudy, opiewająca piękno Ameryki Łacińskiej.
Mural "Presencia de América Latina" od chwili powstania stał się jednym z symboli i atrakcji turystycznych miasta Concepción.

</doc>
<doc id="1851968" url="https://pl.wikipedia.org/wiki?curid=1851968" title="Karnowski">
Karnowski

Osoby o tym nazwisku:

</doc>
<doc id="1851970" url="https://pl.wikipedia.org/wiki?curid=1851970" title="Nikos Polichronidis">
Nikos Polichronidis

Nikolaos „Nikos” Polichronidis (gr.: "Νικόλαος „Νικος” Πολυχρονίδης"; niem.: " Nicolas „Nico“ Polychronidis"; ur. 8 listopada 1989 w Kempten) – grecki skoczek narciarski. W latach 2004–2011 reprezentant Niemiec w skokach narciarskich, od listopada 2012 reprezentant Grecji, z której pochodzi jego ojciec. Uczestnik mistrzostw świata z 2013, olimpijczyk z 2014.
Rekordzista Grecji w długości skoku narciarskiego mężczyzn (186 m). Pierwszy skoczek narciarski w historii tego kraju.
Przebieg kariery.
Niemcy.
Urodził się w Kempten w Niemczech. Jest synem Niemki Carmen (z domu Graf) i Janisa Polichronidisa (Greka z Kawali). Ma dwie siostry.
Swój debiutancki skok oddał, kiedy miał 6 lub 7 lat. W wieku 12 lat trafił do internatu o profilu narciarskim w Oberstdorfie, w którym spędził 8 lat. Był młodzieżowym mistrzem Bawarii. W 2004 roku został indywidualnym wicemistrzem Niemiec młodzików, a w 2006 zdobył dwa srebrne medale (indywidualnie i w drużynie) na juniorskich mistrzostwach kraju.
Na arenie międzynarodowej pojawił się po raz pierwszy w 2004 podczas juniorskich zawodów w Kranju. W zawodach FIS Cup zadebiutował 21 stycznia 2006 w Ljubnie, gdzie zajął 19. miejsce w pierwszym z dwóch konkursów w tej miejscowości (w drugim był 29.). 4 lutego 2006 zadebiutował w zawodach Pucharu Kontynentalnego w Villach; w pierwszym z nich był 37. a w drugim uplasował się na 45. miejscu. Najlepszym jego wynikiem w Pucharze Kontynentalnym jest zajęcie trzeciego miejsca w Pragelato, 14 marca 2009 .
Grecja.
W grudniu 2012 jako pierwszy Grek w historii wystartował w oficjalnych zawodach międzynarodowych w skokach narciarskich, zajmując w zawodach Pucharu Kontynentalnego w Engelbergu 62. pozycję. 23 stycznia 2013 zdobył pierwszy punkt w Pucharze Kontynentalnym w barwach Grecji; zajął 30. miejsce w Titisee-Neustadt (nie wystartował w drugiej serii); występ ten, dał mu prawo występu w zawodach Pucharu Świata.
8 lutego 2013 zadebiutował w Pucharze Świata – w kwalifikacjach do konkursu indywidualnego na skoczni Mühlenkopfschanze w Willingen zajął 55. pozycję i nie zakwalifikował się do konkursu głównego. 15 lutego 2013 roku zajął 35. miejsce w kwalifikacjach do konkursu lotów na skoczni Heini-Klopfer-Skiflugschanze w Oberstdorfie i nie zakwalifikował się do konkursu głównego.
23 lutego 2013 zajął 45. miejsce na skoczni normalnej podczas mistrzostw świata w narciarstwie klasycznym w Val di Fiemme (oddał skok na odległość 88 m). 27 lutego wystąpił także w kwalifikacjach na skoczni dużej, jednak został zdyskwalifikowany za nieprzepisową długość nart.
Sezon 2013/2014 zaczął od dwóch nieudanych występów w kwalifikacjach do konkursów Pucharu Świata w Klingenthal i Ruce. Z niepowodzeniem startował także w dwóch grudniowych konkursach Pucharu Kontynentalnego w Renie (zajmował 51. i 38. miejsce w tychże konkursach). Brał udział w kwalifikacjach do wszystkich konkursów Turnieju Czterech Skoczni, jednak ani razu nie przeszedł ich pomyślnie (najbliżej awansu był w Garmisch-Partenkirchen, gdzie był 58.). Następne 6 startów Polichronidisa miało miejsce w Pucharze Kontynentalnym i dopiero za piątym razem zdobył punkty – był 24. w Sapporo (18 stycznia). Dzień później był tam na 21. miejscu.
Kilka dni później, Polichronidis został oficjalnie poinformowany, że będzie miał możliwość startu na Zimowych Igrzyskach Olimpijskich 2014, choć początkowo nie był na liście zakwalifikowanych. W konkursach w Soczi może wystąpić maksymalnie 70 skoczków, jednak niektóre reprezentacje nie wykorzystały swoich kwot startowych (Francja (1 zamiast 5), Szwajcaria (2 zamiast 5) i Włochy (3 zamiast 4)) i w końcowym rozrachunku zwolniło się 8 miejsc. Polichronidis był siódmy na liście rezerwowej, więc jako przedostatni zawodnik zakwalifikował się do igrzysk (szczegóły kwalifikacji).
24 stycznia po raz pierwszy w karierze zakwalifikował się do konkursu głównego Pucharu Świata; miało to miejsce również w Sapporo. W konkursie głównym rozegranym w dniu następnym, zajął 40. pozycję. W niedzielnym konkursie zajął 38. lokatę.

</doc>
<doc id="1851971" url="https://pl.wikipedia.org/wiki?curid=1851971" title="Parafia Ducha Świętego w Krośnie">
Parafia Ducha Świętego w Krośnie

Parafia Ducha Świętego w Krośnie – rzymskokatolicka parafia należąca do dekanatu Krosno II, w archidiecezji przemyskiej. Jest obsługiwana przez księży michalitów.
Historia.
W 1979 roku bp Ignacy Tokarczuk zaproponował kapucynom aby na terenie swojej parafii w dzielnicy Krościenko Niżne w Krośnie utworzyli ośrodek duszpasterski, ale odmówili. Następnie propozycję otrzymali Michalici, którzy zgodzili się. 31 sierpnia 1980 roku bp Tadeusz Błaszkiewicz dokonał otwarcia ośrodka duszpasterskiego w domu ofiarowanym przez Zygmunta Moskala. 
W latach 1980–1981 zbudowano drewniany kościół, według projektu ks. Tadeusza Stawiarskiego, który 9 sierpnia 1981 roku został poświęcony przez bpa Ignacego Tokarczuka, "pw. Ducha Świętego". 12 sierpnia 1981 roku została erygowana parafia z wydzielonego terytorium parafii Podwyższenia Krzyża Świętego. 29 września 1988 roku został ustanowiony dom zakonny Michalitów.
Na terenie parafii jest 4 985 wiernych. Teren parafii obejmuje ulice: Asnyka, Armii Krajowej ("numery parzyste"), Bohaterów Westerplatte ("nr 14, 16, 17, 18, 18a, 20c, 21, 23, 25, 26, 27, 28, 30, 32, oraz domy jednorodzinne nr 1-20b"), Chopina, Gałczyńskiego, Hallera ("nr 8, 10"), Lunaria, Lwowska ("numery 25-47, numery nieparzyste od stacji PKP w kierunku Iwonicza"), Łąkowa, Mickiewicza ("numery 17, 19, 29"), Powstańców Śląskich ("oprócz numerów 1, 3, 5, 7, 9"), Różana, Sikorskiego ("nr 13a, 16a, i domy jednorodzinne"), Ślączka, Wiklinowa, Wieniawskiego, Żeromskiego.
Proboszczami parafii byli m.in.: ks. Józef Wojnowski CSMA (od 1981), ks. Tadeusz Musz CSMA, ks. Stanisław Morawski CSMA (2010–2019).

</doc>
<doc id="1851973" url="https://pl.wikipedia.org/wiki?curid=1851973" title="Nicolas Polichronidis">
Nicolas Polichronidis



</doc>
<doc id="1851974" url="https://pl.wikipedia.org/wiki?curid=1851974" title="Luiz Razia">
Luiz Razia

Luiz Tadeu Razia Filho (ur. 4 kwietnia 1989 w Barreiras) – brazylijski kierowca wyścigowy. W sezonie 2011 dzielił obowiązki kierowcy w zespole Team AirAsia w serii GP2 oraz testera w Formule 1 w Team Lotus.
Życiorys.
Początki kariery.
Razia karierę wyścigową rozpoczął w roku 2005, debiutując w Brazylijskiej Formule 3. Wygrawszy dwa wyścigi, zmagania zakończył na 6. miejscu w ogólnej punktacji. Poza udziałem w cyklu F3, brał udział również w Brazylijskiej Formule Renault. Uzyskane punkty sklasyfikowały go na 9. pozycji w końcowej klasyfikacji.
W kolejnym sezonie został mistrzem brazylijskiej F3, po drodze odnosząc siedem zwycięstw. Rewelacyjnie spisał się również w Międzynarodowej Formule Master, gdzie wygrał wszystkie trzy wyścigi, w których brał udział. Ostatecznie został w niej sklasyfikowany na 8. miejscu w generalnej klasyfikacji.
W roku 2007 przeniósł się do Euroserii 3000, w której to zajął 3. miejsce na koniec sezonu (we włoskim cyklu był czwarty). Poza tym wystąpił także w czterech wyścigach Formuły Renault 3.5, jednakże bez sukcesu. W kolejnym sezonie zaliczył niepełen etat startów. Toteż wpłynęło na ostateczny wynik Brazylijczyka, który w obydwóch klasyfikacjach był czwarty.
GP2.
Na przełomie 2008 i 2009 roku dostał szansę startów w Azjatyckiej GP2, w zespole Trust Team Arden. Pomimo kiepskiego początku, wraz z kolejnymi wyścigami Luiz spisywał się coraz lepiej, w efekcie sięgając po triumf w ostatnim wyścigu sezonu, na torze Sakhir. Uzbierane punkty pozwoliły Brazylijczykowi zająć w klasyfikacji 13. pozycję.
Przyzwoite wyniki oraz solidny budżet pozwoliły Brazylijczykowi na angaż w głównej edycji, w zespole Fisichella Motor Sport, która po rundzie w Walencji została przemianowana w Scuderię Coloni (stąd też nie wystartowali w kolejnej eliminacji w Belgii). Podczas wyścigu na torze Monza we Włoszech, Razia zajął ósme miejsce w pierwszym wyścigu, by następnie wykorzystać start z pole position i wygrać sprint. Pomimo tak dobrego rezultatu, był to jednak jedyny udany weekend Brazylijczyka, ze zdobyczą punktową. Dorobek ośmiu punktów pozwolił Luizowi zająć 9. miejsce w ogólnej klasyfikacji.
W przerwie pomiędzy sezonami 2009 i 2010, podpisał kontrakt z hiszpańską ekipą Barwa Addax, na udział w zimowym cyklu serii GP2. Po słabym występie w Abu Zabi, Razia zakończył współpracę z zespołem. Do zmagań powrócił na ostatnią rundę sezonu, na torze w Szanghaju, za sprawą włoskiej stajni Rapax Team. Miało to na celu przystosować Brazylijczyka do zespołu, w którym miał ścigać się w głównej edycji. Ponownie jednak nie spisał się najlepiej.
W głównej serii Brazylijczyk w początkowej fazie sezonu prezentował dobrą formę, sięgając po punkty w trzech kolejnych rundach, na torach w Hiszpanii, Monako oraz Turcji. W sprintach, na obiekcie Circuit de Catalunya oraz Istanbul Park, Razia stanął na podium, zajmując dwukrotnie drugą pozycję. W dalszej części zmagań Luiz spisywał się jednak znacznie słabiej, w konsekwencji nie zdobywając punktów w aż sześciu eliminacjach z rzędu. W ostatnich dwóch wyścigach sezonu, na torze w Abu Zabi, Brazylijczyk wrócił do dyspozycji z początku roku, po raz trzeci dojeżdżając na drugim miejscu, w niedzielnym wyścigu. Dzięki temu jego zespół sięgnął po tytuł mistrzowski w klasyfikacji zespołów. Sam Brazylijczyk z kolei został sklasyfikowany na 11. lokacie, co zważywszy na mistrzostwo zdobyte przez swego partnera, Wenezuelczyka Pastora Maldonado, było dość przeciętnym wynikiem.
W sezonie 2011 Luiz podpisał kontrakt z malezyjską stajnią Team AirAsia. W azjatyckiej dwukrotnie dojechał do mety, plasując się jednak poza czołową dziesiątką. W europejskim cyklu czterokrotnie znalazł się na punktach. Podczas kwalifikacji na Hungaroringu Luiz po raz pierwszy w karierze wywalczył pole position. Wyścig ostatecznie zakończył na trzeciej lokacie. Na podium znalazł się jeszcze w niedzielnych zmaganiach w Walencji, gdzie zajął drugą pozycję. Zdobyte punkty sklasyfikowały go na 12. miejscu.
Po problemach ze znalezieniem sponsorów, Razia myślał nawet nad zakończeniem kariery. Ostatecznie jednak udało mu się uzbierać budżet, dzięki czemu nawiązał współpracę z ekipą Arden International. Po trzech latach startów, Luiz po raz pierwszy walczył o tytuł mistrzowski. Okazał się najlepszy w pierwszym wyścigu sezonu, na torze Sepang, jednak szybko stracił prowadzenie w mistrzostwach, po seryjnych zwycięstwach jego największego rywala, Davide Valsecchiego. Przed europejską częścią sezonu poniósł spore straty punktowe, jednak w środkowej jego części Razia był najjszym zawodnikiem, sześciokrotnie stając na podium, z czego trzykrotnie na najwyższym stopniu. W efekcie po eliminacji na torze Silverstone, Brazylijczyk ponownie objął prowadzenie w mistrzostwach. Kluczowa dla kierowcy Arden okazała się runda na torze Autodromo Nazionale di Monza, na której po słabych kwalifikacjach, nie dojechał do mety w pierwszym starcie, natomiast w drugim był poza punktowaną ósemką. To w połączeniu ze świetną postawą Valsecchiego sprawiło, iż strata do największego rywala osiągnęła pulę 25 punktów, na rundę przed zakończeniem sezonu. Ostatecznie marzenia o tytule zostały rozwiane w pierwszym wyścigu w Singapurze. Luiz dziewięciokrotnie stawał na podium, natomiast w czterech wyścigach uzyskał najszybszy czas okrążenia.
Formuła 1.
Dzięki dużemu wsparciu finansowemu, Brazylijczyk podpisał kontrakt z debiutującą w Formule 1 brytyjską stajnią Virgin Racing, na pracę w roli kierowcy testowego u boku Andy`ego Soucka.
6 lutego 2013 roku, zespół Marussia F1 Team (wcześniej Virgin Racing) poinformował, że Luiz Razia będzie ich kierowcą wyścigowym na sezon 2013 u boku Maxa Chiltona. 1 marca zespół Marussia poinformował, że anulował kontrakt Razii z powodu niewywiązania się jego sponsorów.

</doc>
<doc id="1851979" url="https://pl.wikipedia.org/wiki?curid=1851979" title="Cyrkulacyjny oddech">
Cyrkulacyjny oddech



</doc>
<doc id="1851984" url="https://pl.wikipedia.org/wiki?curid=1851984" title="Parafia św. Piotra Apostoła i św. Jana z Dukli w Krośnie">
Parafia św. Piotra Apostoła i św. Jana z Dukli w Krośnie

Parafia św. Piotra Apostoła i św. Jana z Dukli w Krośnie-Guzikówce – rzymskokatolicka parafia należąca do dekanatu Krosno III, w archidiecezji przemyskiej.
Historia.
Na tym terenie istniała wieś Guzikówka, w której znajdował się folwark podmiejski. W latach 1631–1635 folwark został przekazany Jezuitom, którzy użytkowali go do kasaty w 1773 roku. W 1867 roku Guzikówka została włączona w skład miasta Krosna.
W 1982 roku zaadaptowano budynek gospodarczy na tymczasowa kaplicę, a 25 grudnia bp Tadeusz Błaszkiewicz odprawił pierwszą pasterkę. W grudniu 1983 roku kaplicę rozbudowano. Duszpasterzami kaplicy byli: ks. Romuald Szumierz (1982), ks. o. Tarzycjusz Cwykiel OFMConv (1982), ks. Zbigniew Malec (1982–1983), ks. Jan Kutyna (1983–1984).
29 czerwca 1984 roku dekretem bpa Ignacego Tokarczuka została erygowana parafia z wydzielonego terytorium parafii Nawiedzenia Najświętszej Maryi Panny w Krośnie. W 1986 roku rozpoczęto budowę murowanego kościoła, według projektu arch. inż. Witolda Adamczyka i Adama Piluta. 9 kwietnia 1989 roku wmurowano kamień węgielny, a we wrześniu odprawiono pierwszą mszę świętą w dolnym kościele. 29 czerwca 1994 roku odprawiono pierwszą mszę świętą w górnym kościele. 
10 czerwca 1997 roku kościół został poświęcony przez papieża Jana Pawła II wizytującego Krosno podczas podróży apostolskiej do Polski w 1997. 13 grudnia 2015 roku kościół został podniesiony do rangi sanktuarium.
Na terenie parafii jest 8 100 wiernych. Teren parafii obejmuje ulice: Batorego, Bieszczadzka, Dębowa, Dmochowskiego, Grodzka ("od torów"), Grunwaldzka, Guzikowka, Ikara, Kard. Wyszyńskiego, Kisielewskiego, Lelewela, Langiewicza, Lotników, Lwowska ("numery parzyste od torów"), Mała, Nad Badoniem, Traugutta, Piastowska ("od Torów"), Pigonia, Polna, Prusa, Reymonta, Słoneczna, Suchodolska, Wiejska, Witosa, Żniwna.

</doc>
<doc id="1851988" url="https://pl.wikipedia.org/wiki?curid=1851988" title="Standing in the Spotlight">
Standing in the Spotlight

Standing in the Spotlight – album Dee Dee Kinga, wydany w 1989 roku przez Sire Records. Pochodzący z płyty utwór "The Crusher" został ponownie nagrany w 1995 na ostatnią płytę studyjną Ramones "¡Adios Amigos!".

</doc>
<doc id="1851990" url="https://pl.wikipedia.org/wiki?curid=1851990" title="Mit antropogeniczny">
Mit antropogeniczny

Mit antropogeniczny – jeden z mitów początków (obok kosmogenicznego). Mity antropogeniczne wyjaśniały człowiekowi kultury mitycznej kim jest, opisując jego początek. 
Opis genezy oznaczał tutaj usytuowanie zjawiska w świecie. Geneza określała w myśleniu mitycznym i magicznym charakter zjawiska, jego niezmienną istotę podobnie jak współcześnie w myśleniu potocznym pochodzenie określa człowieka. 
Oznacza to, że choć mit opowiadał o wydarzeniach, które miały miejsce w nieokreślonej praprzeszłości, w nieokreślonym miejscu, a nawet w nieokreślonej, „mitycznej” rzeczywistości to był silnie skorelowany z aktualną rzeczywistością kultury, w której funkcjonował. Mity antropogeniczne wyjaśniały zatem zjawisko śmierci ukazując pochodzenie śmierci (taki charakter ma także biblijna Księga Genezy), za pomocą opisania czynów mitycznych przodków, których błędy "ściągnęły na człowieka śmierć". Wyjaśniały także podział ludzi na mężczyzn i kobiety jako skutek decyzji podjętych przez bogów "u początku świata" oraz pokarmowe i obyczajowe tabu jako ustanowione przez bohaterskich przodków.
Za pomocą przywołania genezy danego zjawiska, mit sytuował je w rzeczywistości, jednocześnie nadając sens, legitymizując i wyjaśniając. Zjawiskiem tym w micie antropogenicznym był człowiek i to, co się najściślej z nim wiąże (płciowość, kultura, śmiertelność).

</doc>
<doc id="1851992" url="https://pl.wikipedia.org/wiki?curid=1851992" title="Tethyshadros">
Tethyshadros

Tethyshadros – rodzaj hadrozauroida żyjącego w późnej kredzie na obecnych terenach Europy. Został opisany w 2009 roku przez Fabia Dalla Vecchię w oparciu o niemal kompletny szkielet pochodzący z datowanych na najpóźniejszą kredę osadów formacji Liburnian na terenie prowincji Triest w północno-wschodnich Włoszech. Zdaniem Dalla Vecchii jest to jedna z najbardziej kompletnych spośród wszystkich znanych skamieniałości dinozaurów i jedna z pierwszych pokazujących niemal pełną morfologię hadrozauroida blisko spokrewnionego z północnoamerykańskimi i azjatyckimi hadrozaurami, lecz bardziej od nich bazalnego. Szkielet holotypu "Tethyshadros insularis", zanim przypisano go do tego taksonu, otrzymał przezwisko „Antonio” i był zaliczany do grupy „grypozaurów”, obejmującej m.in. grypozaura i „Kritosaurus” "australis". Analiza pierścieni przyrostowych na kościach „Antonia” sugeruje, że w chwili śmierci osobnik ten miał pięć lub sześć lat. "Tethyshadros" żył na wyspie powstałej na platformie węglanowej na Oceanie Tetydy, a niewielkie rozmiary, które osiągał, mogły być wynikiem karłowatości wyspowej. Dorastał do około 4 m długości, znacznie mniej niż północnoamerykańskie hadrozaury. Jego szkielet wykazywał adaptacje do biegania, jak również kombinację cech prymitywnych i zaawansowanych. Według analizy filogenetycznej przeprowadzonej przez Dalla Vecchię "Tethyshadros" jest zaawansowanym hadrozauroidem stanowiącym wraz z telmatozaurem taksony siostrzane grupy Hadrosauridae.

</doc>
<doc id="1851995" url="https://pl.wikipedia.org/wiki?curid=1851995" title="Tethyshadros insularis">
Tethyshadros insularis



</doc>
<doc id="1851996" url="https://pl.wikipedia.org/wiki?curid=1851996" title="Erik Lyche Solheim">
Erik Lyche Solheim

Erik Lyche Solheim (ur. 26 sierpnia 1986) – norweski skoczek narciarski, zawodnik klubu Fossum IF. Medalista mistrzostw kraju.
Na arenie międzynarodowej zadebiutował 13 grudnia 2003 podczas zawodów Pucharu Kontynentalnego w Lillehammer. Jego najlepszym wynikiem w tej randze jest 5. miejsce w Iron Mountain, które zajął 14 lutego 2009.
W lutym 2005 z zespołem rejonu Akershus zdobył mistrzostwo Norwegii w konkursie drużynowym.

</doc>
<doc id="1851998" url="https://pl.wikipedia.org/wiki?curid=1851998" title="Andy Richter – władca wszechświata">
Andy Richter – władca wszechświata

Andy Richter – władca wszechświata (ang. "Andy Richter Controls the Universe", 2002-2003) – amerykański serial telewizyjny nadawany przez stację Fox od 19 marca 2002 do 12 stycznia 2003 roku. W Polsce nadawany przez Comedy Central Polska od 29 lipca 2009 roku.
Fabuła.
Akcja serialu rozgrywa się w zakładach Pickering Industries i opisuje perypetie edytora dokumentacji Andy’ego Richtera oraz jego przyjaciół – Jessiki, Keitha, Wendy i Byrona.

</doc>
<doc id="1851999" url="https://pl.wikipedia.org/wiki?curid=1851999" title="Dag Jensen Holmen">
Dag Jensen Holmen



</doc>
<doc id="1852000" url="https://pl.wikipedia.org/wiki?curid=1852000" title="Wojtek Łępicki">
Wojtek Łępicki

Wojtek Łępicki (ur. 26 listopada 1979 w Rybniku) – muzyk, basista, terapeuta, związkowiec, działacz społeczny.
Od 2002 roku pracuje w Szpitalu Psychiatrycznym w Rybniku, gdzie prowadzi Teatr "MY", z osobami chorymi psychicznie. Od 1998 roku związany jako basista z zespołami rockowymi: "Zakątek" (do 2000 roku), "OKA'Y" (2000 – 2003), "TRADE MARK" (2002 – 2008), "BOSCO BAND" (2004 – 2008); od 2008 roku podjął współpracę z "PAULLĄ", gdzie wygrali Sopot TOPtrendy 2009.
W roku 2001 współtworzył i był pierwszym przewodniczącym Młodzieżowej Rady Miasta Rybnika. Od 2006 jest w Zarządzie Związków Zawodowych Pracowników Ochrony Zdrowia w Szpitalu Psychiatrycznym w Rybniku, a od stycznia 2008 został jego przewodniczącym. W czerwcu 2008 został przewodniczącym Rady branżowej psychiatrii Rady Krajowej Federacji Związków Zawodowych Pracowników Ochrony Zdrowia. w grudniu 2009 został wiceprezesem Stowarzyszenia działającego na rzecz Osób Chorych Psychicznie i ich Rodzin HOMO – HOMINI w Rybniku.

</doc>
<doc id="1852003" url="https://pl.wikipedia.org/wiki?curid=1852003" title="Erik Larsson (narciarz)">
Erik Larsson (narciarz)

Erik August Larsson (ur. 20 kwietnia 1912 w Kurravaara, zm. 10 marca 1982 w Jukkasjärvi) – szwedzki biegacz narciarski, dwukrotny medalista olimpijski oraz brązowy medalista mistrzostw świata.
Kariera.
Igrzyska w Garmisch-Partenkirchen w 1936 był pierwszymi i zarazem ostatnimi igrzyskami w jego karierze. Wspólnie z Johnem Bergerem, Arthurem Häggbladem i Martinem Matsbo wywalczył brązowy medal w sztafecie 4x10 km. Na tych samych igrzyskach triumfował także w biegu na 18 km techniką klasyczną.
W 1935 wystartował na mistrzostwach świata w Vysokich Tatrach, gdzie wraz z Halvarem Moritzem, Martinem Matsbo i Nilsem-Joelem Englundem wywalczył kolejny brązowy medal w sztafecie.
Za swoje sukcesy otrzymał nagrodę Svenska Dagbladets guldmedalj w 1936.
Jego wnuczką jest pisarka Åsa Larsson.

</doc>
<doc id="1852004" url="https://pl.wikipedia.org/wiki?curid=1852004" title="Dag Holmen Jensen">
Dag Holmen Jensen

Dag Holmen Jensen (ur. 16 maja 1954) – norweski skoczek narciarski. Najlepsze wyniki w Pucharze Świata osiągnął w sezonach 1980/1981 i 1981/1982, kiedy zajął 17. miejsce w klasyfikacji generalnej. Zwyciężył w Turnieju Norweskim w 1978.

</doc>
<doc id="1852010" url="https://pl.wikipedia.org/wiki?curid=1852010" title="Jan Erik Strømberg">
Jan Erik Strømberg

Jan Erik Strømberg (ur. 28 września 1956) – norweski skoczek narciarski. Najlepsze wyniki w Pucharze Świata osiągnął w sezonie 1982/1983, kiedy zajął 60. miejsce w klasyfikacji generalnej.

</doc>
<doc id="1852011" url="https://pl.wikipedia.org/wiki?curid=1852011" title="LDLO">
LDLO



</doc>
<doc id="1852017" url="https://pl.wikipedia.org/wiki?curid=1852017" title="Chil-Gu Kang">
Chil-Gu Kang



</doc>
<doc id="1852019" url="https://pl.wikipedia.org/wiki?curid=1852019" title="Miasta w Zambii">
Miasta w Zambii

Według danych oficjalnych pochodzących z 2010 roku Zambia posiadała ponad 50 miast o ludności przekraczającej 10 tys. mieszkańców. Stolica kraju Lusaka jako jedyne miasto liczyło ponad milion mieszkańców; 1 miasto z ludnością 500÷1000 tys.; 8 miast z ludnością 100÷500 tys.; 8 miast z ludnością 50÷100 tys.; 7 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Zambii.
Największe miasta w Zambii według liczebności mieszkańców (stan na 16.10.2010):

</doc>
<doc id="1852020" url="https://pl.wikipedia.org/wiki?curid=1852020" title="Keijo Korhonen">
Keijo Korhonen

Keijo Korhonen (ur. 7 października 1956 r. w Leppävirta) – fiński skoczek narciarski. Najlepsze wyniki w Pucharze Świata osiągnął w sezonie 1982/1983, kiedy zajął 40. miejsce w klasyfikacji generalnej.
Największym sukcesem tego skoczka jest brązowy medal mistrzostw świata w Oslo wywalczony drużynowo.

</doc>
<doc id="1852021" url="https://pl.wikipedia.org/wiki?curid=1852021" title="Wybory parlamentarne na Dominice w 2009 roku">
Wybory parlamentarne na Dominice w 2009 roku

Wybory parlamentarne na Dominice w 2009 roku – wybory parlamentarne na Dominice zorganizowane 18 grudnia 2009. Zdecydowanie zwycięstwo odniosła po raz trzeci z rzędu rządząca Partia Pracy Dominiki, która zdobyła 18 z 21 miejsc w parlamencie. Jej lider Roosevelt Skerrit został ponownie zaprzysiężony na stanowisko szefa rządu.
Organizacja wyborów.
Wybory parlamentarne zgodnie z konstytucyjnym terminem powinny były odbyć się na Dominice wiosną 2010. O organizacji wcześniejszych wyborów zdecydował 19 listopada 2009 premier Roosevelt Skerrit. Wezwał on wówczas prezydenta Nicholasa Liverpoola do rozwiązania ze skutkiem natychmiastowym parlamentu i rozpisania nowych wyborów, których datę wyznaczył na 18 grudnia 2009. 20 listopada 2009 premier zaprosił międzynarodowych obserwatorów do monitorowania wyborów. Przysłanie obserwatorów potwierdziła OPA oraz CARICOM.
2 grudnia 2009, w dzień składania nominacji w komisji wyborczej, do udziału w wyborach zarejestrowanych zostało 62 kandydatów, reprezentujących 5 partii politycznych oraz niezależnych. Rywalizowali oni w jednomandatowych okręgach wyborczych o 21 miejsc w Izbie Zgromadzenia.
Do głównych sił politycznych na wyspie należą trzy partie. Rządząca od 2000 Partia Pracy Dominiki (DLP, "Dominica Labour Party") wystawiła swoich kandydatów we wszystkich okręgach wyborczych. Zjednoczona Partia Robotnicza (UWP, "United Workers' Party, UWP"), pozostająca główną siłą opozycyjną, wystawiła kandydatów w 17 okręgach, a mniejsza Partia Wolności Dominiki (DFP, "Dominica Freedom Party") w 11 okręgach.
Kampania wyborcza.
Roosevelt Skerrit, premier i zarazem przewodniczący DLP, wezwał obywateli do głosowania na partię rządzącą. Stwierdził, że "ma ona plan i wizję" dla Dominiki. Zapowiedział kontynuację "infrastrukturalnej reformy" kraju. Podkreślał dokonania swego gabinetu, w tym budowę mariny w Portsmouth oraz inwestycje w szkolnictwo. W polityce zagranicznej wskazywał na nawiązanie przez jego rząd stosunków dyplomatycznych z Chińską Republiką Ludową oraz poprawę stosunków z Wenezuelą i wynikające z tego korzyści gospodarcze.
Na początku grudnia lider opozycji, Ronald Green, przedstawił program wyborczy UWP. Wśród 20 punktów programu, którego celem było przyspieszenie rozwoju kraju, znalazło się zobowiązanie walki z korupcją, wprowadzenia ubezpieczenia dla pielęgniarek, bezpłatnych podręczników dla wszystkich szkół, rozpoczęcia budowy międzynarodowego lotniska w ciągu 18 miesięcy, wzrostu wynagrodzeń nauczycieli, zwolnienia z ceł materiałów budowlanych, obniżenia cen paliw dla krajowych rybaków oraz zwiększenia wykorzystywania w kraju energii pochodzącej ze źródeł odnawialnych.
Wyniki wyborów.
W wyborach zdecydowane zwycięstwo odniosła rządząca Partia Pracy Dominiki (DLP), zdobywając 18 z 21 mandatów. Zjednoczona Partia Robotnicza zdobyła tylko 3 mandaty, a jej lider, Ronald Green, nie znalazł się w parlamencie. Organizacje międzynarodowe uznały wybory za wolne i demokratyczne. 21 grudnia 2009 Roosevelt Skerrit został po raz trzeci zaprzysiężony na stanowisku premiera. 5 stycznia 2010 zaprzysiężony został nowy gabinet premiera Skerrita.
Opozycja odrzuciła wyniki wyborów, zapowiedziała zaskarżenie ich do sądu, zagroziła bojkotem prac parlamentu oraz zażądała przeprowadzenia nowego głosowania. Podkreśliła, jej zdaniem, "nieuczciwą naturę" samych wyborów oraz kampanii wyborczej, w tym odmowę dostępu opozycji do mediów publicznych oraz łapownictwo, które przyczyniło się do zmiany wyników głosowania. Green ostrzegł obywateli przed "pełzającą dyktaturą" władz, która odchodzi od demokratycznych praw i wolności obywatelskich.

</doc>
<doc id="1852023" url="https://pl.wikipedia.org/wiki?curid=1852023" title="Dla bystrzaków">
Dla bystrzaków

Dla bystrzaków (org. "For Dummies" - w dosłownym tłumaczeniu - "Dla głupków") – seria książek poradnikowych dotyczących wielu różnych dziedzin życia. Do tej pory opublikowano ponad 1700 tytułów tej serii. Seria osiągnęła sukces na całym świecie i jest dostępna w wielu różnych językach. Każda z książek ma czarno-żółtą okładkę z widoczną kreskówkową postacią znaną jako Bystry (org. "Dummies Man", w dosłownym tłumaczeniu: "Głupol"). Treść książek pisana jest łatwo przyswajalnym językiem. Każda z książek podzielona jest na rozdziały, na początku których w większości znajduje się grafika z postaciami z komiksu "The 5th Wave" autorstwa Richa Tennanta.
Seria rozpoczęła się wydaną w 1991 roku książką "DOS for Dummies" napisaną przez Dana Gookina, opublikowaną przez IDG Books (obecnie Hungry Minds). Książka stała się popularna z powodu braku wcześniejszych przyjaznych dla początkującego użytkownika publikacji dotyczących systemu DOS.
Pierwsze książki z serii koncentrowały się na tematach oprogramowania i technologii, później stały się bardziej ogólne i zaczęły dotyczyć różnych innych dziedzin wiedzy (jak sport, zdrowie, prace domowe czy psychologia). Obecne seria wydawana jest przez John Wiley &amp; Sons (który nabył wydawnictwo "Hungry Minds").
W Polsce seria wydawana jest obecnie przez wydawnictwo "Septem", będące marką GW Helion. W latach dziewięćdziesiątych książki z serii były publikowane przez wydawnictwo "ReadMe", pod wierniejszym tłumaczeniem tytułu "Dla Opornych". 
Polska jest jedynym krajem, w którym wydawca ze względów marketingowych zdecydował się na całkowitą zmianę sensu tytułu serii. 

</doc>
<doc id="1852024" url="https://pl.wikipedia.org/wiki?curid=1852024" title="Zbójnickie Oko">
Zbójnickie Oko

Zbójnickie Oko (słow. "Zbojnícke oko") – niewielki stawek położony na wysokości ok. 1990 m n.p.m. znajdujący się w Dolinie Staroleśnej w słowackiej części Tatr Wysokich. Zbójnickie Oko leży w górnych partiach Zbójnickiego Koryciska, u południowo-wschodnich podnóży Zbójnickiej Kopki. W Zbójnickim Oku powstaje Staroleśny Potok (jego odcinek zwany Wyżnim Staroleśnym Potokiem) – największy ciek wodny Doliny Staroleśnej. Nieco na północ od Zbójnickiego Oka przebiega żółto znakowany szlak turystyczny schodzący z Czerwonej Ławki do Schroniska Zbójnickiego w Dolinie Staroleśnej.

</doc>
<doc id="1852025" url="https://pl.wikipedia.org/wiki?curid=1852025" title="For Dummies">
For Dummies



</doc>
<doc id="1852027" url="https://pl.wikipedia.org/wiki?curid=1852027" title="Atanazy Pieczerski">
Atanazy Pieczerski

Atanazy Pieczerski, znany również jako Atanazy Zatwornik (zm. ok. 1176) – święty prawosławny, mnich Ławry Pieczerskiej. 
Wiadomości o jego życiu są skąpe i pochodzą głównie z opowiadania o jego życiu zawartego w "Pateryku Kijowsko-Pieczerskim". W monasterze miał łącznie spędził kilkadziesiąt lat, odznaczając się bogobojnością, ale również słabym zdrowiem. Któregoś dnia schorowany Atanazy miał umrzeć, a jego ciało zostało przygotowane do pochówku. Nieoczekiwanie w trzy dni po śmierci igumen klasztoru razem z braćmi ujrzał, że mnich żyje i płacząc woła "Zbawiajcie się!". Atanazy dodał, że życie mnicha powinno polegać na nieustannej modlitwie, ciągłym żalu za grzechy i posłuszeństwie przełożonym. Następnie udał się do swojej celi i odmówił widywania się z kimkolwiek. Jako "zatwornik" (mnich pozostający w całkowitym odosobnieniu) miał spędzić kolejne 12 lat. Ostatni raz rozmawiał z współbraćmi przed samą śmiercią, kiedy powtórzył im przedstawioną wcześniej naukę. Został pochowany w pieczarze, w której do tej pory przebywał. Przy jego relikwiach miało dochodzić do uzdrowień. 
Święty należy do Soboru Świętych Kijowsko-Pieczerskich Spoczywających w Bliższych Pieczarach.

</doc>
<doc id="1852033" url="https://pl.wikipedia.org/wiki?curid=1852033" title="Ernesto Càstano">
Ernesto Càstano



</doc>
<doc id="1852036" url="https://pl.wikipedia.org/wiki?curid=1852036" title="John Angelo Hansen">
John Angelo Hansen



</doc>
<doc id="1852037" url="https://pl.wikipedia.org/wiki?curid=1852037" title="Chondryty oliwinowo-hiperstenowe">
Chondryty oliwinowo-hiperstenowe

Chondryty oliwinowo-hiperstenowe (chondryty L) – grupa meteorytów należących do chondrytów zwyczajnych oznaczona ogólnym symbolem L. Zawartość minerałów w tym typie meteorytów jest taka sama jak w przypadku chondrytów oliwinowo-bronzytowych. Różnią się jedynie proporcjami występujących w nich minerałów. Nazwa chondrytu pochodzi od hiperstenu (Mg,Fe)2[Si2O6], rodzaju piroksenu. Chondryty oliwinowo-hiperstenowe podlegają jeszcze podziałowi na grupy: L3, L4, L5, L6.

</doc>
<doc id="1852038" url="https://pl.wikipedia.org/wiki?curid=1852038" title="Tenis ziemny na Letnich Igrzyskach Olimpijskich 1920">
Tenis ziemny na Letnich Igrzyskach Olimpijskich 1920

Wyniki zawodów tenisa ziemnego, które odbyły się podczas Letnich IO w Antwerpii. Zawody rozgrywane były pomiędzy 16 a 24 sierpnia 1920 r.

</doc>
<doc id="1852039" url="https://pl.wikipedia.org/wiki?curid=1852039" title="Claudio Cesare Prandelli">
Claudio Cesare Prandelli



</doc>
<doc id="1852040" url="https://pl.wikipedia.org/wiki?curid=1852040" title="John Denney">
John Denney

John Denney (ur. 1960 w Duluth) – amerykański skoczek narciarski. Najlepsze wyniki w Pucharze Świata osiągnął w sezonie 1982/1983, kiedy zajął 50. miejsce w klasyfikacji generalnej. Brat Jima i Jeffa Deneya.
Przebieg kariery.
W 1975 Shirley Finberg-Sullivan zaproponowała Denney'om trening w postaci baletu, ponieważ rzeźbi on mięśnie. Uprawiali więc go regularnie. W 1984 ukończył University of Minnesota w Duluth.
W 26. Turnieju Czterech Skoczni, gdzie wystartował wraz z braćmi Jeffem i Jimem, zajął 63. miejsce w klasyfikacji generalnej.
W 1979 został mistrzem USA juniorów.
Nigdy nie brał udziału w mistrzostwach świata lub igrzyskach olimpijskich.

</doc>
<doc id="1852042" url="https://pl.wikipedia.org/wiki?curid=1852042" title="Palarnia">
Palarnia

Palarnia – według definicji Komisji Zdrowia Sejmu Rzeczypospolitej Polskiej: „wyodrębnione konstrukcyjnie od innych pomieszczeń i ciągów komunikacyjnych pomieszczenie, odpowiednio oznaczone, służące wyłącznie do palenia tytoniu zaopatrzone w wywiewną wentylację mechaniczną lub system filtracyjny w taki sposób, aby dym tytoniowy nie przenikał na zewnątrz”.
Historia.
Wraz z rozpowszechnianiem się tytoniu oraz zwyczaju palenia w Europie, rodziło się zapotrzebowanie na palarnie. 
Thomas Burton, angielski polityk, będący członkiem Parlamentu w latach 1656–1659, 
w swoim dzienniku opisującym procedury parlamentarne umieścił zapis sugerujący, że miała tam istnieć palarnia dla członków instytucji. 
Sir John Cullum w opublikowanej w 1784 roku książce: „Historia i zabytki Hawsted” (tłum. własne) pisał: „był tam mały apartament zwany palarnią – imię to przybrał prawdopodobnie wkrótce po tym jak został wybudowany i słusznie zatrzymał ją tak długo jak tam pozostał”. 
Przybycie do Europy kawy i zakładanie jej pijalni, otworzyło nowe pola dla palenia tytoniu. Gwar rozmów i dym tytoniowy wypełniły lokale, które stały się prekursorami późniejszych klubów. 
W XVIII wieku do zwyczajów angielskich panów ziemskich należało polowanie z chartami, uprawianie sportu, picie piwa oraz palenie tytoniu. W swoich domach mieli oni również palarnie.
W Anglii palenie stało się niemodne na początku XIX wieku. Kobiety z reguły nie paliły wcale, zaś mężczyźni, chcąc zapalić, oddalali się do palarni. Tam, w miejsce zwykłego odzienia zakładali marynarkę do palenia, a włosy przykrywali pięknie dekorowaną czapką. W ten sposób zapach tytoniu nie był przenoszony do salonu.
W roku 1861 angielska gospodyni przybliżająca niemieckiemu profesorowi będącemu z wizytą na wsi zwyczaje panujące w jej domostwie opowiadała, że panie opuszczają towarzystwo około jedenastej, podczas gdy panowie kończyli swój tydzień pracy w palarni. Palenie było w tamtych czasach ograniczone do odosobnionych pomieszczeń i nie śmiano palić w towarzystwie kobiet. William Thackeray w Księdze Snobów opublikowanej w 1848 r. ironicznie nazwał palarnie "norami ohydy". 
Z czasem postawa wobec palenia stała się bardziej liberalna. Palarnie zaczęły powszechnie powstawać w klubach, nierzadko będąc wspaniałymi pomieszczeniami, tętniły życiem i stawały się centrum dla rozmów towarzyskich.
W czasie obu wojen światowych palenie tytoniu stało się tak powszechne, że rządy niektórych państw wydawały polecenie produkcji papierosów specjalnie dla żołnierzy, jak np. amerykańskie „Lucky Strike”.
Współczesność.
Firmy tytoniowe bardzo często sponsorują palarnie, na ścianach których umieszczają swoje logo. W większości regionów świata trzeba mieć ukończone 18 lat by móc korzystać z palarni.
Obecnie w miejscach pracy oraz na lotniskach coraz popularniejsze staje się stosowanie kabin do palenia. Urządzenia takie wyposażone są w specjalne filtry, które sprawiają, że powietrze jest czyste i pozbawione woni tytoniu, oraz szkodliwych substancji zawartych w dymie papierosowym.
Ustawy ograniczające spożycie tytoniu są wprowadzane na całym świecie. Sprawia to, że palarnia musi spełniać szereg wymagań dotyczących jej wentylacji lub systemów filtracyjnych.

</doc>
<doc id="1852044" url="https://pl.wikipedia.org/wiki?curid=1852044" title="Benimiano Vignola">
Benimiano Vignola



</doc>
<doc id="1852045" url="https://pl.wikipedia.org/wiki?curid=1852045" title="Wysoczyzna (Boguszyn)">
Wysoczyzna (Boguszyn)

Wysoczyzna (niem. "Hochrosen") – dawna kolonia, a obecnie niewyodrębniona część Boguszyna, obejmująca swoim zasięgiem południowo-zachodnią część wsi.
Geografia.
Wysoczyzna stanowi zgrupowanie domów stanowiących część Boguszyna, położone na północno-zachodnim zboczu bocznego ramienia Grzbietu Wschodniego Gór Bardzkich, schodzącego od Mysiej Góry aż po Owczą Górę w Kłodzku. Leży ona na wysokości ok. 340-360 m n.p.m., w dolinie potoku, pomiędzy Skibą – dolną częścią a Łochowem – górną częścią Boguszyna przy drodze krajowej nr 8 (E67).
Wokół ciągną się użytki rolne, z których roztaczają się widoki na Kotlinę Kłodzką i część pasm górskich ją otaczających. Znajduje się tu zaledwie kilka zagród.
Historia.
Rozwój demograficzny Wysoczyzny na przestrzeni stuleci kształtował się następująco:
Wysoczyzna powstała w połowie XVIII wieku jako kolonia Skiby, przy starej drodze prowadzącej z Kłodzka do Barda. W 1782 roku było tu zaledwie 6 domów i taki stan rzeczy utrzymywał się przez dłuższy czas. W połowie XIX wieku przeprowadzoną nową szosę grzbietem powyżej zabudowań Wysoczyzny pozostawiając ją na uboczu. W okresie dwudziestolecia międzywojennego do Wysoczyzny przyłączono okoliczne rozproszone kolonie i zagrody.
Po zakończeniu II wojny światowej i przejściu ziemi kłodzkiej pod administrację polską Wysoczyzna pozostała przysiółkiem Skiby. W 1973 roku straciła swoją odrębność i została przyłączona do Boguszyna. Znajduje się tu nadal kilka rozproszonych zagród, a sama nazwa "Wysoczyna" powoli wychodzi z użycia.

</doc>
<doc id="1852047" url="https://pl.wikipedia.org/wiki?curid=1852047" title="Rupert Hirner">
Rupert Hirner

Rupert Hirner (ur. 28 listopada 1961) – austriacki skoczek narciarski.
W latach 1981–85 startował w Pucharze Świata. Nigdy nie zdobył punktów, kilkukrotnie natomiast zajmował miejsca w najlepszej trzydziestce. Najwyżej klasyfikowany był na 21. pozycji, 8 stycznia 1983 w Harrachovie. Występował również w Pucharze Europy. Zajmował miejsca na podium tego cyklu: w sezonie 1982/1983 był 2. w Seefeld i 3. w Neustadt, a w sezonie 1984/1985 zajął 2. miejsce w Travniku i 3. w Sarajewie.

</doc>
<doc id="1852048" url="https://pl.wikipedia.org/wiki?curid=1852048" title="Johnny Höglin">
Johnny Höglin

Hans Johnny Höglin (ur. 26 lutego 1943 w Nykroppa) – szwedzki łyżwiarz szybki, mistrz olimpijski.
Kariera.
Specjalizował się w długich dystansach. Największy sukces w karierze Johnny Höglin osiągnął w 1968 roku, kiedy zdobył złoty medal na dystansie 10 000 m podczas igrzysk olimpijskich w Grenoble. W zawodach tych wyprzedził bezpośrednio Norwega Freda Antona Maiera oraz swego rodaka Örjana Sandlera. Na tych samych igrzyskach był też piąty w biegach na 1500 i 5000 m. Na rozgrywanych cztery lata później igrzyskach w Sapporo był dwunasty na dystansie 5000 m i dziewiąty w biegu na 1500 m. Nigdy nie zdobył medalu mistrzostw świata, jego najlepszym wynikiem było szóste miejsce podczas wielobojowych mistrzostw świata w Göteborgu w 1968 roku i na mistrzostwach świata w Deventer rok później. Na arenie krajowej zdobył złoty medal w wieloboju i biegu na 5000 m w 1968 roku oraz na dystansie 1500 m w latach 1968 i 1972.

</doc>
<doc id="1852050" url="https://pl.wikipedia.org/wiki?curid=1852050" title="Jérémy Stravius">
Jérémy Stravius

Jérémy Stravius (ur. 14 lipca 1988 w Abbeville) – francuski pływak specjalizujący się w stylu dowolnym, grzbietowym i motylkowym, mistrz olimpijski, wielokrotny medalista mistrzostw świata i Europy.
Kariera pływacka.
Na mistrzostwach świata w 2011 roku w Szanghaju Francuz wywalczył złoty medal w konkurencji 100 m stylem grzbietowym. Zdobył również dwa srebrne medale w sztafetach na 4 × 100 m i 4 × 200 m stylem dowolnym. Na mistrzostwach świata na krótkim basenie Stravius ma w swoim dorobku brązowy medal z 2010 roku w Dubaju.
W 2012 roku w Debreczynie Francuz zdobył złoty medal mistrzostw Europy w sztafecie 4 × 100 m stylem dowolnym. Jest również srebrnym i brązowym medalistą z Budapesztu (2010). Startując na mistrzostwach Europy na krótkim basenie Francuz wywalczył łącznie sześć złotych medali oraz jeden srebrny.
Swoje największe sukcesy w karierze Francuz odniósł w 2012 roku podczas igrzysk olimpijskich w Londynie. Pomimo że nie płynął w wyścigach finałowych (startował w eliminacjach do finałów) zdobył złoty medal w sztafecie 4 × 100 m stylem dowolnym oraz srebrny medal w sztafecie 4 × 200 m stylem dowolnym.
Rok później, podczas mistrzostw świata w Barcelonie wywalczył cztery medale. Dwa złote zdobył płynąc w sztafecie 4 × 100 stylem dowolnym i 4 × 100 m stylem zmiennym. Indywidualnie startował w stylu grzbietowym. Na dystansie 50 m grzbietem z czasem 24,54 zajął drugie miejsce ex aequo z Amerykaninem Matthew Greversem. W konkurencji 100 m stylem grzbietowym był trzeci z czasem 53,21.
Na mistrzostwach świata w 2015 roku zdobył złoty medal w sztafecie kraulowej 4 × 100 m. W konkurencji 100 m stylem dowolnym uzyskawszy czas 48,65 nie awansował do finału i uplasował się ostatecznie na 13. miejscu.
Podczas igrzysk olimpijskich w Rio de Janeiro wywalczył srebrny medal w sztafecie 4 × 100 m stylem dowolnym. W eliminacjach 200 m kraulem z 11. czasem 1:46,67 zakwalifikował się do półfinału, ale zrezygnował z tej konkurencji, aby skupić się na udziale w sztafecie 4 × 100 m stylem dowolnym. Stravius nie zakwalifikował się do półfinałów 100 m stylem motylkowym (17. miejsce) i dowolnym (18. miejsce). Startował również w eliminacjach sztafet zmiennych 4 × 100 m, gdzie reprezentacja Francji nie zakwalifikowała się do finału i zajęła ostatecznie dziesiąte miejsce. 
Na mistrzostwach świata na krótkim basenie w Windsorze zdobył dwa srebrne medale na dystansie 50 m stylem grzbietowym oraz w sztafecie 4 × 100 m stylem dowolnym.
Życie prywatne.
Jest ujawnionym gejem.

</doc>
<doc id="1852052" url="https://pl.wikipedia.org/wiki?curid=1852052" title="Siergiej Oziernych">
Siergiej Oziernych

Siergiej Anatoljewicz Oziernych, ros. Сергей Анатольевич Озерных (ur. 4 sierpnia 1963 w Ałmaty, zm. 23 lutego 2019) – radziecki skoczek narciarski, na arenie krajowej reprezentujący Kazachską SRR, trener kazachskich skoczków. Otrzymał tytuł mistrza sportu klasy międzynarodowej w ZSRR. Najlepsze wyniki w Pucharze Świata osiągnął w sezonie 1982/1983, kiedy zajął 55. miejsce w klasyfikacji generalnej.
Brał udział w mistrzostwach świata w Seefeld in Tirol, ale bez sukcesu.

</doc>
<doc id="1852053" url="https://pl.wikipedia.org/wiki?curid=1852053" title="Jeremy Stravius">
Jeremy Stravius



</doc>
<doc id="1852054" url="https://pl.wikipedia.org/wiki?curid=1852054" title="Traktat brzeski (9 lutego)">
Traktat brzeski (9 lutego)



</doc>
<doc id="1852055" url="https://pl.wikipedia.org/wiki?curid=1852055" title="Traktat brzeski (3 marca 1918)">
Traktat brzeski (3 marca 1918)



</doc>
<doc id="1852056" url="https://pl.wikipedia.org/wiki?curid=1852056" title="Hiharu Nishikata">
Hiharu Nishikata



</doc>
<doc id="1852058" url="https://pl.wikipedia.org/wiki?curid=1852058" title="Jan Henrik Troen">
Jan Henrik Troen



</doc>
<doc id="1852059" url="https://pl.wikipedia.org/wiki?curid=1852059" title="Lista piłkarzy Juventus F.C.">
Lista piłkarzy Juventus F.C.

Lista zawodników włoskiego klubu piłkarskiego Juventus F.C.
Poniższa lista zawiera nazwiska graczy, którzy rozegrali co najmniej 100 oficjalnych spotkań w zespole Juventusu. Na liście znajdują się również zawodnicy, którzy nie osiągnęli tego limitu, ale wnieśli znaczący wkład w historię klubu, w tym jego założyciele.
Jest to oficjalna lista graczy, którzy zostali uznani za najbardziej znaczących w historii Juventusu.
Lista graczy.
Listę można sortować według kolumn. Wszystkie statystyki są aktualne na 25 sierpnia 2009.
Klub kapitanów.
Funkcje kapitana we włoskiej piłce po raz pierwszy pełniono na początku 1920.

</doc>
<doc id="1852060" url="https://pl.wikipedia.org/wiki?curid=1852060" title="Traktat brzeski (ujednoznacznienie)">
Traktat brzeski (ujednoznacznienie)



</doc>
<doc id="1852062" url="https://pl.wikipedia.org/wiki?curid=1852062" title="Wioślarstwo na Letnich Igrzyskach Olimpijskich Młodzieży 2010">
Wioślarstwo na Letnich Igrzyskach Olimpijskich Młodzieży 2010

Wioślarstwo na Letnich Igrzyskach Olimpijskich Młodzieży 2010 odbyło się w dniach 16 - 19 sierpnia na torze wioślarsko-kajakarskim Marina Reservoir w Singapurze. Zawodnicy będą rywalizować w czterech konkurencjach (w 2 męskich i 2 żeńskich). W zawodach ogółem wystartowało 96 zawodników.
Kwalifikacje.
Kwalifikacje na igrzyska można było uzyskać podczas Mistrzostw świata kadetów w 2009 roku. Zawodnicy muszą być urodzeni między 1 stycznia 1992 a 31 grudnia 1993 roku.

</doc>
<doc id="1852066" url="https://pl.wikipedia.org/wiki?curid=1852066" title="David Maître">
David Maître

David Maître (ur. 22 lutego 1980 w Ivry-sur-Seine) – francuski pływak, dwukrotny mistrz Europy (basen 25 m).
Specjalizuje się w pływaniu stylu dowolnym. Jego największym dotychczasowym sukcesem jest dwukrotnie złoty mistrzostw Europy na krótkim basenie w sztafecie 4 x 50 m stylem dowolnym.

</doc>
<doc id="1852068" url="https://pl.wikipedia.org/wiki?curid=1852068" title="Zespół chronicznego zmęczenia">
Zespół chronicznego zmęczenia

Zespół chronicznego zmęczenia, ME/CFS (inne nazwy: syndrom chronicznego zmęczenia (CFS), encefalopatia mialgiczna (ME), encefalopatia bólowa, zespół przewlekłego zmęczenia (ZPZ), SEID) – choroba charakteryzująca się długotrwałym zmęczeniem i innymi specyficznymi objawami współwystępującymi, które znacznie ograniczają zdolność chorego do wykonywania codziennych czynności. Istnieją różne kryteria diagnostyczne ME/CFS, ale ogólnie przyjęta definicja obejmuje trwające ponad 6 miesięcy zmęczenie, występowanie złego samopoczucia po wysiłku fizycznym czy psychicznym (PEM) i znaczny spadek podejmowanych aktywności w odniesieniu do stanu sprzed zachorowania. Choroba może przybierać formy łagodne bądź też objawiać się w postaci głębokiej niepełnosprawności. Szacuje się, że 75% chorych nie jest zdolnych do podjęcia pracy zawodowej. Badania jakości życia osób z ME/CFS pokazały, że choroba utrudnia funkcjonowanie bardziej niż depresja, schizofrenia, stwardnienie rozsiane czy rak płuc.
Epidemiologia.
Choroba dotyka 0,2 do 0,4% populacji, jednak szacowana częstotliwość występowania jest ciągle przedmiotem dyskusji i różni się w zależności od zastosowanych kryteriów diagnostycznych (niektóre badania sugerują nawet 4-8%). Około 75 -85% chorych to kobiety. Na ME/CFS chorują również dzieci.
Współchorobowość.
ME/CFS może współwystępować z innymi jednostkami chorobowymi. Najczęściej są to:
Etiologia.
Nie jest znana etiologia choroby. W przeszłości podejrzewano związek choroby z obecnością wirusa XMRV (październik 2009), ale później teoria ta została odrzucona przez część ośrodków (wrzesień 2011). Mimo wątpliwości co do wirusowej etiologii choroby organizacja AABB zaleciła chorym nieoddawanie krwi (sierpień 2010), a Amerykański Czerwony Krzyż zdecydował się (grudzień 2010) nie przyjmować krwi od chorych w swoich placówkach.
Niewielka liczba badań sugeruje, że część pacjentów cierpiących na zespół chronicznego zmęczenia (lub mylących tę przypadłość z np. niedoborem magnezu) odnosi korzyści zdrowotne wynikające z przyjmowania dużych dawek magnezu, a także witamin z grupy B, witaminy C, cynku, egzogennych kwasów tłuszczowych oraz witaminy D.
W lipcu 2004 r. organizacja Cochrane opublikowała wynik metaanalizy, wskazującej na korzystne działanie ćwiczeń fizycznych na zmniejszanie się objawów zespołu chronicznego zmęczenia, przy braku efektów negatywnych. Wnioski te były podtrzymywane w kolejnych metaanalizach do 2017 r. Natomiast w aktualizacji opublikowanej w 2019 r. stwierdzono, że ćwiczenia fizyczne mają prawdopodobnie korzystne działanie, choć nie jest to pewne. Jednocześnie uznano, że dowody na efekty niekorzystne są niepewne. Natomiast amerykańska agencja Centers for Disease Control and Prevention i American Myalgic Encephalomyelitis and Chronic Fatigue Syndrome Society zalecają – pod warunkiem, że nie jet to wymagające dla pacjenta – ćwiczenia umiarkowane i dostosowane indiwidualnie, najlepiej prowadzone pod kontrolą specjalisty, natomiast odradzają prowadzenia ćwiczeń intensywnych.
Diagnostyka.
Biomarker choroby nie został jeszcze odkryty, w związku z tym diagnoza opiera się na spełnieniu kryteriów diagnostycznych choroby i wykluczeniu innych chorób (fizycznych i psychicznych) o podobnych symptomach. Najczęściej stosowane klinicznie i badawczo są kryteria Fukudy, lecz zakres kryteriów obejmuje także m.in.: Międzynarodowe Kryteria Konsensusu, Kanadyjskie Kryteria Konsensusu, Kryteria IOM i wiele innych.
Kryteria Fukudy.
Wszystkie objawy muszą utrzymywać się lub nawracać przez co najmniej sześć następujących po sobie miesięcy i nie mogą poprzedzać zmęczenia.

</doc>
<doc id="1852070" url="https://pl.wikipedia.org/wiki?curid=1852070" title="Mark Stoermer">
Mark Stoermer

 Mark August Stoermer (ur. 28 czerwca 1977) – basista amerykańskiego zespołu "The Killers". Śpiewa również w chórkach.
Urodził się w Teksasie, jednak później przeprowadził się z rodziną do Las Vegas, gdzie uczęszczał do Chaparral High School. Studiował filozofię na University of Nevada, Las Vegas.
Grał na gitarze w zespołach: "Habit Rouge" i "Negative Ponies". W 2003 jako ostatni dołączył do "The Killers", do którego należeli już Brandon Flowers, Dave Keuning i Ronnie Vannucci. Przed wstąpieniem do zespołu był gońcem medycznym.

</doc>
<doc id="1852071" url="https://pl.wikipedia.org/wiki?curid=1852071" title="Isku-Volley">
Isku-Volley



</doc>
<doc id="1852072" url="https://pl.wikipedia.org/wiki?curid=1852072" title="Tampereen Isku Volley">
Tampereen Isku Volley



</doc>
<doc id="1852073" url="https://pl.wikipedia.org/wiki?curid=1852073" title="Szopka">
Szopka



</doc>
<doc id="1852074" url="https://pl.wikipedia.org/wiki?curid=1852074" title="Isku Volley">
Isku Volley



</doc>
<doc id="1852075" url="https://pl.wikipedia.org/wiki?curid=1852075" title="Isku Tampere">
Isku Tampere



</doc>
<doc id="1852078" url="https://pl.wikipedia.org/wiki?curid=1852078" title="Piotr Kapczyński">
Piotr Kapczyński

Piotr Jacek Kapczyński (ur. 24 października 1953 w Poznaniu) – polski przedsiębiorca i ekonomista, działacz opozycji w okresie PRL.
Życiorys.
Ukończył w 1979 studia w zakresie ekonomii handlu zagranicznego w Szkole Głównej Planowania i Statystyki. Pracował następnie przez rok w przedsiębiorstwie okrętowym w Pruszczu Gdańskim.
Od 1977 zaangażowany w działalność organizacji opozycyjnych. Współpracował z Biurem Interwencyjnym Komitetem Samoobrony Społecznej „KOR”, należał do Studenckiego Komitetu Solidarności, kolportował materiały Wolnych Związków Zawodowych. W okresie sierpnia 1980 zajmował się drukiem ulotek oraz organizacją zaopatrzenia drukarni strajkowej. Pełnił też funkcję tłumacza w rozmowach z zagranicznymi korespondentami. Był etatowym pracownikiem pierwszej „Solidarności”. Założył niezależne wydawnictwo Alternatywa.
Po wprowadzeniu stanu wojennego z paromiesięczną przerwą pozostawał w ukryciu do października 1984. Był współzałożycielem i redaktorem opozycyjnego „Przeglądu Politycznego”. W październiku 1985 został tymczasowo aresztowany za prowadzoną działalność, zwolniono go we wrześniu 1986 na mocy amnestii. Pracował później w Spółdzielni Pracy Usług Wysokościowych „Gdańsk”.
W latach 90. zajął się prowadzeniem własnej działalności gospodarczej. Należał do Kongresu Liberalno-Demokratycznego (w 1991 kandydował z jego listy do Sejmu I kadencji). Od 1995 do 2007 zasiadał we władzach Fundacji Liberałów.
Odznaczenia.
W 2006 odznaczony Krzyżem Komandorskim z Gwiazdą Orderu Odrodzenia Polski. W 2015 otrzymał Krzyż Wolności i Solidarności.

</doc>
<doc id="1852079" url="https://pl.wikipedia.org/wiki?curid=1852079" title="Żaków (Boguszyn)">
Żaków (Boguszyn)

Żaków (niem. "Schulhäuser") – dawna kolonia, a obecnie część Boguszyna, obejmująca swoim zasięgiem południowo-wschodnią część wsi. 
Geografia.
Żaków stanowi pozostałość po dwóch przysiółkach, składających się z nielicznych, rozrzuconych zabudowań w dolinie Dębinki i na zboczu długiego, bocznego ramienia Grzbietu Wschodniego Gór Bardzkich, odchodzącego od Mysiej Góry po Owczą Górę w Kotlinie Kłodzkiej.
Leży na wysokości ok. 340-370 m n.p.m., wśród łąk i pól poprzerastanych zagajnikami. W pobliżu przechodzi droga krajowa nr 8 (E67), opadająca zakrętami w stronę Kłodzka, po stromym zboczu. Okolice Żakowa są bardzo widokowe. Dobrze prezentują się stąd fragmenty Gór Bardzkich.
Historia.
Rozwój demograficzny Żakowa na przestrzeni stuleci kształtował się następująco:
Żaków powstał w połowie XIX w. jako dwie kolonie: Schulhäuser, należącą do Goszyc i Wenighäuser, należącą do Boguszyna. Po zakończeniu II wojny światowej w 1945 r. zostały ze sobą złączone pod jedną nazwą - "Żaków", a następnie włączone do Goszyc (do 1975 r.) i Boguszyna. Po 1975 r. w ramach tego pierwszego pozostała tylko mała część Żakowa. Przez cały okres osada składała się wyłącznie z kilku zagród. 

</doc>
<doc id="1852082" url="https://pl.wikipedia.org/wiki?curid=1852082" title="Wesołkowatość">
Wesołkowatość



</doc>
<doc id="1852083" url="https://pl.wikipedia.org/wiki?curid=1852083" title="Witzelsucht">
Witzelsucht



</doc>
<doc id="1852084" url="https://pl.wikipedia.org/wiki?curid=1852084" title="David Maitre">
David Maitre



</doc>
<doc id="1852085" url="https://pl.wikipedia.org/wiki?curid=1852085" title="Chondryt oliwinowo-hiperstenowy">
Chondryt oliwinowo-hiperstenowy



</doc>
<doc id="1852089" url="https://pl.wikipedia.org/wiki?curid=1852089" title="Mezosyderyt">
Mezosyderyt



</doc>
<doc id="1852090" url="https://pl.wikipedia.org/wiki?curid=1852090" title="Ronnie Vannucci">
Ronnie Vannucci

Ronald Dante "Ronnie" Vannucci Jr. (ur. 15 lutego 1976) – perkusista amerykańskiego zespołu rockowego The Killers.
Życiorys.
Vannucci urodził się amerykańskiej parze z włoskimi i niemieckimi korzeniami. Gra na perkusji od dzieciństwa i występuje na scenie już od 6 roku życia. Był członkiem licealnego zespołu jazzowego. Uczęszczał do Clark i Western High School. Po utworzeniu kilku popularnych lokalnie zespołów i doskonaleniu swoich muzycznych umiejętności, rozpoczął studia na University of Nevada, Las Vegas (UNLV), na wydziale perkusji. Vannucci pracował jako fotograf w Chapel of the Flowers, kaplicy ślubnej prz ulicy Las Vegas Strip i grał w zespole ska Attaboy Skip. W 2002 dołączył do Davida Keuninga i Brandona Flowersa, którzy założyli grupę o nazwie The Killers. Ćwiczyli w garażu Vannucciego, a później na UNLV.
Ożenił się z Lisą Ann Yoakum, z którą mieszka w Las Vegas i Park City. Ich ślub odbył się 2 maja 2003.
Vannucci jest współautorem piosenek The Killers (m.in. "Believe Me Natalie", "Spaceman", "Somebody Told Me", "Bones", "On Top"). W wolnym czasie prowadzi ranczo.

</doc>
<doc id="1852092" url="https://pl.wikipedia.org/wiki?curid=1852092" title="Nieretencyjne nietrzymanie stolca">
Nieretencyjne nietrzymanie stolca

Nieretencyjne nietrzymanie stolca, nietrzymanie stolca bez zaparcia (ang. functional non-retentive faecal soiling, FNRFS, nonretentive encopresis) – zaburzenie czynnościowe przewodu pokarmowego obserwowane u dzieci powyżej 4 roku życia w czasie czuwania, polegające na powtarzającym się brudzeniu bielizny kałem lub wydalaniu większej ilości kału w nieodpowiednim miejscu i czasie, bez jednoczesnego zatrzymywania (retencji) stolca. Nieretencyjne nietrzymanie stolca pojawia się u dzieci z zaburzeniami emocjonalnymi w przebiegu opóźnienia rozwoju psychicznego, trudnej sytuacji w rodzinie lub w grupie społecznej, w której dziecko przebywa. Zaburzenie nie jest zależne od chorób przewodu pokarmowego i stanów związanych z leczeniem farmakologicznym (leki przeczyszczające) lub operacyjnym.
Epidemiologia.
Częstość występowania nietrzymania stolca badano w Holandii. Stwierdzono, że pojawia się ono u 4,1% dzieci w wieku 5–6 lat oraz u 1,6% w wieku 11–12 lat. Częściej zaburzenie obserwuje się u chłopców. Występowaniu sprzyja ponadto niski status społeczno-ekonomiczny rodziny. Nie określono jednak jak często w wymienionych grupach wystąpiło konkretnie nieretencyjne nietrzymanie stolca.
Rozpoznanie.
Zaburzenie rozpoznaje się na podstawie kryteriów rzymskich III u dzieci powyżej 4 roku życia. Przez co najmniej 2 miesiące przed postawieniem diagnozy muszą być spełnione wszystkie trzy poniższe warunki:
U dzieci z nieretencyjnym nietrzymaniem stolca częściej niż u zdrowych stwierdza się problemy behawioralne. W badaniu przedmiotowym i dodatkowych nie stwierdza się zalegania stolca w esicy oraz odbytnicy.
Leczenie.
Postępowanie terapeutyczne polega na wyjaśnieniu rodzicom, że podłożem nieretencyjnego nietrzymania stolca są zaburzenia emocjonalne u dziecka. Zaleca się unikanie obwiniania dziecka i jednocześnie wynagradzanie go za regularne oddawanie stolca w toalecie. Niekiedy należy skorzystać z pomocy psychologa. W piśmiennictwie można znaleźć informację, że leczenie w większości przypadków wymaga długiego czasu.

</doc>
<doc id="1852099" url="https://pl.wikipedia.org/wiki?curid=1852099" title="Jan Jelenski">
Jan Jelenski



</doc>
<doc id="1852100" url="https://pl.wikipedia.org/wiki?curid=1852100" title="Miroslav Polak">
Miroslav Polak



</doc>
<doc id="1852101" url="https://pl.wikipedia.org/wiki?curid=1852101" title="Tomas Raszka">
Tomas Raszka



</doc>
<doc id="1852102" url="https://pl.wikipedia.org/wiki?curid=1852102" title="Epafras">
Epafras

Epafras, św. Epafras z Kolosy, gr. "Ἐπαφρᾶς" (zm. w I wieku) – postać z Nowego Testamentu, założyciel i głowa Kościoła w Kolosach, uczeń św. Pawła z Tarsu, święty Kościoła katolickiego.
Żywot świętego.
Epafras, wymieniony przez św. Pawła w Liście do Kolosan, pochodził z Kolosy (Kol 4, 12 BT). Towarzyszył apostołowi w czasie jego niewoli (Flm 23 BT). Był poganinem nawróconym na chrześcijaństwo i założycielem miejscowej wspólnoty (gminy). Jego zasługą była także ewangelizacja Laodycei i Hierapolis (Kol 1,7 BT). Epafras określany jest jako uczeń apostolski. Miejsce uwięzienia ze św. Pawłem, jak i jego przyczyna nie jest znana. Istniały nieuzasadnione teorie dotyczące, żydowskiego pochodzenia i pogańskiego rodowodu Epafrasa. W synaksariach przypisywano mu pierwsze biskupstwo Kolosy i męczeńską śmierć.
Kult.
Według Baroniusza relikwie świętego Epafrasa spoczywają w bazylice Matki Bożej Większej w Rzymie.
Jego wspomnienie obchodzone jest 19 lipca.

</doc>
<doc id="1852104" url="https://pl.wikipedia.org/wiki?curid=1852104" title="Jonny Nilsson">
Jonny Nilsson

Erling Martin Jonny Nilsson (ur. 9 lutego 1943 w Göteborgu, zm. 22 czerwca 2022) – szwedzki łyżwiarz szybki, mistrz olimpijski i dwukrotny medalista mistrzostw świata.
Kariera.
Specjalizował się w długich dystansach. Pierwszy sukces w karierze osiągnął w 1963 roku, kiedy zwyciężył podczas 57. Mistrzostw Świata w Wieloboju w Karuizawie (Japonia). Rok później, podczas IX Zimowych Igrzysk Olimpijskich w Innsbrucku zdobył złoty medal i tytuł Mistrza Olimpijskiego na dystansie 10 000 m, wyprzedzając dwóch Norwegów: Freda Antona Maiera i Knuta Johannesena. Podczas tych samych igrzysk wystartował także na dwukrotnie krótszym dystansie, zajmując szóstą pozycję. Podczas rozgrywanych cztery lata później X Zimowych Igrzysk Olimpijskich w Grenoble zajął szóste miejsce na dystansie 10 000 m i siódme w biegu na dystansie 5000 m. Ostatni medal w karierze wywalczył podczas 60. Mistrzostw Świata w Wieloboju w Göteborgu, gdzie zajął trzecie miejsce. W zawodach tych wyprzedzili go tylko dwaj Holendrzy: Kees Verkerk i Ard Schenk. Był też blisko podium podczas rozgrywanych w 1965 roku 59. Mistrzostwa Świata w Wieloboju w Oslo oraz 63. Mistrzostw Europy w Wieloboju w Deventer, jednak ostatecznie rywalizację zakończył na czwartym miejscu. Jonny Nilsson zdobył 17 tytułów mistrza Szwecji: w wieloboju w latach 1964-1967, na 1500 m w latach 1966 i 1967, na 5000 m w latach 1962-1966 oraz na 10 000 m w latach 1963-1968.
W 1963 roku został uhonorowany Svenska Dagbladets guldmedalj, a rok wcześniej otrzymał Nagrodę Oscara Mathisena. Ustanowił pięć rekordów świata.
Po zakończeniu kariery zawodniczej zajął się polityką. Z ramienia Kristdemokraterny brał udział w wyborach do Parlamentu Europejskiego, lecz nie uzyskał wystarczającej liczby głosów.

</doc>
<doc id="1852105" url="https://pl.wikipedia.org/wiki?curid=1852105" title="Grieben (Meklemburgia-Pomorze Przednie)">
Grieben (Meklemburgia-Pomorze Przednie)

Grieben – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Schönberger Land.

</doc>
<doc id="1852111" url="https://pl.wikipedia.org/wiki?curid=1852111" title="Johnny Hoglin">
Johnny Hoglin



</doc>
<doc id="1852118" url="https://pl.wikipedia.org/wiki?curid=1852118" title="Hypselorhachis">
Hypselorhachis

Hypselorhachis – rodzaj rauizucha należący do rodziny Ctenosauriscidae. Żył w środkowym triasie na obecnych terenach Afryki. Jego skamieniałości odkryto w datowanych prawdopodobnie na późny anizyk osadach ogniwa Lifua w złożach Manda w Tanzanii. Holotypem jest jeden kręg grzbietowy charakteryzujący się bardzo wydłużonym wyrostkiem kolczystym, co najmniej 5,5 raza dłuższym od trzonu kręgu. Jedyna autapomorfia gatunku typowego rodzaju, "Hypselorhachis mirabilis", jest związana z morfologią wyrostka stawowego przedniego. "Hypselorhachis" przypominał inne środkowotriasowe archozaury z wydłużonymi wyrostkami kolczystymi, takie jak arizonazaur, lotozaur i "Ctenosauriscus", dlatego Butler i in. (2009) przypuszczali, że taksony te mogą tworzyć klad Ctenosauriscidae, jednak nie byli tego pewni. Późniejsze analizy kladystyczne przeprowadzone przez Butlera i wsp. (2011) potwierdziły monofiletyzm Ctenosauriscidae (choć bez "Lotosaurus") i przynależność "Hypselorhachis" do tego kladu.
O "Hypselorhachis mirabilis" po raz pierwszy wspomniał Alan Charig w 1967 roku, jednak takson ten został formalnie opisany dopiero w 2009 roku przez Richarda Butlera i współpracowników.

</doc>
<doc id="1852119" url="https://pl.wikipedia.org/wiki?curid=1852119" title="Osvaldo Nardiello">
Osvaldo Nardiello

Osvaldo Ángel Nardiello (ur. 31 sierpnia 1936, zm. 26 maja 2020) – argentyński piłkarz, pomocnik, napastnik (prawoskrzydłowy).
Urodzony w Rosario Nardiello w latach 1955-1957 był piłkarzem klubu Newell’s Old Boys Rosario. W 1958 roku przeszedł do klubu Boca Juniors, gdzie zadebiutował 29 czerwca w przegranym 0:2 meczu przeciwko drużynie Racing Club de Avellaneda. Razem z Boca Juniors sięgnął w 1958 po tytuł wicemistrza Argentyny, a jednocześnie zdobywając 18 goli okazał się najlepszym strzelcem klubu w sezonie.
Jako piłkarz klubu Boca Juniors wziął udział w turnieju Copa América 1959, gdzie Argentyna zdobyła mistrzostwo Ameryki Południowej. Nardiello zagrał w czterech meczach – z Peru (18 marca – w 78 minucie zmienił Corbattę; debiut w reprezentacji), Paragwajem (w 52 minucie wszedł za Corbattę), Urugwajem (tylko w drugiej połowie – w przerwie zmienił Corbattę) i Brazylią (tym razem cały mecz).
Rok później wziął udział w turnieju Copa del Atlántico 1960, gdzie Argentyna zajęła drugie miejsce. Nardiello zagrał tylko w jednym meczu – z Paragwajem.
W Boca Juniors Nardiello grał do 1962 roku – ostatni mecz rozegrał 1 listopada, kiedy to Boca Juniors pokonał 1:0 Racing. Na zakończenie zdobył razem z Boca Juniors swój jedyny tytuł mistrza Argentyny. Łącznie w barwach Boca Juniors Nardiello rozegrał 107 meczów i zdobył 44 bramki.
Następnie w 1963 roku został piłkarzem Estudiantes La Plata, gdzie występował do 1965 roku. Potem w latach 1965-1966 był piłkarzem klubu Chacarita Juniors, a karierę zakończył w 1967 roku w klubie San Lorenzo Mar del Plata. Łącznie w lidze argentyńskiej Nardiello rozegrał 240 meczów i zdobył 71 bramek.
Nardiello w reprezentacji Argentyny rozegrał w sumie 12 meczów i zdobył 5 bramek.

</doc>
<doc id="1852120" url="https://pl.wikipedia.org/wiki?curid=1852120" title="Grieben">
Grieben

Niemcy:

</doc>
<doc id="1852126" url="https://pl.wikipedia.org/wiki?curid=1852126" title="Bas Roorda">
Bas Roorda

Bas Roorda (ur. 13 lutego 1973 w Assen) – holenderski piłkarz występujący na pozycji bramkarza. Swą karierę rozpoczynał w FC Groningen. Następnie występował w klubach NEC Nijmegen i Roda Kerkrade. W 2004 roku wrócił do FC Groningen, by w 2007 roku stać się zawodnikiem PSV Eindhoven. W 2010 roku Bas Roorda zakończył karierę.

</doc>
<doc id="1852127" url="https://pl.wikipedia.org/wiki?curid=1852127" title="Lockwisch">
Lockwisch

Lockwisch – dzielnica miasta Schönberg w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w Związku Gmin Schönberger Land. Do 31 grudnia 2018 samodzielna gmina

</doc>
<doc id="1852128" url="https://pl.wikipedia.org/wiki?curid=1852128" title="Osvaldo Ángel Nardiello">
Osvaldo Ángel Nardiello



</doc>
<doc id="1852130" url="https://pl.wikipedia.org/wiki?curid=1852130" title="Ángel Nardiello">
Ángel Nardiello



</doc>
<doc id="1852131" url="https://pl.wikipedia.org/wiki?curid=1852131" title="Angel Nardiello">
Angel Nardiello



</doc>
<doc id="1852134" url="https://pl.wikipedia.org/wiki?curid=1852134" title="Lemat Bootha">
Lemat Bootha

Lemat Bootha – zdanie teorii mnogości dotyczące nieskończonych rodzin podzbiorów zbiorów przeliczalnych o pewnych własnościach. Zdanie to jest niezależne od standardowych aksjomatów teorii mnogości, to znaczy na ich gruncie nie można go ani udowodnić, ani obalić. Jest ono oznaczane symbolami:
Zdarza się, że formula_3 albo jego zaprzeczenie jest użyteczne w dowodach, dlatego niekiedy jedno z tych zdań przyjmowane jest jako dodatkowy aksjomat. Nazwa zdania pochodzi od nazwiska matematyka Davida Bootha, który dowiódł, że aksjomat Martina pociąga formula_3.

</doc>
<doc id="1852136" url="https://pl.wikipedia.org/wiki?curid=1852136" title="Ángel Osvaldo Nardiello">
Ángel Osvaldo Nardiello



</doc>
<doc id="1852138" url="https://pl.wikipedia.org/wiki?curid=1852138" title="Angel Osvaldo Nardiello">
Angel Osvaldo Nardiello



</doc>
<doc id="1852139" url="https://pl.wikipedia.org/wiki?curid=1852139" title="Kapitan (piłka nożna)">
Kapitan (piłka nożna)

Kapitan – lider drużyny piłkarskiej. Funkcję tę często pełni osoba, która jest najbardziej doświadczona lub ma największy autorytet wśród piłkarzy danej drużyny. Kapitana najczęściej wybierają na sezon inni członkowie drużyny lub jest on wyznaczany przez trenera. Kapitana można odróżnić od innych dzięki opasce na rękawie.
Według reguł gry kapitan:
Kapitan nie ma żadnych innych przywilejów (m.in. nie może podważać decyzji sędziego), ale odpowiada za zachowanie piłkarzy na boisku. Właśnie to pozwala sędziemu rozmawiać z kapitanem na temat zachowania piłkarzy jego drużyny.
Jeśli kapitan nie może występować na boisku, jego rolę pełni wicekapitan albo osoba wybrana przez trenera.

</doc>
<doc id="1852145" url="https://pl.wikipedia.org/wiki?curid=1852145" title="Dobry doradca">
Dobry doradca

Dobry doradca (port. "Leal Conselheiro") – zbiór zapisków na tematy moralne i społeczne autorstwa portugalskiego króla Edwarda I, zebranych w latach 1437–1438. Inicjatorką powstania dzieła miała być królewska małżonka, Eleonora Aragońska.
Utwór zawiera liczne pierwiastki autobiograficzne i obrazki z życia dworu królewskiego. Znaczna część dzieła poświęcona jest tematyce moralnej – omówieniu ludzkich wad, grzechów głównych i cnót kardynalnych i teologicznych oraz podkreśleniu roli, jaką silna wola odgrywa w przezwyciężaniu słabości. Wykazuje postawę racjonalistyczną, wynikającą z doświadczenia ("experiência das coisas") i podkreśla wolną wolę człowieka i możliwość kształtowania przez niego własnego losu; z postawy racjonalistycznej wyłącza jedynie sprawy wiary katolickiej, w którą należy ufać, nawet jeśli niektórych jej elementów nie można objąć rozumem. Monarcha krytykuje również przejawiane przez dworzan zamiłowanie do zbytku. Część utworu zajmują również rozważania na temat neurastenii, na którą Edward I cierpiał przez 3 lata z powodu stresu związanego z panującą w Lizbonie zarazą oraz częściowym objęciem rządów podczas wyprawy wojennej ojca. Opisane przez monarchę objawy i sposoby leczenia choroby pokrywają się w dużej części z ustaleniami współczesnej medycyny. Porusza też temat portugalskiej tęsknoty – saudade i dzieli ją na pogodną (związaną ze wspomnieniem szczęścia w chwilach trudnych) oraz smutną (związaną ze wspominaniem czegoś, do czego chciałoby się wrócić, a co zostało utracone bezpowrotnie). Pojawiają się też refleksje dotyczące sprawiedliwej wojny oraz życia rodzinnego, a ponadto wiele wskazówek praktycznych, dotyczących m.in. dbałości o zdrowy żołądek, tłumaczenia tekstów łacińskich, lektury oraz określania czasu. 
Utwór napisany jest z dużym talentem literackim. Zawiera liczne terminy abstrakcyjne; autor czyni też próby wzbogacenia portugalskiego języka literackiego, poprzez stosowanie neologizmów (wiele z nich nadal funkcjonuje w języku i synonimów.

</doc>
<doc id="1852147" url="https://pl.wikipedia.org/wiki?curid=1852147" title="Lüdersdorf (Meklemburgia-Pomorze Przednie)">
Lüdersdorf (Meklemburgia-Pomorze Przednie)

Lüdersdorf – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Schönberger Land.

</doc>
<doc id="1852148" url="https://pl.wikipedia.org/wiki?curid=1852148" title="Drobnołuszczak">
Drobnołuszczak



</doc>
<doc id="1852149" url="https://pl.wikipedia.org/wiki?curid=1852149" title="Brodek">
Brodek



</doc>
<doc id="1852150" url="https://pl.wikipedia.org/wiki?curid=1852150" title="Leal Conselheiro">
Leal Conselheiro



</doc>
<doc id="1852155" url="https://pl.wikipedia.org/wiki?curid=1852155" title="Lüdersdorf">
Lüdersdorf

1 gmina:
3 dzielnice miast:

</doc>
<doc id="1852156" url="https://pl.wikipedia.org/wiki?curid=1852156" title="Luedersdorf">
Luedersdorf



</doc>
<doc id="1852157" url="https://pl.wikipedia.org/wiki?curid=1852157" title="Yataro Watase">
Yataro Watase



</doc>
<doc id="1852160" url="https://pl.wikipedia.org/wiki?curid=1852160" title="Bubnauka">
Bubnauka

Bubnauka (; , "Bubnowka") – wieś na Białorusi, w obwodzie homelskim, w rejonie oktiabrskim, w sielsowiecie Krasnaja Słabada, u ujścia Oressy do Ptyczy.

</doc>
<doc id="1852161" url="https://pl.wikipedia.org/wiki?curid=1852161" title="Drobnołuszczakowate">
Drobnołuszczakowate



</doc>
<doc id="1852167" url="https://pl.wikipedia.org/wiki?curid=1852167" title="FK Sevojno">
FK Sevojno

FK Sevojno (serb: Фудбалски клуб Севојно) – serbski klub piłkarski z miasta Sevojno, utworzony od nowa w roku 2010 i nawiązujący do tradycji wcześniejszego FK Sevojno z lat 1950-2010.
Historia.
Największym sukcesem klubu z Sewojna było dotarcie do finału Pucharu Serbii, co dało mu historyczną promocję do Ligi Europy. W europejskich pucharach zespół zaliczył 2 remisy i 2 porażki. W sezonie 2009/2010 klub wywalczył promocję na najwyższy poziom ligowy w Serbii, do Super ligi.
1 lipca 2010, klub FK Sevojno połączył się z klubem FK Sloboda Užice i przyjął nazwę FK Sloboda Point Sevojno. Warunki fuzji zakładają, że nowy klub będzie kontynuował tradycję FK Sevojno ale będzie korzystał z infrastruktury drużyny FK Sloboda.
Po dokonaniu fuzji i odejściu wszystkich piłkarzy, powstała na nowo drużyna FK Sevojno rozpoczęła rozgrywki od najniższego szczebla rozgrywkowego w Serbii - Zona drina.

</doc>
<doc id="1852168" url="https://pl.wikipedia.org/wiki?curid=1852168" title="Mistrzostwa Świata Juniorów w Piłce Siatkowej 2009">
Mistrzostwa Świata Juniorów w Piłce Siatkowej 2009

XV Mistrzostwa Świata Juniorów w Piłce Siatkowej odbyły się w Indiach w Pune między 31 lipca a 9 sierpnia 2009 roku. 
Tytułu sprzed dwóch lat bronili juniorzy z Brazylii i to nie oni po raz drugi z rzędu wygrali, pokonując w 5-setowej walce po raz drugi na turnieju reprezentację Kuby (30:28, 21:25, 25:22, 23:25, 15:8). Był to 4 złoty medal mistrzostw świata juniorów w historii brazylijskiej siatkówki.
System rozgrywek.
Rozgrywki podzielone zostały na cztery rundy:
Łącznie rozegrane zostały 64 mecze. 
W pierwszej fazie grupowej w czterech grupach (A, B, C, D) rozmieszczono po cztery zespoły, które rozegrały ze sobą po jednym meczu. Drużyny zajmujące w swojej grupie miejsca 1-2 rozmieszczone zostały w grupach E i F, a te, które zajęły miejsca 3-4 znalazły się w grupach G i H. 
Grupy drugiej fazy grupowej ustalone zostały na podstawie schematu:
Hale sportowe.
Mistrzostwa Świata Juniorów 2009 rozegrane zostały w Shivchhatrapati Sports Complex.
Pierwsza faza grupowa.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki
Druga faza grupowa.
Grupa E.
Tabela
Wyniki
Grupa F.
Tabela
Wyniki
Grupa G.
Tabela
Wyniki
Grupa H.
Tabela
Wyniki
Klasyfikacja końcowa.
Klasyfikacja po zakończeniu turnieju:
Nagrody indywidualne.
Nagrody indywidualne Mistrzostw Świata Juniorów 2009

</doc>
<doc id="1852172" url="https://pl.wikipedia.org/wiki?curid=1852172" title="Manabu Nikaido">
Manabu Nikaido



</doc>
<doc id="1852173" url="https://pl.wikipedia.org/wiki?curid=1852173" title="Flakstadøya">
Flakstadøya

Flakstadøya – wyspa w archipelagu Lofotów, należącym do Norwegii. Administracyjnie podlega pod okręg Nordland. 
Od zachodu połączona jest mostem z wyspą Moskenesøya, od wschodu z wyspą Vestvågøya poprzez podwodny tunel Nappstraumtunnelen. 
Głównym ośrodkiem administracyjnym jest Ramberg.

</doc>
<doc id="1852175" url="https://pl.wikipedia.org/wiki?curid=1852175" title="Lądownik księżycowy">
Lądownik księżycowy



</doc>
<doc id="1852180" url="https://pl.wikipedia.org/wiki?curid=1852180" title="Ulla">
Ulla



</doc>
<doc id="1852186" url="https://pl.wikipedia.org/wiki?curid=1852186" title="Hasse Börjes">
Hasse Börjes

Hasse Börjes (ur. 25 stycznia 1948 w Rättvik) – szwedzki łyżwiarz szybki, srebrny medalista olimpijski.
Kariera.
Hasse Börjes specjalizował się w dystansach sprinterskich, jego koronną konkurencją było 500 m. Największy sukces w karierze osiągnął w 1972 roku, kiedy podczas igrzysk olimpijskich w Sapporo zdobył srebrny medal w biegu na 500 m. W zawodach tych wyprzedził go jedynie Erhard Keller z RFN, a trzecie miejsce zajął Walerij Muratow z ZSRR. Na rozgrywanych cztery lata wcześniej igrzyskach w Grenoble był piętnasty na tym samym dystansie. Był też między innymi czwarty na mistrzostwach świata w wieloboju sprinterskim w Eskilstunie w 1972 roku, przegrywając walkę o podium z Holendrem Ardem Schenkiem. W 1971 roku był mistrzem Szwecji w sprincie, a w latach 1967 i 1969-1972 wygrywał na dystansie 500 m. Pięć razy bił rekordy świata.

</doc>
<doc id="1852187" url="https://pl.wikipedia.org/wiki?curid=1852187" title="Piotrowo (Poznań, Rataje)">
Piotrowo (Poznań, Rataje)

Piotrowo – część Poznania, w osiedlu samorządowym Rataje, pomiędzy Świętym Rochem na południu i Berdychowem na północy, przy ulicy o takiej samej nazwie, w pobliżu Ronda Rataje. Jest tam usytuowany największy kampus Politechniki Poznańskiej stanowiący wydzielony fragment miasta zwany "Poligrodem" (także: "kampus Piotrowo" lub przyszłościowo: "kampus Warta"). Stanowi on przykład zespołu architektury modernistycznej.
Historia.
Piotrowo było dawniej wsią książęcą, w 1253 (lokacja lewobrzeżnego Poznania) nadaną miastu, jako zaplecze gospodarcze. W roku 1602 Piotrowo uzyskało prawa miejskie. W 1819 liczyło 133 mieszkańców. W roku 1896 zostało włączono w granice Poznania. Do początku XIX wieku stał tu kościół św. Sebastiana.
W latach 1954–1990 Piotrowo należało do dzielnicy Nowe Miasto, a w latach 1996–2010 do osiedla Rataje nad Wartą.
Komunikacja.
Południową granicą Piotrowa przebiega trasa tramwajowa - zlokalizowano tu przystanek "Politechnika" dla linii 5, 13 i 16.

</doc>
<doc id="1852188" url="https://pl.wikipedia.org/wiki?curid=1852188" title="Hasse Borjes">
Hasse Borjes



</doc>
<doc id="1852191" url="https://pl.wikipedia.org/wiki?curid=1852191" title="Saab-Scania">
Saab-Scania



</doc>
<doc id="1852192" url="https://pl.wikipedia.org/wiki?curid=1852192" title="Synagoga w Antoniowie">
Synagoga w Antoniowie

Synagoga w Antoniowie – przypuszczalnie nieistniejący klojz znajdujący się w Antoniowie zlokalizowany w nieznanej części miejscowości.
Synagoga została zbudowana najprawdopodobniej w XIX wieku. Podczas II wojny światowej synagoga została najpewniej zniszczona przez hitlerowców. 

</doc>
<doc id="1852194" url="https://pl.wikipedia.org/wiki?curid=1852194" title="Waiʻaleʻale">
Waiʻaleʻale

Waiʻaleʻale – wulkaniczny szczyt na Hawajach, położony w centrum wyspy Kauaʻi. Szczyt wyrasta wprost z dna oceanicznego znajdującego się na głębokości 5500 m p.p.m.
Nazwa Waiʻaleʻale w języku tubylców oznacza „przelewająca się woda”. Początek formowania się wulkanu obliczany jest na ok. 6 milionów lat temu.
Klimat.
Jest to najbardziej wilgotne miejsce na Ziemi. Na szczyt w ciągu roku średnio spada 12 350 milimetrów deszczu. W roku 1948 całkowita suma opadów wynosiła ok. 16 tys. milimetrów. Tak wilgotny klimat wyspa Kauaʻi i sam wulkan zawdzięczają płn.-wsch. wiatrom płynącym znad Pacyfiku. Rozgrzane powietrze napotykając szczyt wulkanu Waiʻaleʻale unosi się w górę powodując jego kondensację, skraplanie się i opady deszczu.
Flora i fauna.
Szczególne warunki klimatyczne w dolnej części wulkanu sprzyjają rozwojowi bujnej roślinności. Na pobliskich bagnach Alakaʻi znajdujących się w niżej położonej niecce spotkać można wiele rzadkich gatunków roślin i ptaków.
Zwierzęta zamieszkujące ten teren zostały sprowadzone w czasie gdy przyjeżdżali tu osadnicy. Pojawili się oni ok. 700 roku. Pierwszymi osadnikami byli Polinezyjczycy, którzy na dwukadłubowych łodziach kanoe przebyli odległość 4000 km. Jedynym nie przywiezionym ssakiem był nietoperz.
Na bagnach i okolicznych skałach wulkanu spotkać można dzikie świnie jak również kozę, która została sprowadzona na wyspę w roku 1778 przez podróżnika Jamesa Cooka.
Waiʻaleʻale jako sceneria filmowa.
Teren wokół wulkanu Waiʻaleʻale był często odwiedzany przez ekipy filmowe. Nagrane tu zostały znane hollywoodzkie filmy. Jednym z najsłynniejszych filmów nakręcanych w tej scenerii był film z Jessicą Lange pt. King Kong z roku 1976.
W pobliżu wulkanu nagrywany był również film South Pacific musical z 1958 roku, oraz początkowe sceny do filmu Poszukiwacze zaginionej Arki.

</doc>
<doc id="1852195" url="https://pl.wikipedia.org/wiki?curid=1852195" title="Bob Bell">
Bob Bell

Bob Bell (ur. 10 kwietnia 1958 w Belfaście) – były szef Renault F1 Team, aerodynamik, absolwent Inżynierii Lotniczej na Uniwersytecie Królowej w Belfaście. Od 1 kwietnia 2011 jest szefem technicznym w Mercedes GP.
Życiorys.
Karierę w Formule 1 rozpoczął w McLarenie, gdzie pracował jako aerodynamik w latach 1982–1988, a przez następne dwa lata kierował zespołem badawczo-rozwojowym.
W 1997 dołączył do teamu Benetton, gdzie zajmował stanowisko starszego aerodynamika do 1999, kiedy to przeniósł się do zespołu Jordan, zostając dyrektorem działu technologii pojazdów.
W 2001 Bell został powołany na stanowisko zastępcy dyrektora technicznego Renault. W 2003, po odejściu Mike’a Gascoyne’a do Toyoty, został dyrektorem technicznym. Po odejściu Flavio Briatore i Pata Symondsa po ujawnieniu tzw. afery singapurskiej, Bell dodatkowo przejął obowiązki szefa ekipy. 1 grudnia 2009 zespół poinformował, że Bell zostanie zastąpiony na stanowisku dyrektora technicznego przez Jamesa Allisona, z kolei w styczniu 2010 nowym szefem ekipy został Éric Boullier, wybrany przez spółkę Genii Capital, której Renault odsprzedało większość udziałów. Bellowi powierzono obowiązki koordynatora działów projektowego i produkcyjnego z ekipą wyścigową. 6 października 2010 opuścił zespół.

</doc>
<doc id="1852199" url="https://pl.wikipedia.org/wiki?curid=1852199" title="Pablo Amo">
Pablo Amo

Pablo Amo Aguado (ur. 15 stycznia 1978 roku w Madrycie) – piłkarz hiszpański występujący jako obrońca. Od 2010 roku jest zawodnikiem Panserraikosu.
Kariera.
Pablo Amo jest wychowankiem Sporting Gijón. Profesjonalną karierę rozpoczął w barwach zespołu z Asturii w 1999 roku. Przez 3 lata występował w Segunda División. W 2002 roku przeszedł do pierwszoligowego Deportivo La Coruña. Piłkarzem tego klubu był przez 7 lat. W międzyczasie rozegrał 3 mecze w Lidze Mistrzów. W 2006 roku Amo dwukrotnie był wypożyczany. Do Realu Valladolid, w którym nie rozegrał ani jednego meczu oraz do Recreativo Huelva. Rozegrał tam 18 spotkań i strzelił jedną bramkę w meczu z Racingiem Santander. 13 stycznia 2008 roku, w pierwszym meczu po powrocie do Deportivo strzelił bramkę i dostał czerwoną kartkę w przegranym 3:4 meczu z Villarreal CF. Trzy miesiące później zdobył gola w wygranym 2:0 spotkaniu z FC Barceloną. Po wygaśnięciu kontraktu Pablo Amo podpisał dwuletni kontrakt z Realem Saragossa. W 2010 roku odszedł do Panserraikosu.

</doc>
<doc id="1852200" url="https://pl.wikipedia.org/wiki?curid=1852200" title="Zasada Cavalierego">
Zasada Cavalierego



</doc>
<doc id="1852202" url="https://pl.wikipedia.org/wiki?curid=1852202" title="Valmet Automotive">
Valmet Automotive

Valmet Automotive (dawniej Saab-Valmet) – fińskie przedsiębiorstwo branży motoryzacyjnej, należące do spółki Metso, zajmujące się produkcją samochodów na zlecenie innych przedsiębiorstw.
Historia.
Przedsiębiorstwo założone zostało w 1968 roku pod nazwą "Saab-Valmet" jako spółka typu joint venture, należąca do grupy Saab-Scania i Valmet. W 1992 roku Saab wycofał się ze spółki, a w 1995 roku jej nazwę zmieniono na Valmet Automotive. Od 1999 roku należy do spółki Metso powstałej w wyniku połączenia przedsiębiorstw Valmet i Rauma. Pod koniec 2010 roku Valmet przejął upadłe zakłady Karmann, rozszerzając swoją działalność na Niemcy (fabryka w Osnabrück) i Polskę (fabryka w Żarach).
W ciągu całej historii funkcjonowania firmy, przedsiębiorstwo produkowało samochody na zamówienie dla przedsiębiorstw: Saab, PSA, General Motors oraz AwtoWAZ. Obecnie zajmuje się produkcją wybranych modeli Porsche.

</doc>
<doc id="1852203" url="https://pl.wikipedia.org/wiki?curid=1852203" title="I Hate Freaks Like You">
I Hate Freaks Like You

I Hate Freaks Like You – album Dee Dee Ramone'a (jako Dee Dee Ramone I.C.L.C.), wydany w 1994 roku przez wytwórnię Rough Trade World Service. Argentyńska wersja płyty zawiera dodatkowo cztery utwory pochodzące z singla "Chinese Bitch".
Lista utworów.
Bonusy w wersji argentyńskiej (Sick Boy Records):
Skład.
Gościnnie:

</doc>
<doc id="1852205" url="https://pl.wikipedia.org/wiki?curid=1852205" title="Saab-Valmet">
Saab-Valmet



</doc>
<doc id="1852207" url="https://pl.wikipedia.org/wiki?curid=1852207" title="Lekkoatletyka na Letnim Olimpijskim Festiwalu Młodzieży Europy 2009">
Lekkoatletyka na Letnim Olimpijskim Festiwalu Młodzieży Europy 2009

Lekkoatletyka na Letnim Europejskim Festiwalu Młodzieży 2009 – zawody lekkoatletyczne, które zostały rozegrane w dniach 20 – 24 lipca w fińskim Tampere. Areną zmagań młodych sportowców był Ratinan Stadion.

</doc>
<doc id="1852208" url="https://pl.wikipedia.org/wiki?curid=1852208" title="Autostrada A3 (Włochy)">
Autostrada A3 (Włochy)

Autostrada A3 (Autostrada Neapol-Salerno) – autostrada na południu Włoch. Łączy Salerno z Neapolem.
Całość trasy została oddana do użytku w 1974 roku na odcinku Neapol - Reggio di Calabria. W 2017 roku skrócono arterię do odcinka Neapol - Salerno, a odcinkowi Salerno - Reggio di Calabria nadano numer A2, który w latach 1962 - 1988 był przypisany do autostrady łączącej Rzym z Neapolem.

</doc>
<doc id="1852218" url="https://pl.wikipedia.org/wiki?curid=1852218" title="Władimir Bojarinziew">
Władimir Bojarinziew



</doc>
<doc id="1852223" url="https://pl.wikipedia.org/wiki?curid=1852223" title="Ulica Władysława Reymonta w Katowicach">
Ulica Władysława Reymonta w Katowicach

Ulica Władysława Reymonta w Katowicach (do 1922 i w latach 1939–1945 "Godullastraße") – jedna z zabytkowych ulic w katowickiej dzielnicy Śródmieście.
Przebieg.
Ulica rozpoczyna swój bieg od skrzyżowania z ulicą Wojewódzką, krzyżuje się z ulicą Henryka Dąbrowskiego oraz ulicą Jagiellońską (rejon placu Bolesława Chrobrego z pomnikiem Józefa Piłsudskiego). Następnie biegnie obok gmachu Sejmu Śląskiego, ulicy Juliusza Ligonia, ulicy Powstańców. Kończy swój bieg przy ulicy Rybnickiej.
Dnia 17 lutego 1945 uruchomiono pierwszą katowicką linię autobusową. Autobus odjeżdżał z ul. Władysława Reymonta w kierunku Lublińca.
Obiekty i instytucje.
W latach trzydziestych XX wieku powstał zespół kamienic funkcjonalistycznych o bardzo wysokim standardzie, mieszczących się m.in. przy ul. PCK, ul. Henryka Jordana, ul. J. Rymera, ul. M. Curie–Skłodowskiej, ul. Wł. Reymonta, ul. Henryka Dąbrowskiego.
Przy ulicy Władysława Reymonta znajdują się następujące zabytkowe obiekty:
Przy ulicy Wł. Reymonta swoją siedzibę mają: Parafia pw. Nowego Przymierza (Kościół Ewangelicko-Metodystyczny), Club Ozon, Samodzielny Publiczny Szpital Kliniczny im. A. Mielęckiego Śląskiego Uniwersytetu Medycznego - Oddział Chorób Wewnętrznych i Chemioterapii Onkologicznej, Poradnia Internistyczna i Chemioterapii Onkologicznej, Centrum Chirurgii Plastycznej, "English Language College" Szkoła Języka Angielskiego Metodystów, pogotowie ratunkowe, Rada Krajowa SLD (Śląska Rada Wojewódzka SLD), Regionalne Centrum Innowacji (Śląski Klub Wojewódzki), kancelarie prawne, adwokackie, notarialne, Niezależny Samorządny Związek Zawodowy "Solidarność'80".

</doc>
<doc id="1852228" url="https://pl.wikipedia.org/wiki?curid=1852228" title="Awantura o Basię (ujednoznacznienie)">
Awantura o Basię (ujednoznacznienie)



</doc>
<doc id="1852230" url="https://pl.wikipedia.org/wiki?curid=1852230" title="Morskie Oko (ujednoznacznienie)">
Morskie Oko (ujednoznacznienie)



</doc>
<doc id="1852232" url="https://pl.wikipedia.org/wiki?curid=1852232" title="Święty Efrem">
Święty Efrem



</doc>
<doc id="1852233" url="https://pl.wikipedia.org/wiki?curid=1852233" title="Linia kolejowa Exeter – Plymouth">
Linia kolejowa Exeter – Plymouth

Linia kolejowa Exeter – Plymouth () – część linii kolejowej z Londynu do Plymouth. Jest jedną z odnóg Great Western Main Line. Przebiega w całości przez hrabstwo Devon. W Plymouth łączy się z główną linią Kornwalii – Cornish Main Line. Na odcinku między Teignmouth a Dawlish biegnie wzdłuż linii brzegowej kanału La Manche. Do stacji Newton Abbot jest tożsama z linią Riviera Line.
Historia.
Plany otwarcia linii kolejowej, biegnącej przez Devon do Plymouth istniały już od roku 1840, jeszcze przed otwarciem linii z Taunton do Exeteru. Głównym pomysłodawcą i inżynierem był Isambard Kingdom Brunel, wyznaczony na to stanowisko w r. 1843, a właścicielem była spółka "South Devon Railway". Początkowo planowano kolej o napędzie pneumatycznym, jednak po niepowodzeniach Brunel odrzucił te plany; w roku 1849 powrócono do konwencjonalnej trakcji parowej. Linia była otwierana odcinkami; pierwszy odcinek do Teignmouth otwarto 30 maja 1846 r. a linię ostatecznie ukończono 2 kwietnia 1849 r.
Przebieg.
Linia kolejowa leży w obszarze atrakcyjnym turystycznie, samo jej położenie jest cenione przez turystów i traktowane jako atrakcja krajobrazowa. Po opuszczeniu stacji St Davids linia przebiega równolegle do centrum Exeteru ukazując panoramiczny widok miasta. Początkowo biegnie estuarium rzeki Exe, następnie przejeżdża przez rezerwat "Dawlish Warren National Nature Reserve". Za stacją Dawlish Warren, aż do Teignmouth trasa prowadzi równolegle do brzegu morza i szlaku South West Coast Path. Trasa Dawlish – Teignmouth uważana jest za jedną z najbardziej malowniczych w Anglii z uwagi na położenie, jak również jedną z najdroższych w utrzymaniu w Wielkiej Brytanii ze względu na niszczącą działalność morza. Za Newton Abbot trasa prowadzi najpierw estuarium rzeki Teign a następnie południowym skrajem Parku Narodowego Dartmoor.
Stacje kolejowe na linii.
Tłustym drukiem wyróżniono stacje węzłowe.
oraz stacje w Plymouth przed mostem Royal Albert Bridge położone jeszcze na terytorium Devonu:
Przewozy pasażerskie.
Porównanie przewozów pasażerskich z kilku lat na linii między stacjami Exeter St Davids a Teignmouth. Dane uzyskano ze sprzedaży biletów na linii.

</doc>
<doc id="1852234" url="https://pl.wikipedia.org/wiki?curid=1852234" title="Święty Wojciech (Poznań)">
Święty Wojciech (Poznań)

Święty Wojciech – część Poznania, w obrębie Osiedla Stare Miasto, znajdująca się na północ od Starego Miasta, na niewielkim wzniesieniu (Wzgórze Św. Wojciecha) w stosunku do okolic Starego Rynku. Za dzielnicę Święty Wojciech uważa się teren przy ulicach: Święty Wojciech, Działowej, Wolnicy i Księcia Józefa.
Historia.
Prawdopodobnie już w XI w. istniała tutaj osada książęca. W 1244 Przemysł I wymienił wzgórze na osadę przy kościele św. Gotarda, co umożliwiło lokację Poznania na obecnym miejscu w 1253. Od XIII w. Święty Wojciech był osadą z własnymi władzami – burmistrzem, rajcami i ławnikami. W późniejszych wiekach rozwinęło się tutaj znacząco rzemiosło służebne wobec Poznania, m.in. był tutaj browar i gorzelnia. W 1592 powstał cmentarz ewangelicki (dysydencki). W granice Poznania włączone w 1797. W 1793 liczyło 37 domów mieszczan. W XIX i XX w. dzielnicę zabudowano kamienicami, które po II wojnie światowej uległy częściowemu zniszczeniu i zostały zastąpione architekturą socrealistyczną, odnowioną od strony ul. Wolnica przez władze miejskie w początku XXI w., z zachowaniem cech stylowych.
Walory historyczne i krajobrazowe.
Święty Wojciech jest jedną z tych enklaw Poznania, gdzie zachował się unikatowy klimat historyczny i kulturowy, podkreślony przez wysokiej wartości zabytki, nekropolie i starą zieleń.
Obiekty w obrębie dzielnicy to:
Teren dzielnicy jest popularnym miejscem spacerów mieszkańców Poznania. Marcin Libicki uważa Wzgórze Św. Wojciecha za jedno z najładniejszych miejsc w Poznaniu, natomiast architekt Stanisław Sipiński twierdzi, że jest to miejsce "unikatowe w skali europejskiej", mające klimat miast włoskich.

</doc>
<doc id="1852235" url="https://pl.wikipedia.org/wiki?curid=1852235" title="Alemayehu Bezabeh">
Alemayehu Bezabeh

Alemayehu Bezabeh (ur. 1 stycznia 1986 w Addis Abebie) – etiopski lekkoatleta specjalizujący się w biegach długich, który od lipca 2008 roku startuje w barwach Hiszpanii.
Życiorys.
Bezabeh przybył do Hiszpanii w 2004 samolotem z Etiopii i rozpoczął życie jako nielegalny imigrant. Był bezdomny i marzył o zostaniu zawodowym biegaczem. Żył z wygranych biegów, w których regularnie startował. Przy okazji kontuzji lekarze z madryckiego szpitala odkryli, że sportowiec nie ma żadnych dokumentów. Na podstawie badań rentgenowskich ustalono, że ma około 18 lat i jako datę urodzenia przyjęto 1 stycznia 1986. Dzięki swoim biegowym umiejętnościom Bezabeh otrzymał obywatelstwo hiszpańskie i od 2008 roku reprezentuje ten kraj na najważniejszych lekkoatletycznych imprezach międzynarodowych. Jego brat – Sisay reprezentuje Australię.
W 2008 brał udział w igrzyskach olimpijskich w Pekinie, gdzie uplasował się na 11. miejscu w biegu na 5000 metrów. Pięciokrotny złoty medalista mistrzostw Europy w biegach przełajowych jest pierwszym reprezentantem Hiszpanii, który wygrał rywalizację indywidualną na imprezie tej rangi. W 2010 nie stanął na starcie mistrzostw Europy w przełajach z powodu afery dopingowej m.in. z jego udziałem. Według hiszpańskich mediów Bezabeh przyznał się do zażywania niedozwolonych substancji. Krajowa federacja początkowo oczyściła go z dopingowych zarzutów, ostatecznie jednak na zawodnika nałożono karę dwuletniej dyskwalifikacji oraz grzywnę w wysokości 3000 euro.

</doc>
<doc id="1852237" url="https://pl.wikipedia.org/wiki?curid=1852237" title="Alt Bischofsee">
Alt Bischofsee



</doc>
<doc id="1852238" url="https://pl.wikipedia.org/wiki?curid=1852238" title="Formuła 1 - Grand Prix USA - Zachód 1978">
Formuła 1 - Grand Prix USA - Zachód 1978



</doc>
<doc id="1852239" url="https://pl.wikipedia.org/wiki?curid=1852239" title="Harvey (film)">
Harvey (film)

Harvey – amerykański film z 1950 roku. Opowiada o człowieku, którego najlepszym przyjacielem jest wysoki na sześć stóp oraz trzy i pół cala królik.
Film powstał na podstawie sztuki Mary Chase, zdobywczyni nagrody Pulitzera za najlepszy dramat pod tym samym tytułem, reżyserował go Henry Koster. W rolach głównych wystąpili James Stewart oraz Josephine Hull.

</doc>
<doc id="1852241" url="https://pl.wikipedia.org/wiki?curid=1852241" title="Neu Bischofsee">
Neu Bischofsee



</doc>
<doc id="1852244" url="https://pl.wikipedia.org/wiki?curid=1852244" title="Świder WKD">
Świder WKD

Świder WKD – zlikwidowany wąskotorowy kolejowy przystanek osobowy w Otwocku, w dzielnicy Świder, w województwie mazowieckim, w Polsce.

</doc>
<doc id="1852248" url="https://pl.wikipedia.org/wiki?curid=1852248" title="Zonked!">
Zonked!

Zonked! – album Dee Dee Ramone'a, wydany 14 października 1997 roku przez wytwórnię Other People's Music.

</doc>
<doc id="1852253" url="https://pl.wikipedia.org/wiki?curid=1852253" title="Odoo">
Odoo

Odoo (wcześniej "OpenERP" i "TinyERP") – system ERP/CRM.
Odoo jest pakietem oprogramowania biznesowego zawierającym między innymi CRM, oprogramowanie do e-commerce, księgowości, zarządzania magazynem, zarządzania projektami. 
Odoo dostępne jest zarówno lokalnie, do instalacji na własnym serwerze, jak i w postaci gotowego do użycia oprogramowania SaaS ("Software as a Service"). Występuje zarówno w edycji darmowej, jak i rozszerzonej, płatnej.
Przegląd.
Odoo zostało napisane z wykorzystaniem języka Python, a modele biznesowe tworzone są z użyciem plików XML. Front End aplikacji wykorzystuje HTML, JavaScript oraz bibliotekę JQuery i dedykowany Odoo framework OWL. Źródła można oglądać i rozwijać w serwisie GitHub. Jedną z najważniejszych cech oprogramowania Odoo jest jego rozszerzalność. Funkcjonalność poszczególnych modułów można rozszerzać tworząc do nich rozszerzenia, nie modyfikując jednak oryginalnego kodu modułu.
Edycje.
Odoo występuje w dwóch edycjach: darmowej Community, oraz płatnej Enterprise. Edycja Community jest wolnym oprogramowaniem wydanym na licencji GNU LGPLv3. Edycja Enterprise posiada dodatkowe, płatne funkcjonalności. W gruncie rzeczy edycja Enterprise jest zestawem własnościowych modułów, rozszerzających i stanowiących nadbudowę dla edycji Community.
Nowe wersje środowiska wydawane są co roku. Najnowsza wersja stabilna (LTS), 14.0, została wydana w październiku 2020 roku. Na obecną chwilę wspierane są trzy ostatnie edycje LTS. Otrzymują one poprawki i łatki bezpieczeństwa
Już w darmowej edycji Odoo zawiera wiele przydatnych funkcjonalności. Zaliczamy do nich między innymi:
Najważniejsze różnice edycji Enterprise w stosunku do Community to między innymi: (na przykładzie wersji 14.0):
Jedną z cech edycji Enterprise jest możliwość łatwiejszego uaktualnienia oprogramowania do nowszej wersji. Domyślnie nie jest to możliwe, bądź jest mocno utrudnione. Powstała jednak otwartoźródłowa alternatywa przeznaczona do tego celu pod nazwą Open Upgrade
Funkcjonalność.
Podstawowe moduły spośród ponad 500 służą do zarządzania:
Istnieją moduły branżowe, jak np. do zarządzania:
Są również moduły integracyjne do łączenia Odoo z innymi systemami, jak np:
Status prawny.
Oprogramowaniem opiekuje się zarejestrowana w Belgii spółka Odoo S.A. Edycja Community jest rozpowszechniana na otwartoźródłowej licencji LGPLv3, natomiast edycja Enterprise zestawem modułów wydanych na licencji własnościowej, dostępnym w płatnej subskrypcji.
Dodatki.
Odoo jest stworzone z myślą o możliwości tworzenia do niego modułów i rozszerzeń. Dodatki tworzy się w języku Python, deklarując modele biznesowe za pomocą języka XML. Istnieje także frontendowy framework OWL, umożliwiający tworzenie interfejsów użytkownika, częściowo zbliżony do frameworka React. Dodatki mogą być tworzone przez użytkownika bądź pobrane ze sklepu https://apps.odoo.com, odpłatnie bądź nieodpłatnie. Wiele większych przedsiębiorstw zleca swoim działom IT rozwój modułów odpowiednio dostosowanych do ich potrzeb.
Wiele darmowych dodatków jest dostępnych na profilu Odoo Community Association w serwisie Github. Są to między innymi:
Architektura.
Odoo ma strukturę 3 warstwową.
Bazą danych jest PostgreSQL.
Część serwerowa jest napisana w języku Python. Funkcjonalność biznesowa jest zorganizowana w modułach. Moduł jest folderem o predefiniowanej strukturze zawierającym kod Python i pliki XML. Moduł definiuje strukturę danych, formularze raporty, menu, procedury i obiegi.
Klient Web jest napisany w Pythonie, część Front Endowa wykorzystuje JavaScript z biblioteką JQuery i frameworkiem OWL.
Środowiska rozwojowe.
Nie ma zintegrowanego środowiska. Kod Python musi być edytowany w zewnętrznym edytorze.
Część logiki (np. obiegi i struktura danych) może być zmieniana w kliencie.
Historia.
W 2005 roku, Fabien Pinckaers, twórca oraz obecny CEO Odoo S.A, zaczął tworzyć swój pierwszy produkt software’owy, TinyERP. Trzy lata później nazwę produktu zmieniono na OpenERP. Firma zanotowała szybki przyrost i już w 2010 zatrudniała ponad stu pracowników.
W 2013 firma została nagrodzona przez Deloitte jako najszybciej rozwijająca się firma w Belgii, odnotowująca 1549% wzrost na przestrzeni ostatnich pięciu lat.
W 2014 zmieniono nazwę na Odoo, pozbywając się członu “ERP” z nazwy.
W 2015 magazyn Inc Magazine umieścił Odoo na liście 5000 najszybciej rozwijających się firm w Europie. W 2021 roku odnotowano ponad 5 milionów użytkowników rozwijających swoje biznesy z wykorzystaniem Odoo.
Społeczność.
Wokół platformy Odoo gromadzi się spora, i dynamicznie rozwijająca się społeczność. Oprócz oficjalnego forum dyskusyjnego użytkownicy gromadzą się także na takich platformach jak kanały Discorda czy grupy na Facebooku. Prowadzone są także oficjalne profile w mediach społecznościowych takich jak Youtube, Twitter czy Linked In.
Polska wersja.
System Odoo został przetłumaczony na język polski przez polską społeczność Odoo. Zostały również stworzone komercyjne moduły niedostępne publicznie z polskim wzorcowym planem kont, polskimi podatkami VAT, oraz moduł do automatycznego importu kursów walut ze stron internetowych NBP. Standardowe pakiety instalacyjne nie zawierają importu kursów walut, choć taka funkcja może być dostarczana w komercyjnych rozwiązaniach. Moduły lokalizacyjne dostosowujące system do Polskiej specyfiki są dostępne u polskich członków społeczności Odoo. Moduły lokalizacyjne zawierają między innymi polskie wydruki faktur, dokumentów magazynowych i innych dokumentów. Moduły lokalizacyjne zawierają również wiele funkcjonalnych zmian w standardzie Odoo, aby system mógł działać w przedsiębiorstwach. W polskiej społeczności OpenERP były w przeszłości dostępne moduły lokalizacyjne, obecnie nie można już znaleźć ich pakietów instalacyjnych:
Obecnie na polskim rynku nie istnieją publicznie dostępne narzędzia pozwalające na korzystanie z Odoo ani OpenERP bez dodatkowych modułów dostosowujących działanie do polskich przepisów prawa.
Materiały edukacyjne.
Osoby chętne pogłębić wiedzę na temat Odoo mogą skorzystać z oficjalnej dokumentacji, literatury bądź licznych kursów wideo na platformie YouTube czy Udemy. Wśród książek z pewnością wyróżniają się pozycje wydawnictwa Packt:
Znani użytkownicy.
Wśród użytkowników systemu Odoo można znaleźć także duże, rozpoznawalne marki takie jak między innymi:

</doc>
<doc id="1852258" url="https://pl.wikipedia.org/wiki?curid=1852258" title="Walerij Iordan">
Walerij Iordan

Walerij Iordan ros. "Валерий Иордан" (ur. 14 lutego 1992) – rosyjski lekkoatleta specjalizujący się w rzucie oszczepem.
Na początku sezonu 2009 – 17 maja – we Włodzimierzu używając oszczepu o wadze 700 gramów wynikiem 83,02 ustanowił rekord Europy juniorów młodszych. W dalszej części sezonu zajął 9. miejsce w mistrzostwach świata kadetów oraz zdobył złoty medal europejskiego festiwalu młodzieży. Piąty oszczepnik mistrzostw Europy juniorów w Tallinnie (2011). Wicemistrz Europy z 2012 roku. 
Medalista mistrzostw Rosji w różnych kategoriach wiekowych oraz reprezentant kraju w zimowym pucharze Europy w rzutach.
Rekord życiowy: 83,56 (28 lutego 2013, Adler).

</doc>
<doc id="1852259" url="https://pl.wikipedia.org/wiki?curid=1852259" title="Otwock WKD">
Otwock WKD

Otwock WKD – zlikwidowana wąskotorowa stacja kolejowa w Otwocku, w województwie mazowieckim, w Polsce.

</doc>
<doc id="1852260" url="https://pl.wikipedia.org/wiki?curid=1852260" title="Menzendorf">
Menzendorf

Menzendorf – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Schönberger Land.

</doc>
<doc id="1852262" url="https://pl.wikipedia.org/wiki?curid=1852262" title="Papenhusen">
Papenhusen

Papenhusen – dzielnica gminy Stepenitztal w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w Związku Gmin Grevesmühlen-Land. Do 24 maja 2014 samodzielna gmina. Do 31 grudnia 2013 jako gmina wchodziła w skład Związku Gmin Schönberger Land.

</doc>
<doc id="1852265" url="https://pl.wikipedia.org/wiki?curid=1852265" title="Roduchelstorf">
Roduchelstorf

Roduchelstorf – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Schönberger Land.

</doc>
<doc id="1852268" url="https://pl.wikipedia.org/wiki?curid=1852268" title="Selmsdorf">
Selmsdorf

Selmsdorf – miejscowość i gmina w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, wchodzi w skład Związku Gmin Schönberger Land.

</doc>
<doc id="1852269" url="https://pl.wikipedia.org/wiki?curid=1852269" title="Ku (białko)">
Ku (białko)

Białko Ku – heterodimer białka Ku70 (masa 69 kDa) i Ku86 (masa 83 kDA, zwane również Ku80), będący ważnym czynnikiem łączącym końce nici DNA w procesie niehomologicznego scalania końców DNA.
U wielu organizmów, białko Ku pełni dodatkowe funkcje w telomerach, inne niż naprawa DNA.
Geneza.
W trakcie ewolucji białko Ku nieznacznie zmieniło swoją budowę, porównując białko bakteryjne z ludzkim. Jedyną różnicą jest to, że u bakterii białko Ku występuje jako homodimer (dwie kopie tego samego białka wiążą się ze sobą), a u organizmów "Eucaryota" białko Ku ma postać heterodimeru dwóch polipeptydów: Ku70 (XRCC6) oraz Ku80 (XRCC5) skąd ich nazwa pochodzi o ich molekularnej wagi ludzkich białek Ku o masie 70 kDa i 80 kDa.
Ogólna budowa kompleksu.
Kompleks zbudowany jest z 3 domen, w skład których wchodzą:
Budowa pierścienia.
Kompleks białek Ku tworzą dwa pierścienie otaczające nić DNA całkowicie, w odróżnieniu od czynników replikacyjnych, które otaczają tylko część nici DNA. Zdarza się, że po naprawie zerwanej cząsteczki DNA, kompleks Ku pozostaje "uwięziony" na nici DNA.
Wnętrze kompleksu tworzy asymetryczny pierścień zawierający dodatnio naładowane aminokwasy, który umożliwia interakcję z ujemnie naładowanym resztami kwasu fosforowego cząsteczki DNA. Taka budowa kompleksu białek Ku zapobiega degradacji DNA przez nukleazy oraz przesuwaniu się kompleksu z końców nici DNA.
Wiązanie kompleksu Ku z końcami nici DNA.
Aby białko Ku mogło prawidłowo funkcjonować wymagana jest obecność fosforanu-6-inozytolu, który wiąże się z kompleksem Ku. Obecnie nie wiadomo, czy fosforan-6-inozytolu połączony jest ciągle z białkiem Ku, czy jest dołączany w trakcie odpowiedzi na uszkodzenie DNA. Są dwa czynniki, które są istotne w formowaniu pierścienia naokoło nici DNA:
Białko Ku70 ułożone jest proksymalnie do pierścienia, a białko Ku80 dystalnie do końców nici DNA. Ze względu na asymetryczną budowę kompleksu Ku, miejsce wiązania DNA z jednej strony nici DNA może być w całości związane z resztami aminokwasowymi białka Ku70, a z drugiej strony przez reszty aminokwasowe białka Ku80. Wolne końce DNA zawsze wiążą się z resztami aminokwasowymi białka Ku70. Asymetria wiązania końców nici DNA może powodować powstawanie jednej lub kilku kombinacji strukturalnych heterodimerów białka Ku.
Mechanizm działania.
Nie jest wiadome, jaka ilość białek Ku bierze udział w procesie łączenia dwóch nici DNA. Sugeruje się, że proces naprawy może indukować jeden kompleks białek Ku. Główną rolą heterodimeru białek Ku jest promowanie połączenia dwóch końców nici DNA i stymulowanie ligacji. Dotychczas nie poznano dokładnego mechanizmu łączenia się dwóch heterodimerów. Wiadomo tylko, że połączenie [białko Ku]–[koniec DNA] stanowi połowę kompleksu łączącego nici DNA. Kształt nici DNA w miejscu wiązania białka Ku jest dopasowany w taki sposób, by całkowicie nie zasłaniać końców nici DNA.

</doc>
<doc id="1852271" url="https://pl.wikipedia.org/wiki?curid=1852271" title="Formuła 1 - Grand Prix USA - Zachód 1979">
Formuła 1 - Grand Prix USA - Zachód 1979



</doc>
<doc id="1852272" url="https://pl.wikipedia.org/wiki?curid=1852272" title="Formuła 1 - Grand Prix USA - Zachód 1977">
Formuła 1 - Grand Prix USA - Zachód 1977



</doc>
<doc id="1852273" url="https://pl.wikipedia.org/wiki?curid=1852273" title="Formuła 1 - Grand Prix USA - Zachód 1976">
Formuła 1 - Grand Prix USA - Zachód 1976



</doc>
<doc id="1852274" url="https://pl.wikipedia.org/wiki?curid=1852274" title="Formuła 1 - Grand Prix USA - Zachód 1980">
Formuła 1 - Grand Prix USA - Zachód 1980



</doc>
<doc id="1852275" url="https://pl.wikipedia.org/wiki?curid=1852275" title="Formuła 1 - Grand Prix USA - Zachód 1981">
Formuła 1 - Grand Prix USA - Zachód 1981



</doc>
<doc id="1852276" url="https://pl.wikipedia.org/wiki?curid=1852276" title="The State vs. Radric Davis">
The State vs. Radric Davis

The State vs. Radric Davis – drugi studyjny album amerykańskiego rapera Gucciego Mane’a. Swoją premierę miał 8 grudnia 2009. Płytę wyprodukowali między innymi Polow da Don, Drumma Boy czy Scott Storch.

</doc>
<doc id="1852277" url="https://pl.wikipedia.org/wiki?curid=1852277" title="Formuła 1 - Grand Prix USA - Zachód 1982">
Formuła 1 - Grand Prix USA - Zachód 1982



</doc>
<doc id="1852279" url="https://pl.wikipedia.org/wiki?curid=1852279" title="Formuła 1 - Grand Prix USA - Zachód 1983">
Formuła 1 - Grand Prix USA - Zachód 1983



</doc>
<doc id="1852280" url="https://pl.wikipedia.org/wiki?curid=1852280" title="Gross Niendorf">
Gross Niendorf



</doc>
<doc id="1852282" url="https://pl.wikipedia.org/wiki?curid=1852282" title="Syria i Liban">
Syria i Liban

Mandat Syrii i Libanu – terytorium mandatowe utworzone przez Ligę Narodów po I wojnie światowej, po podziale prowincji pokonanego Imperium Osmańskiego. W ciągu dwóch lat po zakończeniu działań wojennych, co miało miejsce w 1918, Francja i Wielka Brytania dokonały podziału dawnych prowincji osmańskich na Bliskim Wschodzie, na swoje strefy wpływów. Była to realizacja umowy Sykes-Picot zawartej jeszcze w trakcie wojny, 6 maja 1916. Wielkiej Brytanii przypadły Mezopotamia (Irak) i południowa część Wielkiej Syrii (Palestyna). Francja miała kontrolować część Wielkiej Syrii (konkretnie: dzisiejszy Liban, Syria i turecka prowincja Hatay).
Kontrola Francji i Wielkiej Brytanii nad tymi terytoriami została zalegalizowana poprzez system mandatowy Ligi Narodów. Mandaty były nadawane w latach 20. Francja otrzymała mandat syryjski, przyznający jej tereny Wielkiej Syrii (poza tymi, które przypadły Brytyjczykom) 29 września 1923.
Francuska władza na terytoriach mandatu syryjskiego trwała do 1943, kiedy to doszło do powstania dwóch niepodległych państw – Syrii i Libanu. Hatay zaś, został przyłączony do Turcji już w 1939, na podstawie referendum. Ostatnie francuskie wojska opuściły tereny mandatu w 1946.
Syria.
Mianem Syrii współcześnie określa się, leżącą na Bliskim Wschodzie, Syryjską Republikę Arabską. Dawnej jednak Syrią nazywano nie tylko ten kraj, ale także tereny należące dziś do Izraela, Autonomii Palestyńskiej, Iraku, Libanu, Jordanii, Turcji i Iranu. Dlatego właśnie wiele ruchów, idei czy inicjatyw mogło określać się jako syryjskie, tak jak i wielu ludzi mogło identyfikować się jako Syryjczycy, mimo iż tereny na których żyli i działali nie należą do współczesnej Syrii.
Arabskie Królestwo Syrii.
W czasie I wojny światowej, brytyjskie wojska dowodzone przez marszałka Edmunda Henry’ego Allenby pokonały oddziały osmańskie i w 1918 zdobyły Damaszek. Sojusznikami Brytyjczyków byli arabscy rebelianci dowodzeni przez Fajsala, syna Saida Husajna ibn Aliego. Fajsal był liderem Arabów buntujących się przeciwko rządom Stambułu. 
On też w październiku 1918 roku ustanowił w Damaszku pierwszy arabski rząd i mianował Alego Rida ar-Rikabiego na ministra wojska.
Nowa arabska administracja zaczęła tworzyć lokalne urzędy w głównych miastach Syrii, wzrastały nastroje niepodległościowe i świadomość ludności arabskiej. Przejawiało się to między innymi w używaniu Panarabskich flag. Na fali popularności idei panarabskich, pokładano nadzieję w słowa Brytyjczyków, obiecujących że utworzone zostanie niepodległe, arabskie państwo. W jego skład miałyby wchodzić wszystkie ziemie zamieszkane przez Arabów – od Syrii aż do Jemenu.
Była to jednak tylko propaganda mająca zapewnić poparcie dla sił Ententy. W rzeczywistości zamierzano zrealizować postanowienia tajnego układu Sykes-Picot. Allenby zezwalał więc na tworzenie administracji arabskiej tylko na obrzeżach Syrii. 8 października 1918 roku wojska francuskie dokonały desantu i opanowały Bejrut. Następnie zajęły całe wybrzeże Libanu aż do miasta Naquora. Brytyjskie wojska wycofały się z tych terenów. Francuzi zaś szybko przystąpili do rozwiązywania lokalnych, arabskich władz i zastępowania ich swoją administracją.
Francuzi domagali się pełnego wykonania postanowień umowy i oddania im przewidzianej dla nich części Syrii. 26 listopada 1919 oddziały brytyjskie wycofały się z Damaszku, aby uniknąć konfrontacji z armią francuską. Arabski rząd został pozostawiony sam sobie. 
Fajsal, od listopada 1918 roku parokrotnie udawał się z wizytą do Europy, próbując nakłonić Paryż i Londyn do zmiany ich zamiarów. Jego starania zakończyły się jednak klęską. Francuzi, aby dać innym do zrozumienia jak traktują interwencję na tych terenach, nadali generałowi Henri Gouraudowi tytuł Wysokiego Komisarza Syrii i Cylicji. Oznaczało to że w imieniu rządu francuskiego przejmuje on władzę w Syrii.
W czerwcu 1919, amerykańska komisja Kinga-Crane’a przyjechała do Syrii w celu poznania nastrojów i opinii miejscowych na temat przyszłości ich kraju. Komisja pracowała na terenach między Aleppo a Beer Szewą, odwiedziła 36 miast i ponad 300 wiosek, spotkała się z ponad 2 tysiącami delegatów i otrzymała ponad 3 tysiące wniosków i próśb. Komisja, kończąc swoje prace, stwierdziła, iż opozycja wobec władzy Francji i Wielkiej Brytanii jest bardzo silna. Arabowie nie chcą mandatu i obawiają się planów utworzenia w Palestynie żydowskiego państwa, deklarowanych przez brytyjskiego premiera Arthura Balfoura. Pragną natomiast utworzenia niepodległego państwa składającego się ze wszystkich części Wielkiej Syrii. Na konferencji paryskiej trwającej od 18 stycznia 1919 roku do 21 stycznia 1920 roku, Fajsalowi nie udało się zwrócić uwagi państw Ententy na żądania Arabów. Wielka Brytania i Francja postanowiły zignorować ich niepodległościowe dążenia i dalej realizować swoje plany, zaś wnioski komisji Kinga- Crane’a po prostu odrzucono.
W maju 1919 doszło do wyborów do Kongresu Syryjskiego. 80% głosów otrzymali konserwatyści, ale poparciem cieszyli się także liderzy nacjonalistów: Dżamil Mardam bej, Szukri al-Kuwatli, Ahmad al-Kadri, Ibrahim Hananu i Rijad as-Sulh.
Kiedy Fajsal, jako przedstawiciel Syrii poszedł na kompromis z francuskim premierem Clemenceau i liderem Światowej Organizacji Syjonistycznej – Chaimem Weizmanem – w sprawie imigracji żydowskiej do Palestyny w jego kraju doszło do zamieszek przeciwko rodowi Haszymitów z którego się wywodził. Zbuntowali się także muzułmańscy mieszkańcy Libanu, bojący się włączenia ich do planowanego Wielkiego Libanu w którym większością byliby chrześcijanie.
W marcu 1920 Syryjski Kongres obradujący w Damaszku pod przewodnictwem Haszima al-Atasiego odrzucił ugodę zawartą przez Fajsala z Clemencau. W czasie obrad królem obrano Fajsala i ogłoszono, że celem jest utworzenie Wielkiej Syrii w jej dawnych granicach. Kongres proklamował także polityczną i gospodarczą unię z sąsiednim Irakiem oraz popierał Irackie dążenia niepodległościowe.
25 kwietnia rada państw Ententy przyznała Francji mandat syryjski (obejmujący także Liban) a Wielkiej Brytanii mandat iracki oraz palestyński (wraz z Jordanią). W Syrii na wieść o tej decyzji wybuchły krwawe zamieszki. 7 maja doszło do sformowania nowego rządu, na czele którego stanął Haszim al-Atasi. Jedną z jego pierwszych decyzji była uchwała dotycząca poboru do wojska i finansowania armii.
Projekty te spowodowały natychmiastową reakcję Francuzów i popierających ich maronitów, których patriarcha nazwał poczynania nowego rządu „zamachem stanu”. W Bejrucie, na fali niezadowolenia miejscowych chrześcijan z rządów Fajsala zdecydowano się na zwołanie maronickiego kongresu w miejscowości Babda. Zgromadzenie to proklamowało utworzenie Libanu.
14 lipca generał Gouraud wysłał Fajsalowi ultimatum. Zażądał od niego podporządkowania się Francji lub abdykacji. Król, wiedząc, że Arabowie nie mają szans w starciu z armią francuską, zdecydował się na współpracę. Młody syryjski minister obrony, Jusuf al-Azma, odmówił jednak wykonania królewskich rozkazów. Francuzi zaatakowali dowodzone przez niego wojska i pokonali je w bitwie pod Majsalun 24 lipca 1920 roku. Al-Azma został zabity w czasie walki wraz z większością swoich żołnierzy. Dowodzący Francuzami generał Goybet dzień po bitwie wkroczył do Damaszku.
Francuzi nie mieli większych problemów przy opanowywaniu Libanu, gdzie miejscowa, chrześcijańska większość postrzegała ich jako wyzwolicieli z długotrwałego ucisku islamu. Inaczej było w Syrii, gdzie stawiano im zaciekły opór. Opanowanie całego kraju i stłumienie lokalnych powstań (silnych zwłaszcza w Aleppo i na terenach zamieszkiwanych przez Alawitów i Druzów) zajęło Francuzom trzy lata i zakończone zostało dopiero w 1923.
Pod władza francuską.
Po konferencji w San Remo przyznającej Francuzom tereny na Bliskim Wschodzie i zwycięstwie w bitwie pod Majsalun, generał Henri Gouraud podzielił tereny mandatu syryjskiego na sześć części: Okręg Damaszek (powstał w 1920 roku), Okręg Aleppo (1920), Państwo Alawitów (1920), Dżabal ad-Duruz (1921), Autonomiczny Sandżak Aleksandretty (1921) i Wielki Liban (1920).
W lipcu 1922 roku Francuzi utworzyli Federację Syryjską składającą się z Państwa Alawitów (Latakia), Okręgu Damaszek i Okręgu Aleppo. Dżabal ad-Duruz, Sandżak Aleksandretty i Wielki Liban nie weszły w skład federacji. W grudniu 1924 roku Federacja przestała istnieć. Wystąpili z niej Alawici, zaś okręgi Damaszku i Aleppo zostały połączone w Okręg Syria.
W 1925 roku lokalne powstanie w Dżabal ad-Duruz, któremu przewodził Sultan al-Atrasz, przerodziło się w ogólnokrajową rewoltę. Francuzi próbowali oddzielić dawny Okręg Aleppo, ale głosowanie mające do tego doprowadzić, zostało udaremnione przez zwolenników powstania. 14 maja 1930 roku w Okręgu Syria proklamowano utworzenie Republiki Syryjskiej z nową konstytucją. Trwały walki między powstańcami a armią francuską.
W 1936 roku zawarty został francusko-syryjski traktat, w którym Francja uznawała niepodległość Syrii i zgadzała się na przyłączenie do niej okręgów Latakii, Aleksandretty i Dżabal ad-Duruz. Nie został on jednak ratyfikowany przez francuski parlament. Mimo to Syryjczycy uznawali jego postanowienia za ważne i wszystkie utworzone przez Francuzów okręgi (z wyjątkiem Wielkiego Libanu) przyłączyły się do Republiki Syryjskiej. Haszim al-Atasi został wybrany pierwszym prezydentem.
We wrześniu 1938 Francja oddzieliła od Syrii niedawno z nią zjednoczony Sandżak Aleksandretty. W jego miejsce sformowano Republikę Hatay, która rok później, w wyniku referendum, została przyłączona do Turcji. Syria do dziś nie uznała inkorporacji części swego terytorium.
Po klęsce Francji w II wojnie światowej w 1940 roku Syria znalazła się pod kontrolą kolaborującego z Niemcami rządu Vichy. Szybko jednak została zajęta przez siły Komitetu Wolnej Francji i wojska brytyjskie. Syryjczycy po raz kolejny proklamowali niepodległość w 1941 roku, ale pozostawała ona powszechnie nieuznawana do 1 stycznia 1944 roku. Działania nacjonalistów oraz naciski ze strony Wielkiej Brytanii zmusiły francuskie garnizony do opuszczenia Syrii. Ostatni żołnierze francuscy wyjechali 17 kwietnia 1946 roku.
W latach 40. XX wieku Wielka Brytania potajemnie udzielała poparcia planom utworzenia Wielkiej Syrii, która byłaby od niej częściowo zależna. Miało to rozszerzyć i zabezpieczyć brytyjskie wpływy w regionie. Plany te storpedowały Francja i Stany Zjednoczone.
Okręgi.
W czasie rządów francuskich na terenach Syrii utworzono kilka okręgów z terytoriów dawnej Wielkiej Syrii. Ich utworzenie opierało się na pomyśle wykorzystania wewnętrznych niesnasek religijnych i etnicznych. Społeczności syryjskich nie udało się jednak skonfliktować i nastawić przychylnie do Francji, czego dowodem może być mnogość wybuchających w nich powstań przeciwko Francuzom.
Wyjątkiem był Wielki Liban, w którym chrześcijańska większość od dawna marzyła o niepodległości i końcu dominacji islamskiej. Francuzi, również chrześcijanie, jawili się społeczeństwu libańskiemu jako wyzwoliciele i gwarant ich niezależności.

</doc>
<doc id="1852284" url="https://pl.wikipedia.org/wiki?curid=1852284" title="Niendorf (Siemz-Niendorf)">
Niendorf (Siemz-Niendorf)

Niendorf – część gminy "(Ortsteil)" Siemz-Niendorf w Niemczech, w kraju związkowym Meklemburgia-Pomorze Przednie, w powiecie Nordwestmecklenburg, w Związku Gmin Schönberger Land. Do 25 maja 2019 samodzielna gmina.

</doc>
<doc id="1852285" url="https://pl.wikipedia.org/wiki?curid=1852285" title="Exeter St Thomas">
Exeter St Thomas

Exeter St Thomas – węzłowa stacja kolejowa w mieście Exeter, w hrabstwie Devon na linii kolejowej Exeter - Plymouth o znaczeniu lokalnym. Stacja niewyposażona w sieć trakcyjną.
Ruch pasażerski.
Stacja Exeter St Thomas obsługuje 122 038 pasażerów rocznie (dane za okres od kwietnia 2020 do marca 2021). Posiada bezpośrednie połączenia z następującymi większymi miejscowościami: Bristol. Londyn, Penzance, Plymouth, Torquay. 
Obsługa pasażerów.
Automaty biletowe, kasy, przystanek autobusowy, postój taksówek.

</doc>
<doc id="1852287" url="https://pl.wikipedia.org/wiki?curid=1852287" title="Proces Sendzimira">
Proces Sendzimira

Proces Sendzimira (nazywany od nazwiska polskiego wynalazcy Tadeusza Sendzimira) – metoda cynkowania ogniowego blach stalowych. Metoda polega na zanurzaniu w roztopionym cynku blachy bądź drutu wyżarzonego wstępnie w wodorze. Proces przebiega w formie ciągłej: surowiec odwija się z rolki, oczyszcza kolejno w kąpieli chemicznej, piecu z atmosferą utleniającą i piecu z atmosferą redukującą (wodór + azot), a następnie - po częściowym ostudzeniu - przepuszcza się przez wannę ze stopionym cynkiem o temperaturze ok. 460 °C. Po opuszczeniu kąpieli materiał kieruje się do pieca, w którym regulowana jest grubość powłoki oraz opcjonalnie do urządzenia zmniejszającego zjawisko tzw. „kwiatu”. 
Proces ten stosowany najczęściej do ciągłego cynkowania na skalę przemysłową blach stalowych ze stali niskowęglowej doczekał się szeregu wdrożeń w fabrykach stali w wielu krajach. Dzięki ekonomiczności oraz gwarancji dużej wytrzymałości uzyskanych produktów jest technologią powszechnie wykorzystywaną w zabezpieczaniu stali przed korozją. Pierwsza na świecie linia ciągłego wytwarzania i cynkowania blach stalowych ze stali niskowęglowej na skalę przemysłową z zastosowaniem tego procesu została uruchomiona przez Sendzimira w roku 1933 w Kostuchnie pod Katowicami (obecnie dzielnica Katowic). Zakład ten po raz pierwszy umożliwiał cynkowanie bez trujących oparów i wyziewów kwasów. Prezydent Mościcki, który również był wynalazcą i z wykształcenia chemikiem, zwiedzając Kostuchnę stwierdził zdziwiony, że „To nie cynkownia, to sanatorium”.
Zastosowanie.
Celem procesu jest pokrycie powierzchni przedmiotów stalowych cienką powłoką cynku w celu zabezpieczenia ich przed korozją powodowaną działaniem powietrza i wody. Powłoka cynkowa wykazuje w korozyjnych warunkach środowiska miejskiego od kilku do kilkunastu razy większą odporność na korozję od stali niecynkowanej. Cynkowanie jest powszechnie stosowane w wielu gałęziach gospodarki, m.in. w przemyśle samochodowym, budowlanym i lotniczym.

</doc>
<doc id="1852288" url="https://pl.wikipedia.org/wiki?curid=1852288" title="Góra Przemysła">
Góra Przemysła

Góra Przemysła (urzędowo "Wzgórze Przemysława", dawniej "Góra Zamkowa", "Góra Przemysława") – nieznacznie wyniesiona część Starego Miasta w Poznaniu (ostaniec erozyjny wyższego poziomu terasowego Warty), znajdująca się na zachód od Starego Rynku. Za Górę Przemysła uważa się teren pomiędzy ulicami: 23 Lutego, Ludgardy, Muzeum Narodowym i Alejami Marcinkowskiego. Na wzniesieniu tym znajduje się nowo odbudowany Zamek Królewski – dawna rezydencja króla Przemysła II.
Geologia.
Pod względem geologicznym góra składa się w przeważającej mierze z gliny.
Toponimia.
Nazwy "Góra Zamkowa" używano przynajmniej od XV w. jako "mons castrensis", czy też wzmiankowane w 1510 – "in monte sub castro".
Dawniej używano nazwy "Góra Zamkowa". W użyciu jest także popularna, acz niepoprawna historycznie, nazwa "Góra Przemysława".
W 1982 r. ustalono urzędowo dla tej części miasta nazwę "Wzgórze Przemysława".
Nazwa "Góra Przemysława" powstała od imienia, będącym wtórną postacią słowiańskiego antroponimu Przemysł. Z powodu utraty przejrzystości słowotwórczej pierwowzoru, powstała typowa forma z końcówką "-sław". Rada Miasta Poznania w 1998 uznała, że ta forma imienia "w niczym nie upamiętnia postaci książąt zasłużonych dla Poznania" i zmieniła nazwę ulicy na prawidłową formę imienia – "Góra Przemysła". Ulicy Starego Miasta nadano nazwę "Góra Przemysła".
W "Wykazie urzędowych nazw miejscowości i ich części", państwowym rejestrze nazw geograficznych oraz Krajowym Rejestrze Urzędowym Podziału Terytorialnego Kraju pod pojęciem "część miasta" nadal widnieje nazwa "Wzgórze Przemysława".
Historia.
W czasie lokacji Poznania (1253) wzgórze stanowiło dominujący element założenia nowego miasta, przeniesionego tutaj z Ostrowa Tumskiego. Wzgórze zostało wykorzystane na ulokowanie niewielkiego zamku, który wszedł w obręb zespołu fortyfikacyjnego. Zamek w XIV w. rozbudował Kazimierz III Wielki. Historia Wzgórza była odtąd nierozerwalnie związana z Zamkiem Królewskim w Poznaniu. W XVIII i XIX w. resztki zamku zostały zlikwidowane, a teren zabudowano innymi budynkami. Obecnie istnieją plany odbudowy zamku w formach historycznych. Tymczasem na Wzgórzu działa Muzeum Sztuk Użytkowych.
Walory historyczne i krajobrazowe.
Góra Przemysła jest enklawą zieleni w tej części Starego Miasta – znajduje się tutaj sporo starych drzew (m.in. ogród na tyłach Pałacu Działyńskich). Najważniejsze obiekty w obrębie Wzgórza to, oprócz Zamku, pomnik 15. Pułku Ułanów Poznańskich i Kościół św. Antoniego Padewskiego – barokowy z XVII w., jak również ścieżki spacerowe wokół Zamku Królewskiego. Teren Wzgórza jest popularnym miejscem rekreacji mieszkańców Poznania i turystów oraz jedną z bardziej fotografowanych okolic Starego Miasta.

</doc>
<doc id="1852289" url="https://pl.wikipedia.org/wiki?curid=1852289" title="Niendorf">
Niendorf



</doc>
<doc id="1852290" url="https://pl.wikipedia.org/wiki?curid=1852290" title="Schmagorei">
Schmagorei



</doc>
<doc id="1852291" url="https://pl.wikipedia.org/wiki?curid=1852291" title="Treuhofen">
Treuhofen



</doc>
<doc id="1852292" url="https://pl.wikipedia.org/wiki?curid=1852292" title="Leichholz">
Leichholz



</doc>
<doc id="1852299" url="https://pl.wikipedia.org/wiki?curid=1852299" title="Wielka Koszysta">
Wielka Koszysta

Wielka Koszysta (2193 m n.p.m.) – szczyt w Tatrach Wysokich, najwyższy punkt grzbietu Koszystej, oddzielającego Dolinę Waksmundzką od doliny Pańszczycy. Jest to jeden z najbardziej na północ wysuniętych dwutysięczników tatrzańskich.
Szczyt jest środkowym z trzech wierzchołków w grani Koszystej. Od strony północnej graniczy z Małą Koszystą (2014 m), od południa natomiast z Waksmundzkim Wierchem (2186 m).
W skalistej, wschodniej grzędzie Wielkiej Koszystej wznosi się turnia zwana Waksmundzką Strażnicą. Od strony zachodniej do doliny Pańszczycy spod wierzchołka schodzą żleby: Cesarka i Barani Żleb.
Pierwsze odnotowane wejście: Ludwik Zejszner 3 sierpnia 1838 r. z grupą osób towarzyszących, podczas pomiarów wysokości za pomocą barometru, zimą: Henryk Bednarski, Józef Lesiecki, Mariusz Zaruski, Stanisław Zdyb 4 marca 1910 r. Oba wejścia miały miejsce od strony Krzyżnego. Wielka Koszysta jest najczęściej odwiedzanym wierzchołkiem w grzbiecie.
W 1932 r. cały masyw Koszystej wykupiony został od rodziny Uznańskich przez Skarb Państwa, a w 1936 r. w wyniku starań PTT objęty został ścisłą ochroną. Do tej pory jest obszarem ochrony ścisłej i nie prowadzą przez niego żadne szlaki turystyczne.
Pochodzenie nazwy "Koszysta" (dawniej także "Kosista") nie jest znane, być może pochodzi od koszenia okolicznych łąk, dawniej wypasanych.

</doc>
<doc id="1852300" url="https://pl.wikipedia.org/wiki?curid=1852300" title="Bill and keep">
Bill and keep

Bill and keep - system rozliczeń międzyoperatorskich, w którym stawka opłaty MTR za połączenie pomiędzy dwiema różnymi sieciami komórkowymi jest zerowa.

</doc>
<doc id="1852301" url="https://pl.wikipedia.org/wiki?curid=1852301" title="Hop Around">
Hop Around

Hop Around – album Dee Dee Ramone'a wydany w listopadzie 2000 roku przez wytwórnię Other People's Music.
Lista utworów.
Wersja amerykańska:
Wersja europejska:

</doc>
<doc id="1852302" url="https://pl.wikipedia.org/wiki?curid=1852302" title="Edmund Darch Lewis">
Edmund Darch Lewis

Edmund Darch Lewis (ur. 17 października 1835 w Filadelfii, zm. 12 sierpnia 1910 tamże) – amerykański malarz pejzażysta zaliczany do Hudson River School.
Urodził się w bogatej, filadelfijskiej rodzinie. W wieku piętnastu lat podjął naukę u malarza niemieckiego pochodzenia Paula Webera (1823–1916). W 1854 zorganizował pierwszą wystawę w Pennsylvania Academy of the Fine Arts, później wystawiał w Boston Athenaeum (od 1858) i National Academy of Design (od 1860). Początkowo posługiwał się techniką olejną, jednak w późniejszym okresie tworzył głównie akwarele.
Lewis malował przede wszystkim pejzaże, które odznaczały się typowym dla Hudson River School eksponowaniem efektów świetlnych i wzniosłych aspektów natury. Utrwalał krajobrazy Gór Białych w New Hampshire, Pensylwanii, New Jersey i stanu Nowy Jork, malował też wybrzeża Nowej Anglii. Był bardzo płodnym artystą – gdy zajął się tworzeniem akwareli, potrafił malować dwa lub trzy obrazy dziennie. Dzięki znacznej popularności malarz osiągnął sukces materialny, posiadał dwa domy w Filadelfii i wielką kolekcję dzieł sztuki, mebli, ceramiki i osobliwości.

</doc>
<doc id="1852303" url="https://pl.wikipedia.org/wiki?curid=1852303" title="Paweł Cieślar">
Paweł Cieślar

Paweł Adam Cieślar (ur. 4 października 1930 w Wiśle, zm. 11 maja 2011 w Warszawie) – polski dyplomata, ambasador PRL w Szwecji (1976–1982), Indonezji i Singapurze (1987–1990).
Życiorys.
Syn Jerzego i Ewy. W 1954 ukończył studia na Wydziale Handlu Zagranicznego Szkoły Głównej Służby Zagranicznej. Studiował również podyplomowo w Wyższej Szkole Nauk Społecznych przy KC PZPR. W latach 1948–1963 był działaczem młodzieżowym, do 1954 Związku Młodzieży Polskiej, następnie Zrzeszenia Studentów Polskich – zasiadał w jej władzach. W 1968 podjął pracę w Ministerstwie Spraw Zagranicznych, początkowo na stanowiskach I sekretarza i radcy ambasady PRL w Londynie (1968–1972), następnie wicedyrektora departamentu (1972–1977; 1983–1987) i ambasadora w Szwecji (1976–1982). W 1987 objął obowiązki ambasadora w Indonezji i Singapurze. Pełnił je do 1990.
Był działaczem PZPR, od 1973 pracował jako lektor KC PZPR.
Odznaczony Krzyżem Kawalerskim Orderu Odrodzenia Polski i Komandorią Orderu Gwiazdy Polarnej I klasy. Pochowany na Cmentarzu Południowym w Warszawie.

</doc>
<doc id="1852308" url="https://pl.wikipedia.org/wiki?curid=1852308" title="Kinosternon baurii">
Kinosternon baurii

Kinosteron baurii – gatunek gada z podrzędu żółwi skrytoszyjnych.
Karpaks brązowy lub brązowo-czarny na którym występują trzy żółtawe linie podłużne. Głowa ciemna , na policzkach występują wyraźne żółte linie. Żyją około 20 lat.
Długość ciała wynosi około 12 cm.
Odżywia się ślimakami, rakami, insektami, robakami, drobnymi rybami.
Występuje w Ameryce Północnej na terenie USA na Florydzie i w Georgia.

</doc>
<doc id="1852309" url="https://pl.wikipedia.org/wiki?curid=1852309" title="Mieczysław Dedo">
Mieczysław Dedo

Mieczysław Dedo (ur. 5 kwietnia 1931 w Żółkowie, zm. 3 listopada 2014 w Warszawie) – polski dyplomata, ambasador PRL w Nigerii (1967–1971), Zairze (1979–1982) oraz dwukrotnie w Korei Północnej (1986–1990 i 1996–2002)
Życiorys.
Studiował na Katolickim Uniwersytecie Lubelskim i orientalistykę Uniwersytecie Jagiellońskim (dyplom w 1955), następnie również w Studium Służby Zagranicznej Wyższej Szkoły Nauk Społecznych przy KC PZPR (dyplom w 1979).
Był tłumaczem w Wydziału Zagranicznego KC PZPR. Od 1954 do 1955 pracował w Międzynarodowej Komisji Nadzoru i Kontroli w Wietnamie, Laosie i Kambodży, następnie był attaché Ambasady PRL w Turcji (1956–1958), attaché, II i I sekretarzem ambasady w Iraku (1959–1962) oraz Chargé d’affaires ad interim tamże (1962–1963). W latach 1964–1967 pełnił obowiązki naczelnika Wydziału w Departamencie Współpracy Kulturalnej i Naukowej MSZ. W 1967 rozpoczął misję jako ambasador nadzwyczajny i pełnomocny PRL w Nigerii, Dahomeju i Togo (do 1971), następnie był m.in. ambasadorem w Zairze i Ludowej Republice Konga (1979–1982). W latach 1971–1973 pracował jako dyrektor Protokołu Dyplomatycznego MSZ. Od 1986 do 1990 pełnił misję jako ambasador nadzwyczajny i pełnomocny w Pjongjangu. Ponownie reprezentował Polskę przed KRLD w latach 1996–2002. Ze względu na ochłodzenie stosunków polsko-północnokoreańskich, formalnie nie był ambasadorem.
Odznaczony Krzyżem Kawalerskim Orderu Odrodzenia Polski, Złotym i Srebrnym Krzyżem Zasługi oraz Medalem 40-lecia Polski Ludowej.
Pochowany 13 listopada 2014 w Jaśle.

</doc>
<doc id="1852311" url="https://pl.wikipedia.org/wiki?curid=1852311" title="Pamięć świadoma">
Pamięć świadoma

Pamięć świadoma jest to władza (funkcja) umysłu, za której pomocą sięgamy do naszych przeszłych doświadczeń i dzięki której możemy wykorzystywać pochodzące z doświadczenia i mentalnej aktywności (refleksji) informacje.
Pamięć świadoma, ujęcie klasyczne.
Ważnym aspektem świadomości, według klasyka psychologii procesów poznawczych Williama Jamesa, jest zdolność do poznania siebie a więc samoświadomość i tożsamość. Znaczenie właśnie tego aspektu świadomości bierze się stąd, że świadome postrzeganie czegokolwiek, jest, jak twierdzi James zawsze w jakimś stopniu postrzeganiem siebie. Ponieważ wiedza-o-sobie-samym jest informacją bardzo zmienną James dla jej opisu stosuje słynną metaforę strumienia myśli, odczuć, uczuć, doświadczeń kształtujących indywidualną świadomość i samoświadomość. Nad zmiennością i płynnością procesów poznawczych góruje funkcja pamięci, która buduje świadomość ciągłości i jednostkowości podmiotu poznającego. James wskazuje na funkcjonalny aspekt pamięci, która jest w jego ujęciu żywym i aktualnym procesem w każdej chwili ujednolicającym i stabilizującym podmiotową tożsamość człowieka. 
James zwraca uwagę na to, że w swoim wymiarze materialnym pamięć korzysta z tej samej grupy połączeń nerwowych co wyobraźnia. Ten fizykalny fakt ma swoje mentalne konsekwencje gdyż nie możemy w pełni różnicować informacji „zapamiętanej” od „wyimaginowanej”. Z drugiej strony pamięć i postrzeganie są pobudzane innymi drogami nerwowymi, zatem obraz świata zapamiętany różni się od zaobserwowanego.
Pamięć zdaniem Jamesa wspomaga, czy wręcz umożliwia budowanie różnych warstw osobowej tożsamości.
Współcześnie znaczenie terminu termin pamięć świadoma zawiera się w terminie Pamięć deklaratywna
Pamięć deklaratywna.
Jeden z rodzajów pamięci długotrwałej, wyróżniany obok pamięci niedeklaratywnej. W literaturze przedmiotu obecne jest także pojęcie "pamięć jawna" lub "pamięć świadoma", jako synonim pamięci deklaratywnej. Dzieje się tak, ponieważ dane z pamięci deklaratywnej mogą być stosunkowo łatwo wydobyte i uświadomione w odróżnieniu od danych gromadzonych przez pamięć niedeklaratywną ("pamięć nieświadomą" lub "pamięć niejawną").
Cechy pamięci deklaratywnej (świadomej):
Pamięć deklaratywną dzieli się zwykle na dwa rozłączne podsystemy: pamięć epizodyczną i pamięć semantyczną.
Zobacz też: pamięć niedeklaratywna
Pamięć proceduralna

</doc>
<doc id="1852312" url="https://pl.wikipedia.org/wiki?curid=1852312" title="Awers Bachmacz">
Awers Bachmacz

Awers Bachmacz (ukr. Футбольний клуб «Аверс» (Бахмач), "Futbolnyj Kłub "Awers" (Bachmacz)") - ukraiński klub piłkarski z siedzibą w Bachmaczu, w obwodzie czernihowskim.
W sezonie 1997/98 występował w rozgrywkach ukraińskiej Drugiej Lihi.
Historia.
Chronologia nazw:
Klub piłkarski Ahroserwis Bachmacz został założony w mieście Bachmacz w 1992 roku i reprezentował miejscowe przedsiębiorstwo o identycznej nazwie. Zespół startował w rozgrywkach mistrzostw i Pucharu obwodu czernihowskiego.
Od początku rozgrywek w niezależnej Ukrainie klub występował w rozgrywkach Mistrzostw Ukrainy spośród zespołów kultury fizycznej. W sezonie 1992/93 zajął 4 miejsce w 3 grupie. W następnym sezonie już był trzecim. Potem powtórzył swoje osiągnięcie. Po roku przerwy w Amatorskiej Lidze w sezonie 1996/97 pod nazwą Awers Bachmacz ponownie startował w Amatorskiej Lidze, gdzie zajął drugie miejsce w 5 grupie i zdobył awans. W sezonie 1997/98 debiutował w rozgrywkach Drugiej Lihi, Grupie W, ale po 8 kolejkach zrezygnował z dalszych rozgrywek na szczeblu profesjonalnym. Klub pozbawiono statusu profesjonalnego, a wyniki anulowano.

</doc>
<doc id="1852314" url="https://pl.wikipedia.org/wiki?curid=1852314" title="Adam Lambert">
Adam Lambert

Adam Mitchel Lambert (ur. 29 stycznia 1982 w Indianapolis) – amerykański piosenkarz, autor tekstów i aktor teatralny. Zaistniał w maju 2009 dzięki udziale w programie "American Idol" (VIII edycja), gdzie zajął drugie miejsce. Debiutancki solowy album Lamberta "For Your Entertainment", ukazał się 23 listopada 2009, plasując się na 3. miejscu listy "Billboard 200". Od 2011 współpracuje z brytyjskim zespołem Queen jako formacja Queen + Adam Lambert. Do 2020 wydał cztery albumy solowe.
Życiorys.
Wczesne lata.
Urodził się w Indianapolis w stanie Indiana jako syn projektantki wnętrz Leili i programisty Ebera Lamberta, w rodzinie o żydowskich korzeniach – jego ojciec pochodzi z Norwegii, matka jest Żydówką. Ma młodszego brata Neila.
Krótko po jego narodzinach rodzina przeprowadziła się do Kalifornii do San Diego, gdzie dorastał. Od najmłodszych lat przejawiał zainteresowanie muzyką, aktorstwem i publicznymi występami. Pierwszy raz pojawił się na scenie w wieku 10 lat. W Lyceum Theater’s w San Diego został obsadzony jako Linus w przedstawieniu "You’re a Good Man, Charlie Brown". W szkole średniej brał udział w konkursach wokalnych, wykonując m.in. utwór „Thriller” – Michaela Jacksona. Kilka lat później występował w takich musicalach jak "Skrzypek na dachu", "Grease" i "Hello, Dolly!". W pierwszą zagraniczną trasę koncertową wyruszył mając 19 lat.
Kariera.
Był dublerem roli Fiyero w musicalu Stephena Schwartza "Wicked" w trasie w Los Angeles. Od 2004 regularnie występował na Upright Cabaret and the Zodiac Show, który współtworzył z Carmit Bachar z The Pussycat Dolls. W 2005 uczestniczył w koncercie pamięci premiera Izraela Icchaka Rabina, na którym zaśpiewał po hebrajsku. W 2006 grał biblijną postać Jozuego na scenie Kodak Theatre w musicalu Patricka Leonarda "Dziesięć przykazań" ("The Ten Commandments") u boku Vala Kilmera. W 2009 pojawił się w San Francisco na przesłuchaniu do ósmej edycji "American Idol", gdzie zaśpiewał dwie piosenki: „Rock with You” Michaela Jacksona i „Bohemian Rhapsody” zespołu Queen. W finale programu "American Idol" zwycięzcą edycji został Kris Allen, Lambert zajął ostatecznie drugie miejsce. W trakcie trwania programu pojawiały się spekulacje co do orientacji seksualnej wokalisty, wynikające z zamiłowania do ekscentrycznych strojów i makijażu.
W 2009 wydał debiutancki solowy album pt. "For Your Entertainment", z którym dotarł do trzeciego miejsca na liście "Billboard 200" najlepiej sprzedających się płyt w Stanach Zjednoczonych. Płytę stworzył z twórcami i producentami, takimi jak m.in. Lady Gaga, Linda Perry czy oraz Justin Hawkins. Drugi singiel w stylu pop-rockowej ballady „Whataya Want from Me”, dotarł do 10. miejsca listy przebojów "Billboard Hot 100". Płyta odniosła sukces w USA, a także m.in. w Australii, Nowej Zelandii, Finlandii i Kanadzie. W ramach promocji albumu Lambert pojawiał się także w wielu programach telewizyjnych i radiowych, w tym "The Tonight Show" czy "The Oprah Winfrey Show".
18 października 2009 za pośrednictwem Amazon.com ukazał sięnagrany przez Lamberta singiel „Time for Miracles”, który powstał na ścieżkę dźwiękową do katastroficznego filmu science-fiction w reż. Rolanda Emmericha "2012". W 2010 artysta wyruszył w trasę koncertową "The Glam Nation Tour", dając ponad 100 koncertów na całym świecie. W 2011 został nominowany do nagrody Grammy 2011 dla najlepszego wokalistę pop (za piosenkę „Whataya Want From Me”). W maju 2012 wydał swój drugi album pt. "Trespassing", z którym zadebiutował na pierwszym miejscu notowania "Billboard 200".
W 2011 rozpoczął współpracę z Rogerem Taylorem i Brianem Mayem z zespołu Queen. Swoją formację Queen + Adam Lambert zaprezentowali podczas występu na MTV Europe Music Awards 2011 w Belfaście. W ramach trasy koncertowej "Queen + Adam Lambert Tour" wystąpili 7 lipca 2012 na Stadionie Miejskim we Wrocławiu, na którym pojawiło się ponad 30 tys. osób.
Wystąpił w serialu Fox "Glee" (2013-2014) jako Elliott ‘Starchild’ Gilbert i filmie "" (2016) jako Eddie. 12 czerwca 2015 wydał swój trzeci solowy album pt. "The Original High", który nagrywał album w Sztokholmie i Los Angeles przy wsparciu producentów: Maxa Martina i Shellbacka. Płytę promował singlami: "Ghost Town" i "Another Lonely Night". W 2015 zagrał trzy koncerty w Polsce, występując w Krakowie, Szczecinie oraz Warszawie.
Na początku grudnia 2018, podczas 41. gali wręczenia nagrody Kennedy Center Honors, w hołdzie dla Cher wykonał „Believe” i „I Got You Babe” w duecie z Cyndi Lauper. 24 lutego 2019 wraz z grupą Queen wystąpił na ceremonii wręczenia Oscarów, na której zagrali „We Will Rock You” oraz „We Are the Champions” z repertuaru zespołu. 29 kwietnia na antenie stacji telewizyjnej ABC miał swoją premierę dwugodzinny dokument "The Show Must Go On: The Queen + Adam Lambert Story", ukazujący historię współpracy Queen z Lambertem. 15 maja ukazał się singel „New Eyes”, będący zwiastunem kolejnego albumu artysty, następnie wystąpił w programie "The Ellen DeGeneres Show" i w finale "The Voice Australia". Kolejnym singlem został utwór „Superpower”, do którego zrealizowano również teledysk. 27 września premierę miał minialbum "Velvet: Side A".
W styczniu 2020 został nominowany do nagrody GLAAD Media Award w kategorii "Wybitnych artysta muzyczny". 19 marca uświetnił występem 31. ceremonię rozdania "GLAAD Media Awards" w Nowym Jorku, a dzień później wydał album pt. "Velvet". 4 lipca 2021 premierę miał utwór „These Are Your Rights”, który nagrał na potrzeby animowanego musicalu "We the People" produkcji Baracka i Michelle Obamów.
Życie prywatne.
Jest zdeklarowanym homoseksualistą, publicznie ujawnił swoją orientację seksualną w 2009 na łamach magazynu „Rolling Stone”. Od 4 października 2020 roku spotyka się z Oliverem Gliese, duńskim tancerzem i Innovation Forum Coordinator dla Global Fashion Agenda.
Inspiracje.
Wśród swoich muzycznych idoli wymienia: Davida Bowie, Micka Jaggera, Queen, Led Zeppelin, Aerosmith, Madonnę, Michaela Jacksona oraz Christinę Aguilerę.
Dyskografia.
Albumy solowe

</doc>
<doc id="1852318" url="https://pl.wikipedia.org/wiki?curid=1852318" title="Only Built 4 Cuban Linx... 2">
Only Built 4 Cuban Linx... 2



</doc>
<doc id="1852321" url="https://pl.wikipedia.org/wiki?curid=1852321" title="Ahroserwis Bachmacz">
Ahroserwis Bachmacz



</doc>
<doc id="1852327" url="https://pl.wikipedia.org/wiki?curid=1852327" title="Radosław Glonek">
Radosław Glonek

Radosław Glonek (ur. 24 września 1983 w Toruniu) – polski florecista, mistrz i dwukrotny wicemistrz Europy w drużynie.
Kariera sportowa.
Na Mistrzostwach Świata zdobył jeden medal - brązowy w turnieju drużynowym w 2008 roku.
Na Mistrzostwach Europy zdobył 3 medale m.in. w 2008 roku złoty medal w turnieju drużynowym.
Życie prywatne.
Glonek jest studentem turystyki i rekreacji na Akademii Wychowania Fizycznego w Gdańsku. 1 sierpnia 2009 ożenił się w Toruniu z Igą Sokołowską.

</doc>
<doc id="1852330" url="https://pl.wikipedia.org/wiki?curid=1852330" title="Greatest &amp; Latest">
Greatest &amp; Latest

Greatest &amp; Latest – album Dee Dee Ramone'a wydany w 2000 roku przez wytwórnię Eagle Records.
Lista utworów.
Bonus w japońskiej wersji (EMI Japan):

</doc>
<doc id="1852332" url="https://pl.wikipedia.org/wiki?curid=1852332" title="Kostera grzbietoroga">
Kostera grzbietoroga

Kostera grzbietoroga ("Lactoria fornasini") – gatunek morskiej ryby rozdymkokształtnej z rodziny kosterowatych (Ostraciidae).
Występowanie.
Ocean Indyjski i Spokojny: Afryka Wschodnia, Hawaje i Wyspa Wielkanocna poprzez południe Japonii aż po wyspę Lord Howe. Przebywa w tropikalnych morskich wodach na głębokości od 5 do 80 m. Najczęściej jednak spotykana jest w wodach na głębokości od 6 do 30 m.
Charakterystyka.
Na ciele posiada wyrostki przypominające rogi. Podobnie jak u kostery rogatej dwa z nich wystają do przodu przed oczami a dwa skierowane do tyłu znajdują się w okolicy płetwy odbytowej. Jednak charakterystycznym dla tego gatunku jest pojedynczy duży kolec usytuowany na środku grzbietu. Ciało ryby pokryte jest pancerzem zbudowanym z wielokątnych płytek kostnych (przypominającym karapaks żółwi). Ubarwienie ochrowe do jasnobrązowego, czasami zielone. Natomiast samce na końcach swoich rewirów przyjmują zabarwienie żółte z niewielkimi niebieskimi plamami i liniami. 
Dorasta do 23 cm długości (samiec)
Rozmnażanie.
Samce tego gatunku są bardzo terytorialne i zajmują rewir o powierzchni nawet około 500 m². Tworzą grupy haremowe, (czasami wspólnie z młodymi samcami) gdzie na 1 dorosłego samca przypadają najczęściej 4 samice. Rozmnażanie tego gatunku jest bardzo dobrze poznane. Kopulacja odbywa się o zmierzchu, krótko po zachodzie słońca. Para zgodnie unosi się na wodzie; pływając obok siebie wygina ciało łukiem ku górze. Samiec pozostając w miejscu wydaje dźwięki przypominające buczenie. Po czym ikrę i mlecz para wydala do wody. Niektóre samce podchodzą do tarła również z samicami z sąsiadujących rewirów, wówczas zakradając się na ich teren przybierają barwy tych samic. Jeżeli na obcym terytorium znajdzie się jakaś samica gotowa do tarła, wtedy samce z powrotem przyjmują swoje ubarwienie. 
Hodowla w akwarium.
Ryba polecana dla doświadczonych akwarystów. Najlepiej trzymać ją pojedynczo w zbiorniku, bo podobnie jak kostera rogaczek, gdy jest przestraszona lub czuje się zagrożona wydziela do wody truciznę. Zalecana temperatura wody w akwarium od 22 do 28 °C.

</doc>
<doc id="1852333" url="https://pl.wikipedia.org/wiki?curid=1852333" title="Skrajna Sucha Dolina Smreczyńska">
Skrajna Sucha Dolina Smreczyńska

Skrajna Sucha Dolina Smreczyńska, nazywana też Spadami – lewoboczne odgałęzienie Doliny Tomanowej w polskich Tatrach Zachodnich. Jest to długa (ok. 2 km) i wąska dolinka opadająca w północno-zachodnim kierunku z grani pomiędzy Smreczyńską Przełęczą (1799 m) a niższym, wschodnim wierzchołkiem Smreczyńskiego Wierchu (2066 m). Od wschodniej strony ograniczona jest Pośrednim Smreczyńskim Grzbietem, za którym znajduje się Zadnia Sucha Dolina Smreczyńska, od zachodniej Skrajnym Smreczyńskim Grzbietem, za którym znajduje się Dolinka (w górnej części) i Jaferowy Żleb (w dolnej części).
Dolinka była zlodowacona. W jej górnym piętrze znajduje się dwupoziomowy kocioł lodowcowy; jego wyższa część znajduje się na wysokości 1730–1700 m, niższa 1520–1430 m. W środkowej części dolinki powstaje potok tworzący wiele wodospadów na stromym progu skalnym doliny. Uchodzi do dna Doliny Tomanowej na wysokości ok. 1200 m. Tuż przed ujściem do Tomanowego Potoku łączy się jeszcze z potokiem spływającym z Zadniej Suchej Doliny Smreczyńskiej.
Dolina znajduje się poza szlakami turystycznymi. Dawniej były to tereny wypasowe należące do Hali Smreczyny, obecnie jest to obszar ochrony ścisłej „Pyszna, Tomanowa, Pisana”.

</doc>
<doc id="1852336" url="https://pl.wikipedia.org/wiki?curid=1852336" title="Alexandre De Maria">
Alexandre De Maria

Alexandre De Maria również znany jako Alejandro Demaria (ur. 19 czerwca 1904 w Votorantim, zm. 17 marca 1968 w Santosie) – brazylijski piłkarz grający na pozycji napastnika.
Kariera klubowa.
Alexandre De Maria karierę zaczął w São Paulo w klubie Independência w latach dwudziestych. W roku 1928 przeszedł do lokalnego rywala Corinthians Paulista. W Corinthians zadebiutował 28 lipca 1928 w zremisowanym 2-2 meczu z Ameriką Rio de Janeiro. W Corinthians występował do 1931 roku, zdobywając w tym czasie trzykrotnie mistrzostwo stanu São Paulo - Campeonato Paulista w 1928, 1929 i 1930 roku. W 1931 roku zdecydował się na wyjazd do Włoch, do klubu S.S. Lazio. W Lazio zadebiutował 20 września 1931 roku w wygranym 3-1 meczu z Torino FC. W Lazio występował do 1935 roku i przez trzy sezony był drugim strzelcem w drużynie, zdobywając w kolejnych sezonach 10, 7 i 8 bramek. Po przyjściu do Lazio Silvio Pioli, rola Alexandre De Marii w drużynie zmalała, gdyż w ostatnim sezonie zdobył tylko 4 bramki. Łącznie przez 4 lata gry w Lazio De Maria wystąpił w 103 meczach i strzelił 29 bramek.
Kariera reprezentacyjna.
W reprezentacji Brazylii Alexandre De Maria zadebiutował 24 czerwca 1928 roku w meczu ze szkockim klubem Motherwell FC i zdobył w tym meczu bramkę. Drugi i ostatni raz w reprezentacji zagrał 2 lipca 1931 roku w meczu z węgierskim klubem Ferencvárosi TC, w którym zdobył bramkę. Nigdy nie wystąpił w meczu międzypaństwowym reprezentacji Brazylii. Podczas gry w Lazio De Maria był bliski debiutu w reprezentacji Włoch, jednakże zagrał jedynie w reprezentacji B.

</doc>
<doc id="1852337" url="https://pl.wikipedia.org/wiki?curid=1852337" title="Tadeusz Gliwic">
Tadeusz Gliwic

Tadeusz Gliwic (imię zakonne: "Hipolit Matada"; ur. 14 sierpnia 1907 w Sankt Petersburgu, zm. 19 maja 1994 w Warszawie) – polski ekonomista i działacz społeczny, wolnomularz, Wielki Mistrz Wielkiej Loży Narodowej Polski.
Życiorys.
Był synem Hipolita Gliwica. Ukończył studia na Uniwersytecie Warszawskim. Po II wojnie światowej wykładał na Uniwersytecie Wrocławskim, pracował także w Centralnym Urzędzie Planowania (CUP), następnie był zatrudniony m.in. w Instytucie Urbanistyki i Architektury, Żywienia Zbiorowego i Handlu Wewnętrznego oraz Zarządzie Centralnego Związku Rzemieślniczych Spółdzielni Zaopatrzenia i Zbytu.
Od 1934 zasiadał w warszawskiej loży wolnomularskiej "Kopernik", a w latach 1937–1938 pracował jako sekretarz loży "Staszic" w Sosnowcu. Do działalności w wolnomularstwie powrócił w 1961 – był wówczas członkiem założycielem działającej niejawnie loży "Kopernik". Sprawował funkcję jej sekretarza (1961–1962; 1971–1988). W 1988 został następcą Jana Józefa Lipskiego jako wielki mistrz loży "Kopernik". 1991 objął funkcję wielkiego mistrza Wielkiej Loży Narodowej Polski (WLNP), którą pełnił do śmierci.
W 1993 został mianowany Suwerennym Wielkim Komandorem 33 Stopnia Polskiej Rady Najwyższej Rytu Szkockiego Dawnego Uznanego.
Był wieloletnim działaczem Stronnictwa Demokratycznego. Organizował Klub Demokratyczny w Zagłębiu Śląsko-Dąbrowskim (1938–1939). Do Stronnictwa należał również po wojnie, sprawował m.in. funkcję przewodniczącego Dzielnicowego Komitetu SD na Ochocie. Pod koniec życia pełnił obowiązki przewodniczącego Klubu Seniorów przy Stołecznym Komitecie SD.
Żonaty z Marią Gliwicową, rolnikiem, hodowcą nasion oraz muzykologiem. Został pochowany na warszawskich Powązkach (kwatera 241-4-20).

</doc>
<doc id="1852339" url="https://pl.wikipedia.org/wiki?curid=1852339" title="Katastrofa statku Katri i Rades">
Katastrofa statku Katri i Rades

Katastrofa statku Katri i Rades (alb. Tragjedia e Otrantos) – staranowanie albańskiego statku "Katri i Rades" przez korwetę włoskiej Marina Militare - "Sibilla", do której doszło 28 marca 1997 roku w Cieśninie Otranto.
Wiosną 1997 roku w Albanii wybuchła wojna domowa, która była efektem bankructwa tzw. piramid finansowych. Tysiące osób, które zdecydowały się uciec z Albanii najczęściej wybierały drogę morską, próbując przedostać się nielegalnie na terytorium Włoch. Był to jeden z wielu przypadków zatonięcia łodzi i statków albańskich, które w latach 90. próbowały dotrzeć do wybrzeża włoskiego. Katastrofa w Cieśninie Otranto była najtragiczniejsza pod względem liczby ofiar.
Przebieg katastrofy.
28 marca 1997 o godzinie 16.00 statek "Katri i Rades" opuścił Wlorę. Statek był niewielką jednostką (21 m długości) i z reguły przewoził nie więcej niż 9-10 osób. Tym razem na jego pokład zaokrętowało się co najmniej 115 osób. Na pokładzie nie było kamizelek ratunkowych ani nawet sprzętu radiowego. Rodziny uchodźców zostały podzielone przez kilkuosobową załogę - na pokładzie przebywali sami mężczyźni, zaś kobiety i dzieci umieszczono pod pokładem.
Około 17.00 płynący w pobliżu wyspy Sazan (na albańskich wodach terytorialnych), "Katri i Rades" został zauważony przez włoską fregatę "Zeffiro", która przekazała informację o niewielkiej jednostce albańskiej, na pokładzie której znajduje się około 70 osób. "Zeffiro" otrzymał z brzegu instrukcje, aby "zniechęcał" Albańczyków do kontynuowania podróży w kierunku Włoch. "Katri i Rades" nie reagował na ostrzeżenia wysyłane drogą radiową. W tej sytuacji "Zeffiro" zbliżył się do statku i zagroził, że w przypadku kontynuowania rejsu w stronę wybrzeża włoskiego załoga zostanie aresztowana, a pasażerowie deportowani do Albanii.
Kiedy statek albański znalazł się w Cieśninie Otranto, do pomocy "Zeffiro" została skierowana korweta włoskiej Marina Militare - "Sibilla" (F 558), która dotarła na miejsce o 17.45. Raport wysłany z "Sibilli" potwierdzał, że statek albański jest przeciążony i prowadzony przez niedoświadczonego sternika. Mimo to dowódca "Zeffiro" zalecał, aby podjąć bardziej zdecydowane działania wobec Albańczyków i zbliżyć się do intruza na jak najmniejszy dystans. Manewrująca w pobliżu statku albańskiego "Sibilla" była jednostką o masie 1200 ton (statek albański ważył niespełna 35 ton). O godz. 18.57 "Sibilla" uderzyła po raz pierwszy 
(w prawą burtę statku albańskiego). Ponieważ Katri i Rades nie zmienił mimo to kursu włoska korweta odpłynęła a następnie zawróciła i uderzyła w okolice dziobu. Statek albański przewrócił się i w ciągu kilku minut zatonął. Staranowanie miało miejsce 35 mil morskich od wybrzeża włoskiego. 34 osobom znajdującym się na pokładzie udało się wyskoczyć do morza i uratować. Na pokładzie "Sibilli" dotarli do portu w Brindisi. Utonęło 6 osób spośród tych, które wyskoczyły z pokładu, a także wszystkie osoby, znajdujące się pod pokładem.
Następstwa katastrofy.
Operację wydobycia wraku spoczywającego na głębokości 790 m podjęto w październiku 1997. Wydobyty z dna przy użyciu robota wrak przetransportowano do Brindisi, gdzie wydobyto 52 ciała i poddano je identyfikacji. Zwłok 24 osób nigdy nie odnaleziono.
19 marca 2005 sąd w Brindisi skazał kapitana statku "Katri i Radës" - Namika Xhaferiego na cztery lata więzienia, a dowódcę korwety "Sibilla" - Fabrizio Laudadio na 3 lata więzienia "za spowodowanie katastrofy na morzu i doprowadzenie do śmierci wielu osób". Każda rodzina, której członkowie zginęli w cieśninie Otranto otrzymała odszkodowanie w wysokości 35 000 euro.
W 2004 powstał film dokumentalny "Żyję" (alb. Jetoj, włos. Vivo), zrealizowany przez duet włosko-albański (Ervis Eshja i Mattia Soranzo), który przedstawia tragedię w cieśninie Otranto w relacji Krenara Xhavary, jednego z ocalałych pasażerów statku. W 2011 w porcie Otranto stanął pomnik poświęcony ofiarom tragedii na morzu. Dzieło projektu greckiego rzeźbiarza Kostasa Varotsosa składa się z ocalałych części statku "Katri i Radës".

</doc>
<doc id="1852340" url="https://pl.wikipedia.org/wiki?curid=1852340" title="Pośredni Smreczyński Grzbiet">
Pośredni Smreczyński Grzbiet

Pośredni Smreczyński Grzbiet – boczny grzbiet w polskich Tatrach Zachodnich, odchodzący od ich grani głównej na odcinku pomiędzy niższym, wschodnim wierzchołkiem Smreczyńskiego Wierchu (2066 m) a Smreczyńską Przełęczą (1799 m). Grzbiet ten opada w północno-zachodnim kierunku do dna Doliny Tomanowej, oddzielając Zadnią Suchą Dolinę Smreczyńską (po jego wschodniej stronie) od Skrajnej Suchej Doliny Smreczyńskiej.
Grzbiet ten jest niższy i krótszy od równoległych sąsiednich grzbietów (Zadniego Smreczyńskiego i Skrajnego Smreczyńskiego). Znajduje się poza szlakami turystycznymi. Dawniej był wypasany, należał do Hali Smreczyny, obecnie jest to obszar ochrony ścisłej „Pyszna, Tomanowa, Pisana”.

</doc>
<doc id="1852341" url="https://pl.wikipedia.org/wiki?curid=1852341" title="Ist-Ahro Warwa">
Ist-Ahro Warwa

Ist-Ahro Warwa (ukr. Футбольний клуб «Іст-Агро» Варва, "Futbolnyj Kłub "Ist-Ahro" Warwa") - ukraiński klub piłkarski z siedzibą w Warwie, w obwodzie czernihowskim.
W latach 1996-1998 występował w rozgrywkach ukraińskiej Drugiej Lihi.
Historia.
Chronologia nazw:
Drużyna piłkarska Fakeł została założona w mieście Warwa w 1992 roku. Zespół występował w rozgrywkach mistrzostw i Pucharu obwodu czernihowskiego. Potem klub przyjął nazwę Naftowyk.
Od początku rozgrywek w niezależnej Ukrainie klub występował w rozgrywkach Mistrzostw Ukrainy spośród zespołów kultury fizycznej. W sezonie 1992/93 zajął 10. miejsce w 3 grupie. Potem przerwał występy w Amatorskiej Lidze. W 1994 klub wrócił do historycznej nazwy Fakeł, a w sezonie 1995/96 ponownie startował w Amatorskiej Lidze, gdzie zajął pierwsze miejsce w 4 grupie i zdobył awans do rozgrywek profesjonalnych. W sezonie 1996/97 debiutował w rozgrywkach Drugiej Lihi, Grupie A, w której zajął 2. miejsce. W następnym sezonie powtórzył swoje osiągnięcie.
22 grudnia 1997 roku w katastrofie lotniczej (lot Kijów - Saloniki) zginął prezes "Fakeła" Iwan Sydorenko. Komitet Związkowy Zakładu Przeróbki Gazu (ukr. ГПЗ - газопереробний завод) objął zespół swoją opieką, nadając mu nazwę HPZ i zmieniając status zespołu zawodowego na amatorski. Przed rozpoczęciem sezonu 1998/99 klub zrezygnował z dalszych rozgrywek na szczeblu profesjonalnym i zgłosił się do rozgrywek w Amatorskiej Lidze. Najpierw zajął pierwsze miejsce w 2 grupie, a potem w turnieju finałowym zdobył trzecie miejsce. W sezonie 1999 zajął ponownie pierwsze miejsce w 2 grupie, a potem w turnieju finałowym tylko 5-6. miejsce. W sezonie 2000 zajął najpierw pierwsze miejsce w 4 grupie, dalej pierwsze w 11 grupie i na koniec w turnieju finałowym zdobył mistrzostwo Amatorskiej Lihi. Jednak przez brak odpowiedniego finansowania klub odmówił udziału w rozgrywkach na szczeblu profesjonalnym i kontynuował występy w Amatorskiej Lidze. W 2001 przywrócił nazwę Fakeł, zajmując w drugim etapie trzecie miejsce w 2 grupie. W 2002 roku z nazwą Fakeł-HPZ został sklasyfikowany na końcowej trzeciej pozycji. W 2003 roku awansował do drugiego etapu, gdzie był drugi w 1 grupie, ale potem zrezygnował z turnieju finałowego. W 2004 zespół brał udział w rozgrywkach Pucharu obwodu czernihowskiego.
Potem pod nazwą Drużba-Nowa i Ist-Ahro kontynuował występy w rozgrywkach Mistrzostw i Pucharu obwodu.

</doc>
<doc id="1852342" url="https://pl.wikipedia.org/wiki?curid=1852342" title="Parafia św. Brunona w Chicago">
Parafia św. Brunona w Chicago

Parafia św. Brunona w Chicago (ang. "St. Bruno's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią we wschodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Brunonowi z Kwerfurtu.

</doc>
<doc id="1852343" url="https://pl.wikipedia.org/wiki?curid=1852343" title="Fakeł-HPZ Warwa">
Fakeł-HPZ Warwa



</doc>
<doc id="1852344" url="https://pl.wikipedia.org/wiki?curid=1852344" title="Fakeł Warwa">
Fakeł Warwa



</doc>
<doc id="1852345" url="https://pl.wikipedia.org/wiki?curid=1852345" title="HPZ Warwa">
HPZ Warwa



</doc>
<doc id="1852346" url="https://pl.wikipedia.org/wiki?curid=1852346" title="Naftowyk Warwa">
Naftowyk Warwa



</doc>
<doc id="1852347" url="https://pl.wikipedia.org/wiki?curid=1852347" title="Parafia św. Barbary w Chicago">
Parafia św. Barbary w Chicago

Parafia św. Barbary w Chicago (ang. "St. Barbara's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w południowej dzielnicy Chicago dla polskich imigrantów.
Parafia została poświęcona św. Barbarze.

</doc>
<doc id="1852350" url="https://pl.wikipedia.org/wiki?curid=1852350" title="Parafia św. Anny w Chicago">
Parafia św. Anny w Chicago

Parafia św. Anny w Chicago (ang. "St. Ann's Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią w zachodniej dzielnicy Chicago, zwanej Pilsen, z mszą św. w j. polskim dla polskich imigrantów.
Parafia została poświęcona św. Annie.

</doc>
<doc id="1852352" url="https://pl.wikipedia.org/wiki?curid=1852352" title="Parafia św. Wojciecha w Chicago">
Parafia św. Wojciecha w Chicago

Parafia św. Wojciecha w Chicago (ang. "St. Adalbert's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w zachodniej dzielnicy Chicago, zwanej Pilsen, z mszą św. w j. polskim dla polskich imigrantów.
Parafia została poświęcona św. Wojciechowi.

</doc>
<doc id="1852357" url="https://pl.wikipedia.org/wiki?curid=1852357" title="WLNP">
WLNP



</doc>
<doc id="1852358" url="https://pl.wikipedia.org/wiki?curid=1852358" title="Starcross (stacja kolejowa)">
Starcross (stacja kolejowa)

Starcross – stacja kolejowa w Anglii, w hrabstwie Devon na linii kolejowej Exeter - Plymouth o znaczeniu lokalnym. Stacja bez sieci trakcyjnej. Stacja położona jest w estuarium rzeki Exe, przy przystani promowej Starcross - Exmouth.
Ruch pasażerski.
Stacja w Starcross obsługuje 38 644 pasażerów rocznie (dane za okres od kwietnia 2020 do marca 2021). Posiada bezpośrednie połączenia z następującymi większymi miejscowościami: Bristol, Penzance, Plymouth, Torquay.
Obsługa pasażerów.
Automaty biletowe, przystanek autobusowy. Pociągi odjeżdżają ze stacji co godzinę.

</doc>
<doc id="1852359" url="https://pl.wikipedia.org/wiki?curid=1852359" title="Marek Złotek-Złotkiewicz">
Marek Złotek-Złotkiewicz

Marek Sławomir Złotek-Złotkiewicz (ur. 26 marca 1957 w Warszawie) – polski przedsiębiorca i działacz społeczny, wolnomularz, wielki mistrz Wielkiej Loży Narodowej Polski.
Życiorys.
W działalność w masonerii został przyjęty we Francji (w Wielkiej Loży Francji). Od roku 1991 działa w Wielkiej Loży Narodowej Polski, pełnił m.in. obowiązki jej wielkiego mistrza obrzędów (1991–1992), wielkiego skarbnika (1992–1997), wielkiego sekretarza (od 1998) oraz wielkiego namiestnika. Stopnie 4–32 nadano mu w 1993 w Bukareszcie, a 33 stopień uzyskał w USA. W 2006 został wybrany Wielkim Mistrzem WLNP. Pełnił tę funkcję w latach 2006-2012..

</doc>
<doc id="1852360" url="https://pl.wikipedia.org/wiki?curid=1852360" title="Dawlish Warren (stacja kolejowa)">
Dawlish Warren (stacja kolejowa)

Dawlish Warren – stacja kolejowa w Dawlish Warren, w hrabstwie Devon na linii kolejowej Exeter - Plymouth o znaczeniu lokalnym. Stacja bez trakcji elektrycznej. Stacja położona jest w estuarium rzeki Exe, niedaleko linii brzegowej kanału La Manche. Jest położona niedaleko szlaku South West Coast Path i rezerwatu przyrody "Dawlish Warren National Nature Reserve". Punkt początkowy wycieczek pieszych do Dawlish i Teignmouth brzegiem morza.
Ruch pasażerski.
Stacja w Dawlish Warren obsługuje ok. 94 252. pasażerów rocznie (dane za rok 2007). Posiada bezpośrednie połączenia z następującymi większymi miejscowościami: Bristol, Penzance, Plymouth, Torquay. 
Obsługa pasażerów.
Automaty biletowe, kasy, przystanek autobusowy, postój taksówek. Pociągi odjeżdżają ze stacji co godzinę.

</doc>
<doc id="1852361" url="https://pl.wikipedia.org/wiki?curid=1852361" title="Too Tough to Die Live">
Too Tough to Die Live

Too Tough to Die Live – koncertowy album Dee Dee Ramone'a nagrany w czerwcu 2001, podczas jego ostatniego występu w Nowym Jorku (w "Spa Club"). Wydany w 2003 roku przez wytwórnię Wanker Records.

</doc>
<doc id="1852363" url="https://pl.wikipedia.org/wiki?curid=1852363" title="Kategorie pociągów PKP">
Kategorie pociągów PKP



</doc>
<doc id="1852365" url="https://pl.wikipedia.org/wiki?curid=1852365" title="Kinosternon flavescens">
Kinosternon flavescens

Kinosternon flavescens – gatunek gada z podrzędu żółwi skrytoszyjnych.
Karpaks oliwkowy, oliwkowo-żółty lub oliwkowo-szary. Brzegi karpaksu są czasami bardziej żółte. Głowa i kończyny są podobnie ubarwione jak karpaks lecz z wyraźniej zaznaczonym kolorem żółtym. Żyją ponad 10 lat.
Długość ciała wynosi 8-16,8 cm.
Samice w maju lub czerwcu składają od 1 do 10 jaj barwy białej, kształtu eliptycznego , niewielkich rozmiarów – 23-31mm długości i 14-18 mm szerokości. Młode klują się po 90 do 118 dniach.
Odżywia się ślimakami, rakami, insektami, robakami, drobnymi rybami.
Występuje w Ameryce Północnej na terenie USA i Meksyku.

</doc>
<doc id="1852366" url="https://pl.wikipedia.org/wiki?curid=1852366" title="Kościół św. Barbary w Droszkowie">
Kościół św. Barbary w Droszkowie

Kościół św. Barbary w Droszkowie – kościół filialny parafii św. Mikołaja w Jaszkowej Górnej, położony w centrum Droszkowie.
Charakterystyka.
Jest to budowla jednonawowa, z wydzielonym prezbiterium, wielobocznie zakończonym i z wieżą na osi, zwieńczoną ostrosłupowym hełmem. Wieża dzielona wydatnymi gzymsami na kondygnacje. W przyziemiu znajduje się skromny barokowy portal. Świątynię pokrywa dwuspadowy dach, kryty blachą.
Historia.
Obecny kościół św. Barbary powstał w 1405 r. jako kaplica grzebalna dla mieszkańców Droszkowa. Jej fundatorem był Hering z Jaszkowej Górnej. Świątynię zbudowano w stylu gotyckim na planie prostokąta jako jednonawową, orientowaną. W 1631 r. kaplica posiadała na wyposażeniu m.in. ołtarze i dzwon. Na przełomie XVII i XVIII w. miała miejsce przebudowa kościoła połączona z jego barokizacją. O projekt i wykonanie nowego ołtarza i rzeźb zwrócono się najprawdopodobniej do lądeckiej pracowni wybitnego barokowego rzeźbiarza ziemi kłodzkiej, Michała Klarha. Na uwagę zasługują obrazy w stylu ludowego baroku śląskiego o tematyce związanej z fundacją i patronem kościoła, które zostały zasłonięte w XIX w. przez obrazy stacji drogi krzyżowej. W 1652 r. zawieszono dzwon na wieży. Po 1945 r. ograniczano się do kilku renowacji, pokrycia blachą dachu i umieszczenie bezwartościowych pod względem artystycznym ławek, obrazów i drobnego wyposażenia. Kościół remontowano w 1871 r. i 1971 r. Kościół został wpisany do rejestru zabytków w 1961 r.
Wnętrze świątyni.
Wewnątrz kościoła znajduje się barokowe wyposażenie, wykonane m.in. z drewna polichromowanego, w tym ołtarze z ok. 1750 r. i ambona z XVIII w. Część z nich przypisywana jest Michałowi Klahrowi. Ponadto znajdują się tu obrazy olejne z XVIII w. i nieliczne paramenty oraz naczynia liturgiczne oraz dzwon z 1652 r. na wieży. Pozostałe wyposażenie pochodzi głównie z XIX w.

</doc>
<doc id="1852367" url="https://pl.wikipedia.org/wiki?curid=1852367" title="Dawlish (stacja kolejowa)">
Dawlish (stacja kolejowa)

Dawlish – stacja kolejowa w mieście Dawlish, w hrabstwie Devon na linii kolejowej Exeter - Plymouth o znaczeniu regionalnym. Stacja bez trakcji elektrycznej. Stacja położona jest w bezpośredniej bliskości kanału La Manche, peron drugi graniczy wprost z morzem, co podczas sztormowej pogody powoduje zalewanie go przez wysokie fale.
Ruch pasażerski.
Stacja w Dawlish obsługuje ok. 369 000. pasażerów rocznie (dane za rok 2007). Posiada bezpośrednie połączenia z następującymi większymi miejscowościami: Bristol, Penzance, Plymouth, Torquay.
Obsługa pasażerów.
Automaty biletowe, kasy, przystanek autobusowy, postój taksówek, bufet, kiosk, parking na 80 miejsc samochodowych. Pociągi odjeżdżają ze stacji co pół godziny. Na stacji zatrzymują się niektóre pociągi pośpieszne.
Turystyka.
Stacja jest wykorzystywana przez letników i wycieczkowiczów z uwagi na interesujący krajobraz, jurajskie wybrzeże i samo położenie linii kolejowej. Leży przy szlaku South West Coast Path Punkt początkowy wycieczek pieszych do Dawlish Warren i Teignmouth brzegiem morza.

</doc>
<doc id="1852368" url="https://pl.wikipedia.org/wiki?curid=1852368" title="Wróżby">
Wróżby



</doc>
<doc id="1852369" url="https://pl.wikipedia.org/wiki?curid=1852369" title="Frederic Sackrider Remington">
Frederic Sackrider Remington

Frederic Sackrider Remington (ur. 4 października 1861 w Canton w stanie Nowy Jork, zm. 26 grudnia 1909 w Ridgefield) – amerykański malarz, rzeźbiarz, pisarz, specjalizujący się w przedstawianiu scen z Dzikiego Zachodu.
Rodzina i dzieciństwo.
Jego rodzicami byli Seth Pierre Remington (1830–1880) i Clara Bascomb Sackrider, których przodkowie w 1637 przybyli do Ameryki z Anglii. Z Remingtonami spokrewniony był malarz portrecista George Catlin.
Seth Pierre Remington służył przez cztery lata w stopniu pułkownika podczas wojny secesyjnej, po której przeniósł się z rodziną do Bloomington w stanie Illinois. Tam otrzymał posadę redaktora republikańskiego czasopisma „Republican”. W 1867 rodzina powróciła do Canton, a następnie, gdy Remington miał jedenaście lat, do Ogdensburga w stanie Nowy Jork. Tam przyszły artysta uczęszczał do szkoły wojskowej Vermont Episcopal Institute, gdzie otrzymał pierwsze lekcje rysunku. Zaczął malować karykatury kolegów szkolnych i ich portrety. W wieku szesnastu lat wyraził chęć zostania dziennikarzem, a zainteresowania sztuką miały być jego dodatkowym hobby.
Po skończeniu szkoły dostał się na Uniwersytet Yale, na wydział sztuki. Na uczelni malował karykatury sportowców. Jego pierwszą opublikowaną pracą była karykatura piłkarza z obandażowaną nogą, zamieszczona w studenckim czasopiśmie „Yale Courant”.
Kariera dziennikarska.
W 1879, z powodu ciężkiej choroby ojca (który zmarł rok później), opuścił Uniwersytet Yale. W wieku dziewiętnastu lat po raz pierwszy udał się na Dziki Zachód, do Montany. Został właścicielem rancza, ale nie odpowiadało mu trudne życie farmera. Po roku sprzedał ranczo i zajął się w rodzinnym mieście biznesem. W 1884 poślubił Evę Caten, powrócił do Kansas City, gdzie został właścicielem salonu. Młodej Caten nie odpowiadało życie żony właściciela salonu; po krótkim czasie zostawiła męża i powróciła do Ogdensburga. Remington zajął się na poważnie rysunkiem, a swoje prace zaczął sprzedawać. Gdy obrazy przynosiły odpowiedni dochód, postanowił powrócić do rodzinnych stron, związać się ponownie z żoną i wyjechać do Brooklynu. Rozpoczął studia w Art Students League w Nowym Jorku, dzięki czemu jego styl nabrał wyrazistości. Swoje prace począł publikować w „Collier’s” i „Harper’s Weekly”.
W 1886 Remington wyjechał do Arizony jako reporter czasopisma „Harper’s Weekly”; tam obserwował i relacjonował wojnę z indiańskim wodzem Geronimo. Podczas tej wyprawy wykonał wiele szkiców i zdjęć zabytków sztuki indiańskiej. Prace te posłużyły mu jako szkice do późniejszych obrazów. Przez kolejne lata współpracował również z pismem „Century Illustrated Magazine”, podróżował po zakątkach zachodniego pogranicza, wykonywał szkice które następnie wykorzystywał w pracach rzeźbiarskich i malarskich. Zajmował się pisarstwem i ilustrowaniem książek. W 1901 prezydent Theodore Roosevelt określił jego prace jako „najlepiej wyrażające ducha Ameryki”.
W 1891 otrzymał nagrodę Elected Associate przyznawane przez National Academy of Design.
Remington jako inspiracja w filmie.
Prace artysty inspirowały producentów westernów – na przykład jedna ze scen z filmu "Dyliżans", w reżyserii Johna Forda, została zaczerpnięta z jego obrazu.
W 1991 amerykańska telewizja publiczna Public Broadcasting Service w ramach cyklu "American Masters" nakręciła film dokumentalny w konwencji westernu "Frederic Remington: The Truth of Other Days" w reżyserii Toma Neffa, opowiadający o życiu Remingtona.
W jego postać wcielił się też aktor Nick Chinlund w miniserialu Rough Riders. Akcja toczy się podczas wojny hiszpańsko-amerykańskiej, a Remington przedstawiony został jako korespondent wojenny. Ukazano również jego współpracę z amerykańskim magnatem prasowym Williamem Randolphem Hearstem.
Remingtona uważa się za twórcę postaci kowboja oraz kierunku artystycznego "art movement". Był również inspiracją dla innych artystów m.in. Charles’a Mariona Russella i Charles’a Schreyvogela.

</doc>
<doc id="1852370" url="https://pl.wikipedia.org/wiki?curid=1852370" title="Fielding (krykiet)">
Fielding (krykiet)

Fielding − w krykiecie określa wszelkie akcje związane ze zbieraniem przez graczy z pola piłek wybijanych przez batsmana (odbijającego). Mają one na celu zmniejszenie liczby runów zdobytych przez przeciwników oraz eliminowanie batsmanów. Fielderzy (lub fieldsmani) mogą dotykać piłki każdą częścią swojego ciała, jeśli jednak ugrzęźnie ona w ubraniu (np. w kapeluszu lub kieszeni), piłka staje się martwa i drużyna odbijająca otrzymuje pięć karnych punktów z wyjątkiem sytuacji, gdy batsman nie próbował odbić lub uniknąć piłki.
W XIX i na początku XX wieku, w przypadku meczów testowych, fielding nie był uważany za istotną część gry w krykieta i gracze często nie starali się gdy przychodziło do zbierania toczących się piłek. Jednak wraz z nadejściem meczów jednodniowych (ODI) fielding stał się bardzo istotną częścią gry, gdyż dobra drużyna potrafi zmniejszyć wynik przeciwników o ponad 30 punktów w inningsie.
Pozycje fielderów i ich nazwy.
W drużynie krykietowej jest 11 graczy, z których jeden jest bowlerem a drugi wicket-keeperem, w związku z czym pozostałych 9 graczy może być rozstawionych na boisku w niemal dowolny sposób. O tym gdzie będą oni stali decyduje kapitan drużyny, który jest odpowiedzialny za strategię fieldingu. Kapitan może przesuwać swoich graczy po polu w niemal dowolnym momencie z wyjątkiem samej chwili wykonywania rzutu przez bowlera. Fielderzy nie mogą się poruszyć od momentu rozpoczęcia rozbiegu przez bowlera aż do chwili odbicia piłki.
Pozycje graczy mają swoje nazwy. Jest grupa podstawowych i często używanych pozycji, ale są i takie wykorzystywane bardzo rzadko. Jakkolwiek, nazwy te mają jedynie ułatwić komunikację między kapitanem a graczami oraz są ułatwieniem dla kibiców czy komentatorów. Pozycje nie są ustalone bezwzględnie i każda z nich ma swoje warianty.
Rysunek obok przedstawia większość możliwych pozycji fielderów na boisku, z założeniem, że batsman jest praworęczny. Strona boiska na lewo od praworęcznego batsmana (z jego punktu widzenia) jest nazywana on side (lub leg side), a ta z prawej strony off side. Dla leworęcznego batsmana nazwy i pozycje są odwrócone.
Podział boiska.
Strefa boiska okalająca pitch nazywa się "infield". Gracze znajdujący się w infieldzie są na tak zwanych "catching positions", czyli takich, których głównym zadaniem jest wyeliminowanie batsmana poprzez caught a nie zmniejszenie ilości zdobywanych przez niego runów. Duża liczba fielderów w infieldzie oznacza, że drużyna gra ofensywnie.
Strefa boiska znajdująca się między infieldem a granicą boiska ("boundary") to tak zwany outfield. Gracze znajdujący się tam koncentrują się głównie na odrzucaniu piłek toczących się po ziemi w stronę boundary w celu zapobiegnięcia zdobyciu większej ilości runów przez przeciwników. Ponadto gracze ci muszą łapać długie piłki, które zmierzają poza boisko, ale zostały wybite na tyle słabo, że fielder może ją chwycić.
Pozycje.
Slips
Gracze na pozycji slips koncentrują się na łapaniu tak zwanych "edges", czyli piłek, które batsman musnął kijem i te lecą na off side. W meczach testowych można zobaczyć od dwóch do (w ekstremalnych przypadkach) 9 graczy na tej pozycji, co określa się mianem "kordonu slipów".
Gully
Gully jest jakby przedłużeniem ewentualnego kordonu slipów. Gra niemal prostopadle do batsmana.
Point, Cover, Mid-off/Long-off
Gracze na tych pozycjach znajdują się na prawo od praworęcznego batsmana. W defensywnie ustawionej drużynie będą stać bliżej granicy boiska, a w ofensywnie ustawionej - bliżej batsmana. Te pozycje są często najgęściej obsadzonymi pozycjami, często dublując pozycję (np. jednoczesne występowanie short cover i deep cover) jako że w tym kierunku batsmani posyłają piłki najczęściej oraz dlatego że występują pewne ograniczenia dotyczące "on side".
Mid-on/Long-on, Mid-wicket, Square leg
Gracze na tych pozycjach znajdują się na lewo od praworęcznego batsmana. Ze względu na ograniczenia pozycji fieldingu graczy po tej stronie jest najczęściej mniej niż na "off side". Często te pozycje zostają nieobsadzone lub operują tam fielderzy stojący przy "boundary".
Fine leg
Ze względu na ograniczenia w ustawieniu graczy na boisku, pozycja fine leg jest często w ogóle nieobsadzona.
Long stop
W amatorskim krykiecie, gdy drużyna uważa wicket-keepera za kiepskiego, wykorzystuje się pozycję long stop do zbierania przepuszczonych przez niego piłek. Nie spotyka się jej w profesjonalnym krykiecie.
Third man
Pozycja znajdująca się za "kordonem slipów". W meczach, gdzie pojawiają się slipsi, nie pojawia się. Jednak w sytuacji, gdy kapitan ich nie wykorzysta, najczęściej ustanowi pozycję "third mana".
Modyfikatory pozycji.
Każda z wymienionych pozycji ma swoje modyfikatory, które pozwalają dokładniej określić miejsce w którym znajduje się fielder.
Deep, long
Operują przy granicy boiska, służą głównie zapobieganiu zdobywania "czwórek" i "szóstek" przez przeciwników.
Short
Blisko batsmana.
Silly
Bardzo blisko batsmana. Gracze na pozycjach silly to obok pozycji "bat pad" (lustrzanego odbicia silly point) jedyni fielderzy używający kasku, gdyż stoją tak blisko batsmana, że mogą nie mieć wystarczająco czasu na unik przed piłką lecącą w głowę. Na tych pozycjach najczęściej muszą grać najmłodsi gracze, gdyż jest to najmniej pożądana pozycja na boisku.
Square
Wzdłuż wyimaginowanego przedłużenia popping crease (linii bezpiecznej strefy batsmana)
Fine
Bliżej linii dzielącej boisko na pół wzdłuż pitchu (na on side i off side)
Wide
Dalej od linii dzielącej boisko na pół wzdłuż pitchu.
Forward
Bliżej końca pitchu okupowanego przez odbijającego batsmana.
Backward
Bliżej końca pitchu okupowanego przez bowlera i nieodbijającego batsmana.
Dodatkowo, komentatorzy często opisują takie detale w ustawieniu, używając takich określeń jak "gully jest dziś dalej niż zwykle" albo "mid-off stoi zbyt głęboko, powinien podejść bliżej."
Ograniczenia w ustawieniu fielderów.
Gracze mogą generalnie stać w dowolnych miejscach, jednak na przestrzeni lat ukształtowały się niewielkie ograniczenia w tej kwestii, które wyeliminowały pewne luki, które były wykorzystywane przez drużyny w niezbyt honorowy sposób (np. bodyline).
W momencie rzucenia piłki:
Jeśli któraś z tych zasad zostanie naruszona, sędzia przerywa grę i ogłasza no ball. Ponadto, jeśli gracz na bliskich łapiących pozycjach wykona ruch zanim batsman wykona odbicie, sędzia ogłasza martwą piłkę. Jakikolwiek ruch fieldera na bliskiej pozycji może albo być istotny przy wykonaniu danego odbicia albo najzwyczajniej rozproszyć batsmana a to jest niezgodne z duchem gry.
Taktyka fieldingu..
Kapitan musi zadecydować które pozycje obsadzić, a które pozostawić wolne. Dokonuje on tego najczęściej poprzez konsultację z bowlerem. Ustawienie graczy będzie różne dla różnych bowlerów, np. przy legspinnerze można ustawić leg slipa (lustrzane odbicie slipa) i bat pada, gdyż istnieje szansa, że źle odbite piłki polecą w ich stronę, ale ustawianie graczy na tych pozycjach przy offspinnerze raczej mijałoby się z celem, gdyż niewielka byłaby szansa, że batsman odbiłby piłkę na square drive, a zasadniczo zerowa na to, że spróbowałby wybicia na fine leg.
Atak i obrona.
Głównym problemem kapitana jest znalezienie złotego środka między defensywnym i ofensywnym polem. W ofensywnym polu, przy graczach ustawionych wyłącznie na pozycjach short, silly, slipach czy bat pad, batsman z łatwością jest w stanie wybić piłkę poza boisko. Jednak przy źle wymierzonym strzale ma też duże ryzyko bycia wyłapanym przez któregoś z graczy.
W defensywnym polu, niemal każda część boiska jest chroniona przez jakiegoś gracza. To w dużym stopniu zapobiega zdobywaniu "czwórek" oraz w sporym także "szóstek". Jednak batsmani mogą spokojnie zdobywać pojedyncze i podwójne runy, co jest utrudnione przy ofensywnym polu.
Wiele czynników wpływa na decyzję kapitana: sytuacja w meczu, jaki bowler bowluje, jak długo batsman znajduje się w creasie, jak zużyta jest piłka, stan pitchu, światło a nawet to jak blisko jest do przerwy w meczu.
Generalne założenia:
Off i on side.
Kapitan musi też podjąć decyzję dotyczącą liczby graczy na obu stronach boiska (on side i off side). Przy 9 fielderach do rozstawienia nie da się rozstawić ich po równo, ale nierówność może się wahać.
Przy określaniu ustawienia graczy na polu używa się formy cyfr połączonych kreską. I tak dla pola na którym jest 5 fielderów na off side i 5 na on side używa się określenia "5-4".
Zazwyczaj najwięcej fielderów znajduje się na off side, gdyż odbijanie w tę stronę jest dla batsmana wygodniejsze.
W atakującym polu może być 3-4 slipów, 1-2 gullych, co daje potencjalnie do 6 fielderów w tym rejonie. Najczęściej towarzyszyć im będą mid-on, mid-off i square lub fine leg, tworząc ustawienie "7-2". Jednak dwaj fielderzy na on side, wbrew pozorom, będą mieć mało pracy, gdyż bowlerzy będą konsekwentnie rzucać piłki w linii off.
Dla stworzenia bardziej defensywnego pola, gracze będą się przesuwać ze slipów i gully w nieobstawione części boiska, tworząc ustawienia "6-3" i "5-4".
Gdy bowluje legspinner, na on side może się znaleźć pięciu fielderów w przypadku atakującego pola, ale bardzo rzadko zdarza się, aby było ich tam więcej niż pięciu, choćby ze względu na ograniczenie związane z bodyline.
Specyficznym atakującym ustawieniem jest "leg side trap", gdy ustawia się graczy przy "boundary" na on side, a bowler będzie rzucał bouncery (krótko rzucane piłki, które po odbiciu lecą w stronę głowy batsmana), prowokując uderzenia typu hook, które źle wykonane mogą się kończyć wyłapaniem piłki przy granicy boiska.
Sprzęt.
Teoretycznie każdy fielder może używać kasku, ale tylko gracze na pozycjach silly lub bad pat wykorzystują kaski (choćby ze względu na ryzyko karnych runów, gdy piłka ugrzęźnie między kratką chroniącą szczękę a daszkiem). Gracze mogą mieć też ochraniacze pod ubraniem, i znów tylko gracze na pozycjach silly i bat pad ich używają, gdyż inaczej utrudniają one bieganie. Jednak wszyscy fielderzy noszą tzw. "cricket box", czyli ochraniacz na genitalia.
Jakkolwiek, żaden fielder poza wicket-keeperem nie może używać rękawic ani żadnej innej ochrony na dłonie czy palce, chyba że sędzia się zgodzi, np. ze względu na jakąś drobną kontuzję.
Twarde piłki krykietowe mogą latać z dużymi prędkościami. W historii przytrafiały się przypadki śmiertelne, ale są one rzadkie. W 1998 roku w meczu bengalskiego klubu z Dhaki, hinduski krykiecista Raman Lamba zginął po tym jak został uderzony piłką krykietową w czoło.
Specjalności fielderów.
Wielu krykiecistów specjalizuje się w konkretnych pozycjach i najczęściej będzie można ich zobaczyć w danym miejscu:

</doc>
<doc id="1852371" url="https://pl.wikipedia.org/wiki?curid=1852371" title="Teignmouth (stacja kolejowa)">
Teignmouth (stacja kolejowa)

Teignmouth – stacja kolejowa w mieście Teignmouth, w hrabstwie Devon na linii kolejowej Exeter - Plymouth o znaczeniu ponadregionalnym. Stacja bez sieci trakcyjnej. Jest położona przy szlaku South West Coast Path. Punkt początkowy i końcowy wycieczek pieszych do Dawlish i Dawlish Warren brzegiem morza.
Ruch pasażerski.
Stacja w Teignmouth obsługuje ok. 418 000 pasażerów rocznie (dane za rok 2007). Posiada bezpośrednie połączenia z następującymi większymi miejscowościami: Bristol, Penzance, Plymouth, Torquay. 
Obsługa pasażerów.
Automaty biletowe, kasy, przystanek autobusowy, postój taksówek, bufet, kiosk. Pociągi odjeżdżają ze stacji co pół godziny. Na stacji zatrzymują się niektóre pociągi pospieszne.

</doc>
<doc id="1852372" url="https://pl.wikipedia.org/wiki?curid=1852372" title="Mała Koszysta">
Mała Koszysta

Mała Koszysta (2014 m n.p.m.) – szczyt w Tatrach Wysokich, położony w grzbiecie Koszystej, oddzielającym Dolinę Waksmundzką od doliny Pańszczycy. Jest to jeden z najbardziej na północ wysuniętych dwutysięczników tatrzańskich.
Topografia.
Szczyt jest najbardziej wysuniętym na północ z trzech wierzchołków w grani Koszystej. Od strony południowej graniczy z Wielką Koszystą (2193 m), od południa natomiast opada długim grzbietem na Waksmundzką Przełęcz (1418 m). Masyw jest zbudowany z granitu i pokryty trawą.
Grzbiet od wierzchołka Małej Koszystej początkowo wiedzie na południowy zachód, potem zakręca na południe do Wielkiej Koszystej. Na północ od szczytu znajduje się żleb Trojak, zaś od grzbietu między Małą i Wielką Koszystą z okolic tzw. Strzałb w stronę doliny Pańszczycy opadają Głazów, Kamienisty i Bacowski Żleb. W grzbiecie opadającym na Waksmundzką Przełęcz można wyróżnić skaliste Waksmundzkie Ścianki oraz Pieski, spod których na Waksmundzką Polanę opada Waksmundzki Żleb. Od południa Mała Koszysta opada do kotła polodowcowego, Świstówki Waksmundzkiej, będącego górnym piętrem Doliny Waksmundzkiej. Na wschodnich zboczach masywu położone są Zadni i Skrajny Upłaz oraz Limbowa Ubocz.
Geologia.
Mała Koszysta jest zbudowana z granitoidów trzonu krystalicznego Tatr. Północne i północno-zachodnie zbocza zbudowane są ze skał osadowych: piaskowców i łupków oraz wapieni i dolomitów triasu. Znajdują się tu jaskinie: Jaskinia Koszowa, Wyżnia Koszowa Dziura i Koszowa Dziura.
Przyroda.
Zachowały się w niektórych miejscach partie pierwotnych lasów smrekowych z limbami. Stanowisko limby na Małej Koszystej jest uznawane za jedno z najwyżej położonych w Polsce i od 2002 roku monitorowane. Ciekawa flora. M.in. stwierdzono tutaj występowanie głodka mroźnego, goryczuszki lodnikowej, wierzby oszczepowatej, przymiotna węgierskiego i jarząba nieszpułkowego – bardzo rzadkich roślin, w Polsce występujących tylko w Tatrach i to w nielicznych tylko miejscach, a także sasanki wiosennej, rośliny występującej również w innych miejscach w Polsce, ale wszędzie bardzo rzadkiej. W rejonie przebywają niedźwiedzie.
Historia.
Masyw był od dawna wypasany i zwiedzany. Pierwsze udokumentowane wejścia na Wielką Koszystą prowadziły od strony Krzyżnego, natomiast przez Małą Koszystą prowadziła droga od Polany Waksmundzkiej. Jej pierwszego zimowego przejścia dokonali Witold Henryk Paryski i Stanisław Krystyn Zaremba 17–18 kwietnia 1931 r.
W 1932 r. cały masyw Koszystej wykupiony został od rodziny Uznańskich przez Skarb Państwa, a w 1936 r. w wyniku starań PTT objęty został ścisłą ochroną. Do tej pory jest obszarem ochrony ścisłej i nie prowadzą przez niego żadne szlaki turystyczne.
Pochodzenie nazwy "Koszysta" (dawniej także "Kosista") nie jest znane, być może pochodzi od koszenia okolicznych łąk, dawniej wypasanych.

</doc>
<doc id="1852374" url="https://pl.wikipedia.org/wiki?curid=1852374" title="Brodek (dopływ Skrzynczany)">
Brodek (dopływ Skrzynczany)

Brodek (Droszkowska Woda, niem. "Droschkauer Wasser") – potok, prawy dopływ Skrzynczany. 
Położenie geograficzne.
Potok stanowi granicę pomiędzy Górami Złotymi a Wzgórzami Rogówki w Kotlinie Kłodzkiej, a co za tym idzie fragment granicy pomiędzy Sudetami Środkowymi a Wschodnimi.
Charakterystyka.
Źródła Brodka w postaci licznych, drobnych potoczków znajdują się na zachodnich zboczach Wilczej Góry i Małej Wilczej Góry w Górach Złotych, na wysokości 520-540 m n.p.m., zaś ujście poniżej zabudowań Rogówki na wysokości ok. 370 m n.p.m. Długość potoku liczy ok. 5,1 km. Jeśli przyjmiemy, iż Brodek jest głównym ciekiem, to wówczas staje się dopływem Białej Lądeckiej, a jego ujście znajduje się na wysokości ok. 340 m n.p.m. w Ołdrzychowicach Kłodzkich. Z kolei długość potoku wzrasta do ok. 8,2 km.
Brodek płynie rozległą doliną wśród użytków rolnych. Poniżej Przełęczy Droszkowskiej przepływa przez Droszków, a dalej wzdłuż jego długości prowadzi lokalna droga przy której stoi kilka kamiennych figur i kapliczek. Przed połączeniem ze Skrzynczaną znajdował się stary młyn wodny.
Z doliny potoku roztaczają się widoki na Krowiarki i Masyw Śnieżnika za doliną Białej Lądeckiej oraz fragmentów południowo-zachodniej części Gór Złotych i Wzgórz Rogówki.
Turystyka.
Wzdłuż prawie całego biegu Brodka prowadzi szlak im. J. Szczypińskiego, prowadzący z Bystrzycy Kłodzkiej przez Ptasznik do Złotego Stoku.

</doc>
<doc id="1852375" url="https://pl.wikipedia.org/wiki?curid=1852375" title="Droszkowska Woda">
Droszkowska Woda



</doc>
<doc id="1852376" url="https://pl.wikipedia.org/wiki?curid=1852376" title="Totnes (stacja kolejowa)">
Totnes (stacja kolejowa)

Totnes – stacja kolejowa w mieście Totnes, w hrabstwie Devon na linii kolejowej Exeter - Plymouth o znaczeniu regionalnym. Stacja pozbawiona sieci trakcyjnej. Przez stację przebiega trzeci tor do połączeń ekspresowych.
Ruch pasażerski.
Stacja w Totnes obsługuje ok. 484 000 pasażerów rocznie (dane za rok 2007). Posiada bezpośrednie połączenia z następującymi większymi miejscowościami: Bristol, Penzance, Plymouth, Torquay.
Obsługa pasażerów.
Automaty biletowe, kasy, przystanek autobusowy, postój taksówek. Pociągi odjeżdżają ze stacji co pół godziny. Na stacji zatrzymują się niektóre pociągi pośpieszne.

</doc>
<doc id="1852377" url="https://pl.wikipedia.org/wiki?curid=1852377" title="Prom Starcross - Exmouth">
Prom Starcross - Exmouth

Prom Starcross - Exmouth - prom pasażerski w estuarium rzeki Exe łączący stację kolejową Starcross z Exmouth na lewym brzegu rzeki. Jest miejscem przeprawy przez rzekę dla szlaku turystycznego South West Coast Path. Prom jest dostępny ze stacji kolejowych w obu miejscowościach.

</doc>
<doc id="1852378" url="https://pl.wikipedia.org/wiki?curid=1852378" title="Prom Exmouth - Starcross">
Prom Exmouth - Starcross



</doc>
<doc id="1852380" url="https://pl.wikipedia.org/wiki?curid=1852380" title="Bielaczek (grzyb)">
Bielaczek (grzyb)



</doc>
<doc id="1852389" url="https://pl.wikipedia.org/wiki?curid=1852389" title="Riviera Line">
Riviera Line

Riviera Line – linia kolejowa łącząca Exeter z Paignton w hrabstwie Devon w Wielkiej Brytanii. Do stacji kolejowej Newton Abbot jest tożsama z linią Exeter – Plymouth. Rozstaw torów na całej trasie wynosi 1435 mm, linia nie jest zelektryfikowana. Po linii kursują pociągi pośpieszne CrossCountry i First Great Western.
Przebieg.
Linia kolejowa leży w obszarze atrakcyjnym turystycznie, samo położenie linii jest cenione przez turystów i traktowane jako atrakcja krajobrazowa. Początkowo linia biegnie estuarium rzeki Exe, następnie przejeżdża przez rezerwat "Dawlish Warren National Nature Reserve". Za stacją Dawlish Warren trasa prowadzi aż do Teignmouth równolegle do brzegu morza i szlaku South West Coast Path. Trasa Dawlish – Teignmouth uważana jest za jedną z najbardziej malowniczych w Anglii z uwagi na położenie. Jest również jedną z najdroższych w utrzymaniu w Wielkiej Brytanii ze względu na szkodliwą działalność morza. Między Paignton a Kingswear linia jest obsługiwana przez trakcję parową i kursuje od kwietnia do końca października.
Przewozy pasażerskie na linii.
Tabela przedstawia dynamikę przewozów pasażerskich na linii kolejowej.

</doc>
<doc id="1852391" url="https://pl.wikipedia.org/wiki?curid=1852391" title="Bielaczek owczy">
Bielaczek owczy



</doc>
<doc id="1852392" url="https://pl.wikipedia.org/wiki?curid=1852392" title="Torre (stacja kolejowa)">
Torre (stacja kolejowa)

Torre – stacja kolejowa na przedmieściach Torquay, w hrabstwie Devon na linii kolejowej Riviera Line. Stacja niewyposażona w sieć trakcyjną. W pobliżu stacji zabytkowa parowozownia kolei powietrznej.
Ruch pasażerski.
Stacja w Torre obsługuje ok. 133 305 pasażerów rocznie (dane za rok 2007). Posiada bezpośrednie połączenia z następującymi większymi miejscowościami: Bristol, Exeter, Paignton, Torquay. 
Obsługa pasażerów.
Automaty biletowe, przystanek autobusowy, postój taksówek. Pociągi odjeżdżają ze stacji co godzinę.

</doc>
<doc id="1852393" url="https://pl.wikipedia.org/wiki?curid=1852393" title="Naziemek białawy">
Naziemek białawy

Naziemek białawy ("Albatrellus ovinus" (Schaeff.) Kotl. &amp; Pouzar) – gatunek grzybów z rodziny naziemkowatych ("Albatrellaceae").
Systematyka i nazewnictwo.
Pozycja w klasyfikacji według Index Fungorum: "Albatrellaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1774 r. Jacob Christian Schaeffer nadając mu nazwę "Boletus ovinus". Obecną, uznaną przez Index Fungorum nazwę nadali mu w 1957 r. František Kotlaba i Zdeněk Pouzar, przenosząc go do rodzaju "Albatrellus". 
Niektóre synonimy łacińskie:
Nazwę polską zaproponował Władysław Wojewoda w 2003 r. W polskim piśmiennictwie mykologicznym gatunek ten ma też inne nazwy: huba owcza, huba biaława, sarna, siarna bagnowa, żagiew owcza, bielaczek owczy Górale nazywają go pańscok. W atlasach grzybów zazwyczaj opisywany jest pod nazwą bielaczek owczy. 
Morfologia.
O średnicy 5-12 cm, nieregularny, powyginany, najpierw łukowaty, później płasko rozpostarty, okrągławy do elipsowatego; ostry brzeg zagięty w dół. Powierzchnia u młodszych owocników biaława, gładka, później popękana na poletka. Kolor górnej strony owocnika od siwożółtawego przez ochrowobrązowy do cytrynowooliwkowego.
Delikatne, okrągłe, białawe, później kremowe, a nawet żółte, względnie głęboko zachodzące na trzon. Po ugnieceniu żółknące, o bardzo małych porach (2-4 na 1 mm).
Wysokości 2-7 cm i grubości 1-3 cm, gładki, białawy, często ustawiony niecentrycznie. Płynnie przechodzi w kapelusz.
Biały, później żółtawy, mięsisty, o grzybowym smaku i delikatnym, migdałowym zapachu, najpierw delikatny, później twardy, czasem łykowaty. Smak zawsze łagodny.
Biały. Zarodniki prawie okrągławe, o rozmiarach 3,5-4,5 × 3,5 µm. Strzępki bez sprzążek.
Występowanie i siedlisko.
Występuje w Europie, w Ameryce Północnej, na Kaukazie i w Australii. Dawniej w Europie Środkowej był dość pospolity, obecnie jest rzadki (z wyjątkiem Alp, gdzie jest pospolity). W Polsce gatunek rzadki. Znajduje się na Czerwonej liście roślin i grzybów Polski. Ma status E – zagrożony wymarciem. Znajduje się na czerwonych listach gatunków zagrożonych także w Czechach, Danii i w Niemczech.
Rośnie w lasach typu iglastego, głównie w rejonach górskich pod drzewami iglastymi, szczególnie pod świerkiem. Owocuje latem i na jesieni (lipiec-październik) zazwyczaj w koloniach, na skraju górskich lasów świerkowych lub sosnowych, często na glebach zawierających wapń.
Znaczenie.
Grzyb jadalny, ale o mniejszej wartości, gdyż jest niezbyt smaczny, ponadto łykowaty i ciężkostrawny. Po wysuszeniu i zmieleniu nadaje się na przyprawy. 
Gatunki podobne.
Podobne są inne mało smaczne naziemki, na przykład naziemek ceglasty ("Albatrellus confluens"), który ma wysyp zarodników wyraźnie amyloidalny. Zdarza się, że grzyb ten jest mylony z kolczakami ("Hydnum") oraz żagwiami ("Polyporus") rosnącymi na drzewach.

</doc>
<doc id="1852394" url="https://pl.wikipedia.org/wiki?curid=1852394" title="Torquay (stacja kolejowa)">
Torquay (stacja kolejowa)

Torquay – stacja kolejowa w mieście Torquay, w hrabstwie Devon na linii kolejowej Riviera Line. Stacja bez trakcji elektrycznej. Na stacji zatrzymują się pociągi pospieszne.
Ruch pasażerski.
Stacja w Torquay obsługuje ok. 341 000 pasażerów rocznie (dane za rok 2007). Posiada bezpośrednie połączenia z następującymi większymi miejscowościami: Bristol, Exeter, Londyn, Paignton, Taunton. 
Obsługa pasażerów.
Automaty biletowe, przystanek autobusowy, postój taksówek. Pociągi odjeżdżają ze stacji co godzinę.

</doc>
<doc id="1852395" url="https://pl.wikipedia.org/wiki?curid=1852395" title="Tarka Line">
Tarka Line

Tarka Line – linia kolejowa w Anglii, w hrabstwie Devon ze stacji Exeter St Davids do Barnstaple. Nazwa linii jest zaczerpnięta z tytułu książki Henry’ego Williamsona "Tarka the Otter". Długość trasy wynosi 63 kilometry a przejazd trwa godzinę. Od 1991 r. linia jest utrzymywana w ramach współpracy partnerskiej z władzami lokalnymi hrabstwa Devon.
Historia.
Linia została otwarta w 1851 r. przez kompanię "The Exeter and Crediton Railway" a następnie w 1854 r. wydłużona przez nowego właściciela - "North Devon Railway". W latach dziewięćdziesiątych przystąpiła do programu aktywizującego Rail Ale Trail.
Wykorzystanie linii.
Tabela przedstawia ruch pasażerów na poszczególnych stacjach Tarka Line.

</doc>
<doc id="1852396" url="https://pl.wikipedia.org/wiki?curid=1852396" title="Naziemkowate">
Naziemkowate

Naziemkowate ("Albatrellaceae" Nuss) – rodzina grzybów znajdująca się w rzędzie gołąbkowców ("Russulales").
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do rodziny "Albatrellaceae" należą:
Polskie nazwy na podstawie pracy Władysława Wojewody z 2003 r.

</doc>
<doc id="1852399" url="https://pl.wikipedia.org/wiki?curid=1852399" title="Krusznica jadalna">
Krusznica jadalna



</doc>
<doc id="1852402" url="https://pl.wikipedia.org/wiki?curid=1852402" title="Równanie trzeciego stopnia">
Równanie trzeciego stopnia



</doc>
<doc id="1852404" url="https://pl.wikipedia.org/wiki?curid=1852404" title="Joshua">
Joshua



</doc>
<doc id="1852405" url="https://pl.wikipedia.org/wiki?curid=1852405" title="Barnstaple (stacja kolejowa)">
Barnstaple (stacja kolejowa)

Barnstaple – stacja kolejowa w mieście Barnstaple, w hrabstwie Devon na linii kolejowej Tarka Line. Stacja pozbawiona sieci trakcyjnej. Jest ostatnią, końcową stacją linii. W latach 1874–1979 była stacją węzłową, obsługującą połączenia z Bideford i Ilfracombe, zamknięte na mocy Beeching Axe.
Ruch pasażerski.
Stacja w Torquay obsługuje 172 130 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Exeterem.
Obsługa pasażerów.
Automaty biletowe, przystanek autobusowy, postój taksówek. Pociągi odjeżdżają ze stacji co godzinę. Stacja ma połączenie szlakiem dojściowym z South West Coast Path. Na stacji znajduje się kawiarnia, która została wyróżniona w 2009 r. w konkursie na najlepsze kawiarnie dworcowe.

</doc>
<doc id="1852407" url="https://pl.wikipedia.org/wiki?curid=1852407" title="Tyszyca">
Tyszyca

Tyszyca (ukr. Тишиця) – wieś na Ukrainie, w rejonie kamioneckim obwodu lwowskiego. Wieś liczy około 300 mieszkańców.
W II Rzeczypospolitej do 1934 samodzielna gmina jednostkowa w powiecie sokalskim w woj. lwowskim. 30 kwietnia 1934 roku została przyłączona do powiatu kamioneckiego w woj. tarnopolskim. Trzy miesiące później gmina została zniesiona (1 sierpnia 1934), a Tyszyca weszła w skład nowej zbiorowej gminy Dobrotwór
Po wojnie wieś weszła w struktury administracyjne Związku Radzieckiego.

</doc>
<doc id="1852408" url="https://pl.wikipedia.org/wiki?curid=1852408" title="Dartmoor Railway">
Dartmoor Railway

Dartmoor Railway – kolej w Anglii, w hrabstwie Devon, na trasie Yeoford - Okehampton. Długość linii wynosi 25 km. Jest odgałęzieniem linii Tarka Line.
Historia.
Linia została otwarta w r. 1871 i obsługiwała połączenia do Londynu i Plymouth. Zlikwidowana w r. 1972 na mocy tzw. Beeching Axe - rządowego planu likwidacji nierentownych kolei i infrastruktury kolejowej. Część linii została otwarta ponownie w r. 1997 decyzją władz hrabstwa, chcących ograniczyć ruch samochodowy w parku narodowym Dartmoor. Stacja jest odnowiona i utrzymana w stylu lat dwudziestych XX w. W r. 2008 linię Dartmoor Railway nabyła firma "Iowa Pacific Holdings", która uruchomiła połączenia weekendowe. Na całej trasie ruch przywrócono w 2009 r. na mocy porozumienia z władzami hrabstwa Devon. Linia funkcjonuje w dni wolne od pracy, obsługuje ją pięć kursów latem i trzy zimą.

</doc>
<doc id="1852409" url="https://pl.wikipedia.org/wiki?curid=1852409" title="Yeoford (stacja kolejowa)">
Yeoford (stacja kolejowa)

Yeoford – stacja kolejowa we wsi Yeoford, w hrabstwie Devon na linii kolejowej Tarka Line. Stacja bez sieci trakcyjnej. Jest stacją węzłową; odchodzi stąd dwudziestopięciokilometrowa trasa Dartmoor Railway.
Ruch pasażerski.
Stacja w Torquay obsługuje ok. 7 445 pasażerów rocznie (dane za rok 2007). Posiada bezpośrednie połączenia z Exeterem i Barnstaple. Pociągi odjeżdżają ze stacji co godzinę.

</doc>
<doc id="1852411" url="https://pl.wikipedia.org/wiki?curid=1852411" title="Gitara Dobro">
Gitara Dobro



</doc>
<doc id="1852414" url="https://pl.wikipedia.org/wiki?curid=1852414" title="Ján Dopjera">
Ján Dopjera



</doc>
<doc id="1852415" url="https://pl.wikipedia.org/wiki?curid=1852415" title="Zbrojnik">
Zbrojnik



</doc>
<doc id="1852416" url="https://pl.wikipedia.org/wiki?curid=1852416" title="Sutra doskonałego oświecenia">
Sutra doskonałego oświecenia

Sutra doskonałego oświecenia (sanskryt "Mahāvaipulya pūrṇabuddhasūtra prassanārtha sūtra"; chiń. trad. 圓覺經, chiń. upr. 圆觉经, pinyin "Yuánjué jīng"; kor. 원각경 "Wŏn’gak kyŏng"; jap. 円覚経 "Engaku-kyō"; wiet. "Viên Giác kinh") – apokryficzna sutra powstała w Chinach w VIII wieku. Związana ze szkołami: chan i huayan.
Uwagi wstępne.
Ta apokryficzna sutra powstała w Chinach zapewne na początku VIII lub jeszcze pod koniec VII w. Jej tematyczny zakres pozwala na wniosek, że została stworzona przez autorów związanych z takimi tradycjami jak chan i huayan. Sutra ta szybko stała się niezwykle popularna i wpływowa we wszystkich nastawionych na medytację szkołach buddyzmu chińskiego, zwłaszcza w środowisku chanistycznym. Jej popularność przekroczyła granice i wkrótce była szeroko znana w całej wschodniej Azji.
Niezwykłą popularność sutra ta zyskała w Korei, w której stała się częścią regularnej praktyki w klasztorach głównej tradycji buddyjskiej tego kraju – chogye.
Również w Japonii cieszyła się pewną popularnością, jednak na mniejszą skalę i nigdy nie dorównała w tym Chinom i Korei.
Popularność tej sutry wynikała głównie z dwóch faktów. Zawierała ona metafizyczny wymiar soteriologii właściwy dla krajów wschodnioazjatyckich. Jest przy tym zwięzła i zogniskowana na najważniejszych teoretycznych zagadnieniach dotyczących natury oświecenia. Te tematy były najważniejsze w okresie dojrzewania wschodnioazjatyckiego buddyzmu. Są one dyskutowane w ramach wzorca ustalonego przez tak znaczące teksty, jak: "Przebudzenie wiary w mahajanie" i "Wadżrasamadhi sutra". Nie bez znaczenia były także metodologiczne wpływy przedbuddyjskich systemów, jak konfucjanizm i taoizm.
Drugim faktem, który wpłynął na popularność tej sutry, jest jej praktyczność w sprawach medytacji. Tym różniła się od większości sutr indyjskich, bardziej abstrakcyjnych. Tak więc sutra ta zawiera bezpośrednie instrukcje związane z medytacją i wszystkimi innymi tematami takimi, jak np.: klasztorne rytuały, wyznania złych uczynków, rola znalezienia odpowiedniego nauczyciela, utrzymanie prawidłowych relacji z nauczycielem itd. Duża część wyjaśnień związanych z medytacją nie jest tylko opisowa, lecz przekracza ten poziom i staje się czynna, „wykonawcza”. Oznacza to, że tylko czytanie tych fragmentów sutry jest samo w sobie ćwiczeniem medytacyjnym.
Sutra ta nie tylko wyjaśnia czytelnikom filozofię, która legła u podstawy samadhi, ale bezpośrednio prowadzi do niego poprzez ćwiczenia wymierzone w jego osiągnięcie w trakcie czytania.
Podłoże powstanie sutry.
Sutra mogła powstać w Chinach wyłącznie dlatego, że właśnie ok. VIII w. buddyzm w tym kraju wszedł w trzecią fazę rozwoju. Rozwój ten trwał co najmniej 700 lat.
Czterema głównymi szkołami chińskimi stały się tiantai, huayan, jingtu i chan.
Chociaż ostatecznie rola szkół tiantai i huayan zaczęła się zmniejszać (ich wielkie wpływy nie przetrwały w późniejszym buddyzmie chińskim), to ich nauki wpłynęły na ukształtowanie się filozofii szkoły chan. Szkoła huayan osiągnęła natomiast wielkie wpływy w Korei ("hwaŏm") i chociaż została przygaszona przez szkołę sŏn (odpowiednik chińskiego chanu), to sŏn był pod jej wpływem w dużo większym stopniu niż chan, gdyż pod wpływem zewnętrznych warunków (konfucjańska dynastia Chosŏn, panująca od XIV w., pragnęła całkowitego zniszczenia buddyzmu) doszło do rozwoju tendencji zjednoczeniowych.
Najbardziej zbliżonymi tekstami do "Sutry doskonałego oświecenia" są: "Przebudzenie wiary w mahajanie" (ze wszystkich tekstów wykazuje najwięcej podobieństw w sformułowaniach metafizycznych i soteriologicznych). Oba te teksty wykazują z kolei pewne podobieństwa do "Sūraṃgama sūtra" – "Sutry samadhi heroicznego marszu". Również wspomniane powyżej (i nie wspomniane) teksty chanu, także miały swój wpływ na tę sutrę.
Najważniejszą różnicą pomiędzy "Sutrą doskonałego oświecenia" a tymi tekstami jest to, że jest ona pod dużym wpływem chanu, a więc tym samym nie wdaje się w rozwlekłe metafizyczne dyskusje, np. na temat „świadomości magazynującej” ("ālayavijñāna"). Unika także ona charakterystycznych dla sutr indyjskich powtórzeń.
Chiny i Korea.
Sutra ta po raz pierwszy wymieniona jest w katalogu buddyjskich tekstów "Kaiyuan" z 726 r. Było to tłumaczenie Buddhatrāty (長壽二年), prawdopodobnie z 693 r. Zostało dokonane w klasztorze Baima. Pełny tytuł sutry to: "Dà fāngguăng yuánjué xiūduōluó liǎoyì jīng". W katalogu "" znajduje się pod nr. 400. W katalogu "Taishō shinshū daizōkyō" znajduje się pod nr. 842. W nowych tłumaczeniach koreańskich "Hangul taejanggyŏng kanhaeng mongnok" znajduje się pod nr. 812.
Sutra ta była bardzo wysoko ceniona przez Guifenga Zongmiego (780–841), wybitnego mistrza chan i zarazem patriarchy szkoły huayan. Zongmi cenił tę sutrę za to, że oferowała zarówno treści filozoficzne, jak i praktyczne; jasno i zwięźle opisywała nastawienie i mechanizmy związane z praktyką medytacji równocześnie z solidnym umiejscowieniem w metafizycznych i soteriologicznych aspektach huayan. Jedną z jego głównych prac było dzieło "Wielki komentarz do „Sutry doskonałego oświecenia”" (chiń. "Yuanjue jing dashu").
Prace Zongmiego wywarły wielki wpływ na mnichów koreańskich i stąd zapewne wzięła się olbrzymia popularność "Sutry doskonałego oświecenia" w Korei.
Natomiast w Chinach komentarze Zongmiego do tej sutry, same stały się popularnym przedmiotem komentarzy aż poprzez okres dynastii Qing. Wśród najsłynniejszych takich komentarzy znajdują się prace cesarza Xiaozonga (1127–1194) i mnicha z okresu Ming – Deqinga (1546–1623).
W Korei sutra ta stała się jeszcze popularniejsza niż w Chinach, gdyż była używana przez mistrzów sŏn. Jednak – mimo że została napisana przez członków pokolenia Wŏnhyo (617–686) – stała się popularna dopiero po prawie 400 latach od czasu jej powstania. Otóż chan dotarł do Korei dopiero w VIII i IX w. i prezentował niezwykle mocne nastawienie przeciwko wszelkim sutrom i innym pisanym tekstom, co widać z działalności takich mistrzów sŏn jak Toŭi (zm. 825) i Muyŏm (801–888). To antyscholastyczne nastawienie i przedstawianie nauk szkół doktrynalnych jako podrzędnych do „bezpośredniego przekazu z umysłu do umysłu” i „bezjęzykowych” nauk blokowało zainteresowanie sutrami. Tak więc, skoro odrzucano autentyczne sutry, tym bardziej nie było miejsca na sutry podejrzanego pochodzenia, w tym apokryficzne.
Pierwsza znacząca wzmianka w buddyjskiej koreańskiej literaturze pojawiła się w pracach Ŭich'ŏna (1055–1101), ważnego badacza ze szkoły hwaŏm (chiń. huayan) i popularyzatora szkoły ch'ŏnt'ae (chiń. tiantai). W swojej pracy "Taegak kuksa munjip" zamieścił on krótki esej o tej sutrze "Kang „Wŏngak kyŏng” palsa".
Najbardziej odpowiedzialnym za wpływ tej sutry na koreański sŏn był mistrz Chinul (1158–1210), którego działalność wytyczyła kierunek sŏnu właściwie w całej jego późniejszej historii. Do popularyzacji tej sutry przyczynił się zapewne jego tekst "Chinsim chiksŏl" (Bezpośrednie wyjaśnienie Prawdziwego Umysłu). Komentator sutry Zongmi był bardzo ceniony w Korei, a gdy sam Chinul napisał "Pŏpjip pyŏrhaeng nok chŏryo pyŏng ip sagii" – tekst komentujący wczesny tekst Zongmiego – droga do szerokiej percepcji sutry została otwarta i stała się ona tekstem kanonicznym. Tym samym – integralną częścią koreańskiej tradycji medytacyjnej.
Sutra ta była także często cytowana w tekstach ucznia Chinula, mistrza Hyesima (1178–1234), zwłaszcza w jego monumentalnej pracy "Sŏnmun yŏmsongjip".
Z trzech wybitnych mistrzów koreańskich, którzy wprowadzili nauki linji do Korei – Kyŏnghana Paeguna (1298–1374), T’aego Pou (1301–1382) i Naonga Hyegŭna (1320–1376) – największe zainteresowania tekstami wykazywał Kyŏnghan. W jego zapisanych naukach wielokrotnie pojawiają się cytaty z tej sutry lub odniesienia do niej. Z biografii T’aego wynika, że w 1137 r., podczas pobytu w klasztorze Pulgak studiował on "Sutrę doskonałego oświecenia" i odegrała ona instrumentalną rolę w jego wczesnym oświeceniu.
Głównym komentatorem tej sutry w Korei stał się mistrz sŏn Hamhŏ Tŭkt'ong (1376–1433), znany także jako Kihwa. Jego główną pracą związaną z tą sutrą jest dzieło "Taebanggwang wŏngak sudara yoŭi kyŏng sŏrŭi" (Komentarz do „Sutry doskonałego oświecenia”). Kihwa był niezwykle zaznajomiony z buddyjską literaturą i to pozwoliło mu na niezwykle drobiazgowe podejście do tej sutry i równocześnie niezwykle twórcze. Będąc doskonale obeznany z wszelkimi możliwymi błędami powstałymi przy tłumaczeniu i późniejszym kopiowaniu sutr, opracowując "Sutrę doskonałego oświecenia" zdecydował się na poprawienie błędów. Jego komentarz do tej sutry był studiowany w Korei od czasu jego powstania aż do dzisiejszych studiów w ramach koreańskiego monastycznego systemu edukacyjnego.
Sutra ta jest z kolei cytowana w dwu pracach wybitnego mistrza sŏn Sŏsana Taesy (1520–1604): "Samga Kwigam" (Przykłady z mistrzów trzech szkół) i "Sŏnga Kwigam" (Przykłady z mistrzów sŏn). Pierwsza praca poświęcona była wyjątkom z nauk nauczycieli taoizmu, konfucjanizmu i sŏnu. W części poświęconej sŏnowi znajdują się tak cytaty, jak i odniesienia do sutry. To samo dotyczy jego najbardziej wpływowego tekstu – "Sŏnga Kwigam" – który został napisany z myślą o uczniach sŏnu.
W późniejszym okresie dynastii Chosŏn – wrogiej buddyzmowi – odniesienia od tej sutry pojawiają się głównie w poezji, np. w "Soyodangjip" T’aenŭnga (1562–1649) i "Yŏngwŏldang taesa munjip" Ch'ŏnghaka (1570–1654).
Ostateczne uznanie sutry za tekst kanoniczny nastąpiło na początku XVIII w., gdy tekst ten został włączony od pierwszego ogólnego, klasztornego programu nauki. Został on stworzony w celu edukacji mniszek i mnichów i w zmodyfikowanej formie służy temu celowi do dzisiaj. Studia tekstów, jako część programu edukacyjnego, zostały wprowadzone przez mistrza Chiana Hwansŏnga (1664–1729). Najbardziej podstawowy kurs, zwany „kursem czterech nauk” (kor. "sagyo-kwa"), składał się ze studiów nad czterema tekstami tradycji chińskiej mahajany; były nimi "Sūraṃgama sūtra", "Przebudzenie wiary w mahajanie", "Sutra Diamentowa" i "Sutra doskonałego oświecenia".
Tytuł i budowa sutry.
"Sutra doskonałego oświecenia" jest tłumaczeniem popularnego skróconego tytułu tekstu – "Yuánjué jīng". Znak 圓 ("yuán") oryginalnie znaczył „okrągły”, ale zawierał konotacje z „całkowity”, „dopełniony” czy „doskonały”. Znak 覺 ("jué") oznacza „przebudzenie”, „urzeczywistnienie” lub „stanie się oświeconym”. Znak 經 ("jīng"), pierwotnie oznaczający książkę, stopniowo – pod wpływem buddystów – zaczął zmieniać znaczenie na „kanoniczny tekst” – „sutrę”.
Sutra ta podzielona jest na dwanaście części oraz krótką część wstępną. Dwanaście rozdziałów ułożonych jest w taki sposób, że najbardziej istotne i „nagłe” dyskusje pojawiają się we wcześniejszych rozdziałach, a bardziej „funkcjonalne” i „stopniowe” rozmowy pojawiają się później.

</doc>
<doc id="1852419" url="https://pl.wikipedia.org/wiki?curid=1852419" title="Kohlow">
Kohlow



</doc>
<doc id="1852420" url="https://pl.wikipedia.org/wiki?curid=1852420" title="Klein Lubbichow">
Klein Lubbichow



</doc>
<doc id="1852421" url="https://pl.wikipedia.org/wiki?curid=1852421" title="Friedrichswille">
Friedrichswille



</doc>
<doc id="1852422" url="https://pl.wikipedia.org/wiki?curid=1852422" title="Bahnhof Hermania">
Bahnhof Hermania



</doc>
<doc id="1852423" url="https://pl.wikipedia.org/wiki?curid=1852423" title="Klein Lübbichow">
Klein Lübbichow



</doc>
<doc id="1852424" url="https://pl.wikipedia.org/wiki?curid=1852424" title="Matschdorf">
Matschdorf



</doc>
<doc id="1852425" url="https://pl.wikipedia.org/wiki?curid=1852425" title="Görbitsch">
Görbitsch



</doc>
<doc id="1852427" url="https://pl.wikipedia.org/wiki?curid=1852427" title="Sonnenburg">
Sonnenburg



</doc>
<doc id="1852428" url="https://pl.wikipedia.org/wiki?curid=1852428" title="Rampitz">
Rampitz



</doc>
<doc id="1852430" url="https://pl.wikipedia.org/wiki?curid=1852430" title="Sampford Courtenay (stacja kolejowa)">
Sampford Courtenay (stacja kolejowa)

Sampford Courtenay – stacja kolejowa w hrabstwie Devon na linii kolejowej Dartmoor Railway. Stacja niewyposażona w sieć trakcyjną. Jest jedyną stacją pośrednią na linii.
Ruch pasażerski.
Ruch pasażerski na tej stacji jak i na całej linii odbywa się wyłącznie w niedzielę - linię obsługują trzy pociągi dziennie. Stacja posiada połączenie z Okehampton, Crediton i Exeterem.

</doc>
<doc id="1852432" url="https://pl.wikipedia.org/wiki?curid=1852432" title="Groß Gandern">
Groß Gandern



</doc>
<doc id="1852433" url="https://pl.wikipedia.org/wiki?curid=1852433" title="Crediton (stacja kolejowa)">
Crediton (stacja kolejowa)

Barnstaple – stacja kolejowa w mieście Crediton, w hrabstwie Devon na linii kolejowej Tarka Line. Stacja obsługuje również linię Dartmoor Railway, choć nie jest dla niej węzłową. Stacja pozbawiona sieci trakcyjnej. 
Ruch pasażerski.
Stacja w Crediton obsługuje ok. 27 422 pasażerów rocznie (dane za rok 2007). Posiada bezpośrednie połączenia z Exeterem i Barnstaple. Pociągi odjeżdżają ze stacji co godzinę.
Obsługa pasażerów.
Automaty biletowe, przystanek autobusowy, postój taksówek, kawiarnia. Na stacji znajduje się kawiarnia, która została wyróżniona w 2009 r. w konkursie na najlepsze kawiarnie dworcowe.

</doc>
<doc id="1852434" url="https://pl.wikipedia.org/wiki?curid=1852434" title="Klein Gandern">
Klein Gandern



</doc>
<doc id="1852435" url="https://pl.wikipedia.org/wiki?curid=1852435" title="Wildenhagen">
Wildenhagen



</doc>
<doc id="1852436" url="https://pl.wikipedia.org/wiki?curid=1852436" title="Eggesford (stacja kolejowa)">
Eggesford (stacja kolejowa)

Eggesford – stacja kolejowa we wsi Eggesford, w hrabstwie Devon na linii kolejowej Tarka Line. Jest mijanką na jednotorowej linii. Stacja niewyposażona w sieć trakcyjną.
Ruch pasażerski.
Stacja w Eggesford obsługuje ok. 18 658 pasażerów rocznie (dane za rok 2007). Posiada bezpośrednie połączenia z Exeterem, Crediton i Barnstaple. Pociągi odjeżdżają ze stacji co godzinę.
Obsługa pasażerów.
Automaty biletowe, przystanek autobusowy, kasa biletowa.

</doc>
<doc id="1852438" url="https://pl.wikipedia.org/wiki?curid=1852438" title="Tornow">
Tornow



</doc>
<doc id="1852439" url="https://pl.wikipedia.org/wiki?curid=1852439" title="Spudlow">
Spudlow



</doc>
<doc id="1852442" url="https://pl.wikipedia.org/wiki?curid=1852442" title="Tschernow">
Tschernow



</doc>
<doc id="1852443" url="https://pl.wikipedia.org/wiki?curid=1852443" title="King’s Nympton (stacja kolejowa)">
King’s Nympton (stacja kolejowa)

King’s Nympton – stacja kolejowa 44 km od Exeter St Davids obsługująca kilka wsi, w tym King’s Nympton, w hrabstwie Devon na linii kolejowej Tarka Line. Stacja bez trakcji elektrycznej.
Ruch pasażerski.
Stacja w King’s Nympton obsługuje ok. 1 033 pasażerów rocznie (dane za rok 2007). Posiada bezpośrednie połączenia z Exeterem, Crediton i Barnstaple. Pociągi odjeżdżają ze stacji co godzinę.
Obsługa pasażerów.
Automaty biletowe, przystanek autobusowy.

</doc>
<doc id="1852444" url="https://pl.wikipedia.org/wiki?curid=1852444" title="Kietzerbusch">
Kietzerbusch



</doc>
<doc id="1852445" url="https://pl.wikipedia.org/wiki?curid=1852445" title="Oetscher">
Oetscher



</doc>
<doc id="1852446" url="https://pl.wikipedia.org/wiki?curid=1852446" title="Sandow">
Sandow

Osoby o tym nazwisku:

</doc>
<doc id="1852447" url="https://pl.wikipedia.org/wiki?curid=1852447" title="Historia Zagórza">
Historia Zagórza

Zagórz jako wieś założono w XIV wieku. W roku 1343 była tu już kaplica filialna parafii w Porażu. Pierwsze wzmianki odnotowują osadę o nazwie "Sagorsze", "Sogorsch" do roku 1505 "in districto sanociensis". 
W 1412 właścicielem Zagórza był Jan z Tarnawy (Tarnawa). Własność szlachecka Mikołaja z Tarnawy (Tarnawski). Spory sądowe Tarnawskich z Kmitami z Sobnia. W roku 1449 Jan Steczkowicz z Tarnawy "Tarnawski" zapisał część ze swych dóbr w wysokości 300 grzywien swojej żonie Zofii we wsiach Czaszyn, Tarnawa, Poraż, Osławica, Zagórz, Wielopole (obecnie część Zagórza), Łukowe i Serednie (obecnie Średnie Wielkie). Tarnawscy jako właściciele Zagórza byli również posiadaczami dóbr w Karlikowie, Płonnej, Wielopola, części Wysoczan, Smolnika, Łukowego. 
Od roku 1490 Zagórz był własnością Piotra Kmity z Wiśnicza starosty spiskiego. W następnych latach w Zagórzu mieścił się dwór panów Tarnawskich. W roku 1505 dzierżawcą królewskim wsi Zagórz był Rafał Komarnicki. Kolejni więksi właściciele ziemscy to Stadniccy Andrzej Samuel Stadnicki ((zm. 1678) kasztelan lubaczowski, potem przemyski), Ossolińscy i Łobaszewscy Łada (herb szlachecki), Krasiccy, Franciszek Truskolaski, Wincenty Rylski, dr Erazm Łobaczewski, Stanisław Łobaczewski, Zygmunt Łobaczewski, baron Adam Gubrynowicz.
W roku 1710 w Zagórzu nad Osławą hr. Jan Adam Stadnicki wojewoda wołyński, zbudował obronny klasztor-twierdzę oo. Karmelitów, od 1713 również jako klasztor szpital dla inwalidów wojennych. W 29 listopada 1772 roku w klasztorze miał miejsce pierwszy pożar. Ukryli się tu i bronili konfederaci barscy przed ostrzeliwaniem, a wojska rosyjskie oblegały klasztor. "Teresa z hrabiów na Żmigrodzie Stadnickich, herbu Śreniawa, Ossolinska, Wojewodzina, Wołynska w Rymanowie, zmarła dn. 6 maja 1776 r. w Zagórzu u OO. Karmelitów pochowana" (według tablicy w kościele w Lesku). Klasztor został zamknięty dekretem zaborczym, cesarza Józefa II, w roku 1789. Pod koniec roku 1830 pożar zniszczył klasztor.
W połowie XIX wieku właścicielami posiadłości tabularnej Zagórz byli Wincenty i Magdalena Rylscy. W 1905 Stanisław Łobaczewski posiadał we wsi obszar 531,7 ha. W 1911 właścicielem tabularnym był Zygmunt Łobaczewski i wspólnicy, posiadający 525 ha.
W polskiej literaturze XIX wieku Zagórz oraz klasztor zasłynęły dzięki Zygmuntowi Kaczkowskiemu, który w cyklu powieści "Ostatni z Nieczujów" opisał znajdujący się w nim legendarny "grób Nieczui". W roku 1880 wieś liczyła 1639 mieszkańców (w tym Polaków, Rusinów, Niemców i Anglików), oraz 205 domów. Przed rokiem 1876 była tu już stacja kolejowa i dworzec na tzw. "Nowym Zagórzu". Linia kolejowa obsługiwała kierunki do Łupkowa po Medzilaborce, oraz Sanok i Chyrów. Zagórz ma dwa dworce kolejowe obsługujące dwie niezależne linie. W roku 1872 Zagórz podłączono do Pierwszej Węgiersko-Galicyjskiej Drogi Żelaznej (Budapeszt-Łupków-Stary Zagórz-Przemyśl), a w roku 1884 do Galicyjskiej Kolei Transwersalnej (Stróże-Jasło-Krosno-Sanok-Nowy Zagórz).
W roku 1914 wieś liczyła 2400 mieszkańców (w tym 1200 Polaków, 600 Żydów oraz pozostałe społeczności). Jeszcze przed rokiem 1914 miejscowa ludność pracowała w licznych kopalniach ropy naftowej znajdujących się na terenie wsi. W okresie walk polsko-ukraińskich w roku 1918 w Zagórzu zorganizował się Komitet Obrońców Węzła Zagórskiego, składający się z kolejarzy oraz członków Sokoła. W tym też okresie zagórscy kolejarze we własnym zakresie zbudowali pociąg pancerny, który utrzymywał "porządek" na odcinku linii kolejowej Zagórz – Szczawne – Komańcza – Łupków.
II wojna światowa.
1 września 1939 - powstał w Zagórzu Ochotniczy Pluton Samoobrony w celu ochrony linii kolejowej, którego członkowie wspierali m.in. ewakuację ludności.Walki obronne z nacierającymi wojskami hitlerowskimi toczyła 3 Brygada Górska dowodzona przez płk. Jana Kotowicza wchodząca w skład grupy operacyjnej gen. bryg. Kazimierza Orlika-Łukoskiego. W dniu 9 września 1939 r. przez Lesko do Ustrzyk wycofywali się żołnierze batalionu Obrony Narodowej "Sanok" (dowódca batalionu kpt. Tadeusz Kuniewski) i toczyli walki w celu opóźnienia marszu Niemców na wschód. Do 12 września 1939 Zagórza bronił Ochotniczy Pluton Samoobrony.
12 września 1939 po agresji Niemiec na Polskę, wkroczyły do Zagórza jednostki Wehrmachtu, radośnie witane przez ukraińskich nacjonalistów..
W Zagórzu działała w czasie wojny Placówka Zagórz nr X. OP-23, AK, którą dowodził Alojzy Bełza ps. „Alik” od V 1943 do I 1944 prowadząc działalność dywersyjną i sabotażową. W konspirację zaangażowani była – Olga Sulimirska, właścicielka dworu w Zasławiu, (gdzie był obóz pracy przymusowej) i rodziny Krasickich i Gubrynowiczów a ich zameczek, przy drodze do Poraża, był ważnym ogniwem akowskiej konspiracji w Obwodzie Sanok. Proboszcz – Ks. Władysław Wójcik – za pomoc udzielaną dla AK i uciekinierom został aresztowany i wywieziony do Oświęcimia. Od stycznia 1944 r. Placówką tut. AK dowodził ppor. Stanisław Żebrowski „Zebra”. 
13 września 1944 r. wieś została wyzwolona przez oddziały radzieckie wchodzące w skład 30 i 107 korpusu armijnego 1 armii gwardii. Kwatera poległych żołnierzy sowieckich znajduje się w dzielnicy Nowy Zagórz.

</doc>
<doc id="1852448" url="https://pl.wikipedia.org/wiki?curid=1852448" title="Leissow">
Leissow



</doc>
<doc id="1852450" url="https://pl.wikipedia.org/wiki?curid=1852450" title="Tadeusz Myśliwiec">
Tadeusz Myśliwiec

Tadeusz Myśliwiec (ur. 16 września 1929, zm. 7 maja 2000) – polski samorządowiec, wieloletni wiceprezydent Legnicy, w roku 1984 oraz 1990 pełniący obowiązki prezydenta Legnicy.
Absolwent Wydziału Prawa Uniwersytetu Wrocławskiego. Prawie całe życie przepracował w strukturach samorządowych Legnicy. Przez jedenaście lat pełnił funkcję wiceprezydenta miasta ds. Oświaty, Kultury i Służby Zdrowia. Dwukrotnie, w 1984 i 1990 r. pełnił obowiązki prezydenta miasta.
W 2000 pośmiertnie wyróżniony tytułem Honorowego Obywatela Legnicy.
Imieniem Tadeusza Myśliwca nazwano ulicę na legnickich Bielanach.

</doc>
<doc id="1852452" url="https://pl.wikipedia.org/wiki?curid=1852452" title="Devonport (stacja kolejowa)">
Devonport (stacja kolejowa)

Devonport – stacja kolejowa w Plymouth, w hrabstwie Devon na liniach kolejowych Exeter - Plymouth i Cornish Main Line. Stacja pozbawiona sieci trakcyjnej. Jest ostatnią stacją w hrabstwie na linii kolejowej.
Ruch pasażerski.
Stacja w Devonport obsługuje ok. 17 450 pasażerów rocznie (dane za rok 2007). Posiada bezpośrednie połączenia z Exeterem, Plymouth i Penzance. Pociągi odjeżdżają ze stacji średnio co pół godziny.
Obsługa pasażerów.
Automaty biletowe, przystanek autobusowy.

</doc>
<doc id="1852454" url="https://pl.wikipedia.org/wiki?curid=1852454" title="St Budeaux Ferry Road">
St Budeaux Ferry Road

St Budeaux Ferry Road – stacja kolejowa na przedmieściach Plymouth w hrabstwie Devon na liniach kolejowych Exeter - Plymouth i Cornish Main Line. Stacja bez sieci trakcyjnej. Jest równoległa do St Budeaux Victoria Road na linii Tamar Valley Line.
Ruch pasażerski.
Stacja obsługuje 1068 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Exeterem, Plymouth i Penzance. Pociągi zatrzymują się na stacji średnio co pół godziny tylko w godzinach szczytu.
Obsługa pasażerów.
Automaty biletowe, przystanek autobusowy.

</doc>
<doc id="1852455" url="https://pl.wikipedia.org/wiki?curid=1852455" title="St Budeaux Victoria Road">
St Budeaux Victoria Road

St Budeaux Victoria Road – stacja kolejowa na przedmieściach Plymouth w hrabstwie Devon na linii kolejowej Tamar Valley Line. Stacja bez sieci trakcyjnej. Jest równoległa do St Budeaux Ferry Road na linii Cornish Main Line.
Ruch pasażerski.
Stacja obsługuje 3476 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Plymouth i Gunnislake. Pociągi zatrzymują się na stacji średnio co godzinę.
Obsługa pasażerów.
Automaty biletowe, przystanek autobusowy.

</doc>
<doc id="1852457" url="https://pl.wikipedia.org/wiki?curid=1852457" title="Keyham (stacja kolejowa)">
Keyham (stacja kolejowa)

Keyham – stacja kolejowa na przedmieściach Plymouth w hrabstwie Devon na liniach kolejowej Tamar Valley Line i Exeter - Plymouth. Stacja otwarta była do obsługi pobliskiej stoczni.
Ruch pasażerski.
Stacja obsługuje ok. 5 055 pasażerów rocznie (dane za rok 2007). Posiada bezpośrednie połączenia z Plymouth i Gunnislake. Pociągi zatrzymują się na stacji średnio co pół godziny na obu liniach łącznie.
Obsługa pasażerów.
Automaty biletowe, przystanek autobusowy.

</doc>
<doc id="1852459" url="https://pl.wikipedia.org/wiki?curid=1852459" title="Dockyard">
Dockyard

Dockyard – stacja kolejowa na przedmieściach Plymouth w hrabstwie Devon na liniach kolejowej Tamar Valley Line i Exeter - Plymouth.
Ruch pasażerski.
Stacja obsługuje ok. 4 924 pasażerów rocznie (dane za rok 2007). Posiada bezpośrednie połączenia z Plymouth i Gunnislake. Pociągi zatrzymują się na stacji średnio co pół godziny na obu liniach łącznie.
Obsługa pasażerów.
Automaty biletowe, przystanek autobusowy.

</doc>
<doc id="1852468" url="https://pl.wikipedia.org/wiki?curid=1852468" title="Wzgórze Przemysława">
Wzgórze Przemysława



</doc>
<doc id="1852475" url="https://pl.wikipedia.org/wiki?curid=1852475" title="Iwan Pidkowa">
Iwan Pidkowa



</doc>
<doc id="1852476" url="https://pl.wikipedia.org/wiki?curid=1852476" title="Wiesława Sós">
Wiesława Sós

Wiesława Sós, obecnie Wiesława Nagel (ur. 2 marca 1959) – polska piosenkarka pop, popularna na przełomie lat 80. i 90. w Polsce, znana z przeboju „Mój ty królewiczu”.
Życiorys.
W 1982 roku ukończyła Wydział Interpretacji Piosenki w Państwowej Szkole Muzycznej im. Fryderyka Chopina w Warszawie. Śpiewała z jazzowym zespołem Crash, a w 1986 roku razem z Dorotą Pruszkowską zajęła II miejsce na VII Przeglądzie Piosenki Aktorskiej we Wrocławiu za piosenkę „Taka gmina”. W tym samym roku obie artystki nagrały także duet „Kobieta kocha” na składankę "Opole '86". W roku 1987 Sós udzieliła się wokalnie w dwóch utworach na albumie Jerzego Rybińskiego pt. "Nasz podwójny świat".
Szerszą popularność zdobyła w roku 1988, kiedy to wystąpiła na XXV Krajowym Festiwalu Piosenki Polskiej w Opolu z piosenkami „Mój ty królewiczu” i „Jutro będę daleko”. Zdobyła wówczas Nagrodę im. Karola Musioła za utwór „Mój ty królewiczu”, który stał się przebojem. Dokonała także nagrania polskojęzycznej wersji hitu „I Should Be So Lucky” Kylie Minogue.
Jej debiutancka i jedyna płyta, zatytułowana "Wiesława Sós", ukazała się w 1989 roku nakładem wytwórni Wifon. Znalazło się na niej 10 piosenek, m.in. „Mój ty królewiczu”, „Jutro będę daleko” oraz kolejny przebój "Zrób to ze mną". W 1990 roku wystąpiła na festiwalu w Opolu z piosenkami „Ja nie znam pana” i „Nie ten film”. W tym samym roku pojawiła się także na albumie z coverami utworów Anny Jantar pt. "Piosenki Anny Jantar", w nagraniu „Nic nie może wiecznie trwać”.
Obecnie nie prowadzi już działalności artystycznej.

</doc>
<doc id="1852480" url="https://pl.wikipedia.org/wiki?curid=1852480" title="Frankfurter Wachensturm">
Frankfurter Wachensturm

Frankfurter Wachensturm (z niem. "szturm na strażnice we Frankfurcie") 3 kwietnia 1833 był nieudaną próbą rozpoczęcia rewolucji w Niemczech.
Przebieg.
Około 50 studentów zaatakowało żołnierzy oraz policjantów we Frankfurcie nad Menem, chcąc przejąć kontrolę nad skarbem Związku Niemieckiego, aby rozpocząć rewolucję. Atak nie udał się, ponieważ władze miasta zostały wcześniej poinformowane o zamiarach studentów.

</doc>
<doc id="1852481" url="https://pl.wikipedia.org/wiki?curid=1852481" title="Rafał Marceli Blüth">
Rafał Marceli Blüth

Rafał Marceli Blüth (ur. 19 sierpnia 1891, zm. 13 listopada 1939 w Natolinie) – rusycysta, krytyk literacki i historyk literatury, sowietolog, pisał jako jeden z pierwszych w Polsce artykuły o pokazowych procesach moskiewskich.
Życiorys.
W latach 1911–1914 studiował chemię na Politechnice Lwowskiej, a od 1915 do 1921 roku polonistykę na Uniwersytecie Warszawskim. W latach 1918–1921 odbył służbę wojskową w Wydziale Prasowym Sztabu Generalnego. W roku 1921 przeszedł z judaizmu na katolicyzm.
Publicysta katolicki, od 1934 związany z pismem katolickim „Verbum”. Był związany z kółkiem ks. Władysława Korniłowicza, które działało od 1917 roku najpierw w Warszawie, a następnie na terenie ośrodka dla niewidomych w Laskach. Prowadził studia o Adamie Mickiewiczu, literaturze rosyjskiej i Josephie Conradzie. W roku 1933 otrzymał na Uniwersytecie Jagiellońskim doktorat z filozofii.
Został zamordowany przez okupacyjne władze niemieckie w Natolinie k. Warszawy. Był mężem Elidy Marii Szaroty (1904–1994). Jest ojcem urodzonego po jego rozstrzelaniu prof. Tomasza Szaroty.

</doc>
<doc id="1852485" url="https://pl.wikipedia.org/wiki?curid=1852485" title="Inter RAO UES">
Inter RAO UES



</doc>
<doc id="1852491" url="https://pl.wikipedia.org/wiki?curid=1852491" title="Pokrój (Litwa)">
Pokrój (Litwa)



</doc>
<doc id="1852497" url="https://pl.wikipedia.org/wiki?curid=1852497" title="Janów nad Wilią">
Janów nad Wilią



</doc>
<doc id="1852498" url="https://pl.wikipedia.org/wiki?curid=1852498" title="Conradia">
Conradia

Conradia – polska korporacja akademicka założona w 1926 w Wilnie z inicjatywy Feliksa Konecznego, profesora Uniwersytetu Stefana Batorego. Należała do Zjednoczenia Polskich Akademickich Korporacji Chrześcijańskich. Na początku lat 30. XX wieku jej działalność zamarła, reaktywowana została w 1937 roku dzięki staraniom jezuity o. Kazimierza Kucharskiego. Dewiza korporacji brzmiała: "Gustavus obiit - natus est Conradus" ("Gustaw umarł - narodził się Konrad"), a jej barwy - czerwona, biała i żółta symbolizowały wierność Bogu, Kościołowi i Ojczyźnie. Po 1939 nie mogła już (podobnie jak pozostałe korporacje) normalnie funkcjonować. Po 1989, kiedy działalność korporacji akademickich była już możliwa, nie została reaktywowana.

</doc>
<doc id="1852501" url="https://pl.wikipedia.org/wiki?curid=1852501" title="Tabela wszech czasów mistrzostw Ukrainy w piłce nożnej">
Tabela wszech czasów mistrzostw Ukrainy w piłce nożnej

W dziewiętnastu sezonach piłkarskich mistrzostw Ukrainy w najwyższej lidze w latach 1992-2010 wystąpiło 35 klubów. Rozegrały 4585 meczów (1089 zakończyło się remisem), strzelając 10996 bramki (średnio 2,4 na spotkanie). 
Tabela (stan na 18 maja 2010).
Uwaga: W sezonie 2001/2002 w rundzie jesiennej występował klub CSKA Kijów, a w rundzie wiosennej zastąpił go Arsenał Kijów, dlatego sezon podzielony na pół.

</doc>
<doc id="1852503" url="https://pl.wikipedia.org/wiki?curid=1852503" title="Adrián Ramos">
Adrián Ramos

Gustavo Adrián Ramos Vásquez (ur. 22 stycznia 1986 w Santander de Quilichao) – kolumbijski piłkarz występujący na pozycji napastnika w kolumbijskim klubie América Cali. Reprezentant Kolumbii. Uczestnik Mistrzostw Świata 2014 i Copa América 2011.
Kariera klubowa.
Początki.
Ramos rozpoczął swoją karierę w klubie América Cali, w którego barwach zadebiutował 13 marca 2004. Następnie był wypożyczany do Trujillanos Valera oraz Independiente Santa Fe. W 2007 powrócił do Amériki i z klubem tym w sezonie 2008 sięgnął po mistrzostwo Kolumbii.
Hertha BSC.
Pod koniec sierpnia 2009 podpisał kontrakt z niemieckim klubem Hertha BSC, która zapłaciła za niego kwotę ok. 1,4 mln euro. Początkowo jednak Hertha BSC nabyła tylko 80% praw do karty zawodniczej Kolumbijczyka, zaś pozostałe 20% do wiosny 2013 pozostało w rękach Amériki. Tuż przed zakończeniem sezonu 2012/2013 niemiecki klub przelał do Cali kolejne 600 tys. euro, dzięki czemu stał się posiadaczem pełni praw do Ramosa.
W nowych barwach zadebiutował 12 września 2009 podczas przegranego 1:2 spotkania ligowego z 1. FSV Mainz 05, zmieniając w 83. minucie Artura Wichniarka. Pierwszą bramkę dla Herthy BSC zdobył 21 listopada 2009 w zremisowanym 1:1 meczu z VfB Stuttgart, pokonując bramkarza rywali trzy minuty po wejściu na boisko. 11 grudnia 2009 strzelił dwa gole podczas zremisowanego 2:2 spotkania z Bayerem 04 Leverkusen. Po sezonie 2009/2010 Hertha BSC spadła do 2. Fußball-Bundesligi, jednak Ramos pozostał w Berlinie i skutecznie walczył z klubem o awans do najwyższej klasy rozgrywkowej. 8 lipca 2011 przedłużył swój kontrakt z Herthą BSC o kolejne cztery lata.
Borussia Dortmund.
9 kwietnia 2014 oficjalnie poinformowano, iż 1 lipca 2014 Ramos stanie się zawodnikiem Borussii Dortmund.
Kariera reprezentacyjna.
W 2003 Ramos wraz z młodzieżową reprezentacją Kolumbii do lat 17 wziął udział w Mistrzostwach Świata U-17, podczas których zdobył trzy bramki.
W seniorskiej reprezentacji Kolumbii zadebiutował 20 sierpnia 2008 podczas przegranego 0:1 towarzyskiego spotkania z Ekwadorem. Pierwszą bramkę w narodowych barwach zdobył 14 października 2009 w wygranym 2:0 meczu eliminacyjnym do Mistrzostw Świata 2010 z Paragwajem.

</doc>
<doc id="1852504" url="https://pl.wikipedia.org/wiki?curid=1852504" title="Adrian Ramos">
Adrian Ramos



</doc>
<doc id="1852509" url="https://pl.wikipedia.org/wiki?curid=1852509" title="Wiłkowyszki">
Wiłkowyszki



</doc>
<doc id="1852510" url="https://pl.wikipedia.org/wiki?curid=1852510" title="Rick Gracie">
Rick Gracie



</doc>
<doc id="1852513" url="https://pl.wikipedia.org/wiki?curid=1852513" title="2.5D">
2.5D



</doc>
<doc id="1852515" url="https://pl.wikipedia.org/wiki?curid=1852515" title="Grafika 2.5D">
Grafika 2.5D



</doc>
<doc id="1852517" url="https://pl.wikipedia.org/wiki?curid=1852517" title="Malarstwo krajobrazowe">
Malarstwo krajobrazowe



</doc>
<doc id="1852520" url="https://pl.wikipedia.org/wiki?curid=1852520" title="Princess Peach">
Princess Peach



</doc>
<doc id="1852522" url="https://pl.wikipedia.org/wiki?curid=1852522" title="Okręg Damaszek">
Okręg Damaszek

Okręg Damaszek (francuski: État de Damas) (arabski:دولة دمشق)- jeden z sześciu okręgów powstałych po podziale francuskiego mandatu Syrii. Podziału dokonał francuski generał Henri Gouraud, po uzyskaniu zgody na zarządzanie Syrią od innych państw Ententy na konferencji w San Remo w 1920 i pokonaniu monarchii Fajsala I. 
Inne okręgi które powstały na terenie Syrii to Okręg Aleppo (powstał w 1920 roku), Państwo Alawitów (1920), Dżabal ad-Duruz (1921), Sandżak Aleksandretty (1921) i Wielki Liban (1920). Wszystkie okręgi, poza Wielkim Libanem i Sandżakiem Aleksandretty, weszły później w skład Republiki Syryjskiej. Wielki Liban w 1941 roku ogłosił się niepodległym i oddzielnym państwem, co zostało uznane w 1943 roku. Sandżak Aleksandretty w 1939 roku, na mocy referendum, przyłączony został do Turcji.
Historia.
Okręg Damaszku został utworzony przez generała Henriego Gourauda we wrześniu 1920 roku. Damaszek był stolicą okręgu. Pierwszym prezydentem został Haqqi Al-Azm. Okręg obejmował Damaszek i terytoria wokół niego, włączając takie miasta jak Homs i Hama oraz dolinę rzeki Orontes.
Od okręgu oddzielono cztery zachodnie Qady (Qady to jednostki administracyjne wchodzące w skład wilajetu w Imperium Osmańskim) które należały do osmańskiego wilajetu Damaszku. Tereny te przypadły Wielkiemu Libanowi. Rząd okręgu nie uznał inkorporacji tych ziem do Libanu i domagał się ich zwrotu, zwłaszcza że zamieszkujący je muzułmanie nie chcieli być częścią chrześcijańskiego państwa. Po powstaniu Republiki Syryjskiej konflikt nie wygasł, ale Liban nie zgodził się na oddanie spornych terenów. 
W 1923 generał Gouraud utworzył Federację Syryjską, składającą się z Okręgu Damaszek, Okręgu Aleppo i Państwa Alawitów. Federacja przestała istnieć już rok później, gdyż w 1924 opuścili ją Alawici. 1 grudnia 1924 roku, Aleppo i Damaszek weszły w skład Okręgu Syria. W 1925 zlikwidowano odrębność tych dwóch okręgów.

</doc>
<doc id="1852528" url="https://pl.wikipedia.org/wiki?curid=1852528" title="Parafia Najświętszej Rodziny w Zakopanem">
Parafia Najświętszej Rodziny w Zakopanem

Parafia Najświętszej Rodziny w Zakopanem – parafia rzymskokatolicka należąca do dekanatu Zakopane archidiecezji krakowskiej.
Do połowy XIX wieku jedynym budynkiem religijnym w Zakopanem była kapliczka na Pęksów Brzyzku, zbudowana w roku 1801; odprawiano tam nabożeństwa kilka razy w roku. W tym czasie wschodnia część Zakopanego należała do parafii w Szaflarach, a część zachodnia do parafii w Chochołowie. Granice pierwszej zakopiańskiej parafii zostały wytyczone dekretem z dnia 27 sierpnia 1845. Kościół parafialny został wybudowany w 1896, konsekrowany w 1899. Mieści się przy ulicy Krupówki.
Od roku 1999 parafia organizuje Archidiecezjalny Konkurs Kolęd i Pastorałek "Niech kolęduje z nami cały świat".

</doc>
<doc id="1852529" url="https://pl.wikipedia.org/wiki?curid=1852529" title="Parafia Świętego Krzyża w Zakopanem">
Parafia Świętego Krzyża w Zakopanem

Parafia Świętego Krzyża w Zakopanem – parafia rzymskokatolicka należąca do dekanatu Zakopane archidiecezji krakowskiej.
Została utworzona w 1985. Kościół parafialny został wybudowany w latach 1983-1991, konsekrowany w 1991.
Na terenie parafii funkcjonuje dom rekolekcyjny Konferencji Episkopatu Polski „Księżówka”.

</doc>
<doc id="1852532" url="https://pl.wikipedia.org/wiki?curid=1852532" title="Parafia Najświętszej Maryi Panny Matki Zbawiciela na Antałówce">
Parafia Najświętszej Maryi Panny Matki Zbawiciela na Antałówce

Parafia Najświętszej Maryi Panny Matki Zbawiciela w Zakopanem-Antałówce – parafia rzymskokatolicka należąca do dekanatu Zakopane archidiecezji krakowskiej.
Została utworzona w 1985. Kościół parafialny w budowie od 1988. Parafia jest prowadzona przez zgromadzenie zakonne salwatorianów.
Terytorium.
Ulice: os. Antałówka, Broniewskiego nry nieparzyste 1-27, parzyste 2-8, Bulwary Słowackiego 1-14, Jagiellońska 9b, 24-42, Piaseckiego 18-28, Wierchowa, os. Pardałówka, Pardałówka od Oberconiówki do drogi do Olczy.

</doc>
<doc id="1852533" url="https://pl.wikipedia.org/wiki?curid=1852533" title="Sebastian Rudy">
Sebastian Rudy

Sebastian Rudy (ur. 28 lutego 1990 w Villingen-Schwenningen) – niemiecki piłkarz występujący na pozycji pomocnika w niemieckim klubie TSG 1899 Hoffenheim.
Kariera klubowa.
Karierę piłkarską Rudy rozpoczął w amatorskim klubie SV Zimmern. Następnie trenował w FC Dietingen. W 2003 został zawodnikiem juniorów VfB Stuttgart, a w 2007 awansował do kadry amatorskich rezerw VfB. 30 listopada zadebiutował w nich w rozgrywkach Regionalligi, w meczu z SV Elversberg (0:2). W 2008 bywał powoływany do pierwszego zespołu Stuttgartu, prowadzonego przez Armina Veha, a następnie Markusa Babbela. W Bundeslidze zadebiutował 13 września 2008, w zremisowanym 0:0 wyjazdowym spotkaniu z TSG 1899 Hoffenheim. W sezonie 2008/2009 rozegrał w Bundeslidze 2 spotkania.
W styczniu 2017 podpisał trzyletni kontrakt z Bayernem Monachium, który zaczął obowiązywać od 1 lipca 2017.
Kariera reprezentacyjna.
W swojej karierze Rudy występował w reprezentacji Niemiec U-17 i reprezentacji Niemiec U-19, a od 2009 grał w reprezentacji Niemiec U-21.

</doc>
<doc id="1852535" url="https://pl.wikipedia.org/wiki?curid=1852535" title="Blokowanie stron">
Blokowanie stron



</doc>
<doc id="1852536" url="https://pl.wikipedia.org/wiki?curid=1852536" title="Åke Seyffarth">
Åke Seyffarth

Karl Åke Seyffarth (ur. 15 grudnia 1919 w Sztokholmie, zm. 1 stycznia 1998 w Morze) – szwedzki łyżwiarz szybki, dwukrotny medalista olimpijski oraz brązowy medalista mistrzostw świata.
Kariera.
Specjalizował się w długich dystansach. Największe sukcesy osiągnął w 1948, kiedy podczas igrzysk olimpijskich w Sankt Moritz zdobył złoto na dystansie 10 000 m i srebro na 1500 m. Na krótszym dystansie wyprzedził go tylko Norweg Sverre Farstad. W 1947 zwyciężył na pierwszych rozgrywanych po wojnie oficjalnych zawodach – mistrzostwach Europy w wieloboju w Sztokholmie. W tym samym roku był także trzeci na wielobojowych mistrzostwach świata w Oslo, za Lassim Parkkinenem z Finlandii i Sverre Farstadem.
Dwa razy bił rekordy świata. W swojej karierze wywalczył 22 tytuły mistrza Szwecji na dystansach. Zdobył też mistrzostwo Szwecji w kolarstwie szosowym w latach 1940-1941.

</doc>
<doc id="1852537" url="https://pl.wikipedia.org/wiki?curid=1852537" title="Ake Seyffarth">
Ake Seyffarth



</doc>
<doc id="1852538" url="https://pl.wikipedia.org/wiki?curid=1852538" title="Chata pod Chlebom">
Chata pod Chlebom

Chata pod Chlebom (pol. Chata pod Chlebem) – schronisko górskie w Małej Fatrze na Słowacji. Jest najwyżej położonym schroniskiem górskim w Małej Fatrze. 
Położenie.
Chata znajduje się na wysokości 1423 m n.p.m., na południowym grzbiecie szczytu Chleb. Jest dogodnym punktem wypadowym na szczyty głównego grzbietu Małej Fatry i do Wodospadu Szutowskiego. Jest położona na terenie Parku Narodowego Mała Fatra. Łatwy dostęp do schroniska zapewnia kolejka gondolowa Vrátna – Chleb (od chaty Vrátna) na Snilovské sedlo. Nieopodal schroniska znajduje się wyciąg narciarski.
Historia.
Pierwsza wzmianka o Chacie pod Chlebem pochodzi z czasów Pierwszej Republiki Słowackiej. Schronisko zostało spalone w 1945 roku przez uciekające niemieckie wojska. Zostało odbudowane, lecz spłonęło ponownie w 1982 roku. Dzisiejszy budynek powstał po tamtym pożarze przez przebudowę i rozbudowę dawniejszych zabudowań gospodarczych. Ślady fundamentów dawnego schroniska są widoczne do dziś tuż obok.
Opis schroniska.
Schronisko ma bufet oraz trzy pokoje noclegowe, których nazwy pochodzą od nazw szczytów widocznych z ich okien: Magura, Krywań i Chleb. Oferuje 23 miejsca noclegowe na trzypiętrowych łóżkach (w 2012 cena 1 noclegu 8 euro). Przed schroniskiem znajdują się stoły i ławki i rozciąga się rozległa panorama obejmująca Kotlinę Turczańską, Wielką Fatrę i Małą Fatrę Luczańską

</doc>
<doc id="1852539" url="https://pl.wikipedia.org/wiki?curid=1852539" title="John Finnis">
John Finnis

John Finnis (ur. 28 lipca 1940) – australijski filozof, specjalizujący się w filozofii prawa. Uznawany jest za jednego z najważniejszych przedstawicieli współczesnej filozofii prawa natury.
Życiorys.
John Finnis otrzymał licencjat z prawa LL.B. na University of Adelaide, gdzie był członkiem St. Mark's College. W 1962 r. dzięki Rhodes Scholarship przeniósł się do University College w Oksfordzie. Obronił tam doktorat na temat pojęcia władzy sędziowskiej w kontekście australijskiego federalnego prawa konstytucyjnego. Następnie uczył prawa na uniwersytetach w Berkeley i Adelajdzie, na University of Malawi i w Boston College.
Obecnie jest profesorem prawa na University College w Oksfordzie oraz na University of Notre Dame. Jest również prawnikiem, członkiem Gray’s Inn w Londynie.
Filozofia prawa.
Finnis jest uważany za jednego z najważniejszych współczesnych filozofów prawa. Jego książka "Prawa naturalne i uprawnienia naturalne" (1980) w istotnym stopniu przyczyniła się do ożywienia tradycji prawnonaturalnej w drugiej połowie XX wieku.
Filozofia prawa Finnisa została sformułowana w opozycji do dominującego w krajach anglosaskich nurtu pozytywistycznego, opierającego się na pracach Johna Austina i Herberta L.A. Harta. Chociaż wywodzi się z tradycji tomistycznej (a ściślej z neotomizmu i oksfordzkiego tomizmu analitycznego), to jest ona wyraźnie odmienna od idei Tomasza z Akwinu.
Dla Finnisa prawo natury nie jest (jak w tomizmie) systemem norm, będących wzorcem dla prawa pozytywnego, lecz pewnymi wymogami stawianymi prawu pozytywnemu przez rozum praktyczny i wynikającymi z pewnej koncepcji natury ludzkiej. Źródłem, z którego wywodzone są normy prawnonaturalne, nie jest więc Bóg (pojawia się on dopiero pod koniec wywodu Finnisa), lecz zdrowy rozsądek.
Cel filozofii prawa natury.
Zdaniem Finnisa różnorodność doktryn prawnonaturalnych wcale nie podważa uniwersalnego charakteru samego prawa naturalnego. To nie prawo natury ulegało zmianom, lecz ludzkie poglądy na nie. Wiele z tych poglądów okazało się błędnymi i zostały zastąpione przez inne. Celem filozofów powinno być jednak dążenie do osiągnięcia adekwatnego oglądu niezmiennego prawa natury. Teoria Finnisa chce uniknąć błędów poprzedników, uwzględniając różnorodność ludzkich celów i wymogi współczesnych społeczeństw demokratycznych. System zawiera też określoną teorię sprawiedliwości, oraz daje filozoficzne podstawy dla systemu praw człowieka.
Dobra podstawowe.
U podstaw całościowego rozwoju jednostki leżą pewne podstawowe dobra, mające (według Finnisa) charakter uniwersalny i oczywisty dla wszystkich. Kierując się wskazaniami rozumu praktycznego, można na ich podstawie sformułować zbiór ogólnych norm moralnych, będących z kolei wskazówką dla kształtowania prawa pozytywnego.
Takimi oczywistymi dla wszystkich, podstawowymi formami ludzkiego dobra mają być:
Dobra te są podstawowe, ponieważ nie mogą być wywnioskowane z innych przesłanek i są koniecznym warunkiem rozwoju ludzkiego. Są one nieporównywalne między sobą, nie można ich wymieniać czy przekładać na inne dobra. Chociaż w życiu można w różnym stopniu dążyć do realizacji poszczególnych dóbr, nie należy rezygnować z żadnego z nich.
Wskazania rozumności praktycznej.
Realizacją dóbr podstawowych kierować ma rozumność praktyczna, która jest z tego powodu dobrem wyróżnionym. Finnis podaje listę wskazówek, którymi ma się ona kierować:
Finnis twierdzi, że kierując się tymi wskazaniami rozumności praktycznej opierającej się na podstawowych dobrach, jednostka będzie działała moralnie, tak długo, aż jej działanie bezpośrednio nie naruszy któregoś z tych podstawowych dóbr. Różnorodność poglądów moralnych jest traktowana jako naturalna konsekwencja różnych hierarchii podstawowych dóbr, a w szczególności koncentrowania się wyłącznie na niektórych dobrach czy zasadach rozumności praktycznej.
Krytyka teorii Finnisa.
Teoria Finnisa spotkała się z licznymi krytykami, m.in. za arbitralność wielu tez szczegółowych (np. listy dóbr naturalnych). Zarzucano jej także, że pomimo nowoczesnego sformułowania problemu prawa natury, pozostaje w gruncie rzeczy teorią konserwatywną, a nawet reakcyjną. Z kolei neoscholastycy (np. Russel Hittinger, Ralph MacInerny czy Henry Veatch wskazywali, że jest to koncepcja pozbawiona wymiaru metafizycznego, i odwoływanie się przez Finnisa do Tomasza z Akwinu jest dużym nadużyciem. Wiele zarzutów (i to zarówno ze strony neoscholastyków, jak i nonkognitywistów) dotyczyło także sposobu w jaki Finnis rozwiązuje problem rozdziału faktów i powinności.

</doc>
<doc id="1852540" url="https://pl.wikipedia.org/wiki?curid=1852540" title="Parafia św. Antoniego w Zakopanem">
Parafia św. Antoniego w Zakopanem

Parafia Świętego Antoniego w Zakopanem-Bystrem – parafia rzymskokatolicka należąca do dekanatu Zakopane archidiecezji krakowskiej.
Została utworzona w 1984. Jest prowadzona przez bernardynów z klasztoru w Zakopanem.

</doc>
<doc id="1852542" url="https://pl.wikipedia.org/wiki?curid=1852542" title="Wojciech Olszewski (nauczyciel)">
Wojciech Olszewski (nauczyciel)

Wojciech Olszewski ps. Albert (ur. 1908 w Pierławkach dawniej "Kreis Neidenburg", zm. 9 września 1939) – polski nauczyciel, badacz folkloru.
Życiorys.
Urodził się w rodzinie chłopskiej wyznania ewangelickiego. Ukończył Państwowe Seminarium Nauczycielskie w Działdowie i pracował jako nauczyciel szkół powszechnych w Gralewie, Uzdowie i Narzymiu. 
W seminarium rozwinął zainteresowania rodzimym folklorem. Opracował monografię swojej rodzinnej wsi Pierławki na ziemi lubawskiej (rękopis w Ośrodku Badań Naukowych w Olsztynie, zbiory specjalne, sygn. R-116).
Po odbyciu służby wojskowej podjął pracę w Publicznej Szkoły Powszechnej stopnia III im. Marszałka Józefa Piłsudskiego. Był tamże członkiem Stowarzyszenia Ochotniczej Straży Pożarnej, w której pełnił funkcję druha sekretarza i referenta ds. prasy, a także dwukrotnie był wysuwany na funkcję naczelnika OSP.
Zawarł związek małżeński z Herminą Długokińską, nauczycielką pochodzącą z Uzdowa. Wspólnie z żoną działali w Związku Mazurów w Działdowie. Uczestniczył w zebraniu założycielskim Związku Mazurów (II) w Działdowie i został wybrany na członka komisji rewizyjnej.
Działalność w czasie wojny.
W okresie międzywojennym był śledzony przez niemiecki wywiad i na podstawie ustaleń wywiadowczych został uznany za „wroga Rzeszy” i wpisany do policyjnej księgi gończej. Po wybuchu wojny wysłano za nim list gończy w ramach hitlerowskiej operacji „Tannenberg”. W ramach tych działań szykanom poddano jego żonę i dzieci, a jego najbliższy podkomendny Stanisław Szambora, po zwolnieniu przez władze wojskowe Wehrmachtu ze stalagu w Bydgoszczy i po powrocie do miejsca zamieszkania, został natychmiast aresztowany. W celu wymuszenia na nim wskazania miejsca pobytu poszukiwanego poddany został serii przesłuchań w działdowskiej siedzibie Gestapo. List gończy odwołano dopiero wskutek potwierdzonych zeznań o jego śmierci.
Wojciech Olszewski był ppor. rezerwy Wojska Polskiego i od lipca 1939 dowodził 1 plutonem 2 kompanii I Mazurskiego Baonu Obrony Narodowej „Mazury” w Działdowie. We wrześniu 1939 dowodził wspólnie z plut. rezerwy Stanisławem Szamborą placówką bojową w rejonie Kisin, która zabezpieczała wycofanie się polskich oddziałów z tego rejonu. Poległ w walce z Niemcami w rejonie Nowy Dwór Mazowiecki – Zegrze. Został pochowany na Cmentarzu Ewangelickim w Uzdowie.
Odznaczenia.
Uchwałą Prezydium Krajowej Rady Narodowej z dnia 29 maja 1946 „za wybitne zasługi w pracy narodowej, społecznej i kulturalno-oświatowej na Warmii i Mazurach” został pośmiertnie odznaczony Orderem Krzyża Grunwaldu III klasy.
Upamiętnienie.
9 listopada 2018 w Szkole Podstawowej im. Adama Mickiewicza w Uzdowie uroczyście odsłonięto tablicę pamiątkową, poświęconą Wojciechowi Olszewskiemu, nauczycielowi szkoły powszechnej w Uzdowie w latach 1930–1933.

</doc>
<doc id="1852543" url="https://pl.wikipedia.org/wiki?curid=1852543" title="Chata pod Chlebem">
Chata pod Chlebem



</doc>
<doc id="1852546" url="https://pl.wikipedia.org/wiki?curid=1852546" title="Parafia Miłosierdzia Bożego w Zakopanem (Chramcówki)">
Parafia Miłosierdzia Bożego w Zakopanem (Chramcówki)

Parafia Miłosierdzia Bożego w Zakopanem (Chramcówki) – parafia rzymskokatolicka należąca do dekanatu Zakopane archidiecezji krakowskiej.
Została utworzona w 1985. Kościół parafialny wybudowany w latach 1989-1994, konsekrowany w 1994.

</doc>
<doc id="1852548" url="https://pl.wikipedia.org/wiki?curid=1852548" title="Fryderyk II Poważny">
Fryderyk II Poważny

Fryderyk II Poważny, niem. "Friedrich II. der Ernsthafte" (ur. 30 listopada 1310 w Gocie, zm. 18 listopada 1349 w Wartburgu) – margrabia Miśni i landgraf Turyngii od 1323 z dynastii Wettinów.
Życiorys.
Był synem margrabiego Miśni i landgrafa Turyngii Fryderyka I Dzielnego. Po śmierci ojca w 1323 objął trony Miśni i Turyngii, początkowo jako małoletni pod opieką matki Katarzyny z Lobdeburg-Arnshaugk i Henryka XVI hrabiego Schwarzburga, a po śmierci tego ostatniego – Henryka XII, hrabiego Plauen. Od samego początku był wplątany w konflikt Ludwika IV Bawarskiego i Jana Luksemburskiego o Brandenburgię, podczas którego matka wysłała go na dwór Ludwika. Ludwikowi zależało, by zagwarantować sobie poparcie Wettinów, m.in. poprzez wydanie swej córki Matyldy za Fryderyka, mimo że już wcześniej zaaranżowano jego związek z Juttą, córką Jana Luksemburskiego. W zamian za to Ludwik doprowadził do przyłączenia do państwa Wettinów licznych sąsiadujących z nim terytoriów. W 1329 Fryderyk poślubił Matyldę i objął rządy osobiste w swoim kraju. Wziął udział w wysłanej przez Ludwika Bawarskiego wyprawie do Pikardii na pomoc królowi Anglii Edwardowi III w jego zmaganiach z królem Francji Filipem VI.
Podczas swego panowania prowadził długotrwały konflikt z wasalami i sąsiadami, szczególnie książętami Weimaru-Orlamünde oraz Schwarzburga, który znalazł finał w zwycięskiej dla Fryderyka wojnie w latach 1342–1345. Powiększał też swoje władztwo o kolejne terytoria zajmowane na drodze pokojowej. Po śmierci cesarza Ludwika IV Bawarskiego w 1347 partia bawarska próbowała nakłonić go do objęcia korony niemieckiej, Fryderyk jednak zrezygnował z podjęcia tej próby i opuścił stronnictwo bawarskie, popierając króla czeskiego Karola IV Luksemburskiego (jeszcze przed śmiercią Ludwika przez część elektorów wybranego na króla Niemiec). Sam ograniczał się do umacniania swojej władzy (zagrożonej w 1349 m.in. wskutek wyboru na antykróla Guntera ze Schwarzburga), a w 1348 zawarł z Karolem IV układ w Budziszynie, na mocy którego obaj mieli nie rościć pretensji do swoich terytoriów.
Z żoną Matyldą miał dziewięcioro dzieci, wśród nich m.in. synów Fryderyka, Baltazara, Wilhelma, a także Ludwika (przyszłego biskupa Bambergu, arcybiskupa Moguncji i Magdeburga) którzy – zgodnie z życzeniem ojca, aby nie dzielić jego dziedzictwa – po jego śmierci objęli wspólnie władzę w Miśni i Turyngii, a także córkę Elżbietę, która poślubiła Fryderyka V, burgrabię Norymbergi.

</doc>
<doc id="1852549" url="https://pl.wikipedia.org/wiki?curid=1852549" title="Fotodetektor">
Fotodetektor

Fotodetektor – czujnik reagujący na światło. Fotodetektory przetwarzają światło na inne sygnały, w tym na sygnały elektryczne.
Zasada działania.
Fotodetektory bazują na zjawiskach fizycznych takich jak:

</doc>
<doc id="1852551" url="https://pl.wikipedia.org/wiki?curid=1852551" title="Sigge Ericsson">
Sigge Ericsson

Sigge Ericsson, właśc. Johan Sigvard Ericsson (ur. 17 lipca 1930 w Alanäset, zm. 2 listopada 2019) – szwedzki łyżwiarz szybki, dwukrotny medalista olimpijski i mistrz świata.
Kariera.
Specjalizował się w długich dystansach. Pierwszy sukces w karierze osiągnął w 1954 roku, kiedy zdobył brązowy medal podczas mistrzostw Europy w Davos. W zawodach tych wyprzedzili go jedynie Boris Szyłkow z ZSRR i Norweg Hjalmar Andersen. W tym samym roku był też czwarty na wielobojowych mistrzostw świata w Sapporo, przegrywając walkę o medal z Jewgienijem Griszynem. W 1955 roku zwyciężył zarówno podczas mistrzostw świata w Moskwie, jak i na mistrzostwach Europy w Falun. Został tym samym pierwszym szwedzkim panczenistą, który wywalczył tytuł mistrza świata. W 1956 roku brał udział w igrzyskach olimpijskich w Cortina d’Ampezzo, gdzie zdobył dwa medale. Na dystansie 10 000 m był najlepszy, wyprzedzając Knuta Johannesena z Norwegii i Olega Gonczarenkę z ZSRR, ustanawiając przy tym rekord olimpijski. Dwa dni wcześniej zajął drugie miejsce w biegu na 5000 m, w którym lepszy był tylko Szyłkow. W tym samym roku zdobył także brązowy medal na mistrzostwach Europy w Helsinkach, ustępując tylko Griszynowi i Johannesenowi. Ericsson wziął ponadto udział w igrzyskach w Oslo w 1952 roku, gdzie jego najlepszym wynikiem było ósme miejsce w biegu na 1500 m. Zdobył jedenaście tytułów mistrza Szwecji, zwyciężając w biegu na 1500 m w latach 1954-1956, na 5000 m w latach 1953-1956 oraz na 10 000 m w latach 1952 i 1954-1956).
W 1955 roku został uhonorowany nagrodą Svenska Dagbladets guldmedalj. Dwa lata później zakończył karierę.

</doc>
<doc id="1852553" url="https://pl.wikipedia.org/wiki?curid=1852553" title="Parafia Miłosierdzia Bożego w Zakopanem (Cyrhla)">
Parafia Miłosierdzia Bożego w Zakopanem (Cyrhla)

Parafia Miłosierdzia Bożego w Zakopanem (Cyrhla) – parafia rzymskokatolicka należąca do dekanatu Zakopane archidiecezji krakowskiej.
Została utworzona w 1984. Parafia jest prowadzona przez Zgromadzenie Księży Marianów. Kościół parafialny wybudowany w latach 1988–2000, konsekrowany w 2000. Mieści się na osiedlu Cyrhla.

</doc>
<doc id="1852554" url="https://pl.wikipedia.org/wiki?curid=1852554" title="Telewizja Gorzów">
Telewizja Gorzów



</doc>
<doc id="1852555" url="https://pl.wikipedia.org/wiki?curid=1852555" title="Cerkiew św. Sergiusza z Radoneża w Colombelles">
Cerkiew św. Sergiusza z Radoneża w Colombelles

Cerkiew św. Sergiusza z Radoneża – parafialna cerkiew prawosławna w Colombelles, w jurysdykcji Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego.
Cerkiew została wzniesiona na potrzeby erygowanej w 1925 parafii zrzeszającej prawosławnych pracowników lokalnego przemysłu ciężkiego. Jej budowa została całkowicie sfinansowana i wykonana przez samych parafian. W 1926 jeszcze niedokończoną cerkiew poświęcił metropolita Eulogiusz (Gieorgijewski). Budynek był gotowy w 1930 i został wykonany w stylu staroruskim. 
Cerkiew została poważnie uszkodzona w czasie działań wojennych. W czasie remontu pokryto ją nowym dachem, zamalowując dawne freski na sklepieniu. W 1944 biskup Włodzimierz (Tichonicki) dokonał rekonsekracji świątyni. Kolejny remont przeszła pod koniec XX wieku. 

</doc>
<doc id="1852557" url="https://pl.wikipedia.org/wiki?curid=1852557" title="Avro 701 Athena">
Avro 701 Athena

Avro 701 Athena – brytyjski samolot szkolno-treningowy produkowany w wytwórni Avro. Maszyna miała zastąpić używany w Royal Air Force samolot North American Harvard. Pierwotnie Athena miała być napędzana silnikiem turbośmigłowym Armstrong Siddeley Mamba.
Historia.
W 1945 roku brytyjskie Air Ministry opublikowało specyfikację techniczną numer T.7/45, w której opisywało warunki techniczne, jakie musi spełnić nowy, trzyosobowy samolot przeznaczony do szkolenia pilotów Royal Air Force. Najważniejszą nowością w charakterystyce nowej maszyny było zastosowanie po raz pierwszy w samolocie szkolno-treningowym silnika turbośmigłowego, którym był Armstrong Siddeley Mamba. Do konkursu stanęły dwie wytwórnie. Boulton Paul Aircraft, który zaprojektował i zbudował samolot Boulton Paul Balliol, oraz Avro ze swoją Atheną. Zbudowano dwa prototypy z silnikami turbośmigłowymi, pierwszy z nich do swojego dziewiczego lotu wzniósł się 12 czerwca 1948 roku. Niestety zalecany w specyfikacji turbośmigłowy silnik Mamba nie był jeszcze na tyle dojrzałą konstrukcją, aby można go było zastosować na masową skalę, a jeszcze z czasów wojny pozostały duże ilości tłokowych silników Rolls-Royce Merlin, dlatego też w 1947 roku wydano kolejną specyfikację (numer T.14/47), tym razem na samolot dwumiejscowy z silnikiem Merlin. Taka również wersja Atheny, wyposażona w tłokowy silnik rzędowy Merlin, wzniosła się po raz pierwszy w powietrze 1 sierpnia 1948 roku i weszła do produkcji (niewielkiej, wyprodukowano zaledwie 15 egzemplarzy) i służby w jednostkach szkoleniowych RAF.
Konstrukcja.
Samolot był dwumiejscowym (miejsca obok siebie), wolnonośnym, całkowicie metalowym dolnopłatem. Skrzydło o obrysie trapezowym i niewielkim wzniosie. Podobnie jak w samolocie Balliol, skrzydła Atheny można było składać w celu hangarowania na pokładzie lotniskowca. Skrzydła wyposażone były w lotki oraz krokodylowe klapy wyporowe w środkowej części płata i klapy szczelinowe na skraju skrzydeł. Płaty posiadały również hamulce aerodynamiczne. Kadłub o konstrukcji półskorupowej. Usterzenie klasyczne, wolnonośne. Silnik napędzał trójłopatowe śmigło o średnicy 3,1 metra. Paliwo magazynowane było w trzech elastycznych zbiornikach, jednym w kadłubie i dwóch w centropłacie, o łącznej pojemności 770 dm³. Pod centropłatem istniała możliwość doczepiania dodatkowych zbiorników paliwa. Podwozie główne chowane, dwugoleniowe do wnęk w skrzydłach oraz niechowane kółko ogonowe. Maszyna zaopatrzona była w hak holowniczy zamontowany pod sterem kierunku, dzięki niemu mogła holować latające cele lub niewielkie szybowce transportowe.
Uzbrojenie.
Samolot był uzbrojony w jeden karabin maszynowy Browning kalibru 7,7 mm zamontowany w centropłacie po lewej stronie kabiny, mógł również przenosić niekierowane pociski rakietowe lub osiem ćwiczebnych bomb.

</doc>
<doc id="1852559" url="https://pl.wikipedia.org/wiki?curid=1852559" title="ORP Nieuchwytny (1934)">
ORP Nieuchwytny (1934)

ORP Nieuchwytny – polski rzeczny ciężki kuter uzbrojony z okresu międzywojennego, II wojny światowej i okresu powojennego.
Historia.
Do lat 30. XX wieku Polska Marynarka Wojenna nie dysponowała jednostkami pośrednimi pomiędzy monitorami rzecznymi a małymi jednostkami jak kanonierka czy zwykłe kutry uzbrojone. Dlatego też komandor Witold Zajączkowski zlecił opracowanie projektu takiej jednostki (tzw. kuter typu "N"). Tak narodził się projekt "ciężkiego kutra uzbrojonego", którego jedynym egzemplarzem w polskiej flocie był ORP „Nieuchwytny”.
Kuter budowano w latach 1932-1934 w Stoczni Modlińskiej, podległej Państwowym Zakładom Inżynierii. Mimo pewnych niedociągnięć i zmian konstrukcyjnych w porównaniu do pierwotnego projektu okręt został odebrany i 27 kwietnia 1934 roku włączony do III Dywizjonu Bojowego flotylli pińskiej. Pierwszym dowódcą jednostki został bosmanmat Czesław Majewski.
Jednak jeszcze w tym samym roku musiano – po interwencji kmdr. Zajączkowskiego – dokonać wymiany śrub na większe i „Nieuchwytny” zwiększył swoją prędkość z 18 km/h do ponad 21 km/h. Do końca roku prowadzono też inne drobne modernizacje. Kłopoty przy budowie pierwszego egzemplarza kutra typu "N" sprawiły jednak, że zrezygnowano z budowy kolejnych jednostek tego typu.
Kuter był lekko opancerzony – opancerzenie wieży dowodzenia wynosiło 12 mm, wieży artyleryjskiej i ścian maszynowni – 8 mm, burt kadłuba – 6 mm, pokładu – 4 mm.
Służba.
Do września 1939.
Do roku 1939 okręt służył we flotylli pińskiej. Jednak w marcu 1939 zdecydowano o powołaniu do życia tzw. Oddziału Wydzielonego Rzeki Wisły, do którego wszedł także ORP „Nieuchwytny”. W tym czasie jego dowódcą był por. mar. Olgierd Koreywo, a jego zastępcą bosmanmat Stanisław Marcisz.
W związku z przeniesieniem do nowej jednostki ORP „Nieuchwytny” w połowie kwietnia przypłynął do Modlina, ale w drugiej połowie czerwca wraz z innymi jednostkami został przeniesiony do Torunia, aby już 6 lipca stanąć w porcie w Brdyujściu. Miało to związek z podporządkowaniem "OW Wisła" Armii Pomorze i rozkazem wzmocnienia obrony mostów na Wiśle.
Kampania wrześniowa.
Do czynnej walki w wojnie obronnej ORP „Nieuchwytny” włączył się 2 września, gdy wraz z innymi jednostkami odpierał naloty bombowców pod Fordonem, gdzie zanotował – wspólnie z resztą okrętów – zestrzelenie jednego bombowca. Następnego dnia kuter brał udział w ewakuacji resztek pułku starogardzkich szwoleżerów pod Strzelcami. W następnych dniach cały "OW" osłaniał Toruń od strony rzeki Drwęcy, a 8 września ORP „Nieuchwytny” przedarł się do Włocławka. W tym czasie kuter miał już poważne problemy z pływaniem, ze względu na dość szybko opadający poziom wody.
10 września okręt został niemal zupełnie unieruchomiony wskutek niskiego stanu Wisły pod Popłacinem. W związku z tym załoga dokonała jego samozatopienia.
Dalsza służba.
Po zakończeniu walk, kuter został wydobyty przez Niemców i wyremontowany w Płocku. Do początku 1945 służył jako Wachtkutter „Pionier”, biorąc udział m.in. w ostrzeliwaniu stolicy podczas powstania warszawskiego. W międzyczasie – w 1944 – dokonano modernizacji jego uzbrojenia.
W czasie radzieckiej ofensywy na początku 1945, Niemcy zatopili kuter pod Płockiem, gdzie spoczywał aż do wiosny 1947. Wtedy to zdecydowano się na jego ponowne wydobycie. Remont jednostki zakończono jesienią i – już po raz drugi – zmieniono mu nazwę. Do końca służby ORP „Nieuchwytny” służył jako ORP „Okoń”:
W roku 1957 kuter został wycofany ze służby, a w 1973 złomowano go w Świnoujściu.

</doc>
<doc id="1852560" url="https://pl.wikipedia.org/wiki?curid=1852560" title="Parafia św. Sergiusza z Radoneża i św. Wigora z Bayeux w Colombelles">
Parafia św. Sergiusza z Radoneża i św. Wigora z Bayeux w Colombelles

Parafia św. Sergiusza z Radoneża i św. Wigora z Bayeux – parafia prawosławna w dekanacie Bretanii Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego w Colombelles.
Historia.
Powstanie parafii było związane z napływem w okolice Colombelles siły roboczej z Europy Wschodniej, jaki miał miejsce na początku XX wieku. Robotnicy narodowości rosyjskiej, ukraińskiej i białoruskiej byli wyznania prawosławnego. Ich liczba gwałtownie wzrosła po 1920. Wówczas w okolicach Colombelles urządzony został tymczasowy obóz internowania dla rosyjskich oficerów i żołnierzy, którzy po przegranej przez białych wojnie domowej uciekli z Rosji. Wśród nich była szczególnie liczna grupa dawnych członków Armii Wrangla oraz cywile, którzy razem z nimi ewakuowali się z Sewastopola. Po likwidacji obozu wielu przebywających w nim dawniej Rosjan podjęło pracę w lokalnym przemyśle ciężkim, powiększając liczbę zatrudnionych w nim prawosławnych robotników. Przed 1939 stanowili oni 1/3 wszystkich zatrudnionych.
W latach 20. XX wieku w Colombelles w najważniejsze święta prawosławia zaczęli pojawiać się kapłani Zachodnioeuropejskiego Egzarchatu Rosyjskiego Kościoła Prawosławnego, były odprawiane nabożeństwa. Z inicjatywy tych księży w 1925 powołana została parafia, której patronem został św. Sergiusz z Radoneża, patron Rusi. Proboszczowie parafii w tym okresie zmieniali się bardzo często. W tym samym roku parafia uzyskała wolno stojącą cerkiew, wybudowaną z prywatnych darów. W 1926 jeszcze niedokończoną cerkiew poświęcił metropolita Eulogiusz (Gieorgijewski). Budynek był gotowy w 1930 i został wykonany w stylu staroruskim.
Przy cerkwi działał rosyjski ośrodek kulturalny z biblioteką. Językiem liturgicznym parafii był cerkiewnosłowiański. Wśród wiernych byli również dawni wierni greckokatoliccy, którzy przeszli na prawosławie z powodu braku swojej cerkwi.
Po II wojnie światowej skład parafii uległ poważnym zmianom. Wielu Rosjan wyjechało z Europy, pojawili się natomiast nowi emigranci z krajów Bloku Wschodniego. Cerkiew została poważnie uszkodzona w czasie działań wojennych. W czasie remontu pokryto ją nowym dachem, zamalowując dawne freski na sklepieniu. W 1944 biskup Włodzimierz (Tichonicki) dokonał rekonsekracji świątyni.
W latach 70. w parafii pojawili się pierwsi konwertyci narodowości francuskiej, zaś część drugiego pokolenia imigrantów z Rosji zatraciła umiejętność posługiwania się językiem rosyjskim. W związku z tym język francuski został językiem pomocniczym w liturgii. Początkowo nabożeństwa w tym języku odbywały się okazjonalnie, następnie raz w miesiącu, zaś od 1994 stał się pierwszym językiem parafii. Zachowano jednak rosyjskie zwyczaje liturgiczne, wykonywane są utwory muzyki cerkiewnej powstałe w Rosji. W tym samym roku drugim – obok św. Sergiusza – patronem parafii został św. Wigor z Bayeux, co miało podkreślać początkową jedność chrześcijaństwa wschodniego i zachodniego.
Nabożeństwa są celebrowane w języku francuskim, według kalendarza nowojuliańskiego.
Proboszczem jest ks. Jean Drancourt.

</doc>
<doc id="1852561" url="https://pl.wikipedia.org/wiki?curid=1852561" title="Parafia św. Jana Apostoła w Zakopanem">
Parafia św. Jana Apostoła w Zakopanem

Parafia Świętego Jana Apostoła i Ewangelisty w Zakopanem-Harendzie – parafia rzymskokatolicka należąca do dekanatu Zakopane archidiecezji krakowskiej.
Została utworzona w 1982. Kościół parafialny wybudowany w XVIII wieku w Zakrzowie, przeniesiony i poświęcony w 1950. Mieści się na osiedlu Harenda.

</doc>
<doc id="1852562" url="https://pl.wikipedia.org/wiki?curid=1852562" title="Chleb (ujednoznacznienie)">
Chleb (ujednoznacznienie)



</doc>
<doc id="1852565" url="https://pl.wikipedia.org/wiki?curid=1852565" title="Katastrofa lotnicza w Poznaniu w 1952">
Katastrofa lotnicza w Poznaniu w 1952



</doc>
<doc id="1852566" url="https://pl.wikipedia.org/wiki?curid=1852566" title="Odpoczynek w Duchu">
Odpoczynek w Duchu

Odpoczynek w Duchu, "spoczynek w Duchu Świętym", "padanie w Duchu", "upadkiem w mocy", "owładnięcie przez Ducha" – termin opisujący doświadczenie religijne w ruchu charyzmatycznym, obejmujące niekontrolowany i niezamierzony upadek osoby na podłogę. Odpoczynek w Duchu następuje przeważnie w wyniku praktyki nałożenia rąk i prowadzi do upadku, zazwyczaj do tyłu, osoby na którą nakłada się ręce.
Według akceptujących i praktykujących to doświadczenie nie jest to dar lub charyzmat lecz przejaw Ducha Świętego, który może nieść ze sobą częściowe lub całkowite uzdrowienie wewnętrzne lub fizyczne. Według przeciwników praktyka ta wywodzi się z New Age oraz religii Wschodu. 
Opis.
Odpoczynek w Duchu jest praktyką mającą miejsce przeważnie podczas publicznej modlitwy z nałożeniem rąk. Po spędzeniu pewnej ilości czasu na modlitwach i śpiewie, uczestnicy spotkania modlitewnego wychodzą przed zgromadzenie w celu otrzymania darów Ducha Świętego. Modlitwie o nowe zstąpienie Ducha Świętego z reguły towarzyszy gest nałożenia rąk przez prowadzącego spotkanie lub diakonię wstawienniczą, a także charyzmatyczne przejawy obecności Ducha Świętego, jakim są glosolalia i właśnie odpoczynek w Duchu Świętym. Osoby doświadczające odpoczynku w Duchu upadają, przeważnie do tyłu. W większości wypadków ich upadek jest amortyzowany przez przypadkowych ludzi lub specjalnych tzw. "łapaczy".
Historia.
Z początku XV wieku istnieją zapisy, że gdy wędrowny apostoł św. Wincenty Ferreriusz głosił Ewangelię, tysiące ludzi upadało na ziemię. Z opisów nie wynika jednak jednoznacznie, czy były to upadki mimowolne, czy świadome prostracje. Między innymi w Tuluzie, na placu St. Etienne, „który był wypełniony po brzegi, kiedy święty zawołał: "Powstańcie zmarli, bo czeka was sąd!", wszyscy padli na ziemię, błagając o łaskę”.
Opis zjawiska niekontrolowanego spoczynku, połączonego z nawróceniem, pochodzący z XVI wieku, pozostawił brat Marcin, towarzysz podróży św. Jana od Krzyża:
Z XVII wieku pochodzi wzmianka o tym zjawisku wśród protestantów: Gdy kalwiński kaznodzieja szkocki John Livingstone w 1630 roku głosił w Kirk O'Shotts, „Duch Boży tak bardzo działał w tym wielkim zgromadzeniu, że wielu padało na ziemię pod wpływem potężnego działania Ducha przekonującego ich o grzechu”.
Odpoczynek w Duchu Świętym jest najczęściej kojarzony z wielkim przebudzeniem wśród protestantów począwszy od lat 30. XVIII wieku. „Journal” Jana Wesleya wspomina o ludziach, którzy podczas jego przepowiadania padali na ziemię. Podobnie David Brainerd (1718–1747), misjonarz wśród Indian w Ameryce Północnej, zapisał w swym dzienniku: „moc Boża zdała się zstępować na zgromadzenie jak gwałtowny wiatr i z zadziwiającą energią kładła wszystkich pokotem”.
Zjawiska takie towarzyszyły też przepowiadaniu Petera Cartwrighta (1785–1872) z kręgu metodystów. Podobne przypadki wiązane też są z nazwiskami takich charyzmatyków, jak: George Whitefield, Charles G. Finney, Maria Woodworth-Etter, Kathryn Kuhlman, Kenneth E. Hagin, Charles i Frances Hunter. 
Podstawy biblijne.
Choć w samej Biblii trudno wskazać jest bezpośrednie jednoznaczne postawy, które pozwalałby oczekiwać tego doświadczenia w życiu chrześcijańskim, zwolennicy powołują się na następujące teksty ze Starego Testamentu:
Bardziej jednak poszukuje się biblijnych podstaw tego doświadczenia w Nowym Testamencie:
Biblia zawiera także wiele cytatów w których opisuje świadomy i będący wolą człowieka upadek przed majestatem Boga. Ponieważ jednak bieżące hasło jest związane wyłącznie z niezamierzonym upadkiem, pozostałe sytuacje nie są tutaj wzmiankowane.
Kilka cytatów wyraźnie sugeruje, że przed Bogiem padają złe duchy lub osoby ogarnięte ich mocą: Mk 3,11, Mk 9,20, Łk 8,28
Krytyka.
Opisywane zjawisko jest nieakceptowane przez większość wyznań chrześcijańskich, w tym przeważającą część zielonoświątkowców. Podstawą jego odrzucenia jest brak wyraźnego ugruntowania w Biblii – w najlepszym wypadku jest to zjawisko parapsychiczne lub w najgorszym – ma pochodzenie od złego ducha.
Krytyka odpoczynku w Duchu opiera się również na tym, iż upadek następuje przeważnie do tyłu i z utratą kontroli nad ciałem. Opisywane w Biblii upadki przed majestatem Boga są świadomymi upadkami na twarz (do przodu) celem złożenia pokłonu przed Bogiem. Wskazuje się też, że taki nieświadomy, niekontrolowany upadek do tyłu nie może być postrzegany jako oddanie chwały Bogu. Zdaniem dr. Fritjofa Capry, profesora fizyki na Uniwersytecie w Berkeley praktyka ta ma związek ze stosowanymi od stuleci technikami terapeutycznymi jak grupowa psychodrama, sugestia, hipnoza wykorzystywanymi obecnie w psychoterapii.
Obecność w kulturze.
W filmie Leszka Dokowicza „Duch”, emitowanym w TVP1 (czerwiec 2009) jest wiele scen ukazujących odpoczynek w Duchu. Pokazani w filmie Antonello Cadeddu, i Enrique Porcu wspominają nawet o możliwości odpoczynku w Duchu na odległość - bez bezpośredniego nałożenia rąk.
Przedstawienie w sztuce.
Odpoczynek w Duchu jest od wieków przedstawiany w sztukach plastycznych. Na obrazach i rycinach ukazujących Zesłanie Ducha Świętego charakterystycznym motywem jest upadanie do tyłu osoby na pierwszym planie (El Greco, Antoon van Dyck). W przedstawieniach samotnych świętych, którzy upadają do tyłu, lub na bok, zwykle „łapaczami” są aniołowie. Popularne motywy to: ekstaza św. Teresy z Avili (Giovanni Lorenzo Bernini, Gerard Seghers, Horace Le Blanc), ekstaza św. Franciszka z Asyżu (Caravaggio) i jego stygmatyzacja (Arnould de Vuez). Ujęcie spoczynku w Duchu z osunięciem na bok, zastosował Diego Velázquez, na obrazie „Kuszenie św. Tomasza z Akwinu”:

</doc>
<doc id="1852567" url="https://pl.wikipedia.org/wiki?curid=1852567" title="Parafia Niepokalanego Serca Najświętszej Maryi Panny w Zakopanem">
Parafia Niepokalanego Serca Najświętszej Maryi Panny w Zakopanem

Parafia Niepokalanego Serca Najświętszej Maryi Panny w Zakopanem-Krzeptówkach – parafia należąca do dekanatu Zakopane archidiecezji krakowskiej. Została utworzona w 1983. Kościół parafialny wybudowany w latach 1987 – 1991, konsekrowany w 1997 przez Jana Pawła II. Mieści się na osiedlu Krzeptówki.

</doc>
<doc id="1852568" url="https://pl.wikipedia.org/wiki?curid=1852568" title="Padanie w Duchu">
Padanie w Duchu



</doc>
<doc id="1852569" url="https://pl.wikipedia.org/wiki?curid=1852569" title="Historia Komańczy">
Historia Komańczy

W II w. istnieją ślady bytności Celtów w Bieszczadach i dowody szlaków handlowych (zapewne kupców rzymskich wędrujących po bursztyn) przez Karpaty. Świadczą o tym znaleziska monet rzymskich z II w. W VI w. – pojawili się nowi osadnicy – Słowianie.
Komańcza i pobliskie tereny – przed rokiem 991 należały do państwa Mieszka I. Tereny te zajęte zostały przez Wielkiego Księcia Kijowskiego Włodzimierza. Potem na krótko tereny te wróciły do Polski (za czasów Bolesława Chrobrego). Od X do XIV w. owe ziemie stanowiły przedmiot sporu. Za sprawą króla Gejzy II włączyli się do niego również Węgrzy. Według niektórych źródeł w 1150 roku zajęli ten obszar Połowcy (zwani też Kumanami lub Komanami), którzy w tym okresie tu się osiedlili.
Miejscowość często była niszczona przez Tatarów i napady zbójeckie. W 1349 Kazimierz Wielki, przyłączył Ruś Czerwoną do Polski. Początkowo nazywać się miała Krzemienna, ale z czasem przyjęła się nazwa Komańcza. Od XV w. panowały tu rody Bobolów herbu Leliwa, a potem Kumanieccy, też posługujący się tym herbem. Wieś położona jest na szlaku osadniczym polskim, kolonizowanym wtórnie przez Wołochów, i była lokowana na prawie wołoskim w II poł. XVI wieku. W 1512 roku Mikołaj Kamieniecki założył wieś Komańczę (osadę Komanów) na prawie wołoskim. Lustracja królewszczyzny z 1565 roku stwierdza, w Komańczy, 21 rodzin obrabiających 11 i 3/4 łana ziemi. Po napaści w 1657 r. wojsk Jerzego II Rakoczego Komańcza została znacznie zniszczona. W XVIII w. Kumanieccy z Kulczyc, wznieśli tu drewniany dwór, za zasługi wojenne zostali nobilitowani i przyjęci do herbu Leliwa. Oni też w XVIII wieku wybudowali na nowo w tym miejscu murowany dwór, który uległ zniszczeniu w 1946 roku przez UPA – jak i znaczna część wsi.
W latach 1340–1772 wieś w ziemi sanockiej w województwie ruskim. Następnie w latach 1772–1852 znajdowała się w cyrkule leskim, później sanockim. W początkach maja 1849 roku, w czasie Wiosny Ludów rozegrała się tu zwycięska bitwa partyzantów polskich nad wojskami Austrii. W połowie XIX wieku właścicielem posiadłości tabularnej w Komańczy był Alfred Lubaczewski. Od 1867 w powiecie sanockim w Galicji. W XIX w. i w pocz. XX w. Józef Marian Potocki (1868-1918) był właścicielem dóbr w Komańczy. Do 1914 powiat sądowy w Sanoku, gmina Bukowsko. W roku 1898 wieś liczyła 916 osób oraz 130 domów, powierzchnia wsi 11,12 km², obszar dworki wsi Komańcza liczył 139 osób oraz 12 domów. Wieś zamieszkiwana była głównie przez społeczność rusińską, polską oraz żydowską. W roku 1900 wieś liczyła 956 mieszkańców.
W 1905 Józef Mikołaj Potocki posiadał we wsi obszar 763 ha.
I wojna światowa w Komańczy.
Ciężkie walki prowadzone w Komańczy przez wojska rosyjskie i austro-węgierskie w okresie półrocza tj. od drugiej dekady listopada 1914 roku do końca pierwszej dekady maja 1915 roku. W wyniku ostrzałów i walk, kilkakrotnie zmieniało się położenie linii frontu. Komańcza przechodziła „z rąk do rąk”. Spowodowało to znaczne zniszczenia i straty materialne i ludnościowe Komańczy a tereny te nazwano doliną śmierci.
W pierwszych dniach listopada 1918 ukraińska ludność z Komańczy oraz okolicznych miejscowości opanowała linie kolejowe od Zagórza do Łupkowa oraz od Zagórza do Chyrowa, oraz ogłosiła powstanie Republiki Komańczańskiej, na czele której stanął jako prezydent Andrij Kyr.
22 stycznia 1919 wieś została zdobyta przez 3 Batalion Strzelców Sanockich oraz inne polskie oddziały wojskowe, które walczyły tu z oddziałami Ukraińskiej Armii Halickiej.
II wojna światowa.
Do 12 września 1939 roku na obszarze powiatu sanockiego województwa lwowskiego, wieś stanowiła garnizon macierzysty Batalionu KOP „Komańcza”. W 1939 r. Batalion KOP „Komańcza” w ramach 2 Pułku Piechoty KOP „Karpaty” toczył walki obronne. 12 września 1939 – po agresji Niemiec na Polskę wkroczyły do Komańczy jednostki Wehrmachtu, radośnie witane przez ukraińską ludność, nacjonaliści z udziałem kleru ukraińskiego urządzali tzw. pogrzeby Polski.
W roku 1942 wieś znalazła się w kręgu zainteresowań misji badawczej prowadzonej przez sekcję rasową i ludoznawczą Institut für Deutsche Ostarbeit z Krakowa. Badania prowadzono m.in. w miejscowościach Sanok, Nowotaniec, Mymoń, Besko i Czerteż. W Komańczy badania medyczne prowadziła m.in. dr Elfriede Fliethmann.
W lesie "Orławica" hitlerowcy rozstrzelali 26 Romów, a we wrześniu 1943 roku trzech miejscowych Żydów. Prawie wszystkich Żydów wywieziono do obozu zagłady w Zasławiu.

</doc>
<doc id="1852573" url="https://pl.wikipedia.org/wiki?curid=1852573" title="Parafia Najświętszej Maryi Panny Niepokalanej Objawiającej Cudowny Medalik w Zakopanem">
Parafia Najświętszej Maryi Panny Niepokalanej Objawiającej Cudowny Medalik w Zakopanem

Parafia Najświętszej Maryi Panny Niepokalanej Objawiającej Cudowny Medalik w Zakopanem-Olczy – parafia rzymskokatolicka należąca do dekanatu Zakopane archidiecezji krakowskiej.
Została utworzona w 1914. Kościół parafialny wybudowany w latach 1981–1988, konsekrowany w 1988. Mieści się na osiedlu Piszczory. Parafię obsługują Księża Misjonarze św. Wincentego a Paulo.

</doc>
<doc id="1852576" url="https://pl.wikipedia.org/wiki?curid=1852576" title="Okręg Aleppo">
Okręg Aleppo

Okręg Aleppo (francuski: État d’Alep) (arabski: دولة حلب)- to jeden z sześciu okręgów, powstałych po podziale francuskiego mandatu Syrii. Podziału dokonał francuski generał Henri Gouraud, po uzyskaniu zgody na zarządzanie Syrią od innych państw Ententy na konferencji w San Remo w 1920 i pokonaniu monarchii Fajsala I.
Inne okręgi które powstały na terenie Syrii to: Okręg Damaszek (powstał w 1920), Okręg Alawitów (1920), Dżabal ad-Duruz (1921), Sandżak Aleksandretty (1921) i Wielki Liban (1920). Wszystkie okręgi, poza Wielkim Libanem i Sandżakiem Aleksandretty, weszły później w skład Republiki Syryjskiej. Wielki Liban w 1941 ogłosił się niepodległym i oddzielnym państwem, co zostało uznane w 1943 roku. Sandżak Aleksandretty w 1939, na mocy referendum. przyłączony został do Turcji.
Historia.
Okręg Aleppo został utworzony przez generała Henriego Gourauda we wrześniu 1920 roku. Stolicą zostało miasto Aleppo. W skład okręgu wchodziły bogate tereny wokół stolicy, żyzne dorzecze Eufratu oraz regiony Dajr az-Zaur, Ar-Rakka i Al-Hasaka. W jego granicach znalazły się najżyźniejsze i najbardziej obfite w bogactwa mineralne ziemie Syrii. Okręg Aleppo na zachodzie graniczył z Okręgiem Alawitów i Sandżakiem Aleksandretty, na wschodzie zaś sięgał Brytyjskiego Mandatu Mezopotamii.
Od 1919 roku na tych terenach trwała rebelia której inspiratorem i przywódcą był Ibrahim Hanano, członek Syryjskiego Kongresu Narodowego. Powstańcom pomagali Turcy z Mustafą Kamalem Atatürkiem na czele. Francuzom ostatecznie udało się pokonać powstańców w 1921 a Hanano został aresztowany i oddany pod sąd. Ten jednak orzekł niewinność oskarżonego.
W 1923 Gouraud z Okręgu Aleppo, Okręgu Damaszek i Okręgu Alawitów utworzył Federację Syryjską. Rozpadła się ona jednak już w 1924, kiedy to wystąpili z niej Alawici. 1 grudnia Aleppo i Damaszek połączyły się w ramach Okręgu Syria. W 1925 zlikwidowano odrębność części składowych nowego okręgu.
W 1926 na czele ruchu planującego oderwanie Aleppo od Damaszku stanął Ibrahim Hanano, ale starania secesjonistów zakończyły się fiaskiem.
Demografia.
Większość mieszkańców okręgu wyznawało islam sunnicki i było Arabami. Zamieszkiwały tu jednak i inne ludy z których najliczniejsi byli: Kurdowie, Czerkiesi, Czeczeni, Turcy, Kabardyjczycy, Adygejczycy, Bośniacy i Albańczycy. W okręgu żyła także znaczna społeczność szyicka, w takich miastach jak Nebbol, Fu’a, Az Zarra’, Kefrayya i M’art Misrin. Znaczne grupy Alawitów mieszkały przy zachodniej granicy okręgu.
Oprócz ludów muzułmańskich w Aleppo żyli także chrześcijanie, którzy w większości zaliczali się do bogatszych warstw społeczeństwa. W stolicy stanowili około 30% mieszkańców, była to więc jedna z największych chrześcijańskich wspólnot na Bliskim Wschodzie. Chrześcijanie byli grupą wewnętrznie podzieloną, w okręgu żyli wyznawcy 12 różnych kościołów. Najliczniejsi byli członkowie Apostolskiego Kościoła Ormiańskiego i Syryjskiego Kościoła Ortodoksyjnego. Oprócz stolicy, liczne społeczności chrześcijańskie żyły na wschodnich terenach okręgu, byli to głównie Asyryjczycy.
W Aleppo żyła też duża społeczność żydowska licząca sobie ponad 10 000 członków.
Organy władzy.
Rząd Okręgu Allepo powstał w 1920 i nosił nazwę Rady Dyrektorów. Był organem pomocniczym gubernatora. W skład Rady wchodziło czterech dyrektorów: Mar’i Basza Al Mallah (sprawy wewnętrzne), Subhi Bej Al Nayyal (Sądownictwo), Nasri Effendi Bakszasz (Handel i Rolnictwo) oraz Victor Effendi 'Ajouri (Finanse). W 1921 Al Mallah podał się do dymisji i jego miejsce zajął Al Nayyal, którego na dotychczasowym stanowisku zastąpił Zaki Bej Al Gorani. W 1923 Rada Dyrektorów została rozwiązana a okręg wszedł w skład Federacji Syryjskiej.
Organem ustawodawczym okręgu był parlament noszący nazwę Rady Reprezentantów. Jego członkowie byli w większości zwolennikami orientacji profrancuskiej.

</doc>
<doc id="1852580" url="https://pl.wikipedia.org/wiki?curid=1852580" title="Samuel Palache">
Samuel Palache

Samuel Palache – kupiec, dyplomata oraz korsarz żydowskiego pochodzenia, będący na usługach sułtana Maroka Zidana Abu Maaliego; jako wysłannik do stadhoudera księcia Maurycego Orańskiego zainicjował pierwszą w historii umowę o współpracy, między państwem muzułmańskim a chrześcijańskim.

</doc>
<doc id="1852586" url="https://pl.wikipedia.org/wiki?curid=1852586" title="Huawei U7510">
Huawei U7510

Huawei U7510 Andy – telefon komórkowy firmy Huawei oferowany przez polskiego operatora Play.
Huawei U7510 to multimedialne urządzenie z wyświetlaczem dotykowym, szybkim dostępem do Internetu w technologiach 3G oraz HSDPA. Systemem operacyjnym telefonu jest amerykański Qualcomm BREW 3.1. Urządzenie wyposażone jest w kamerę cyfrową o matrycy 2,0 megapikseli oraz drugą do rozmów video. Wśród funkcji znajdziemy obsługę plików muzycznych MP3, AAC, AAC+, eAAC+ oraz wideo: (MP4, 3GP, 3G2 (H.263)). Urządzenie posiada wbudowany odbiornik GPS współpracujący domyślnie z mapami Google (Google Maps), które pobiera z Internetu. Możliwa jest instalacja innych programów do obsługi GPS napisanych w Javie. Komórka obsługuje wiadomości MMS, aplikacje Javy (MIDP 2.0) oraz pocztę elektroniczną. Telefon posiada moduł komunikacji bezprzewodowej Bluetooth 2.0 A2DP oraz przewodowej miniUSB. Wewnętrzną pamięć można rozszerzyć kartami microSD do 8 gigabajtów.
W pakiecie od operatora znajduje się ładowarka sieciowa, zestaw słuchawkowy stereo oraz kabel USB.

</doc>
<doc id="1852591" url="https://pl.wikipedia.org/wiki?curid=1852591" title="Dennis Störl">
Dennis Störl

Dennis Störl (ur. 3 października 1979) – niemiecki skoczek narciarski. Najlepsze wyniki w Pucharze Świata osiągnął w sezonie 2000/2001, kiedy zajął 59. miejsce w klasyfikacji generalnej.

</doc>
<doc id="1852592" url="https://pl.wikipedia.org/wiki?curid=1852592" title="Tomas Gustafson">
Tomas Gustafson

Sven Tomas Gustafson (ur. 28 grudnia 1959 w Katrineholm) – szwedzki łyżwiarz szybki, wielokrotny medalista olimpijski, wicemistrz świata i zdobywca Pucharu Świata.
Kariera.
Specjalizował się w długich dystansach. Pierwszy medal wywalczył w 1979 roku, kiedy zwyciężył podczas mistrzostw świata juniorów w wieloboju w Grenoble. Wynik ten powtórzył na rozgrywanych rok później mistrzostwach świata juniorów w Assen. W 1980 roku wziął też udział w igrzyskach olimpijskich w Lake Placid, gdzie jego najlepszym wynikiem było siódme miejsce w biegu na 1500 m. Na rozgrywanych dwa lata później mistrzostw Europy w Oslo zdobył złoty medal, wyprzedzając Norwega Rolfa Falka-Larssena i Hilberta van der Duima z Holandii. W 1983 roku zdobył swój jedyny medal na mistrzostwach świata, zajmując drugie miejsce za Falkiem-Larssenem podczas wielobojowych mistrzostw świata w Oslo. Igrzyska w Sarajewie przyniosły mu kolejne dwa medale. W biegu na 5000 m był najlepszy, a sześć dni później zdobył srebrny medal na dystansie 10 000 m, ulegając tylko Igorowi Małkowowi z ZSRR. N rozgrywanych cztery lata później igrzyskach w Calgary Szwed był najlepszy w biegach na 5000 i 10 000 m, ustanawiając przy tym rekord olimpijski na krótszym dystansie oraz rekord świata na dłuższym. Ponadto zdobył też brązowy medal na mistrzostwach Europy w Oslo w 1986 roku oraz srebrny podczas mistrzostw Europy w Heerenveen w 1990 roku.
W swojej karierze wywalczył 31 tytułów mistrza Szwecji, w tym 7 w wieloboju. Wielokrotnie stawał na podium zawodów Pucharu Świata, odnosząc przy tym sześć zwycięstw. W sezonie 1987/1988 zwyciężył w klasyfikacji końcowej na 5000 m/10 000 m, w sezonie 1985/1986 był drugi, a sezon 1988/1989 zakończył na trzeciej pozycji w tej samej klasyfikacji.
Ustanowił dwa rekordy świata. W latach 1982 i 1988 otrzymywał Nagrodę Oscara Mathisena, a w 1988 roku otrzymał też Svenska Dagbladets guldmedalj.
Gustafson był członkiem Szwedzkiego Komitetu Olimpijskiego.
Jego żoną jest Elisabet Gustafson, medalistka olimpijska z Nagano w curlingu.

</doc>
<doc id="1852596" url="https://pl.wikipedia.org/wiki?curid=1852596" title="Frank Reichel">
Frank Reichel

Frank Reichel (ur. 16 lipca 1978 w Marienbergu) – niemiecki skoczek narciarski, reprezentant klubu SV Oberwiesenthal. Medalista mistrzostw świata juniorów (1996) oraz uczestnik mistrzostw świata seniorów (1997). 
Przebieg kariery.
W lutym 1993 zadebiutował w Alpen Cupie, zajmując 39. miejsce w Klingenthal. 28 sierpnia 1994 po raz pierwszy wziął udział w kwalifikacjach do konkursu Letniego Grand Prix. Na przełomie 1994 i 1995 dwukrotnie odpadał w kwalifikacjach do zawodów Pucharu Świata w Oberstdorfie i Garmisch-Partenkirchen. 28 stycznia 1995 zadebiutował w konkursie Pucharu Kontynentalnego w Libercu. 2 grudnia 1995 po raz pierwszy wystartował w konkursie głównym PŚ, zajmując 45. lokatę w Lillehammer. Pierwsze punkty zawodów najwyżej rangi zdobył 6 dni później, za zajęcie 20. pozycji w Villach. Wystartował na Mistrzostwach Świata Juniorów 1996, gdzie zdobył złoty medal drużynowo, a konkurs indywidualny ukończył na 13. miejscu. W marcu 1996 dwukrotnie stanął na podium zawodów Pucharu Kontynentalnego w Zaō, zajmując 1. i 2. lokatę. 2 lutego 1997 zajął 4. miejsce w zawodach PŚ w Willingen. Następnie na mistrzostwach świata w Trondheim zajął 36. lokatę indywidualnie na skoczni normalnej. 20 grudnia 1997 odniósł zwycięstwo w konkursie Pucharu Kontynentalnego w Oberwiesenthal. W styczniu 2000 podczas zawodów PŚ w Park City zajął 23. miejsce indywidualnie oraz 5. lokatę w rywalizacji drużynowej. W międzynarodowych zawodach rangi FIS po raz ostatni wystartował 14 lutego 2004 podczas kwalifikacji do konkursu PŚ w Willingen.

</doc>
<doc id="1852602" url="https://pl.wikipedia.org/wiki?curid=1852602" title="Christoph Grillhösl">
Christoph Grillhösl

Christoph Grillhösl (ur. 16 listopada 1978) – niemiecki skoczek narciarski.
Najlepsze wyniki w Pucharze Świata osiągnął w sezonie 2000/2001, kiedy zajął 75. miejsce w klasyfikacji generalnej.

</doc>
<doc id="1852604" url="https://pl.wikipedia.org/wiki?curid=1852604" title="Aleksander (Inoziemcow)">
Aleksander (Inoziemcow)

Aleksander, imię świeckie Nikołaj Iwanowicz Inoziemcow (ur. 12 sierpnia 1887 w Tobolsku, zm. w lutym 1948 w Monachium) – biskup Rosyjskiego Kościoła Prawosławnego, następnie Polskiego Autokefalicznego Kościoła Prawosławnego.
Życiorys.
Ukończył seminarium duchowne w Tobolsku, zaś w 1913 również Akademię Duchowną w Petersburgu z tytułem kandydata teologii. Rok wcześniej złożył śluby zakonne i w tym samym roku był wyświęcany kolejno na hierodiakona i hieromnicha. W 1918 otrzymał godność archimandryty i został przeniesiony do pracy misyjnej w guberni mińskiej, gdzie współpracował z arcybiskupem mińskim i turowskim Jerzym. Razem z arcybiskupem Jerzym i innymi biskupami opuścił Mińsk w 1919, po czym przez Noworosyjsk na pokładzie statku „Irtysz” dotarł do Stambułu. Po krótkim pobycie w Tesalonikach dotarł do Włoch, gdzie ponownie spotkał się z arcybiskupem Jerzym. Podobnie jak on w 1921 udał się do Polski, gdzie zaangażował się w tworzenie struktur niezależnego od patriarchatu moskiewskiego Polskiego Autokefalicznego Kościoła Prawosławnego. 4 czerwca 1922 odbyła się jego chirotonia na biskupa lubelskiego. W tym samym roku został przeniesiony na katedrę pińską i poleską, zaś w 1927 podniesiony do godności arcybiskupa.
W czasie II wojny światowej poparł dążenia Kościoła prawosławnego na Ukrainie do autokefalii, postulując tym samym całkowitą reorganizację struktur PAKP. Współtworzył niekanoniczny Ukraiński Autokefaliczny Kościół Prawosławny, który mianował go metropolitą. W Pińsku przebywał do 1944, kiedy wyjechał stamtąd do Niemiec, gdzie ogłosił swoje przejście w jurysdykcję Rosyjskiego Kościoła Prawosławnego poza granicami Rosji. Przez pewien czas służył w cerkwi św. Włodzimierza w Mariańskich Łaźniach.
W 1948 w niewyjaśnionych okolicznościach zginął w hotelu w Monachium. Dymitr Pospiełowski jest zdania, że mógł zostać zamordowany przez ukraińskiego nacjonalistę.
Był odznaczony watykańskim Krzyżem Komandorskim z Gwiazdą Orderu Grobu Świętego.

</doc>
<doc id="1852608" url="https://pl.wikipedia.org/wiki?curid=1852608" title="Haris Seferović">
Haris Seferović

Haris Seferović (ur. 22 lutego 1992 w Sursee) – szwajcarski piłkarz pochodzenia bośniackiego, występujący na pozycji napastnika w hiszpańskim klubie Celta Vigo, do którego jest wypożyczony z SL Benfiki oraz w reprezentacji Szwajcarii.
Kariera klubowa.
Seferović ma pochodzenie bośniackie, jednak urodził się w Szwajcarii. Karierę piłkarską rozpoczął w klubie FC Sursee, a następnie trenował także w FC Luzern. W 2007 przeszedł do Grasshopper Club. W 2009 stał się członkiem kadry pierwszego zespołu, a 26 kwietnia 2009 zadebiutował w pierwszej lidze szwajcarskiej w przegranym 1:4 wyjazdowym spotkaniu z Neuchâtel Xamax. W sezonie 2008/2009 rozegrał jedno spotkanie w lidze.
30 stycznia 2010 Seferović podpisał kontrakt z włoską Fiorentiną. Działacze klubu poinformowali, że Szwajcar będzie trenował z Primaverą.
W sierpniu 2011 został wypożyczony na rok do szwajcarskiego Neuchâtel Xamax. Następnie bywał wypożyczany do US Lecce i Novary Calcio. 11 lipca 2013 odszedł z Fiorentiny do Realu Sociedad za kwotę równą 3 mln euro, gdzie spędził 1 sezon. Latem 2014 przeszedł za kwotę 3,2 mln euro do Eintrachtu Frankfurt.
Stan na 4 maja 2018.
Kariera reprezentacyjna.
W swojej karierze Seferović występował w reprezentacji Szwajcarii U-15, U-16 i U-17. Z tą drugą w 2009 roku wystąpił na Mistrzostwach Świata U-17 w Nigerii. Na tym turnieju wywalczył mistrzostwo świata i z 5 golami na koncie został królem strzelców turnieju. Od 2009 roku gra w reprezentacji Szwajcarii U-18.

</doc>
<doc id="1852612" url="https://pl.wikipedia.org/wiki?curid=1852612" title="Bernhard Metzler">
Bernhard Metzler

Bernhard Metzler (ur. 13 czerwca 1979) – austriacki skoczek narciarski. Najlepsze wyniki w Pucharze Świata osiągnął w sezonie 1999/2000, kiedy zajął 43. miejsce w klasyfikacji generalnej. Startował głównie w Pucharze Kontynentalnym. Po raz ostatni w międzynarodowych zawodach wystartował w sezonie 2003/2004.

</doc>
<doc id="1852613" url="https://pl.wikipedia.org/wiki?curid=1852613" title="Wyżyna Wańkowej">
Wyżyna Wańkowej

Wyżyna Wańkowej – obszar w północnej części Gór Sanocko-Turczańskich, nie posiadający oficjalnie zdefiniowanych granic, ale dość wyraźnie odgraniczający się od otaczających grup o bardziej górskim charakterze. Określenie dotyczy obszaru pomiędzy Górami Słonnymi, Magurą Wańkową i Grupą Laworty z południa a Chwaniowem z północy, na zachodzie za granicę można przyjąć granicę Gór Sanocko-Turczańskich, tj. dolinę potoku Lachawka (Rogatka), a od wschodu dolinę Strwiąża.
Charakterystyka.
Omawiany obszar dobrze spełnia kryteria wyżyny, wysokości bezwzględne wahają się pomiędzy 400 a 600 m n.p.m., wysokości względne nie przekraczają 300 m. Układ dolin i grzbietów jest bardzo regularnie rusztowy. Doliny są szerokie o płaskim dnie, przełęcze pomiędzy kolejnymi grzbietami podchodzą dość wysoko (Przełęcz Dźwiniacka 523 m n.p.m., Przełęcz pod Mostami 535 m n.p.m., Przełęcz nad Górną Ropienką 550 m n.p.m.). Najwyższe wzniesienie tego obszaru to wzgórze Mosty 640 m n.p.m.
Europejski dział wodny.
Przez Wyżynę Wańkowej przechodzi europejski dział wodny pomiędzy Morzem Bałtyckim a Morzem Czarnym. Schodzi z kulminacji Działu (Grupa Laworty) na Przełęcz Dźwiniacką, dalej na górę Mosty, Przełęcz pod Mostami, wzgórze 593 m n.p.m., Przełęcz nad Ropienką i wchodzi na Kulminację Brańcowa należącą już do Chwaniowa.
Sieć wodna.
Rzeki Wyżyny Wańkowej układają się w regularny kratownicowy układ z szerokimi, płaskodennymi odcinkami równoległymi do grzbietów oraz licznymi wąskimi przełomowymi odcinkami. Główne potoki to: Wańkówka i jej dopływ Ropieńka, Serednica oraz dorzecze górnej Tyrawki: Borsukowiec i Berezka.
Turystyka.
Główne miejscowości to: Wańkowa, Ropienka, Brelików, Leszczowate, Serednica, Dźwiniacz Dolny, Zawadka, Rozpucie, Rakowa, Tyrawa Wołoska, Paszowa, Berezka, Kreców.

</doc>
<doc id="1852615" url="https://pl.wikipedia.org/wiki?curid=1852615" title="Kopia bezpieczeństwa online">
Kopia bezpieczeństwa online

Kopia bezpieczeństwa online, kopia danych online, kopia zapasowa online () – dane, które zostały powielone w oparciu o łącze internetowe i wydzielone miejsce na serwerze oddalonym od pierwotnego miejsca przechowywania danych. Oddalony serwer jest zabezpieczany w centrum składowania danych, serwerowni, której zabezpieczenia spełniają normy bezpieczeństwa przechowywania zaszyfrowanych danych.
Taka kopia chroni dane przed awariami, wypadkami, kradzieżami i innymi przypadkami utraty danych przez użytkownika komputera, na którym aplikacja do wykonywania backup online jest zainstalowana. Proces wykonywania kopii bezpieczeństwa, w odniesieniu do kopii długotrwałych, jest nazywany archiwizacją. Kopia zapasowa online pozwala na składowanie zarchiwizowanych danych w jednym miejscu.
Tradycyjny backup oparty jest na wykorzystaniu już istniejącego lub podłączeniu do sieci nowego serwera, do którego podłącza się urządzenie taśmowe lub macierz dyskową, gdzie będzie dokonywany zapis danych. Na serwerze instaluje się oprogramowanie do backupu. Serwer taki, staje się serwerem backupowym, czyli będzie zarządzał procesem backupu z całej sieci. W przypadku takiego backupu zarządzanie odbywa się w sposób zdalny, czyli poprzez konsolę programową zainstalowaną na komputerze administratora. Taki system backupu stanowi podstawowy element zabezpieczenia zasobów informatycznych w sieci przed ewentualną utratą danych, głównie w firmach i dużych przedsiębiorstwach. W przypadku utraty części zasobów, bądź ich całości, zapasowa kopia pozwala odzyskać dane i przywrócić cały system do pracy.
Kopia bezpieczeństwa online zachowuje pełną funkcjonalność wykonywania tradycyjnej kopii zapasowej danych, z tą różnicą, że dane składowane są poza miejscem w którym znajduje się komputer z aplikacją do backupu, dodatkowo zabezpieczając dane przed takimi wypadkami jak kradzież, pożar, powódź i innymi żywiołami pozwalając odzyskać dane w dowolnym czasie i miejscu.
Do danych skopiowanych za pomocą backupu online mamy dostęp przez przeglądarkę internetową. Użytkownik posiada unikalne dane login i hasło, które tylko jemu pozwalają na dostęp do danych.
W przypadku tworzenia kopii zapasowej online znaczenie mają takie czynniki jak: szybkość łącza internetowego (im szybsze, tym krócej trwa wykonanie backupu online) oraz miejsce składowania danych (w przypadku centrum składowania znajdującego się w innym państwie niż wykonujemy backup online, czas tworzenia kopii znacznie się wydłuża).
Funkcjonalności backupu online.
Umożliwia ciągłą ochronę danych stacji roboczych i serwerów. Dane są automatycznie zapisywane tuż po dokonaniu zmiany. Funkcjonalność taka pozwala zarówno użytkownikowi, jak i administratorowi na odzyskanie danych z każdego punktu w przeszłości.
CDP jest funkcjonalnością, która przechwytuje zmiany i zapisuje je do lokalnego cache lub do miejsca przeznaczenia. Niezależnie od pierwszej kopii wszystkie modyfikacje są przechowywane.
Zasadniczą różnicą pomiędzy tradycyjnym backupem a CDP jest brak konieczności sprecyzowania konkretnej godziny do wykonania backupu. Przy użyciu CDP nie ma harmonogramów backupów. Kiedy dane są zapisywane na dysk, są również asynchronicznie zapisywane w drugiej lokalizacji.
Funkcjonalność backupu pozwalająca na przywrócenie chronionego komputera do stanu sprzed awarii bez konieczności instalowania ręcznie systemu operacyjnego ani jakichkolwiek aplikacji. w przypadku awarii następuje wygenerowanie płyty CD/DVD centralnie i przesłanie jej fizycznie do miejsca, gdzie była awaria.
Po wykonaniu 1 kopii tworzone są tylko kopie przyrostowe. Z punktu widzenia użytkownika oznacza to tyle, że ma on do odtworzenia dane z konkretnego dnia/godziny a oprogramowanie samodzielnie w tle zajmuje się składaniem potrzebnych części. Wersjonowanie plików odbywać się będzie w konkretnym czasie ustalonym harmonogramem (ustalony czas startu backupu) lub na żądanie (w dowolnym czasie).
System precyzyjnie wykrywa fragmenty zmienionych plików, z czego wynika duża wydajność i eliminacja zduplikowanych bloków. Analiza danych użytkownika podlegających przesłaniu przez sieć rozległą WAN następuje na żądanie użytkownika lub w określonym czasie, na podstawie kalendarza. Dzięki temu, że większość procesu de-duplikacji jest po stronie użytkownika to sam proces backupu (transferu danych) jest krótszy a co za tym idzie zmniejszają się wymagania co do przepustowości łącza w sieci WAN pomiędzy użytkownikiem a miejscem składowania danych.

</doc>
<doc id="1852616" url="https://pl.wikipedia.org/wiki?curid=1852616" title="Zmarzłe Oka">
Zmarzłe Oka

Zmarzłe Oka (słow. "Zamrznuté oká") – grupa kilku małych stawków znajdujących się w obrębie Kotła pod Polskim Grzebieniem w słowackiej części Tatr Wysokich. Zmarzłe Oka leżą na ryglu skalnym pokrytym materiałem morenowym zamykającym od północy Kocioł pod Polskim Grzebieniem, nieco na północ od Zmarzłego Stawu pod Polskim Grzebieniem. Nieco na południowy zachód od niech przebiega niebiesko znakowany szlak turystyczny prowadzący z Łysej Polany na Rohatkę.
Zdarza się, że Zmarzłe Oka pokryte są lodem i śniegiem nawet do późnego lata. Ich nazewnictwo pochodzi od pobliskiego Zmarzłego Stawu pod Polskim Grzebieniem.

</doc>
<doc id="1852623" url="https://pl.wikipedia.org/wiki?curid=1852623" title="Niezwykła przygoda Kubusia Puchatka">
Niezwykła przygoda Kubusia Puchatka

Niezwykła przygoda Kubusia Puchatka (ang. "Pooh's Grand Adventure: The Search for Christopher Robin", 1997) – amerykański film animowany Walta Disneya.
Światowa premiera filmu odbyła się 5 sierpnia 1997 roku. W Polsce został wydany na kasetach wideo 31 marca 1998 roku z dystrybucją Imperial Entertainment.
Fabuła opiera się na ostatnim rozdziale książki "Chatka Puchatka" i jest jego rozwinięciem.
Film w Polsce wydany na DVD z dystrybucją: Imperial Entertainment, CD Projekt i Galapagos Films.
Film wyemitowany w telewizji na kanałach: TVP1, TVP2, Polsat, TV 4, TV 6, TV Puls (premiera: 9 grudnia 2012 roku), Puls 2, Disney Channel, Polsat Film, Super Polsat.
Na kanałach Polsatu dostępna jest wyłącznie audiodeskrypcja.
Fabuła.
W Stumilowym Lesie powoli kończy się lato. Gdy pewnego dnia Kubuś Puchatek udaje się na wzgórze, aby jak zawsze spotkać się ze swoim najlepszym przyjacielem, nie spodziewa się, że będzie to początek największej przygody w jego życiu. Zamiast Krzysia zastaje baryłkę miodu i tajemniczy liścik (który zresztą szybko zalewa miodem). Zaniepokojony udaje się do pozostałych mieszkańców Stumilowego Lasu, którzy szybko dochodzą do wniosku, że chłopcu grozi wielkie niebezpieczeństwo. Postanawiają ruszyć mu na pomoc. Urocza animowana opowieść o perypetiach Kubusia Puchatka i jego przyjaciół ze Stumilowego Lasu. Bohaterowie wyruszają w długą i pełną niebezpieczeństw podróż, podczas której przeżyją wiele niezwykłych przygód. Film zachwyca wartką fabułą i ciepłym humorem. Nie brakuje w nim wpadających w ucho piosenek.
Wersja polska.
W wersji polskiej udział wzięli:
Piosenki śpiewali:
Reżyseria: Joanna Wizmur
Dialogi polskie: Krystyna Skibińska-Subocz
Teksty piosenek: Marek Robaczewski
Kierownictwo muzyczne: Marek Klimczuk
Dźwięk i montaż: Elżbieta Chojnowska
Opieka artystyczna: Michał Wojnarowski
Wersja polska: Start International Polska
Produkcja polskiej wersji językowej: Disney Character Voices International, Inc.
Lektor tytułu filmu: Jerzy Rosołowski.

</doc>
<doc id="1852625" url="https://pl.wikipedia.org/wiki?curid=1852625" title="Parafia Świętego Krzyża w Zamościu">
Parafia Świętego Krzyża w Zamościu

Parafia Świętego Krzyża w Zamościu – parafia należąca do dekanatu Zamość diecezji zamojsko-lubaczowskiej. Została utworzona 31 grudnia 1949. Kościół parafialny wybudowano w latach 1938-1946, konsekrowano w 1978 r. Mieści się przy ulicy Partyzantów (na Nowym Mieście).
Przy parafii swoją działalność prowadzą: Ruch Światło- Życie (OAZA), Akcja Katolicka, Wspólnota Krwi Chrystusa, Legion Maryi, Koło Misyjne Dzieci, Apostolstwo MB Patronki Dobrej Śmierci, ministranci, Koła Żywego Różańca, schola, chór, ZHR.

</doc>
<doc id="1852627" url="https://pl.wikipedia.org/wiki?curid=1852627" title="Parafia św. Brata Alberta w Zamościu">
Parafia św. Brata Alberta w Zamościu

Parafia Świętego Brata Alberta w Zamościu – parafia należąca do dekanatu Zamość diecezji zamojsko-lubaczowskiej. 
Historia.
Parafia została erygowana 22 grudnia 1994 roku przez biskupa Jana Śrutwę, z wydzielonego terytorium parafii św. Michała Archanioła w Zamościu i parafii św. Bartłomieja Apostoła w Sitańcu. W 1995 roku został poświęcony plac pod budowę kościoła, a 25 grudnia 1996 roku poświęcono tymczasową kaplicę. W latach 2001–2018 zbudowano nowy kościół. 24 grudnia 2012 roku odbyła się pierwsza msza święta pod przewodnictwem bp. Mariana Rojka. W 2018 roku odbyło się poświęcenie kościoła.

</doc>
<doc id="1852629" url="https://pl.wikipedia.org/wiki?curid=1852629" title="Kapliczka św. Rozalii w Sławkowie">
Kapliczka św. Rozalii w Sławkowie

Kapliczka św. Rozalii w Sławkowie – usytuowana na zachodnim krańcu miasta, w pobliżu średniowiecznego osiedla górniczego „Kozioł”. Wybudowana w 1536 r. jako słup męki pańskiej. Jest najstarszą z wielu przydrożnych kapliczek sławkowskich. Jest to kapliczka słupowa, na której szczycie przymocowany jest kamienny krzyż z wyrytą w belce poziomej – z okazji odnowienia kapliczki – datą 1630. Tablica wotywna, również z 1630 r., wykonana na pamiątkę epidemii i klęski nieurodzaju, które jednocześnie nawiedziły miasto. Dokonano wtedy poświęcenia kapliczki św. Rozalii, orędowniczce chroniącej od zarazy, która w tym samym roku wpisana została przez Urbana VIII do "Martyrologium Rzymskiego". Kapliczka przeszła gruntowny remont w 1896 r. 24 sierpnia 2006 r. wpisana do rejestru zabytków. Po ponownej restauracji poświęcona została 6 września 2009 r.

</doc>
<doc id="1852632" url="https://pl.wikipedia.org/wiki?curid=1852632" title="Parafia św. Michała Archanioła w Zamościu">
Parafia św. Michała Archanioła w Zamościu

Parafia Świętego Michała Archanioła w Zamościu – parafia należąca do dekanatu Zamość diecezji zamojsko-lubaczowskiej. Została utworzona 12 kwietnia 1979 r. 
Kościół parafialny wybudowano w roku 1911 jako cerkiew dla rosyjskiego 66 Butyrskiego Pułku Piechoty zajmującego pobliskie koszary. Obiekt został zrewindykowany na rzecz Kościoła katolickiego w 1919 i rozbudowany w latach 1985-1991, konsekrowany w 1991 r. Kościół mieści się na rogu ulic J. Piłsudskiego i Wojska Polskiego, natomiast plebania przy pobliskiej ul. W. Reymonta.

</doc>
<doc id="1852635" url="https://pl.wikipedia.org/wiki?curid=1852635" title="Parafia Miłosierdzia Bożego w Zamościu">
Parafia Miłosierdzia Bożego w Zamościu

Parafia Miłosierdzia Bożego w Zamościu – parafia należąca do dekanatu Zamość diecezji zamojsko-lubaczowskiej. Została utworzona 22 sierpnia 1994 r. Kościół parafialny w budowie od 1995 r. Mieści się przy ulicy Hrubieszowskiej.
Przy parafii swoją działalność prowadzą: Koła Żywego Różańca, Ognisko Misyjne Dzieci, schola, Mali Pomocnicy Maryi, KSM.

</doc>
<doc id="1852639" url="https://pl.wikipedia.org/wiki?curid=1852639" title="Český ráj">
Český ráj



</doc>
<doc id="1852641" url="https://pl.wikipedia.org/wiki?curid=1852641" title="Gedania Gdańsk (piłka nożna)">
Gedania Gdańsk (piłka nożna)

Gedania Gdańsk – najstarszy polski klub piłkarski działający w Gdańsku. Założony 15 sierpnia 1922 jako wielosekcyjny klub sportowy. Od samego początku działała sekcja piłkarska; po podziale klubu od 2006 roku działa jako GKS Gedania 1922.
W sezonie 2014/2015 klub występował w klasie okręgowej grupa gdańska I, z której uzyskał awans do IV ligi
Informacje ogólne.
Nazwa klubu.
1922-1939 Sportklub „Gedania” e.V. in Danzig
1945-1950 Klub Sportowy „Gedania”
1950-2006 Kolejowy Klub Sportowy Gedania
od 2006 Gdański Klub Sportowy GEDANIA 1922
Historia.
Początki piłki nożnej w Gdańsku.
Piłka nożna przyszła do Gdańska pod koniec XIX wieku dzięki angielskim marynarzom. 18 kwietnia 1903 roku powstał pierwszy klub piłkarski w Gdańsku – Fußball-Club (FC) Danzig (od 1905 r. pod nazwą BuEV Danzig). Pierwszy mecz z „zewnętrznym” rywalem (tj. drużyną z Królewca) odbył się w lipcu jeszcze tego samego roku.
Powstanie klubu.
W 1876 powstaje Ogniwo – pierwsze polskie stowarzyszenie sportowe w Gdańsku. W 1894 rozpoczyna swoją działalność Polskie Towarzystwo Gimnastyczne „Sokół” z którego to inicjatywy w 1926 powstaje boisko wraz z najpotrzebniejszymi urządzeniami sportowymi na terenie tak zwanego Polenhof przy Heeresanger Strasse (dziś Aleja Legionów w Gdańsku), późniejsza siedziba Gedanii.
15 sierpnia 1922 w efekcie zaistniałego konfliktu i zamknięcia sekcji piłkarskiej w „Sokole” dochodzi do powołania wielosekcyjnego polskiego klubu sportowego Gedania (nazwa ta pochodzi od nazwy zlikwidowanej sekcji piłkarskiej).
1922-1939.
W 1924 przystępuje do Baltischer Rasen- und Wintersport-Verband (od 10 kwietnia 1927 zwana Baltischer Sport-Verband, czyli Bałtycki Związek Sportowy). W latach 1934–1939 jest zrzeszona w Deutscher Fußball-Bund i Gauliga Ostpreußen, gdzie gra w dywizji Gauliga Danzig zajmując dwukrotnie 2. miejsce w sezonach 1936-37 i 1937-38.
W 1939 Gedania została przyjęta do Pomorskiego Okręgowego Związku Piłki Nożnej i miała w sezonie 1939-1940 wystąpić w klasie A. Jednak dzień przed rozpoczęciem II wojny klub został zmuszony przez władze WM Gdańsk do zawieszenia działalności.
Początkowo działała sekcja piłkarska, od 1931 także lekkoatletyczna, kolarska, motorowa, hokejowa i bokserska. Po zajęciu Gdańska przez Niemcy hitlerowskie rozstrzelani zostali prezes Gedanii Henryk Kopecki oraz wiceprezesi Konrad Zdrojewski i Władysław Dębowski, a większość zawodników klubu trafiła do obozów koncentracyjnych. Miejsce Gedanii w lidze zajęła reprezentacja oddziałów Luftwaffe z Gdańska (SV Luftwaffe Danzig), których trzon stanowili żołnierze obrony przeciwlotniczej. Wojny nie przeżyło łącznie 75 członków klubu.
po 1945.
Po wyzwoleniu miasta 16 maja 1945 lub pod nazwą KS Gedania zostaje reaktywowany. Po początkowych sukcesach klub rozpoczyna swoją tułaczkę po niższych ligach piłkarskich, w późniejszym okresie nazwa zostaje zmieniona na KKS Gedania (Kolejowy Klub Sportowy).
Sezon 1951 roku był jedynym, w trakcie którego miały miejsce mecze drugoligowych drużyn Gedanii (występującej pod nazwą "Kolejarz Gdańsk") z Lechią Gdańsk (wówczas pod nazwą "Budowlani Gdańsk").
Na początku sezonu 1987/88 Gedania połączyła się z klubem MOSiR Gdańsk.
Latem 2003 roku Gedania połączyła się z Flotyllą Gdańsk.
Od 2006 w wyniku konfliktu z prezesem przekształconego w Spółkę Akcyjną klubu Gedania S.A. dochodzi do rozpadu i w efekcie założenia Gdańskiego Klubu Sportowego GEDANIA 1922 na bazie Sekcji Piłkarskiej dawnego KKS Gedania. GEDANIA 1922 może korzystać ze swojego historycznego boiska aż do zbudowania nowego kompleksu przy Alei Hallera.
Gedania dzisiaj.
Sezon 2010/2011.
Gedania Gdańsk występuje w Klasie Okręgowej grupa gdańska I.
2009/2010.
W sezonie 2009/2010 Gedania Gdańsk zajęła 6 lokatę w Klasie Okręgowej grupa gdańska I.
2010/2011.
W sezonie 2010/2011 Gedania Gdańsk zajęła 4 lokatę w Klasie Okręgowej grupa gdańska I.

</doc>
<doc id="1852643" url="https://pl.wikipedia.org/wiki?curid=1852643" title="Ghost Town Live">
Ghost Town Live

Ghost Town Live – koncertowy album brytyjskiego zespołu "drugiej fali ska" The Specials. Jest zapisem koncertu z 8 lipca 1995 roku na "Montreux Jazz Festival". Ukazał się w 28 września 1999 roku nakładem Receiver Records Limited. Producentem płyty był Roger Lomas.

</doc>
<doc id="1852644" url="https://pl.wikipedia.org/wiki?curid=1852644" title="SBAS">
SBAS



</doc>
<doc id="1852645" url="https://pl.wikipedia.org/wiki?curid=1852645" title="Parafia Zmartwychwstania Pańskiego i św. Tomasza Apostoła w Zamościu">
Parafia Zmartwychwstania Pańskiego i św. Tomasza Apostoła w Zamościu

Parafia Zmartwychwstania Pańskiego i Świętego Tomasza Apostoła w Zamościu – parafia należąca do dekanatu Zamość diecezji zamojsko-lubaczowskiej. Została utworzona 5 lipca 1600. Kościół parafialny (katedra) został wybudowany w latach 1587-1598, konsekrowany w 1637. Mieści się przy ulicy Kolegiackiej na Starym Mieście.

</doc>
<doc id="1852648" url="https://pl.wikipedia.org/wiki?curid=1852648" title="Andreas Baumgartner">
Andreas Baumgartner

Andreas Baumgartner (ur. 28 sierpnia 1981) – austriacki skoczek narciarski. Najlepsze wyniki w Pucharze Świata osiągnął w sezonie 2000/2001, kiedy zajął 79. miejsce w klasyfikacji generalnej.
W sezonie 2000/2001 w ramach 49. Turnieju Czterech Skoczni znalazł się w składzie na austriacką część turnieju, gdzie w kwalifikacjach do konkursu na Bergisel nie zdołał wywalczyć awansu do konkursu głównego, natomiast na skoczni im. Paula Ausserleitnera zajął 29. miejsce i zdobył jedyne w karierze punkty do klasyfikacji generalnej Pucharu Świata. Po raz ostatni w międzynarodowych zawodach startował w sezonie 2001/2002.

</doc>
<doc id="1852652" url="https://pl.wikipedia.org/wiki?curid=1852652" title="Parafia Zwiastowania Najświętszej Maryi Panny w Zamościu">
Parafia Zwiastowania Najświętszej Maryi Panny w Zamościu

Parafia Zwiastowania Najświętszej Maryi Panny w Zamościu – parafia należąca do dekanatu Zamość diecezji zamojsko-lubaczowskiej. Została utworzona 3 lipca 1994 r. Kościół parafialny został wybudowany w latach 1637-1662, konsekrowany w 1662. Mieści się na Starym Mieście przy ulicy S. Staszica, natomiast plebania przy pobliskiej ul. T. Kościuszki.

</doc>
<doc id="1852654" url="https://pl.wikipedia.org/wiki?curid=1852654" title="Johan Munters">
Johan Munters

Johan Munters (ur. 23 sierpnia 1978 w Dżakarcie) – pochodzący z Indonezji szwedzki skoczek narciarski, reprezentant Szwecji w tej dyscyplinie sportu. Uczestnik Mistrzostw Świata w Narciarstwie Klasycznym 2001. Trzykrotny uczestnik mistrzostw świata juniorów. Medalista mistrzostw Szwecji, mistrz tego kraju z 2002.
Życiorys.
Urodził się w Dżakarcie w Indonezji. W wieku 5 miesięcy został adoptowany i wyjechał do Szwecji. Ojciec, który go adoptował jest byłym skoczkiem narciarskim. Munters w czasie nauki w szkole średniej przeniósł się do norweskiego Trondheim, aby móc pogodzić naukę z treningami. Swój pierwszy skok narciarski oddał w 1984.
Przebieg kariery.
W oficjalnych zawodach międzynarodowych rozgrywanych przez Międzynarodową Federację Narciarską zadebiutował 27 stycznia 1994, zajmując, wraz z reprezentacją Szwecji, 14. miejsce w rozgrywanym w Breitenwang konkursie drużynowym mistrzostw świata juniorów. W zawodach tej rangi wystartował jeszcze w dwóch kolejnych latach, zajmując indywidualnie 46. (1995) i 45. (1996) pozycję, a drużynowo miejsce 14. (1995) i 16. (1996).
W sezonie 1994/1995 zadebiutował w zawodach Pucharu Kontynentalnego, zajmując 75. miejsce w konkursie rozgrywanym w Lillehammer 3 grudnia 1994. W tym samym sezonie zdobył także swój pierwszy punkt do klasyfikacji generalnej tego cyklu, zajmując 2 kwietnia 1995 30. pozycję w konkursie rozegranym w Gällivare. W zawodach tej rangi najlepszy wynik osiągnął 18 marca 2001 w Hede, gdzie był 8. W sumie w całej karierze zdobył 164 punkty do klasyfikacji generalnych Pucharu Kontynentalnego, a najlepszą pozycją jaką zajął w klasyfikacji całosezonowej była 143. lokata z sezonu 1999/2000.
W zawodach Pucharu Świata zadebiutował w tym samym sezonie co w Pucharze Kontynentalnym. W pierwszym starcie, który miał miejsce 4 lutego 1995 w Falun, zajął 58. miejsce. W zawodach tej rangi w swojej karierze punktował dwukrotnie. Po raz pierwszy 24 listopada 2000 w Kuopio, gdzie był 18., a po raz drugi i ostatni 7 marca 2001 w Falun, gdzie zajął 25. lokatę. Dzięki zdobytym wówczas 19 punktom zajął w sezonie 2000/2001 62. miejsce w klasyfikacji generalnej. W Pucharze Świata dwa razy wziął także udział w konkursach drużynowych – najlepszym osiągnięciem w tej rywalizacji była 9. pozycja z konkursu w Trondheim, który rozegrano 23 lutego 1996. W zawodach tej rangi 13 marca 2002 zanotował także swój ostatni występ w oficjalnych zawodach międzynarodowych w karierze, nie uzyskując kwalifikacji do konkursu rozgrywanego w Falun.
W 2001 zanotował jedyny w karierze start na mistrzostwach świata. W rywalizacji indywidualnej był 50. na skoczni dużej i 49. na skoczni normalnej, a w obu konkursach drużynowych zajął 10. pozycję.
W tym samym roku wystąpił także w dwóch konkursach Letniego Grand Prix, w obu przypadkach nie uzyskując awansu do konkursów głównych.
W maju 2002 podjął decyzję o zakończeniu kariery zawodniczej w wyniku odniesionej podczas gry w piłkę nożną kontuzji kolana i braku pomocy ze strony Szwedzkiego Związku Narciarskiego w jej wyleczeniu.
Czterokrotnie zdobywał medale indywidualnych konkursów mistrzostw Szwecji w skokach narciarskich. W 1997 na skoczni normalnej i w 2000 na skoczni dużej zdobywał medale brązowe, w 2001 na skoczni normalnej zajął 2. pozycję, a w 2002 na skoczni średniej został mistrzem kraju. Stawał również na podium mistrzostw Szwecji juniorów – w 1994 i 1996 został mistrzem kraju w tej kategorii wiekowej, a w 1995 zdobył srebrny medal.

</doc>
<doc id="1852656" url="https://pl.wikipedia.org/wiki?curid=1852656" title="Parafia Matki Bożej Królowej Polski w Zamościu">
Parafia Matki Bożej Królowej Polski w Zamościu

Parafia Matki Bożej Królowej Polski w Zamościu – parafia należąca do dekanatu Zamość diecezji zamojsko-lubaczowskiej. Mieści się przy ulicy Kard. S. Wyszyńskiego.
Decyzją biskupa Bolesława Pylaka w 1982 rozpoczęto tworzyć nowy ośrodek duszpasterski. Parafia została utworzona 8 grudnia 1983. Włączono ją do dekanatu zamojskiego nowomiejskiego (obecnie zamojskiego). Poświęcenie placu pod budowę odbyło się 10 maja 1983.
Kościół parafialny został wybudowany w latach 1986-1993, konsekrowany w 1993. Tuż obok powstał Dom Diecezjalny, wybudowany w latach 1995-1997. Od 1998 w budynku Kurii funkcjonuje rozgłośnia Katolickiego Radia Zamość.
12 czerwca 1999 przy kościele parafialnym miało miejsce spotkanie wiernych z Janem Pawłem II.

</doc>
<doc id="1852657" url="https://pl.wikipedia.org/wiki?curid=1852657" title="Chinesinho">
Chinesinho

Chinesinho, właśc. Sidney Colônia Cunha (ur. 1 stycznia 1935 w Rio Grande, zm. 16 kwietnia 2011 w Rio Grande) – brazylijski piłkarz, występował na pozycji pomocnika. W latach 1956–1961 reprezentant Brazylii.
Kariera klubowa.
Karierę piłkarską rozpoczynał w klubie Renner w 1954. Z Renner zdobył mistrzostwo stanu Rio Grande do Sul – Campeonato Gaúcho w 1954. Następnym jego klubem był Internacional Porto Alegre, w którym grał w latach 1955-1958. Z Internacional zdobył mistrzostwo stanu Rio Grande do Sul – Campeonato Gaúcho w 1955. W 1958 przeszedł do SE Palmeiras, w którym grał do 1962. Z SE Palmeiras zdobył mistrzostwo stanu São Paulo – Campeonato Paulista w 1958.
W 1962 Chinesinho wyjechał do Europy, do włoskiej Modeny. Kolejnym klubem była Calcio Catania, z której w 1965 przeszedł do Juventusu. Z Juventusem zdobył Puchar Włoch 1965 oraz mistrzostwo Włoch 1967. W latach 1967–1972 występował w Lanerossi Vicenza, z krótką przerwą w 1971 na grę w New York Cosmos. Ostatnim klubem w karierze Chinesinho był Nacional São Paulo, w którym zakończył karierę w 1974.
Kariera reprezentacyjna.
W reprezentacji Brazylii Chinesinho zadebiutował 8 marca 1956 w meczu z reprezentacją Meksyku podczas Mistrzostw Panamerykańskich, zakończonych zwycięstwem Brazylii. W 1959 uczestniczył z reprezentacją w Copa América 1959. Brazylia zajęła drugie miejsce, a Chinesinho zdobył jedną bramkę w turnieju. W następnym roku zdobył z ekipą "Canarinhos" Copa Julio Roca 1960, pokonując reprezentację Argentyny oraz Copa del Atlantico 1960. Ostatni raz w barwach "Canarinhos" wystąpił 29 czerwca 1961 w meczu z reprezentacją Paragwaju w Taca Osvaldo Cruz. Ogółem w reprezentacji wystąpił w 17 meczach i strzelił 7 bramek.

</doc>
<doc id="1852658" url="https://pl.wikipedia.org/wiki?curid=1852658" title="Jazzga-Live">
Jazzga-Live

Jazzga-Live – pierwsza płyta zespołu Pilichowski Band, będąca rejestracją koncertu w łódzkim klubie Jazzga ze stycznia 2004. Album stanowi podsumowanie dotychczasowej kariery solowej Wojciecha Pilichowskiego. Utwory zawarte na płycie pochodzą z wydawnictw "Granat" i "Lodołamacz", ale zostały przedstawione w nowych aranżacjach. Dodatkowo na płycie znajdują się trzy kompozycje premierowe.
Lista utworów.
Opracowano na podstawie materiału źródłowego:
Twórcy.
Opracowano na podstawie materiału źródłowego:

</doc>
<doc id="1852662" url="https://pl.wikipedia.org/wiki?curid=1852662" title="Puchar Świata w biathlonie 2009/2010 – Pokljuka 2009">
Puchar Świata w biathlonie 2009/2010 – Pokljuka 2009

Zawody pucharu świata w biathlonie w Pokljuce były trzecimi w sezonie 2009/2010 w tej dyscyplinie sportu. Konkurencje zostały rozegrane w dniach 17 – 20 grudnia. Zawodnicy rywalizowali w biegu indywidualnym, sprincie oraz biegu na dochodzenie.
Pierwszego dnia odbyły się biegi indywidualne. Wśród kobiet Szwedka Helena Jonsson zwyciężyła bieg na 15 km, pokonując inną Szwedkę Anna Carin Zidek oraz Słowaczkę Anastasiję Kuźminę Wśród panów zwyciężył Austriak Christoph Sumann, wyprzedzając Francuza Simona Fourcade i Norwega Alexandra Osa.
Drugiego dnia odbyły się sprinty. Na początek odbyły się biegi kobiet. Wygrała Rosjanka Swietłana Slepcowa, która wyprzedziła swoją rodaczkę Annę Bogalij-Titowiec oraz Niemkę Magdalenę Neuner. Wśród mężczyzn triumfował Rosjanin Iwan Czeriezow, wyprzedzając Austriaka Dominika Landertingera i Szwajcara Thomasa Frei.
Trzeci dzień to biegi na dochodzenie. Konkurencję tę u kobiet wygrała reprezentantka Rosji Swietłana Slepcowa. Okazała się lepsza od Niemki Magdaleny Neuner oraz Rosjanki Anny Bogalij-Titowiec. Drugim wyścigiem był bieg mężczyzn, w którym wygrał Rosjanin Jewgienij Ustiugow, pokonując Estończyka Rolanda Lessinga i Austriaka Simona Edera.
Biegi indywidualne – 17.12.2009.
Mężczyźni.
Do zawodów zgłoszonych zostało 123 zawodników. Na starcie wycofali się Martin Fourcade, Jörgen Brink, Dominik Landertinger, Simon Eder i Maksim Czudow, a trasy nie ukończyli Carl Johan Bergman, Herbert Cool, Mark Raymond i Siergiej Balan. Wszystkie strzały trafione uzyskali Pavol Hurajt (10. miejsce) i Ołeh Bereżny (25. miejsce) .
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zgłoszonych zostało 112 zawodniczek. Na starcie wycofały się Tadeja Brankovič-Likozar, Ludmiła Ananko i Olga Zajcewa. Wszystkie strzały trafione uzyskały Helena Jonsson (1. miejsce), Jana Romanowa (4. miejsce), Marie Dorin (10. miejsce), Olga Nazarowa (14. miejsce), Iris Waldhuber (44. miejsce) i Jenny Jonsson (85. miejsce)
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Sprinty – 19.12.2009.
Mężczyźni.
Do zawodów zostało zgłoszonych 124 biathlonistów. Na starcie wycofali się Herbert Cool i Martin Fourcade.
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zgłoszono 113 zawodniczek. Na starcie wycofała się Gerda Krūmiņa, a biegu nie ukończyły Olga Nazarowa, Dafinka Koewa, Jo In-hee i Mun Ji-hee.
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Biegi na dochodzenie – 20.12.2009.
Mężczyźni.
Do zawodów zakwalifikowało się 60 zawodników. Na starcie wycofali się Michael Greis, Vincent Defrasne i Indrek Tobreluts.
Wyniki:
"Uwzględniono tylko najlepszych dwudziestu zawodników"
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zakwalifikowało się 60 zawodniczek. Na starcie wycofały się Marie-Laure Brunet, Oksana Chwostenko i Ludmiła Ananko, a biegu nie ukończyły Weronika Nowakowska-Ziemniak i Lanny Barnes.
Wyniki:
"Uwzględniono tylko najlepszych dwudziestu zawodników"
Klasyfikacja po zawodach.
"Uwzględniono tylko pierwszą dziesiątkę"

</doc>
<doc id="1852663" url="https://pl.wikipedia.org/wiki?curid=1852663" title="Parafia Świętej Bożej Opatrzności w Zamościu">
Parafia Świętej Bożej Opatrzności w Zamościu

Parafia Świętej Bożej Opatrzności w Zamościu – parafia należąca do dekanatu Zamość diecezji zamojsko-lubaczowskiej. Została utworzona 6 marca 2005. Kościół parafialny w budowie od 2006. Mieści się przy ulicy Zawiszy (osiedle Karolówka).

</doc>
<doc id="1852664" url="https://pl.wikipedia.org/wiki?curid=1852664" title="Sheamus O'Shaunessy">
Sheamus O'Shaunessy



</doc>
<doc id="1852669" url="https://pl.wikipedia.org/wiki?curid=1852669" title="More Songs About Buildings and Food">
More Songs About Buildings and Food

More Songs About Buildings and Food – drugi album postpunkowego zespołu Talking Heads, wydany 21 lipca 1978 roku.
W 2003 album został sklasyfikowany na 382. miejscu listy 500 albumów wszech czasów magazynu Rolling Stone.

</doc>
<doc id="1852672" url="https://pl.wikipedia.org/wiki?curid=1852672" title="Primož Urh-Zupan">
Primož Urh-Zupan

Primož Urh-Zupan (ur. 22 stycznia 1983) – słoweński skoczek narciarski. Najlepsze wyniki w Pucharze Świata osiągnął w sezonie 1999/2000, kiedy zajął 49. miejsce w klasyfikacji generalnej. Startował głównie w Pucharze Kontynentalnym. 
Startował na mistrzostwach świata w narciarstwie klasycznym w Ramsau i Lahti, ale bez sukcesów.

</doc>
<doc id="1852675" url="https://pl.wikipedia.org/wiki?curid=1852675" title="Piotr Jednooki">
Piotr Jednooki

Piotr Jednooki, "Monoculus" (ur. ? w zamku Marlac w okolicy Cluny, zm. 29 października 1186) – francuski cysters i opat.
Pochodził z arystokratycznej rodziny, spokrewnionej z panującą dynastią. Do zakonu cystersów wstąpił w Arcis-le-Ponsart, gdzie znajdowało się opactwo Matki Bożej założone w 1126 r. przez św. Bernarda. Od 1155 r. był tam przeorem, a następnie został opatem Valloires. Choroba pozbawiła go oka i od tego czasu zyskał przydomek Jednookiego. W kolejnych latach wybrany opatem Igny (1169 r.), a dziesięć lat później został powołany na stanowisko następcy, zamordowanego dwa lata wcześniej Gerarda i Henryka (kardynała i biskupa Ostii). Jego rezygnacji z tego stanowiska nie przyjął Ludwik VII. Na polecenie papieża Lucjusza III zreformował, zbuntowaną przez konwersów, kongregację w Granmont, a po przyjeździe do Rzymu udzielił mu ostatniego sakramentu. Zachorował w czasie wizytowania opactw przyłączonych do Clairvaux. Zmarł w drodze do Foigny w departamencie Aisne.
Jego wspomnienie cystersi obchodzili 18 maja.

</doc>
<doc id="1852676" url="https://pl.wikipedia.org/wiki?curid=1852676" title="Anton Kaliniczenko">
Anton Kaliniczenko

Anton Jewgienjewicz Kaliniczenko, ros. Антон Евгеньевич Калиниченко (ur. 22 lipca 1982 w Kemerowie) – rosyjski skoczek narciarski.
W Pucharze Świata debiutował w sezonie 1999/2000 w Kuopio. Pierwszy raz w czołowej trzydziestce znalazł się podczas próby przedolimpijskiej przed igrzyskami w Salt Lake City, gdzie był 28. Kolejne punkty PŚ zdobył 11 sezonów później, kiedy podczas inauguracyjnego konkursu w Ruce zajął 29. miejsce.
Uczestniczył w mistrzostwach świata w lotach w Vikersund w 2000, a w kolejnym roku w mistrzostwach świata w Lahti, lecz zajmował miejsca w piątej dziesiątce.
W 2002 wziął udział w kwalifikacjach do olimpijskiego konkursu na dużej skoczni w Park City, lecz zajął 61. miejsce i nie awansował do konkursu.
Swój rekord życiowy w długości lotu ustanowił 24 lutego 2012 na Vikersundbakken w Vikersund, gdzie podczas anulowanej serii konkursowej mistrzostw świata w lotach narciarskich uzyskał 189 metrów.
W 2016 ogłosił zakończenie kariery zawodniczej i dołączył do sztabu szkoleniowego reprezentacji Rosji w skokach narciarskich.

</doc>
<doc id="1852677" url="https://pl.wikipedia.org/wiki?curid=1852677" title="Struga Młyńska (dopływ Kanału Bydgoskiego)">
Struga Młyńska (dopływ Kanału Bydgoskiego)

Struga Młyńska (Flis Południowy, dawniej Krępa) – prawy dopływ Kanału Bydgoskiego, o powierzchni zlewni 13 km2.
Charakterystyka.
Ciek odwadnia część gminy Białe Błota oraz południowo-zachodniej części miasta Bydgoszczy. Długość całej Strugi wynosi 4,2 km. Do marca 2008 roku struga stanowiła kanał odpływowy z oczyszczalni ścieków w Białych Błotach, obecnie ścieki z tej miejscowości kierowane są kolektorem ściekowym do oczyszczalni w Bydgoszczy.
Struga Młyńska (niem. "Krempefließ") bierze swój początek w rejonie drogi krajowej nr 5 Bydgoszcz – Szubin w Białych Błotach. Nie posiada ona jednego źródła; różnymi rowami spływa do łąk, którymi wije się do Bydgoszczy. Główny ciek początkowo biegnie rurociągiem o średnicy 0,40 m, przebiega pod linią kolejową nr 356 relacji Bydgoszcz–Wągrowiec i wypływa rurociągiem betonowym o średnicy 1,40 m na zwarty kompleks łąk i pastwisk zwany „Łąkami Podprądy” (niem. "Krempebruch"). Od tego miejsca struga posiada uregulowane koryto. Na terenie leśnym i na łąkach przy strudze urządzono przystanki "Leśnej Ścieżki Dydaktycznej „Białe Błota”."
Na łąkach z ciekiem łączy się kanał melioracyjny prowadzący wody z rejonu lasów państwowych Nadleśnictwa Bydgoszcz. Do czerwca 2012 roku do tego kanału wpływały również oczyszczone ścieki z Bydgoskich Zakładów Elektromechanicznych „Belma” S.A. i innych znajdujących się na tym terenie firm (Belma Accessories Systems, KK-Form, BKT, Hotel Best Inn, Przychodnia „Przy Belmie”, Państwowa Straż Pożarna, Baza PKS). Po likwidacji własnej oczyszczalni oraz wybudowaniu przyłącza kanalizacyjnego, ścieki te zostały skierowane do oczyszczalni ścieków w Bydgoszczy. Na Łąkach Podprądy strugę ujęto w kanał o szerokości dna 3,0 m z nachyleniem skarp 1:1 i głębokości od 1,0 do 1,5 m. Zabudowano ją również sześcioma progami betonowymi o wysokości piętrzenia po 0,6 m.
Ujściowy odcinek na długości około 900 m od ul. Nakielskiej do Kanału Bydgoskiego przebiega przez tereny zabudowane domkami jednorodzinnymi. Niedaleko cmentarza przy ul. Tańskich potok wije się malowniczo w jarze, spadając przez bystrotok z narzutu kamiennego o długości 30 m i szerokości dna 1,2 m oraz spadku 3,2%. Do 15 lipca 1980 w miejscu tym znajdowała się niewielka zapora, piętrząca wodę na potrzeby znajdującego się tutaj młyna (zwanego w XIX w. Prondy-Kupferhammer (Miedziowa Kuźnia), obecny budynek z 1900 pozostaje nieczynny). Staw młyński (zwany Kupferhammer See, Prondyer See) o powierzchni 4 ha wykorzystywany był również rekreacyjnie (ścieżki spacerowe, usługi gastronomiczne, wynajem łodzi), a w 1909 na znajdującej się tu wyspie wystawiono przedstawienie "Rybaczka" Goethego. Po awarii w czasie wielkich opadów 1980 r. jaz uległ zniszczeniu, w następnych latach porósł olszyną. Sam młyn w l. 60 był zasilany energią elektryczną, a pamiątką po nim było koło młyńskie, znajdujące się na ceglanym postumencie przy przystanku autobusowym na ul. Nakielskiej. W 2022 w wyniku działalności bobrów dawny zbiornik został odtworzony, ale z uwagi na zagrożenie powodziowe tamę rozebrano. 
Struga Młyńska uchodzi obecnie do Kanału Bydgoskiego na terenie dzielnicy Miedzyń w Bydgoszczy, który odprowadza jej wody do rzeki Brdy. Do czasu budowy kanału wody strugi zasilały rzekę Flis Północny.
Średni przepływ w Strudze Młyńskiej wynosi 143 litry na sekundę. Mimo że jest ciekiem o niewielkiej zlewni, prowadzi jednak stale wodę, nawet w okresach suszy hydrologicznej jego średnie przepływy wynoszą około 10 l/sek.
Przed 1872 rozpatrywano przecięcie doliny Strugi Młyńskiej linią kolejową w kierunku Poznania, którą jednak przeprowadzono w kierunku Trzcińca i Inowrocławia obecnym śladem. 
W Strudze Mlyńskiej występuje wiele małych zwierząt wodnych. Z ryb jest to Ciernik, z płazów Żaba śmieszka, Żaba wodna, oraz Traszka zwyczajna. 

</doc>
<doc id="1852681" url="https://pl.wikipedia.org/wiki?curid=1852681" title="Potok Prądy">
Potok Prądy

Potok Prądy – ciek wodny, prawy dopływ Kanału Bydgoskiego.
Ciek odwadnia część gminy Białe Błota oraz teren w obrębie dzielnicy Prądy w Bydgoszczy. Długość strugi wynosi 4 km.
Ciek bierze swój początek na zachód od obwodnicy Bydgoszcz (drogi nr 10) w pobliżu miejscowości Lisi Ogon. Następnie płynie przepustem pod trasą drogową i przekracza granicę Bydgoszczy.
Na osiedlu Prądy w Bydgoszczy, ok. 1,5 km przed ujściem, struga jest ujęta w kanał o szerokości dna 3,0 m z nachyleniem skarp 1:1 i głębokości od 1,0 do 1,5 m. Potok tworzy w tym miejscu staw, wykopany pod koniec XVIII w. przez osadników niemieckich. Na dolnym odcinku o długości 2,9 km Struga została dodatkowo zabudowana sześcioma progami betonowymi o wysokości piętrzenia po 0,6 m.
Średni przepływ w Potoku Prądy wynosi 14,4 litry na sekundę

</doc>
<doc id="1852685" url="https://pl.wikipedia.org/wiki?curid=1852685" title="Grand Prix Skandynawii na Żużlu 2009">
Grand Prix Skandynawii na Żużlu 2009

Grand Prix Skandynawii 2009 – siódme eliminacje zawodów z cyklu Grand Prix 2009. Impreza odbyła się 15 sierpnia, na G&amp;B Stadium w Målilli.
Pozycje startowe.
Z dziką kartą wystąpił Antonio Lindbäck. Zawodnikami rezerwowymi byli Simon Gustafsson i Ludvig Lindgren.
Klasyfikacja generalna.
Po Grand Prix Skandynawii

</doc>
<doc id="1852686" url="https://pl.wikipedia.org/wiki?curid=1852686" title="Today’s Specials">
Today’s Specials

Today’s Specials – szósty studyjny album brytyjskiego zespołu ska The Specials. Na rynku ukazał się 14 maja 1996 roku nakładem wytwórni Kuff. Producentami byli: Neville Staple i Tom Lowry (utwory 1, 2, 3, 4, 5, 10, 12) oraz Mark Adams (utwory 6, 7, 8, 9, 11).
Album w całości wypełniają covery wykonwców prezentujących różne style muzyczne, zaaranżowane na utwory ska. Znalazły się tu min. utwory takich wykonawców jak Peter Tosh, Desmond Dekker, The Clash, Neil Diamond. 
W USA i Kanadzie ukazał się w tym samym roku nakładem Virgin Records z alternatywną okładką. Jest też wersja promocyjna albumu wydana w USA, zawierająca 6 utworów z podstawowego zestawu.

</doc>
<doc id="1852687" url="https://pl.wikipedia.org/wiki?curid=1852687" title="Nadieżda Alochina">
Nadieżda Alochina

Nadieżda Alochina (dawniej Bażenowa, ur. 22 września 1978) – rosyjska lekkoatletka, trójskoczkini.

</doc>
<doc id="1852688" url="https://pl.wikipedia.org/wiki?curid=1852688" title="Nadezhda Alekhina">
Nadezhda Alekhina



</doc>
<doc id="1852690" url="https://pl.wikipedia.org/wiki?curid=1852690" title="Shingo Ueno">
Shingo Ueno

 – japoński skoczek narciarski. Najlepsze wyniki w Pucharze Świata osiągnął w sezonie 2005/2006, kiedy zajął 50. miejsce w klasyfikacji generalnej.

</doc>
<doc id="1852692" url="https://pl.wikipedia.org/wiki?curid=1852692" title="Francisco de Souza Ferreira">
Francisco de Souza Ferreira

Gradim, właśc. Francisco de Souza Ferreira (ur. 15 czerwca 1908 w Vassouras - zm. 12 czerwca 1987 w Rio de Janeiro) - piłkarz brazylijski, występujący na pozycji napastnika.
Kariera klubowa.
Gradim w czasie kariery piłkarskiej występował w Bonsucesso Rio de Janeiro w latach 1931-1933, CR Flamengo w 1933 oraz w CR Vasco da Gama w latach 1933-1935. Z Vasco da Gama zdobył mistrzostwo stanu Rio de Janeiro - Campeonato Carioca w 1934 roku. W latach 1936–1947 był zawodnikiem Santosu FC.
Kariera reprezentacyjna.
W reprezentacji Brazylii Gradim zadebiutował 27 listopada 1932 w wygranym 7-2 meczu z Andarahy Athletico Club. 4 grudnia 1932 wystąpił w wygranym 2-1 meczu z reprezentacją Urugwaju, którego stawką była Copa Rio Branco 1932. Kilka dni później wystąpił w meczach z CA Peñarol oraz Nacionalem Montevideo, w którym zdobył swoją jedyną bramkę w reprezentacji.
Kariera trenerska.
Po zakończeniu kariery piłkarskiej Gradim został trenerem. W latach 1955–1956 prowadził Fluminense FC. W latach 1957–1959 prowadził CR Vasco da Gama, z którym wygrał Torneio Rio-São Paulo w 1958 roku. W 1959–1960 roku prowadził Olimpijską reprezentacji Brazylii w zakończonych sukcesem eliminacjach do Igrzysk Olimpijskich w Rzymie.

</doc>
<doc id="1852694" url="https://pl.wikipedia.org/wiki?curid=1852694" title="Gradim">
Gradim



</doc>
<doc id="1852699" url="https://pl.wikipedia.org/wiki?curid=1852699" title="Gorzuchówek">
Gorzuchówek

Gorzuchówek (niem. "Klein Möhlten") – przysiółek wsi Ścinawka Dolna w Polsce, położony w województwie dolnośląskim, w powiecie kłodzkim, w gminie Radków. Wliczony w powierzchnię Ścinawki Dolnej.
W latach 1975–1998 przysiółek administracyjnie należał do województwa wałbrzyskiego.
Położenie.
Niewielka osada położona u zachodniego podnóża Orlej. Leży na prawym brzegu Ścinawki, na granicy Doliny Ścinawki i Wzgórz Ścinawskich w Kotlinie Kłodzkiej, na wysokości ok. 310–320 m n.p.m. Jej zabudowania łączą się na północnym zachodzie z domami Ścinawki Dolnej.
Warunki naturalne.
Gorzuchówek posiada bardzo interesującą budowę geologiczną, utworzoną przez amfibolity i fyllity, w których występuje szereg minerałów. Jedynym miejscem zalesionym jest - Orla, resztę zajmują użytki rolne.
Gorzuchówek jest osadą rolniczą. Znajduje się tu kilka gospodarstw rolnych, które jednak są pozbawione jakiegokolwiek zaplecza handlowo-usługowego. Przez Gorzuchówek prowadzi lokalna droga z Gorzuchowa do Kamieńca.
Historia.
Gorzuchówek powstał pod koniec XVIII w. jako kolonia Gorzuchowa po rozparcelowaniu majątku. Według ówczesnych podań należał on do jakiegoś Czecha i stąd miała wywodzić się jego starsza nazwa. Jednak wiadomo, że kolonia, wraz z Gorzuchowem wchodziła w skład dominium bożkowskiego, należące do rodu hrabiów von Magnis. W 1782 r. mieszkało tu tylko 4 zagrodników, a w 1825 r. kolonia należała do hr. von Falkenhausena. W 1840 r. powróciła do Magnisów. Nadal były tam 4 domy, ale powstał również mały folwark. Taki stan rzeczy utrzymywał się przez cały czas.
Po 1945 r. osada znalazła się w granicach Polski. Sytuacja nie zmieniła się i Gorzuchówek pozostał małą osadą rolniczą z tym, że okresowo był włączany w obręb Ścinawki Dolnej lub Gorzuchowa, a wraz z nimi do odpowiednich gromad. Zdarzało się, że równocześnie należał do dwóch wsi.

</doc>
<doc id="1852705" url="https://pl.wikipedia.org/wiki?curid=1852705" title="Kim-Roar Hansen">
Kim-Roar Hansen

Kim-Roar Hansen (ur. 24 marca 1984 w Drammen) – norweski skoczek narciarski. Najlepsze wyniki w Pucharze Świata osiągnął w sezonie 2002/2003, kiedy zajął 36. miejsce w klasyfikacji generalnej. Startował głównie w Pucharze Kontynentalnym.
Jego rekordem życiowym jest skok na odległość 212 metrów ustanowiony 4 marca 2004 roku w Vikersund.

</doc>
<doc id="1852706" url="https://pl.wikipedia.org/wiki?curid=1852706" title="Maxime Remy">
Maxime Remy

Maxime Remy (ur. 7 lutego 1984 w Épinal) – francuski skoczek narciarski. Najlepsze wyniki w Pucharze Świata osiągnął w sezonie 2002/2003, kiedy zajął 78. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1852710" url="https://pl.wikipedia.org/wiki?curid=1852710" title="Algofobia">
Algofobia

Algofobia – irracjonalny lęk przed bólem. Fobię tę wywołują różne obiekty oraz sytuacje, które według osoby chorej mogą prowadzić do niebezpieczeństwa.
Leczenie algofobii jest najczęściej prowadzone za pomocą terapii behawioralnej oraz środków anksjolitycznych.

</doc>
<doc id="1852711" url="https://pl.wikipedia.org/wiki?curid=1852711" title="Chivu Stoica">
Chivu Stoica

Chivu Stoica (ur. 8 sierpnia 1908 w Smeeni, zm. 18 lutego 1975 w Bukareszcie) – rumuński polityk komunistyczny.
Życiorys.
Stoica urodził się w Smeeni w Okręgu Buzău jako szóste dziecko oracza. W wieku 12 lat opuścił rodzinny dom, i rozpoczął praktyki w Căile Ferate Române, rumuńskich kolei państwowych. W 1921, przeprowadził się do Bukaresztu, gdzie pracował jako kotlarz w Nicolae Malaxa. Tam spotkał Gheorghe Vasilichi, który z rekrutował go do Rumuńskiej Partii Komunistycznej.
Wiosną 1931, Stoica rozpoczął pracę w Griviţa, gdzie spotkał Gheorghe Gheorghiu-Dej, Vasile Luca, i Constantin Doncea, gdzie razem zaczęli organizować strajk. 20 sierpnia 1934, został skazany na 15 lat pozbawienia wolności za zorganizowanie w 1933 strajku w Grivița.
Od 1945 do 1975 należał do Komitetu Centralnego Rumuńskiej Partii Komunistycznej i Politbiura. Od 21 października 1955 do 21 marca 1961 premier Rumunii. W latach 1965–1967 Przewodniczący Rady Państwa Socjalistycznej Republiki Rumuńskiej. W późniejszych latach popadł
w niełaskę u Nicolae Ceaușescu i jego żony Eleny. 18 lutego 1975 popełnił samobójstwo strzelając sobie w głowę ze sztucera, jednak wątpliwości wokół jego śmierci pozostają do dziś dnia.

</doc>
<doc id="1852712" url="https://pl.wikipedia.org/wiki?curid=1852712" title="Tabela wszech czasów Serie A">
Tabela wszech czasów Serie A

Tabela wszech czasów Serie A obejmuje podsumowanie sezonów w Serie A, poczynając od 1929. Tablica zawiera "prawdziwe" zdobyte punkty każdego klubu, otrzymane zgodnie według naliczania punktów w Serie A (czyli 2 punkty za zwycięstwo do sezonu 1993/94 i 3 punkty od sezonu 1994/95, wtedy jak za remis naliczano zawsze 1 punkt). Ostatnie dwie kolumny pokazują, jak wyglądałaby tabela przy obliczeniu odpowiednio 2 lub 3 punktów za każde zwycięstwo.
Tabela mieści dane zgodne ze stanem na koniec sezonu 2008/09. Pogrubioną czcionką zostały oznaczone kluby występujące w najwyższej klasie rozgrywkowej we Włoszech w sezonie 2009/10:

</doc>
<doc id="1852715" url="https://pl.wikipedia.org/wiki?curid=1852715" title="Åke Norman">
Åke Norman

Åke Norman (ur. 8 lutego 1962) – szwedzki skoczek narciarski, uczestnik mistrzostw świata seniorów (1989) i juniorów (1980). Po zakończeniu kariery trener skoków, prowadził m.in. reprezentację Szwecji.
Przebieg kariery.
Kariera zawodnicza.
Norman brał udział w Mistrzostwach Świata w Narciarstwie Klasycznym 1989 w Lahti, gdzie na skoczni normalnej był 32., na dużej zaś 31. W 1980 startował także w mistrzostwach świata juniorów, zajmując 46. lokatę w konkursie indywidualnym.
W latach 1980–1992 co najmniej 72 razy brał udział w zawodach Pucharu Świata, ale punktował tylko raz – 16 lutego 1990 w Predazzo, gdzie zajął piętnaste miejsce (dało mu to 60. lokatę w klasyfikacji generalnej sezonu 1989/1990). Ponadto jeszcze trzykrotnie plasował się w czołowej „30” konkursów tej rangi (28. miejsce w Oslo i Örnsköldsviku w marcu 1989 oraz 29. miejsce w marcu 1990 w Raufoss), nie otrzymał za to punktów Pucharu Świata (zgodnie z ówczesnymi przepisami punktowała tylko czołowa „15” zawodów).
W trakcie swojej kariery startował w Pucharze Europy ponad 50 razy. Jego największym sukcesem było drugie miejsce w zawodach w Sprovie 21 marca 1986. W zawodach tego cyklu punktował w sumie dziewięciokrotnie, cztery razy plasując się w czołowej „10”. W klasyfikacji generalnej cyklu najwyżej uplasował się w sezonie 1985/1986, gdy był 24.
W marcu 1992 po raz ostatni wystartował w oficjalnych zawodach międzynarodowych rozgrywanych pod egidą FIS, do końca tego roku zaś startował jeszcze w zawodach międzynarodowych niższej rangi.
Kariera trenerska.
Po zakończeniu kariery zawodniczej został trenerem skoków narciarskich. Na początku XXI wieku prowadził reprezentację Szwecji w tej dyscyplinie sportu, jednak zrezygnował z tej funkcji po sezonie 2001/2002 z powodu braku odpowiedniego wsparcia ze strony Svenska Skidförbundet (w trakcie lub po sezonie 2001/2002 kariery zakończyli także wszyscy członkowie prowadzonej przez niego kadry – Johan Munters, Rickard Fröier, Jens Brännlund oraz Kristoffer Jåfs – choć ten ostatni startował jeszcze potem w sezonie 2002/2003).
W marcu 2002, blisko dziesięć lat od ostatniego startu międzynarodowego, Norman wrócił na skocznię i rywalizował w mistrzostwach Szwecji w Gällivare, zajmując przedostatnią, 21. lokatę w konkursie indywidualnym na skoczni normalnej. W późniejszym czasie nadal był trenerem skoków narciarskich, prowadząc między innymi Astrid Moberg Norstedt.

</doc>
<doc id="1852717" url="https://pl.wikipedia.org/wiki?curid=1852717" title="Olav Magne Donnem">
Olav Magne Donnem



</doc>
<doc id="1852719" url="https://pl.wikipedia.org/wiki?curid=1852719" title="Blaž Vhrovnik">
Blaž Vhrovnik



</doc>
<doc id="1852723" url="https://pl.wikipedia.org/wiki?curid=1852723" title="Ole Christen Enger">
Ole Christen Enger

Ole Christen Enger (ur. 10 listopada 1983) – norweski skoczek narciarski. Najlepsze wyniki w Pucharze Świata osiągnął w sezonie 2001/2002, kiedy zajął 71. miejsce w klasyfikacji generalnej. Startował głównie w Pucharze Kontynentalnym.
6 marca 2004 ustanowił swój rekord życiowy, skacząc na Vikersundbakken w Vikersund 210,5 metra.

</doc>
<doc id="1852729" url="https://pl.wikipedia.org/wiki?curid=1852729" title="Wielki Liban">
Wielki Liban

Wielki Liban – historyczne państwo funkcjonujące od 1 września 1920 roku, które w maju 1926 stało się Republiką Libańską i jest poprzednikiem współczesnego Libanu. Państwo zostało ogłoszone 1 września 1920, zgodnie z dekretem 318 z 31 sierpnia 1920 roku, jako mandat Ligi Narodów zgodnie z proponowanymi warunkami mandatu dla Syrii i Libanu, który miał być ratyfikowany w 1923 roku. Kiedy Imperium Osmańskie zostało formalnie podzielone na mocy traktatu z Sèvres w 1920 zdecydowano, że cztery z jego terytoriów na Bliskim Wschodzie powinny być mandatami Ligi Narodów tymczasowo zarządzanymi przez Wielką Brytanię i Francję w imieniu Ligi. Brytyjczycy otrzymali Palestynę i Irak, a Francuzom mandat nad Syrią i Libanem.
Historia.
Liban był częścią Syrii, która decyzją Ligi Narodów została przyznana Francji jako terytorium mandatowe. Przed I wojną światową Liban znajdował się pod kontrolą Imperium Osmańskiego jako wilajet Bejrutu i wchodził w skład tak zwanej Wielkiej Syrii.
1 września 1920 roku francuski generał Gouraud, który zarządzał terytorium mandatowym, dokonał jego podziału na części. Na terenie Syrii powstały okręgi. Jednym z nich był Wielki Liban ze stolicą w Bejrucie. Nowemu terytorium nadano flagę, która przedstawiała cedr libański na tle flagi francuskiej. 
Liban został stworzony, aby zapewnić poparcie maronitów i innych lokalnych chrześcijan dla panowania Francji na obszarze mandatu. Chrześcijańscy mieszkańcy tych ziem od dawna marzyli o własnym państwie, wolnym od muzułmańskiej dominacji. Działania Francuzów spotkały się z ich entuzjastycznym poparciem.
Muzułmanie jednak protestowali przeciwko utworzeniu Wielkiego Libanu i przyznawaniu mu niektórych terenów – Trypolisu (który był ważnym portem morskim) i ziem, na których dominowali wyznawcy islamu. W 1922 muzułmanie zbojkotowali spis powszechny w Libanie i odmówili używania nowych kart identyfikacyjnych, dopóki nie usunie się z nich wpisu o obywatelstwie libańskim. Wielu z nich przez cały czas, konsekwentnie domagało się połączenia z innymi okręgami. W 1958, kiedy powstała Arabska Republika Syrii, Liban stanął na krawędzi wojny domowej. Muzułmanie domagali się połączenia z nowo powstałą republiką, zaś maronici zdecydowanie się temu sprzeciwiali. Kryzys zakończył się interwencją wojsk amerykańskich. 
Nazwa Wielki Liban wzięła się od przyłączenia do autonomicznego regionu Gór Libańskich Trypolisu i Sydonu oraz doliny Bekaa. Autonomiczny region Gór Libańskich powstał w 1861 roku, za czasów panowania Imperium Osmańskiego, aby chronić zamieszkujących te tereny chrześcijan.
Wielki Liban oficjalnie istniał do uchwalenia pierwszej libańskiej konstytucji 24 maja 1926 roku. Po jej ustanowieniu państwo przyjęło nazwę Republiki Libanu. Jego konstytucyjny ustrój był wzorowany na modelu III Republiki Francuskiej. Liban miał posiadać dwuizbowy parlament składający się z Izby Deputowanych i Senatu (ostatecznie jednak zrezygnowano z Senatu), Prezydenta i Rząd. Prezydent miał być wybierany przez Izbę Deputowanych na sześcioletnią kadencję, miał nie ponosić odpowiedzialności politycznej. Członkowie parlamentu mieli być wybierani w wyborach. 
Aby zapobiec niesnaskom między wyznawcami różnych religii wprowadzono podział stanowisk według klucza religijnego. Zwyczaj ten utrzymuje się w Libanie do dzisiaj. Według tamtego podziału prezydent i głównodowodzący armią powinni być chrześcijanami, premier sunnitą a marszałek Izby Deputowanych szyitą. Wśród członków parlamentu istniał trwały podział na chrześcijan i muzułmanów w stosunku 6:5. Pierwszym prezydentem Wielkiego Libanu, trzy dni po uchwaleniu konstytucji, został chrześcijanin Charles Dabbas. 
Teoretycznie władzę ustawodawczą miała sprawować Izba Deputowanych, ale w rzeczywistości należała ona do rządu, który pisał projekty ustaw a parlament zawsze głosował za ich wprowadzeniem. Decydujący głos w najważniejszych sprawach miał i tak Wysoki Komisarz francuski, co często wywoływało niezadowolenie, zwłaszcza wśród nacjonalistów libańskich. 
Pod koniec pierwszej kadencji Charlesa Debbasa, która upływała w 1932, doszło do podziału Izby Deputowanych w sprawie wyboru nowej głowy państwa. Jedni popierali Biszara al-Churiego, inni Émile Eddé. Aby przełamać impas część posłów zaproponowało Szejka Muhammada al Jisra, który był premierem i liderem muzułmanów z Trypolisu. Aby nie dopuścić do wybrania muzułmanina na stanowisko prezydenta, francuski Wysoki Komisarz Henri Ponsot dnia 9 maja 1932 roku zawiesił konstytucję i przedłużył kadencję Debassa o rok. Niezadowolone z takiego obrotu spraw francuskie władze odwołały Ponsota i mianowały na jego miejsce Damiana de Martel. Nowy Wysoki Komisarz 30 stycznia 1934 roku mianował Habiba Paszę as-Saada na prezydenta. Jego kadencja trwała dwa lata.
30 stycznia 1936 roku, w wyniku wyborów, prezydentem Libanu został Émile Eddé. Rok po swoim wyborze ogłosił ponowne wprowadzenie konstytucji z 1926 roku w życie i rozpoczął przygotowania do przeprowadzenia wyborów do Izby Deputowanych. Konstytucja jednak znowu została zawieszona przez Francuzów w 1939 roku.
Liban w 1941 roku ogłosił niepodległość. Została ona uznana dwa lata później. W 1946 roku wycofały się stąd ostatnie wojska francuskie.

</doc>
<doc id="1852731" url="https://pl.wikipedia.org/wiki?curid=1852731" title="Stanisław Filimonow">
Stanisław Filimonow

Stanisław Giennadjewicz Filimonow (ros. Станислав Геннадьевич Филимонов; ur. 7 czerwca 1979 w Ałmaty) – kazachski skoczek narciarski, dwukrotny olimpijczyk (1998, 2002), brązowy medalista igrzysk azjatyckich (2003).
Przebieg kariery.
Po raz pierwszy w zawodach międzynarodowych organizowanych przez Międzynarodową Federację Narciarską wystartował w sezonie 1995/1996. Wziął wówczas udział w zawodach Pucharu Kontynentalnego (jego najlepszym rezultatem w zawodach tej rangi w tym sezonie było 40. miejsce osiągnięte w Libercu pod koniec stycznia) oraz w konkursie indywidualnym o mistrzostwo świata juniorów w Asiago (zajął 41. miejsce). W kolejnym sezonie po raz pierwszy w karierze wziął udział w kwalifikacjach do zawodów Pucharu Świata – wystartował w kwalifikacjach do dwóch pierwszych konkursów 46. Turnieju Czterech Skoczni, jednak w obu nie zdołał awansować do konkursu głównego. W lutym 1997 roku po raz pierwszy wystąpił w seniorskich mistrzostwach świata, w zawodach indywidualnych zajął 52. miejsce na skoczni normalnej, 56. na skoczni dużej, był również 11. w zawodach drużynowych.
W sierpniu 1997 roku po raz pierwszy zdobył punkty Pucharu Kontynentalnego, zajmując 24. miejsce w jego letniej edycji w Zakopanem. W sezonie zimowym również zapunktował w zawodach tej rangi – był 18. w Sankt Moritz, co jest jednym z jego najlepszych rezultatów w karierze w zawodach Pucharu Kontynentalnego. W sezonie 1997/1998 po raz pierwszy awansował do konkursu głównego w Pucharze Świata (zajął 50. miejsce w Ramsau), a także zadebiutował w igrzyskach olimpijskich – indywidualnie w Nagano zajął 25. miejsce na dużej skoczni i 32. na normalnej, ponadto był 11. w rywalizacji drużynowej.
W sezonie 1998/1999 regularnie zaczął startować w zawodach Pucharu Świata. W styczniu 1999 roku zdobył pierwszy w karierze punkt do klasyfikacji generalnej, plasując się na 30. miejscu konkursu w Engelbergu. W lutym tego roku wziął udział w mistrzostwach świata w Ramsau – był 53. na dużej skoczni, 63. na normalnej i 12. w konkursie drużynowym. W kolejnym sezonie również regularnie prezentował się w Pucharze Świata, jednak ani razu nie zdobył punktów do klasyfikacji generalnej. Trzykrotnie uczynił to natomiast w Pucharze Kontynentalnym, m.in. zajmując najwyższe w karierze, 10. miejsce podczas zawodów w Hakubie.
W kolejnych latach jeszcze dwukrotnie uczestniczył w zawodach o mistrzostwo świata – w 2001 roku w Lahti był 43. w konkursie na normalnej skoczni, odpadł w kwalifikacjach na dużej skoczni, a w obu konkursach drużynowych zajął 11. miejsce, natomiast w 2003 roku w Predazzo dwukrotnie nie zakwalifikował się do zawodów indywidualnych, a drużynowo Kazachowie zajęli również 11. pozycję. W 2002 roku po raz drugi w karierze wystąpił na zimowych igrzyskach olimpijskich – w zawodach olimpijskich w Salt Lake City zajął 30. miejsce na dużej skoczni, 32. na normalnej i 13. w zawodach drużynowych.
W 2003 roku wystąpił na zimowej uniwersjadzie w Tarvisio – indywidualnie uplasował się na 12. miejscu, a drużynowo na pozycji 7. W tym samym roku zdobył brązowy medal igrzysk azjatyckich w Aomori w konkursie drużynowym oraz zajął czwartą pozycję w zawodach indywidualnych. Jego ostatnim międzynarodowym startem w zawodach organizowanych przez FIS był występ w kwalifikacjach do konkursu Pucharu Świata w Lahti w marcu 2003 roku.
W 2000 roku na skoczni Kulm w Tauplitz ustanowił rekord życiowy w długości skoku narciarskiego, uzyskując 175 m.
Osiągnięcia.
Puchar Świata.
Miejsca w poszczególnych konkursach Pucharu Świata.
"Opracowano na podstawie materiału źródłowego:"
Letnie Grand Prix.
Miejsca w poszczególnych konkursach Letniego Grand Prix.
"Opracowano na podstawie materiału źródłowego:"

</doc>
<doc id="1852734" url="https://pl.wikipedia.org/wiki?curid=1852734" title="Mały Kopieniec (Dolina Olczyska)">
Mały Kopieniec (Dolina Olczyska)

Mały Kopieniec (1167 m) – szczyt położony w reglowej części polskich Tatr Zachodnich, pomiędzy Jaszczurówką a Wielkim Kopieńcem.
Od południowego wschodu poprzez Przełęcz między Kopieńcami (1109 m) sąsiaduje z Wielkim Kopieńcem (1328 m), na południu i zachodzie stoki opadają zaś do Doliny Olczyskiej. Łagodniejsze północne zbocze w dolnej części wypłaszcza się i tworzy połogi, rozdzielający doliny Chłabowskiego Potoku oraz Olczyskiego Potoku grzbiet, na którym leżą osiedla Zakopanego – Niżnia Chłabówka i Wyżnia Chłabówka. Od wschodu w górnej części jest ograniczone wąską Doliną Suchą opadającą z Przełęczy między Kopieńcami.
Z przebiegającego równolegle do Doliny Olczyskiej z północnego zachodu na południowy wschód grzbietu Małego Kopieńca opada na stronę tej doliny pas urwistych skał. To miejsce, a także okolice Przełęczy między Kopieńcami, Doliny Suchej oraz Polana między Kopieńcami na południowo-zachodnim stoku nie są porośnięte lasem. Bezleśny jest również wspomniany grzbiet u podnóża północnego stoku. Dawniej Mały Kopieniec był wypasany, wchodził w skład Hali Kopieniec. U podstawy tego zbocza, ponad Olczyskim Potokiem, usytuowane są dwie jaskinie: Jaszczurowska Wodna i Jaszczurowska Wyżnia. Pierwsza z nich ma 33 metry długości i 3 m deniwelacji, jej otwór znajduje się na wysokości 915 m, natomiast Jaskinię Jaszczurowską Wyżnią charakteryzuje długość 18 m, deniwelacja 4,5 m i wysokość otworu 951 m.
Północny stok na wysokości 900–960 m trawersuje Droga Oswalda Balzera na odcinku Jaszczurówka – Wyżnia Chłabówka – Toporowa Cyrhla. Położona jest przy niej m.in. kaplica Najświętszego Serca Jezusa w Jaszczurówce.
Szlaki turystyczne.
Przez masyw Małego Kopieńca nie prowadzą szlaki turystyki pieszej. Przez Przełęcz między Kopieńcami i dalej trawersami północnego stoku dawniej przechodziła nartostrada z Hali Gąsienicowej do Zakopanego. Została zamknięta.

</doc>
<doc id="1852736" url="https://pl.wikipedia.org/wiki?curid=1852736" title="Aleksy (Gromadzki)">
Aleksy (Gromadzki)

Aleksy, imię świeckie Aleksander Gromadzki, ukr. "Олександр Якубович Громадський", ros. "Александр Якубович Громадский" (ur. 3 września 1882 w Dokudowie, zm. 8 maja 1943 w Smydze) – biskup Rosyjskiego Kościoła Prawosławnego, w latach 1923–1940 Polskiego Autokefalicznego Kościoła Prawosławnego. W latach 1940–1943 zwierzchnik Ukraińskiego Autonomicznego Kościoła Prawosławnego.
Wczesna działalność.
Był z pochodzenia Ukraińcem. Ukończył w 1908 Akademię Duchowną w Kijowie, po czym podjął pracę nauczyciela w gimnazjum męskim w Chełmie i ożenił się, po czym przyjął święcenia kapłańskie. Po śmierci żony wstąpił w 1919 do zakonu. Wieczyste śluby mnisze złożył w monasterze św. Jana Miłościwego w Zahajcach Małych i trzy lata później, 21 kwietnia 1922, został wikariuszem eparchii wołyńskiej z tytułem biskupa łuckiego. Po roku został przeniesiony na katedrę grodzieńską po usunięciu z niej przeciwnika autokefalii Kościoła w Polsce, biskupa Włodzimierza (Tichonickiego). Pięć lat później został podniesiony do godności arcybiskupa.
Biskup wołyński.
W 1934, pod wpływem nacisku wiernych narodowości ukraińskiej, żądających powołania na katedrę wołyńską biskupa narodowości ukraińskiej, metropolita Dionizy (Waledyński) zrezygnował z tej katedry, którą tymczasowo łączył z godnością metropolity warszawskiego i całej Polski. Arcybiskupem wołyńskim został Aleksy (Gromadzki), jedyny z biskupów popierający ruch na rzecz ukrainizacji PAKP. W październiku 1934 wprowadził język ukraiński do korespondencji prowadzonej przez diecezję wołyńską, zaś w styczniu 1935 nakazał stosować go również w kazaniach, jeśli będzie ku temu wola parafian. Między innymi z tego powodu w końcu lat 30. lubelskie Dowództwo Okręgu Korpusu charakteryzowało go jako nacjonalistę pozostającego pod wpływem OUN, z którą sympatyzował biskup pomocniczy diecezji, Polikarp (Sikorski).
W 1938, po wyburzeniu ok. 140 cerkwi w ramach akcji rewindykacyjno-polonizacyjnej, biskup udał się na objazd diecezji, w czasie którego wzywał do trwania przy wierze prawosławnej.
W 1940, po faktycznym zamarciu działalności struktur PAKP, biskup zdecydował się wrócić w jurysdykcję Rosyjskiego Kościoła Prawosławnego, z którego został wykluczony w momencie poparcia autokefalii Kościoła prawosławnego w Polsce. Pełniący obowiązki patriarchy Moskwy metropolita Sergiusz (Stragorodski) pozwolił mu zachować tytuł arcybiskupa wołyńskiego.
Działalność na rzecz autonomii Kościoła ukraińskiego.
Jako hierarcha wołyński arcybiskup sprzeciwiał się tendencjom do nawet niekanonicznego powołania do życia autokefalicznego Kościoła ukraińskiego. Opowiadał się natomiast za organizacją Ukraińskiego Autonomicznego Kościoła Prawosławnego, zachowującego podległość wobec Moskwy, co miałoby być kontynuacją postanowień Soboru Lokalnego Rosyjskiego Kościoła Prawosławnego w kwestii ukraińskiej. Wiosną 1941 został za to aresztowany przez NKWD.
Działania na rzecz budowy Kościoła Autonomicznego prowadził wbrew woli swojego dawnego zwierzchnika, metropolity warszawskiego i całej Polski, który w związku z tym powołał tymczasowego administratora Kościoła na Ukrainie biskupa Polikarpa (Sikorskiego). Mimo tego 18 lipca 1941 przyjął wybór na metropolitę autonomicznego Kościoła ukraińskiego, a trzy dni później w liście do wiernych ogłosił objęcie zwierzchnictwa nad parafiami ukraińskimi w Generalnym Gubernatorstwie. Występował przeciw działalności Organizacji Ukraińskich Nacjonalistów i potępił pierwsze napady dokonane przez UPA na polską ludność Wołynia.
Śmierć.
8 maja 1943, w czasie objazdu eparchii, zginął w zasadzce urządzonej przez oddział OUN-M. Zdaniem Grzegorza Motyki mogło to być skutkiem pomyłki melnykowców, zamierzających zabić gebitskomissara Müllera. Zabójcy hierarchy twierdzili, że znaleźli przy nim dokumenty świadczące o kolaboracji z hitlerowcami, jednak równocześnie starali się zrzucić odpowiedzialność za jego śmierć na partyzantkę radziecką. Istnieje również teoria, według której inspiratorem zabójstwa arcybiskupa był Polikarp (Sikorski), otwarcie popierający OUN. Po śmierci biskupa Aleksego zwierzchnikiem Autonomicznego Ukraińskiego Kościoła Prawosławnego został biskup Pantelejmon (Rudyk).

</doc>
<doc id="1852741" url="https://pl.wikipedia.org/wiki?curid=1852741" title="Wilanów Niski">
Wilanów Niski

Wilanów Niski – obszar MSI w dzielnicy Wilanów w Warszawie.

</doc>
<doc id="1852745" url="https://pl.wikipedia.org/wiki?curid=1852745" title="Brendan Doran">
Brendan Doran

Brendan Doran (ur. 17 marca 1979 w Long Beach) – amerykański skoczek narciarski. Najlepsze wyniki w Pucharze Świata osiągnął w sezonie 1999/2000, kiedy zajął 75. miejsce w klasyfikacji generalnej.
Startował na igrzyskach olimpijskich w Nagano i Salt Lake City oraz mistrzostwach świata w Thunder Bay i Ramsau, ale bez sukcesów.

</doc>
<doc id="1852751" url="https://pl.wikipedia.org/wiki?curid=1852751" title="Herb Gostynina">
Herb Gostynina

Herb Gostynina – jeden z symboli miasta Gostynin w postaci herbu. Wizerunek herbu pochodzi z XV wieku.
Wygląd i symbolika.
Herb przedstawia na błękitnej tarczy herbowej srebrne, ceglane, blankowane mury miejskie posiadające otwartą bramę. Nad murami wznoszą się trzy srebrne, ceglane, blankowane wieże.
Symbolika herbu nawiązuje do zamku gostynińskiego.

</doc>
<doc id="1852757" url="https://pl.wikipedia.org/wiki?curid=1852757" title="Wilanów Wysoki">
Wilanów Wysoki

Wilanów Wysoki – obszar MSI w dzielnicy Wilanów, w Warszawie.

</doc>
<doc id="1852759" url="https://pl.wikipedia.org/wiki?curid=1852759" title="Arctic Cat">
Arctic Cat

Arctic Cat – północnoamerykański producent skuterów śnieżnych i quadów. Siedziba firmy mieści się w Thief River Falls w stanie Minnesota.
Historia.
Początki firmy sięgają 1954 r., kiedy David Johnson, Edgar Hetteen oraz Allan Hetteen zostali wspólnikami firmy Hetteen&amp;Derrick Shop w Roseau w stanie Minnesota. Firma zaczęła produkcję pojazdów śnieżnych i z czasem zaczęła być rozpoznawana jako Polaris Industries. Wkrótce Edgar Hetten zrezygnował ze współpracy z Johnsonem i założył w 1960 r. swoją własną firmę, którą nazwał Polar Manufacturing. W późniejszych latach nazwa uległa zmianie na Arctic Enterprises. Pierwszy skuter Arctic Cat został wyprodukowany w 1960 r. Firma szybko rozwijała się, zakupując fabryki produkujące łodzie np. Silver Line. Jednak w 1980 r. Arctic Enterprises dotknął kryzys spowodowany serią łagodnie przebiegających zim bez śniegu, co przełożyło się na nadprodukcję. W rezultacie rok później firma ogłosiła bankructwo, a cała produkcja została zawieszona w 1982 r.
W 1984 r. została powołana nowa firma pod nazwą Arcto, która w założeniu kontynuowała produkcję linii skuterów swojego poprzednika. W 1996 r. firma oficjalnie zmieniła nazwę na Arctic Cat.
Quady.
Firma Arctic Cat produkuje również dużą liczbę modeli quadów sportowych i użytkowych inaczej zwanych wszędołazami, których pojemność silnika wynosi od 90 cc do 1000 cc.

</doc>
<doc id="1852760" url="https://pl.wikipedia.org/wiki?curid=1852760" title="Herb Grójca">
Herb Grójca

Herb Grójca – jeden z symboli miasta Grójec i gminy Grójec w postaci herbu. Wizerunek herbu pochodzi z XVIII wieku.
Wygląd i symbolika.
Herb przedstawia w błękitnym polu srebrną bramę forteczną w ceglanym murze, na którym trzy blankowane baszty z trzema otworami strzelniczymi każda (otwory w układzie dwa nad jednym) i czerwonymi, spiczastymi daszkami. W prześwicie bramy kroczący rycerz w srebrnej zbroi, z mieczem uniesionym w prawej ręce.

</doc>
<doc id="1852768" url="https://pl.wikipedia.org/wiki?curid=1852768" title="Teign">
Teign

Teign – rzeka w Anglii, w hrabstwie Devon. Wypływa z wyżyny Dartmoor w okolicy Cranmere Poll, uchodzi do kanału La Manche w Teignmouth; jej długość wynosi 50 km. Jej estuarium jest typu riasowego. Od Newton Abbot do Teignmouth rzeka podlega pływom morskim.
Historia.
W czasach rzymskich na rzece istniał most w okolicach Teignmouth, umożliwiający przeprawę przez rzekę. W 1790 r. w okolicy Newton Abbot wybudowano kanał, umożliwiający transport wydobywanych w okolicy surowców mineralnych, głównie gliny. W r. 1911 nad rzeką wybudowano zamek Drogo, najmłodszy zamek Anglii.

</doc>
<doc id="1852774" url="https://pl.wikipedia.org/wiki?curid=1852774" title="Feliks Parnell">
Feliks Parnell

Feliks Parnell, właśc. Feliks Jan Grzybek (ur. 13 grudnia 1898 w Warszawie, zm. 4 kwietnia 1980 w Łodzi) – polski tancerz i choreograf.
Kariera.
Młodość.
Był synem ogrodnika i kwiaciarki. Od 1910 uczęszczał do szkoły baletowej w Warszawie. Od początku wykazywał talent i był angażowany do wstawek baletowych i ról epizodycznych. W 1915 ukończył edukację i wyjechał do Odessy, gdzie dwa lata później był już samodzielnym choreografem. Często wyjeżdżał na tournée po innych miastach Rosji, podczas kilku z nich zetknął się z Michaiłem Mordkinem i Michaiłem Fokinem, co przyniosło znajomość i współpracę, która miała wpływ na jego karierę. W 1921 powrócił do Warszawy i rozpoczął karierę, która trwała do 1962. Do 1939 występował w większości warszawskich teatrów, scen baletowych i kabaretowych. W latach 1927–1930 był choreografem i solistą Teatru Wielkiego, równocześnie występował w Teatrze Polskim i Teatrze im. Bogusławskiego.
Balet Parnella.
W 1934 Feliks Parnell zorganizował własny zespół taneczny, który składał się z dziesięciu tancerzy. Formacja ta była znana jako "Balet Parnella", a poza granicami kraju pod nazwą "Ballet Polonais de Parnell". Trasy tournée obejmowały wszystkie kraje Europy, a występy odbywały się w wielu miastach. O kunszcie tańca świadczy złoty medal zdobyty przez balet Parnella w Niemczech podczas olimpiady tanecznej w 1936.
Lata II wojny światowej.
W sierpniu 1939 Feliks Parnell zainicjował powstanie nowej sceny, którą był teatr Tip-Top. Mimo wybuchu wojny i zakazu występów wydanego przez państwo podziemne teatr funkcjonował jako jawna placówka kulturalna zmieniając nazwę na Nowości. Tam i w teatrzyku Miniatury Parnell uczył tańca i pracował nad układami baletowymi. Nie kolaborował z okupantem, był oddany baletowi i chciał tworzyć sztukę.
Po 1945.
Od 1945 do 1946 razem z odtworzonym zespołem baletowym występował w Polsce na deskach wielu scen. W 1947 otrzymał angaż choreografa w Ludowym Teatrze Muzycznym w Warszawie. W tym roku, na deskach teatru „Roma” w Warszawie, zaprezentował szokujący tematem, formą i czasem występu balet inspirowany tematyką obozów koncentracyjnych. Wywołało to uszczypliwe uwagi felietonisty „Rzeczpospolitej”, który przypomniał, że w tym samym czasie odbywa się „proces oświęcimski” w Krakowie, załogi tego obozu.
Dwa lata później został kierownikiem artystycznym Opery Wrocławskiej. W późniejszych sezonach pracował w Poznaniu i Szczecinie. Ostatecznie osiadł w Łodzi, gdzie pracował jako choreograf w tamtejszej operze (Teatr Wielki) i operetce (Teatr Muzyczny w Łodzi). Tym niemniej gościnnie występował w warszawskim Teatrze Wielkim, gdzie występem w "Tańcach Połowieckich" zakończył karierę taneczną. Mimo że dwa lata później przeszedł na emeryturę to nadal był twórcą układów choreograficznych do filmów i przedstawień. Wystąpił w filmach "Młodość Chopina" (1951) oraz "Spotkanie na Atlantyku" (1980) – podczas którego realizacji zmarł. Pochowany na Starym Cmentarzu przy ul. Ogrodowej w Łodzi.
Życie prywatne.
Trzykrotnie żonaty, pierwszą żoną była Rosjanka Wiera Pawliszczewa, drugą Zizi Halama, a trzecią Maria Łapińska. Ojciec realizatorki telewizyjnej Marii Parnell (ur. 1948), Feliksy Parnell (ur. 1950) i operatora Feliksa Parnella (ur. 1953).
Upamiętnienie.
Feliks Parnell jest patronem Ogólnokształcącej Szkoły Baletowej w Łodzi.

</doc>
<doc id="1852776" url="https://pl.wikipedia.org/wiki?curid=1852776" title="Christian Bruder">
Christian Bruder

Christian Bruder (ur. 30 kwietnia 1982) – niemiecki skoczek narciarski i trener. Najlepsze wyniki w Pucharze Świata osiągnął w sezonie 2004/2005, kiedy zajął 55. miejsce w klasyfikacji generalnej. Startował głównie w Pucharze Kontynentalnym.
Przed sezonem 2018/2019 został asystentem trenera kadry kobiet reprezentacji Niemiec w skokach narciarskich.

</doc>
<doc id="1852777" url="https://pl.wikipedia.org/wiki?curid=1852777" title="Zdobycie Jerozolimy (63 p.n.e.)">
Zdobycie Jerozolimy (63 p.n.e.)

Zdobycie Jerozolimy – starcie zbrojne, które miało miejsce w roku 63 p.n.e. 
Około roku 63 p.n.e., po śmierci Aleksandry Salome, w Jerozolimie doszło do konfliktu wewnętrznego pomiędzy jej synami Hirkanem II a Arystobulem II. Po początkowych niepowodzeniach Hirkan zwrócił się o pomoc do Arabów, z którymi obległ Arystobula w Jerozolimie. Jednocześnie obaj zwaśnieni przywódcy żydowscy poprosili o pomoc rzymskiego wodza Pompejusza, który po pokonaniu króla Armenii Tigranesa, stanął u granic Judei, zajmując Syrię. Po pewnym czasie Arystobul opowiedział się przeciwko Pompejuszowi, co stało się przyczyną marszu Rzymian pod wodzą Marka Skaurusa na Jerozolimę. Przywódca żydowski widząc beznadziejność sytuacji, obiecał Rzymianom wydanie miasta, większość jego obrońców jednak obwarowała się w świątyni. W tej sytuacji Pompejusz nakazał aresztować Arystobula, a jego żołnierze oblegli wzgórze świątynne, przy czym przezornie, w czasie szabatu, nie atakowali bezpośrednio obrońców, a jedynie prowadzili prace oblężnicze - czemu Żydzi nie przeciwdziałali, bo Prawo Mojżeszowe zakazywało im walki w szabat, innej niż bezpośrednia obrona przed atakiem. W końcu przy użyciu machin oblężniczych Rzymianie rozpoczęli szturm na świątynię, ostrzeliwując ją pociskami z balist. Po trwającym trzy miesiące oblężeniu, Rzymianie wdarli się w końcu poza mury miejskie dokonując rzezi obrońców. Wielu Żydów padło z rąk nie tylko Rzymian, ale i zwolenników Hirkana. Ogólnie w masakrze zginęło 20 000 Żydów. Spór pomiędzy Hirkanem a Arystobulem został zażegnany, władcą Judei Pompejusz mianował Hirkana. Arystobulos, jako jeniec, został wysłany do Rzymu, gdzie uczestniczył w triumfie Pompejusza.

</doc>
<doc id="1852780" url="https://pl.wikipedia.org/wiki?curid=1852780" title="Portsmouth Arms (stacja kolejowa)">
Portsmouth Arms (stacja kolejowa)

Portsmouth Arms – stacja kolejowa 45 km od Exeter St Davids obsługująca kilka wsi w hrabstwie Devon na linii kolejowej Tarka Line. Stacja bez trakcji elektrycznej. Nazwa pochodzi od pobliskiego pubu.
Ruch pasażerski.
Stacja obsługuje ok. 1 012 pasażerów rocznie (dane za rok 2007). Posiada bezpośrednie połączenia z Exeterem, Crediton i Barnstaple. Pociągi odjeżdżają ze stacji co godzinę.
Obsługa pasażerów.
Automaty biletowe, przystanek autobusowy.

</doc>
<doc id="1852784" url="https://pl.wikipedia.org/wiki?curid=1852784" title="Arne Sneli">
Arne Sneli

Arne Sneli (ur. 27 stycznia 1980) – norweski skoczek narciarski, reprezentant klubu Nordre Trysil IL. Uczestnik mistrzostw świata juniorów (1998 i 1999).
Najlepsze wyniki w Pucharze Świata osiągnął w sezonie 1999/2000, kiedy zajął 65. miejsce w klasyfikacji generalnej. Jego brat bliźniak Tore Sneli również był skoczkiem narciarskim.

</doc>
<doc id="1852785" url="https://pl.wikipedia.org/wiki?curid=1852785" title="Copplestone (stacja kolejowa)">
Copplestone (stacja kolejowa)

Copplestone – stacja kolejowa obsługująca wieś Copplestone w hrabstwie Devon na linii kolejowej Tarka Line. Stacja niewyposażona w sieć trakcyjną.
Ruch pasażerski.
Stacja obsługuje ok. 4 563 pasażerów rocznie (dane za rok 2007). Posiada bezpośrednie połączenia z Exeterem, Crediton i Barnstaple. Pociągi odjeżdżają ze stacji co godzinę. Pociągi zatrzymują się na stacji na żądanie.
Obsługa pasażerów.
Automaty biletowe, przystanek autobusowy.

</doc>
<doc id="1852786" url="https://pl.wikipedia.org/wiki?curid=1852786" title="Tore Sneli">
Tore Sneli

Tore Storløpa Sneli (ur. 27 stycznia 1980) – norweski skoczek narciarski, trener. Medalista zimowych igrzysk dobrej woli i mistrzostw Norwegii.
W swojej karierze dwukrotnie punktował w Pucharze Świata. Czterokrotnie stawał na podium konkursów Pucharu Kontynentalnego, odnosząc jedno zwycięstwo w zawodach tej rangi.
Jego brat-bliźniak Arne Sneli również był skoczkiem narciarskim.
Życiorys.
W oficjalnych zawodach międzynarodowych rozgrywanych pod egidą FIS zadebiutował w marcu 1996 w Voss, gdzie zajął 50. lokatę w konkursie Pucharu Kontynentalnego. Pierwsze punkty tego cyklu zdobył pod koniec grudnia 1997 w Sankt Moritz, zajmując 20. miejsce.
20 sierpnia 1998 po raz pierwszy uplasował się w czołowej dziesiątce konkursu Pucharu Kontynentalnego, zajmując w Rælingen 9. pozycję. 20 lutego 1999 w Planicy po raz pierwszy stanął na podium zawodów tego cyklu (był drugi), sukces ten powtórzył także dzień później. 4 marca 1999 w Kuopio zadebiutował w Pucharze Świata, zajmując 31. lokatę. 10 marca 1999 w Courchevel odniósł jedyne w karierze zwycięstwo w konkursie Pucharu Kontynentalnego.
W lutym 2000 w Lake Placid zdobył złoty medal Zimowych Igrzysk Dobrej Woli 2000 w konkursie drużynowym na skoczni dużej (w reprezentacji Norwegii skakali wówczas również Tom Aage Aarnes, Arne Sneli i Morten Ågheim), a w konkursie indywidualnym uplasował się na 13. pozycji. Tydzień później, 27 lutego 2000, zdobył pierwsze punkty Pucharu Świata, zajmując w Iron Mountain 29. pozycję. Rezultat ten powtórzył jeszcze 12 marca 2000 w Oslo – 2 punkty za zajęte wówczas 29. miejsce były ostatnimi w jego karierze w tym cyklu.
W kolejnych sezonach osiągał gorsze wyniki. W Pucharze Kontynentalnym stanął na podium jeszcze raz – 20 stycznia 2002 w słabo obsadzonych zawodach w Ishpeming (wystartowało w nich niespełna 30 skoczków) zajął 2. lokatę. Na arenie międzynarodowej po raz ostatni wystąpił w połowie marca 2003, plasując się na początku czwartej dziesiątki rozegranych w Strynie konkursów Pucharu Kontynentalnego.
W swojej karierze stawał na podium mistrzostw Norwegii, zdobywając z regionem Hedmark brązowe medale w konkursach drużynowych w 1998 i 2000.
Rekord życiowy wynoszący 207 metrów ustanowił 28 lutego 2001 w Oberstdorfie, gdzie występował jako przedskoczek.
Po zakończeniu sportowej kariery został trenerem skoków narciarskich i kombinacji norweskiej w Norges Toppidrettsgymnas w Lillehammer.

</doc>
<doc id="1852788" url="https://pl.wikipedia.org/wiki?curid=1852788" title="Stronger with Each Tear">
Stronger with Each Tear

Stronger with Each Tear (czasami pisany jako Stronger withEach Tear) – dziewiąty album amerykańskiej piosenkarki R&amp;B i Soul Mary J. Blige. Płyta ukazała się 21 grudnia 2009 roku.

</doc>
<doc id="1852791" url="https://pl.wikipedia.org/wiki?curid=1852791" title="Fabian Ebenhoch">
Fabian Ebenhoch

Fabian Ebenhoch (ur. 1979) – austriacki skoczek narciarski. Najlepsze wyniki w Pucharze Świata osiągnął w sezonie 1999/2000, kiedy zajął 69. miejsce w klasyfikacji generalnej.

</doc>
<doc id="1852794" url="https://pl.wikipedia.org/wiki?curid=1852794" title="Morchard Road (stacja kolejowa)">
Morchard Road (stacja kolejowa)

Morchard Road – stacja kolejowa bsługująca wieś Morchard Bishop w hrabstwie Devon na linii kolejowej Tarka Line. Stacja bez sieci trakcyjnej.
Ruch pasażerski.
Stacja obsługuje ok. 2 904 pasażerów rocznie (dane za rok 2007). Posiada bezpośrednie połączenia z Exeterem, Crediton i Barnstaple. Pociągi odjeżdżają ze stacji co godzinę. Pociągi zatrzymują się na stacji na żądanie.
Obsługa pasażerów.
Automaty biletowe, przystanek autobusowy.

</doc>
<doc id="1852795" url="https://pl.wikipedia.org/wiki?curid=1852795" title="Kizynek">
Kizynek

Kizynek (Kizlink) – polski herb szlachecki z indygenatu.
Opis herbu.
Opis zgodnie z klasycznymi regułami blazonowania:
W polu czerwonym trąba w skos, czarna, na której zaćwieczone trzy lilie złote. 
Klejnot: dwie trąby czarne, każda z zaćwieczonymi trzema liliami złotymi. 
Labry czerwone, podbite czernią.
Juliusz Karol Ostrowski podaje lilie srebrne. Wspomina też wizerunek z Metryki Koronnej, gdzie w klejnocie zamiast lilii są róże.
Najwcześniejsze wzmianki.
Józef Szymański podaje, że herb nadał Zygmunt I Stary Janowi Kizlinkowi, zaś potwierdzono go indygenatem 27 marca 1613, również Janowi, z ziemi zatorskiej. Ostrowski pisze, że nobilitacja z XVI wieku pochodziła od cesarza Ferdynanda, zaś Zygmunt I zatwierdził ją indygenatem.
Herbowni.
Jedna rodzina herbownych (herb własny):
Kizynek (Kizikowski, Kizinek, Kizlink).

</doc>
<doc id="1852796" url="https://pl.wikipedia.org/wiki?curid=1852796" title="Reinhard Eberl">
Reinhard Eberl

Reinhard Eberl (ur. 16 września 1981) – austriacki skoczek narciarski.
W styczniu 1997 zadebiutował w Alpen Cupie, zajmując 26. miejsce w Breitenwang. Dwa lata później zadebiutował w zawodach Pucharu Kontynentalnego, zajmując 16. lokatę w Bad Goisern. 3 styczniu 2000 po raz pierwszy i zarazem jedyny wystąpił w konkursie głównym Pucharu Świata, zajmując 30. miejsce w zawodach w Innsbrucku. W międzynarodowych zawodach po raz ostatni startował w marcu 2001, zajmując 13. i 15. pozycję w konkursach Pucharu Kontynentalnego w Harrachovie.

</doc>
<doc id="1852797" url="https://pl.wikipedia.org/wiki?curid=1852797" title="Lapford (stacja kolejowa)">
Lapford (stacja kolejowa)

Lapford – stacja kolejowa obsługująca wieś Lapford w hrabstwie Devon na linii kolejowej Tarka Line. Stacja niewyposażona w sieć trakcyjną. Przez pewien czas istniała jako dwutorowa.
Ruch pasażerski.
Stacja obsługuje ok. 1 967 pasażerów rocznie (dane za rok 2007). Posiada bezpośrednie połączenia z Exeterem, Crediton i Barnstaple. Pociągi odjeżdżają ze stacji co godzinę. Pociągi zatrzymują się na stacji na żądanie.
Obsługa pasażerów.
Automaty biletowe, przystanek autobusowy.

</doc>
<doc id="1852801" url="https://pl.wikipedia.org/wiki?curid=1852801" title="Kameleon (powieść)">
Kameleon (powieść)

Kameleon – powieść Rafała Kosika, opublikowana w 2008 r. przez wydawnictwo Powergraph (). Należy do najbardziej nagradzanych polskich powieści science-fiction. "Kameleon" otrzymał w latach 2008-2009 następujące nagrody:
Fabuła.
W pobliże teoretycznie dzikiej planety Ruthar Larcke przybywa misja ratunkowa, aby ustalić przyczyny katastrofy wyprawy badawczej sprzed wielu lat. Ku zdziwieniu ratowników, na planecie odkryto kilka milionów ludzi i stworzoną przez nich cywilizację, rozwiniętą technologicznie mniej więcej tak, jak ziemska około XVII wieku. Ponadto w zadziwiającym tempie powstają nowe wynalazki, a wśród mieszkańców planety szerzą się rewolucyjne idee społeczne. Ponadto niepokojące rzeczy zaczynają się dziać również na statku ratunkowym...
Akcja powieści dzieje się dwutorowo. Główna akcja dzieje się na powierzchni planety, gdzie toczy się wojna pomiędzy dwoma zwaśnionymi państwami, oraz za kulisami projektów badawczych całej rzeszy naukowców. Drugi wątek dotyczy losów misji ratunkowej, której członkowie przebywają na statku oddalonym od planety.
Linki zewnętrzne.
Fragmenty "Kameleona" zamieszczone przez autora na swojej stronie internetowej:

</doc>
<doc id="1852802" url="https://pl.wikipedia.org/wiki?curid=1852802" title="Team Dignitas">
Team Dignitas

Team Dignitas – profesjonalna drużyna e-sportowa założona w 2003 roku w Wielkiej Brytanii przez połączenie dwóch drużyn specjalizujących się w konkurencji "Battlefield 1942". W miarę rozbudowy przekształciła się w międzynarodową drużynę, uczestniczącą w licznych konkurencjach e-sportowych.
Na stan z maja 2014 roku Team Dignitas liczył dziesięć sekcji w następujących konkurencjach: "League of Legends" (2 sekcje), ', "Infinite Crisis", "SMITE", "Battlefield 4", ', "TrackMania", "FIFA" i sekcji przeznaczonej do gier sztuk walki.

</doc>
<doc id="1852815" url="https://pl.wikipedia.org/wiki?curid=1852815" title="Umberleigh (stacja kolejowa)">
Umberleigh (stacja kolejowa)

Umberleigh – stacja kolejowa położona 52 km na północ od stacji Exeter St Davids, obsługująca wieś Umberleigh w hrabstwie Devon na linii kolejowej Tarka Line (przez pewien czas dwutorowej). Stacja niewyposażona w sieć trakcyjną.
Ruch pasażerski.
Stacja obsługuje ok. 13 811 pasażerów rocznie (dane za rok 2007). Posiada bezpośrednie połączenia z Exeterem, Crediton i Barnstaple. Pociągi odjeżdżają ze stacji co godzinę. Pociągi zatrzymują się na stacji na żądanie.
Obsługa pasażerów.
Automaty biletowe, przystanek autobusowy.

</doc>
<doc id="1852816" url="https://pl.wikipedia.org/wiki?curid=1852816" title="SSE4.1">
SSE4.1



</doc>
<doc id="1852817" url="https://pl.wikipedia.org/wiki?curid=1852817" title="Hanzhong Pendi">
Hanzhong Pendi

Hanzhong Pendi (), czasami też Hanzhong Pingyuan () – kotlina w Chinach, w południowej części prowincji Shaanxi, pomiędzy pasmami Qin Ling i Daba Shan. Odwadniana jest przez rzekę Han Shui. Zajmuje powierzchnię ok. 1000 km² i rozciąga się równoleżnikowo na długości ok. 100 km. Szerokość z północy na południe wynosi od 5 do 20 km. Wznosi się średnio na wysokość 500 m n.p.m., a jej powierzchnia jest względnie płaska. Gospodarka regionu opiera się przede wszystkim na rolnictwie, dzięki czemu kotlina nazywana jest czasami „spichlerzem południowego Shaanxi”. Głównym ośrodkiem miejskim jest Hanzhong.

</doc>
<doc id="1852824" url="https://pl.wikipedia.org/wiki?curid=1852824" title="Berlin Recycling Volleys">
Berlin Recycling Volleys

Berlin Recycling Volleys – niemiecki męski klub siatkarski z Berlina założony 15 września 1902 roku. Obecnie występuje w 1. Bundeslidze.
Sukcesy.
Mistrzostwo Niemieckiej Republiki Demokratycznej: 
Puchar Niemieckiej Republiki Demokratycznej: 
Mistrzostwo Niemiec:
Puchar Niemiec: 
Superpuchar Niemiec: 
Puchar CEV:
Puchar Challenge:
Liga Mistrzów:
Kadra.
Sezon 2011/2012.
 
Sezon 2010/2011.
 
Sezon 2008/2009.
 

</doc>
<doc id="1852826" url="https://pl.wikipedia.org/wiki?curid=1852826" title="Britt Strandberg">
Britt Strandberg

Britt Marianne Strandberg (ur. 31 marca 1934 w Hennan) – szwedzka biegaczka narciarska, trzykrotna medalistka olimpijska oraz dwukrotna medalistka mistrzostw świata
Kariera.
Jej olimpijskim debiutem były igrzyska w Squaw Valley w 1960 roku. Wspólnie z Irmą Johansson i Sonją Edström zdobyła złoty medal w sztafecie 3x5 km. Zajęła także 10. miejsce w biegu na 10 km techniką klasyczną. Cztery lata później, podczas igrzysk olimpijskich w Innsbrucku wraz z Barbro Martinsson i Toini Gustafsson wywalczyła kolejny medal w sztafecie, tym razem srebrny. Na tych samych igrzyskach zajęła także między innymi czwarte miejsce w biegu na 10 km, przegrywając walkę o brązowy medal z reprezentantką Związku Radzieckiego Mariją Gusakową. Startowała także na igrzyskach olimpijskich w Grenoble w 1968 r., gdzie zajęła 15. miejsce zarówno w biegu na 5 jak i na 10 km. Ponadto Szwedki ze Strandberg w składzie ponownie zdobyły srebrny medal w sztafecie.
Startowała także na mistrzostwach świata w Zakopanem w 1962 oraz na mistrzostwach świata w Oslo w 1966 r. zdobywając razem z Martinsson i Gustafsson odpowiednio srebrny i brązowy medal w sztafecie 3x5 km.

</doc>
<doc id="1852828" url="https://pl.wikipedia.org/wiki?curid=1852828" title="Chapelton (stacja kolejowa)">
Chapelton (stacja kolejowa)

Chapelton – stacja kolejowa położona 56 km od Exeter St Davids, obsługująca wieś Chapelton w hrabstwie Devon na linii kolejowej Tarka Line. Stacja bez sieci trakcyjnej. Przez pewien czas istniała jako dwutorowa.
Ruch pasażerski.
Stacja obsługuje ok. 208 pasażerów rocznie (dane za rok 2007). Posiada bezpośrednie połączenia z Exeterem, Crediton i Barnstaple. Pociągi odjeżdżają ze stacji co godzinę. Pociągi zatrzymują się na stacji na żądanie.
Obsługa pasażerów.
Automaty biletowe, przystanek autobusowy.

</doc>
<doc id="1852832" url="https://pl.wikipedia.org/wiki?curid=1852832" title="Szensi">
Szensi



</doc>
<doc id="1852840" url="https://pl.wikipedia.org/wiki?curid=1852840" title="Mireia Belmonte García">
Mireia Belmonte García



</doc>
<doc id="1852854" url="https://pl.wikipedia.org/wiki?curid=1852854" title="SSE4.2">
SSE4.2



</doc>
<doc id="1852857" url="https://pl.wikipedia.org/wiki?curid=1852857" title="Avocet Line">
Avocet Line

Avocet Line – linia kolejowa w Anglii, w hrabstwie Devon o długości 18 km łącząca Exeter i Exmouth, w znacznej części przebiegająca wzdłuż wschodniego brzegu estuarium rzeki Exe. Linia nie jest zelektryfikowana; szerokość torów na całej długości wynosi 1435 mm. Nazwa linii pochodzi od ptaka szablodzioba (), który zimuje w estuarium. Linia została wybudowana w latach 1860-1862.
Przebieg.
Linia rozpoczyna się na stacji Exeter St Davids, a następnie kieruje się na wschód. Za stacją St James Park odbija na południe od linii West of England Main Line. Następnie prowadzi prawie do końca estuarium rzeki Exe. W miejscowości Lympstone przejeżdża przez bazę Royal Marines; stacja Lympstone Commando dostępna jest tylko dla osób związanych z jednostką wojskową.
Wykorzystanie stacji.
Linia obsługuje ok. 900 000 pojedynczych podróży rocznie. Najbardziej uczęszczaną stacją na linii jest Exmouth; w 2007 r. obsłużyła 697 337 pasażerów. Druga w kolejności jest Topsham - 105 717 pasażerów.

</doc>
<doc id="1852859" url="https://pl.wikipedia.org/wiki?curid=1852859" title="Joaquin Maurin">
Joaquin Maurin



</doc>
<doc id="1852860" url="https://pl.wikipedia.org/wiki?curid=1852860" title="Mack Trucks">
Mack Trucks

Mack Trucks – amerykańskie przedsiębiorstwo branży motoryzacyjnej produkujące samochody ciężarowe, a dawniej również autobusy.
Od 2001 roku Mack Trucks jest częścią grupy Volvo AB. Siedziba przedsiębiorstwa mieści się w Greensboro, w Karolinie Północnej.

</doc>
<doc id="1852861" url="https://pl.wikipedia.org/wiki?curid=1852861" title="Hesketh">
Hesketh



</doc>
<doc id="1852863" url="https://pl.wikipedia.org/wiki?curid=1852863" title="Erika Villaécija">
Erika Villaécija

Erika Villaécija García (ur. 2 czerwca 1984 w Barcelonie) – hiszpańska pływaczka, złota i brązowa medalistka mistrzostw świata (basen 25 m), mistrzyni Europy na długim i krótkim basenie.
Specjalizuje się w pływaniu stylem dowolnym. Jej największym dotychczasowym osiągnięciem jest złoty medal mistrzostw Europy w 2004 roku w Madrycie na 800 m kraulem.
Trzykrotnie startowała w igrzyskach olimpijskich. Najlepszym jej wynikiem podczas igrzysk w Atenach (2004) było 5. miejsce w wyścigu na 800 m stylem dowolnym. Cztery lata później, w Pekinie startując na 400 i 800 m kraulem, nie awansowała do decydujących o medalach wyścigów. W 2012 roku podczas igrzysk w Londynie byłą 8. na dystansie 10 km na otwartym akwenie.

</doc>
<doc id="1852864" url="https://pl.wikipedia.org/wiki?curid=1852864" title="Erika Villaecija Garcia">
Erika Villaecija Garcia



</doc>
<doc id="1852865" url="https://pl.wikipedia.org/wiki?curid=1852865" title="Daba Shan">
Daba Shan

Daba Shan (), także Ba Shan () – góry w środkowych Chinach, na północ od Kotliny Syczuańskiej, na granicy prowincji Shaanxi, Syczuan i Hubei. Rozciągają się północnego zachodu na południowy wschód na długości ponad 200 km i tworzą dział wodny dorzeczy Jangcy i Han Shui. Najwyższym szczytem jest Da Shennong Jia o wysokości 3053 m n.p.m. Góry zbudowane są głównie ze skał krystalicznych. Porośnięte lasami liściastymi z drzewem tungowym oraz lasami sosnowo-jodłowymi.

</doc>
<doc id="1852867" url="https://pl.wikipedia.org/wiki?curid=1852867" title="Tapa-szan">
Tapa-szan



</doc>
<doc id="1852870" url="https://pl.wikipedia.org/wiki?curid=1852870" title="Tapie-szan">
Tapie-szan



</doc>
<doc id="1852871" url="https://pl.wikipedia.org/wiki?curid=1852871" title="Erika Villaecija">
Erika Villaecija



</doc>
<doc id="1852872" url="https://pl.wikipedia.org/wiki?curid=1852872" title="Grand Prix Holandii">
Grand Prix Holandii



</doc>
<doc id="1852873" url="https://pl.wikipedia.org/wiki?curid=1852873" title="Mack">
Mack



</doc>
