<doc id="1852875" url="https://pl.wikipedia.org/wiki?curid=1852875" title="131 Samodzielna Majkopska Brygada Zmechanizowana">
131 Samodzielna Majkopska Brygada Zmechanizowana

131 Samodzielna Majkopska Brygada Zmechanizowana – zmechanizowana brygada sił zbrojnych Federacji Rosyjskiej stacjonująca w Majkopie. W czasie szturmu Groznego podczas I wojny czeczeńskiej, była jednostką, która poniosła największe straty.
Historia brygady.
Brygada została utworzona w początku lat 90. na bazie zredukowanej 9 dyw. zmechanizowanej, jako samodzielny związek taktyczny.
I wojna czeczeńska.
Przebieg walk.
W południe 31 grudnia, brygada podeszła do Groznego, gdzie połączyła się z pododdziałami 81 p-ku zmech. Otrzymała rozkaz, aby do miasta nie wchodzić, zająć pozycje obronne i czekać na dalsze rozkazy. Po zaledwie 30 min przyszedł kolejny rozkaz: zająć dworzec kolejowy w centrum miasta, utworzyć korytarz dla wojsk wewnętrznych, które oczyszczą miasto. Dwa szturmowe oddziały utworzone z 1 i 2 zmechanizowanego batalionu brygady, wzmocnione czołgami, w 15–20 min odstępach, powolnym marszem wkroczyły do miasta. Ok. godz. 13 pierwszy batalion, osiągnął cel nie napotykając żadnego oporu, ani jakichkolwiek nawet uzbrojonych ludzi. Jego żołnierze wspominali później, że na jednym z placów widzieli handlujące czeczeńskie kobiety. Batalion uformował się koło dworca, a żołnierze opuścili pojazdy. Powszechnie uważano, że najpóźniej za dwie godziny będzie po wszystkim. Wtedy ukryci bojownicy czeczeńscy rozpoczęli ostrzał pojazdów i żołnierzy z broni automatycznej, snajperskiej i granatników "RPG", używali też zwykłych butelek zapalających.
Żołnierze rosyjscy próbowali początkowo utrzymać dworzec wraz z sąsiednimi kwartałami, jednak do wieczora zostali rozbici na nieduże grupy, kontrolujące najwyżej pojedyncze budynki. Centrum obrony rosyjskiej stanowił budynek dworca kolejowego. Był on atakowany przez Czeczeńców głównie z położonego po drugiej stronie ulicy, czteropiętrowego budynku nazwanego później "domem Pawłowa". Rozmieszczeni na wszystkich piętrach i na dachu domu bojownicy z Abchaskiego Batalionu Specnazu (Czeczeńcy, którzy walczyli w Abchazji w 1992 roku), w ciągu doby walk dosłownie rozstrzelali z automatów i granatników budynek dworca.
W Nowy Rok, zdziesiątkowani i prawie pozbawieni amunicji żołnierze brygady, oczekiwali już tylko pomocy z zewnątrz o którą od kilku godzin prosili droga radiową.
Drugi batalion do dworca nie dotarł. Został zaatakowany, odcięty i do rana 1 stycznia rozbity.
W tym czasie, na przedmieściach miasta, gdzie stacjonowała pozostała część brygady pozostawiona jako rezerwa, uformowano trzecią kolumnę z zadaniem odsieczy. 40 pojazdów i niemal wszyscy zdolni do noszenia broni (prawie kolejny batalion), około południa ruszył w kierunku dworca. Po przejechaniu pierwszego kwartału, został zniszczony pierwszy, jadący na czele kolumny czołg, a kolejne pojazdy ostrzelane pociskami z granatników. Kolumna została rozproszona, a ocalałe pojazdy błądziły po ulicach próbując wyjść spod ognia. Trzy z nich (w tym dwa BWP-y) dotarły nawet na zaplecze budynku dworca, jednak z powodu silnego ognia strzeleckiego, ich żołnierze nie byli w stanie podjąć żadnej skutecznej kontrakcji. Wszystkie pojazdy tej kolumny zostały zniszczone, a z żołnierzy ocaleli jedynie ci, którzy zdołali się ukryć w budynkach. Byli oni odnajdywani jeszcze w miesiąc później.
W godzinach przedpołudniowych, przez wziętego do niewoli porucznika brygady, Czeczeńcy zaproponowali obrońcom dworca poddanie się, co ci odrzucili.
Po południu, na trzech ostatnich ocalałych pojazdach obrońcy dworca podjęli próbę ewakuacji kilkudziesięciu najciężej rannych (60-70 osób). Pojazdy te zostały zaatakowane i zniszczone (ocalała z nich co najmniej jedna osoba).
Do wieczora napór atakujących zelżał, bojownicy zdawali sobie już sprawę, ze rozbita brygada nie przedstawia sobą żadnej realnej siły bojowej i zaczęli przemieszczać się na inne odcinki walk.
Pod wieczór 1 stycznia, d-ca brygady, płk. Sawin, wobec braku jakichkolwiek perspektyw na pomoc, wyczerpania amunicji i dużej ilości rannych, podjął decyzję o przebijaniu się z dworca kolejowego. Ponieważ nie posiadano już ani jednego sprawnego pojazdu ruszono pieszo. Wkrótce po opuszczeniu budynku, grupa natknęła się niespodziewanie na trzy BWP-y z Samarskiego P-ku Zmech., na których kontynuowała ewakuację. Dwa z nich zostały zniszczone pociskami z "RPG", w pierwszym zginął płk. Sawin. Trzeci wjeżdżając na tory kolejowe szczęśliwie wyjechał z miasta.
Następnego dnia, 2 stycznia wieczorem, pozbawiony łączności, decyzję o przebijaniu się podjął d-ca innego rosyjskiego punktu oporu niedobitków brygady – walczący w niedużym domku, szef sztabu 1 bat. kpt. Czmiriew. Pomimo dużych strat, wraz z kilkunastoma żołnierzami udało mu się przebić do rosyjskich linii.
Straty.
Brygada w czasie 60 godzin walk straciła 189 żołnierzy (zabitych, rannych i zaginionych), w tym dowódcę wraz z większością oficerów, co najmniej 70 żołnierzy trafiło do niewoli; 20 czołgów z 26, 102 transportery ze 120 i wszystkie 6 zestawów p. lot.
"Tunguska". W praktyce przestała istnieć.
Dalsze losy.
Resztki brygady od stycznia 1995 znajdowały się na tyłach i nie brały udziału w żadnych walkach. Dopiero w marcu 1995 jej żołnierze zostali użyci w walkach o Gudermes. Pod koniec kwietnia 1995 została wycofana do Majakopu. Rok później, w marcu 1996, odtworzona powróciła do Czeczenii. Od maja ucz. w walkach z partyzantami czeczeńskimi, m.in. pod Gojskoje i Bamut. We wrześniu 1996 została ponownie wycofana z republiki. Ostatnia informacja o brygadzie, podaje że jesienią 1999, została ponownie wprowadzona do Czeczenii. Jej ostatnim znanym dowódca był gen. Siergiej Sudakow (od sierpnia 2004). Brygada została rozwiązana w 2009 roku.

</doc>
<doc id="1852876" url="https://pl.wikipedia.org/wiki?curid=1852876" title="Eleonora Ptaszek">
Eleonora Ptaszek



</doc>
<doc id="1852879" url="https://pl.wikipedia.org/wiki?curid=1852879" title="Foden">
Foden

Foden – dawne brytyjskie przedsiębiorstwo branży motoryzacyjnej produkujące samochody ciężarowe i autobusy.
Przedsiębiorstwo powstało w 1887 roku pod nazwą Edwin Foden, Sons &amp; Co. i zajmowało się początkowo produkcją silników. W 1980 roku Foden został nabyty przez przedsiębiorstwo PACCAR. W 2006 roku zaprzestano używania marki Foden.

</doc>
<doc id="1852881" url="https://pl.wikipedia.org/wiki?curid=1852881" title="Mathias Buse">
Mathias Buse



</doc>
<doc id="1852889" url="https://pl.wikipedia.org/wiki?curid=1852889" title="Parafia Opieki Matki Bożej i św. Aleksandra Newskiego w Biarritz">
Parafia Opieki Matki Bożej i św. Aleksandra Newskiego w Biarritz

Parafia Opieki Matki Bożej i św. Aleksandra Newskiego – parafia w dekanacie Francji południowo-zachodniej Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego. Jedna z dwóch parafii prawosławnych w Biarritz.
Parafia w Biarritz należy do najstarszych placówek duszpasterskich założonych we Francji przez Rosyjską Cerkiew Prawosławną. Powstała w 1892 na potrzeby rosyjskich kuracjuszy i turystów przybywających w letnim sezonie do Biarritz. Jej świątynią była cerkiew Opieki Matki Bożej i św. Aleksandra Newskiego w Biarritz.
W pierwotnym kształcie działała do 1931, kiedy razem z innymi parafiami Zachodnioeuropejskiego Egzarchatu Rosyjskiego Kościoła Prawosławnego przeszła, z inicjatywy jego zwierzchnika metropolity Eulogiusza, pod jurysdykcję patriarchy Konstantynopola.
W 2004 rada parafialna ogłosiła chęć powrotu pod jurysdykcję patriarchy Moskwy, Rosyjski Kościół Prawosławny przyjął parafię. Po zmianie proboszcza nowy opiekun parafii był jednak przeciwnikiem kanonicznej przynależności do tego Kościoła i wystąpił do sądu o podział parafii i oddanie budynku cerkwi tej jej części, która opowie się za zachowaniem kilkudziesięcioletniego związku z Konstantynopolem. Sąd w Bajonnie przychylił się do prośby kapłana w postanowieniu z grudnia 2005. Od tej pory w Biarritz działają dwie parafie, przy czym to parafia będąca do czasu likwidacji Zachodnioeuropejskiego Egzarchatu Parafii Rosyjskich w jurysdykcji Patriarchatu Konstantynopola dysponuje wolno stojącą cerkwią z 1892. Parafia w eparchii chersoneskiej Patriarchatu Moskiewskiego, która dla odróżnienia usunęła z wezwania św. Aleksandra Newskiego, działa w pomieszczeniu w hotelu Amatcho et Anton przy autostradzie do Bajonna.
Po likwidacji Zachodnioeuropejskiego Egzarchatu Parafii Rosyjskich (2018), parafia przeszła pod jurysdykcję utworzonego w 2019 r. Arcybiskupstwa Zachodnioeuropejskich Parafii Tradycji Rosyjskiej, podlegającego Patriarchatowi Moskiewskiemu.
Nabożeństwa są celebrowane w języku cerkiewnosłowiańskim.
Proboszczem jest ks. Georges Ashkov.

</doc>
<doc id="1852890" url="https://pl.wikipedia.org/wiki?curid=1852890" title="St James Park (stacja kolejowa)">
St James Park (stacja kolejowa)

St James Park – stacja kolejowa w Exeterze, w hrabstwie Devon na linii kolejowej Avocet Line. Stacja bez trakcji elektrycznej. Położona w pobliżu stadionu klubu Exeter City.
Ruch pasażerski.
Stacja obsługuje 34 950 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Exeterem i Exmouth, obsługuje również część połączeń do Londynu. Pociągi odjeżdżają ze stacji co pół godziny.
Obsługa pasażerów.
Automaty biletowe, kasa, przystanek autobusowy.

</doc>
<doc id="1852893" url="https://pl.wikipedia.org/wiki?curid=1852893" title="Chinese Bitch">
Chinese Bitch

Chinese Bitch – singel Dee Dee Ramone I.C.L.C wydany przez wytwórnię Rough Trade World Service w 1994.

</doc>
<doc id="1852900" url="https://pl.wikipedia.org/wiki?curid=1852900" title="Herb Wołomina">
Herb Wołomina

Herb Wołomina – jeden z symboli miasta Wołomin i gminy Wołomin w postaci herbu.
Wygląd i symbolika.
Herbem miasta jest niepełny wizerunek orła białego w koronie ze złotym dziobem i szponami umieszczonymi w czerwonej pola tarczy oraz niepełne koło zębate w kolorze popielatym zawierające w dolnej części wizerunek płomieni na żółtym tle, znajdujące się w zielonej części tarczy. Kolory tarczy stykają się ze sobą na przekątnej łączącej lewą dolną część tarczy z prawym górnym rogiem.
Symbolika herbu nawiązuje do położenia miasta w Polsce oraz miasta jako ośrodka przemysłów: drzewnego i szklarskiego. 
Kontrowersje.
Herb Wołomina, ze względu na stylizację na wizerunek godła państwowego oraz nietypowy podział tarczy herbowej, jest niezgodny z klasycznymi zasadami heraldyki. 

</doc>
<doc id="1852901" url="https://pl.wikipedia.org/wiki?curid=1852901" title="Polsloe Bridge">
Polsloe Bridge

Polsloe Bridge – stacja kolejowa w Exeterze, w hrabstwie Devon na linii kolejowej Avocet Line. Stacja bez sieci trakcyjnej. Położona w pobliżu stadionu klubu Exeter City.
Ruch pasażerski.
Stacja obsługuje ok. 54 094 pasażerów rocznie (dane za rok 2007). Posiada bezpośrednie połączenia z Exeterem i Exmouth. Pociągi odjeżdżają ze stacji co pół godziny.
Obsługa pasażerów.
Automaty biletowe, kasa, przystanek autobusowy.

</doc>
<doc id="1852904" url="https://pl.wikipedia.org/wiki?curid=1852904" title="Parafia Świętych Piotra i Pawła w Châtenay-Malabry">
Parafia Świętych Piotra i Pawła w Châtenay-Malabry

Parafia Świętych Piotra i Pawła – jedna z dwóch parafii prawosławnych w Châtenay-Malabry.
Parafia powstała w 1984 r. Do 2018 r. należała do Zachodnioeuropejskiego Egzarchatu Parafii Rosyjskich. Po likwidacji egzarchatu pozostała w jurysdykcji Patriarchatu Konstantynopolitańskiego i weszła w skład Greckiej Metropolii Francji.
Językiem liturgicznym w parafii jest francuski, zaś rytm świąt reguluje kalendarz gregoriański, z wyjątkiem okresu Wielkiego Postu i Paschy, kiedy używany jest kalendarz juliański. 

</doc>
<doc id="1852906" url="https://pl.wikipedia.org/wiki?curid=1852906" title="Funky Man">
Funky Man

Funky Man – singel Dee Dee Kinga wydany w 1987 przez firmę Rock Hotel Records.
Skład.
Dee Dee King

</doc>
<doc id="1852909" url="https://pl.wikipedia.org/wiki?curid=1852909" title="Anna Kiesewetter">
Anna Kiesewetter

Anna Kiesewetter (ur. 4 września 1946 w Łodzi) – polska pisarka, poetka, animatorka kultury, córka kompozytora i dyrygenta Tomasza Kiesewettera.
Życiorys.
Studiowała w Paryżu, Warszawie i w Łodzi. W roku 1974 ukończyła filologię polską na Uniwersytecie Łódzkim, specjalizując się z teorii sztuki pod kierunkiem profesora Bolesława Lewickiego. W latach 1974-1989 pracowała w Teatrze Nowym w Łodzi w charakterze konsultanta literackiego, między innymi za drugiej dyrekcji Kazimierza Dejmka. W latach 1989-2004 prowadziła bibliotekę naukową oraz Klub UNESCO w Łódzkim Domu Kultury. Od 2004 roku pełni funkcję redaktora naczelnego czasopisma „W Kręgu Literatury”, jest prezesem Oddziału Łódzkiego Związku Literatów Polskich.
Debiutowała w 1969 roku w Filharmonii Łódzkiej trzema pieśniami symfonicznymi pod wspólnym tytułem „Tryptyk”, do muzyki swojego ojca, Tomasza Kiesewettera. Współpracowała z takimi czasopismami, jak: „Odgłosy”, „Kalejdoskop”, czy „Nowy Wyraz”. Opublikowała tam ponad 200 felietonów, artykułów i recenzji teatralnych. W portalu internetowym Reymont pisała recenzje filmowe i teatralne. Teatr BAT w Bełchatowie wystawił jej sztuki „Reflektor w ciemność” i „Dziś gramy Hamleta” w reżyserii Marcela Szytenchelma. Radio Łódź w ramach Teatru Polskiego Radia emitowało jej słuchowiska.

</doc>
<doc id="1852915" url="https://pl.wikipedia.org/wiki?curid=1852915" title="FK Niżyn">
FK Niżyn

FK Niżyn (ukr. Футбольний клуб «Ніжин», "Futbolnyj Kłub "Niżyn"") - ukraiński klub piłkarski z siedzibą w Niżynie, w obwodzie czernihowskim.
Historia.
Chronologia nazw:
Drużyna piłkarska Krystał Niżyn została założona w mieście Niżyn w XX wieku. Zespół występował w rozgrywkach mistrzostw i Pucharu obwodu czernihowskiego.
W 1998 klub zmienił nazwę na FK Niżyn, a w 1999 debiutował w rozgrywkach Amatorskiej Lihi, w której zajął trzecie miejsce w 2 grupie. W następnym sezonie zajął najpierw drugie miejsce w 4 grupie, dalej pierwsze w 10 grupie i na koniec w turnieju finałowym zdobył wicemistrzostwo Amatorskiej Lihi. W 2001 zajął w drugim etapie trzecie miejsce w 2 grupie, w 2002 w drugim etapie - pierwsze miejsce w 2 grupie, ale potem zrezygnował z turnieju finałowego. W 2003 był trzeci w 3 grupie, a w 2004 ponownie po zajęciu pierwszego miejsca w 2 grupie w drugim etapie zrezygnował potem z turnieju finałowego. W 2005 po zajęciu pierwszego miejsca w grupie A, zrezygnował z drugiego etapu. W 2006 i 2007 drużyna występowała w rozgrywkach Amatorskiego Pucharu.
Obecnie kontynuuje występy w rozgrywkach Mistrzostw i Pucharu obwodu.

</doc>
<doc id="1852917" url="https://pl.wikipedia.org/wiki?curid=1852917" title="Stare Tajno">
Stare Tajno



</doc>
<doc id="1852920" url="https://pl.wikipedia.org/wiki?curid=1852920" title="Herb Przasnysza">
Herb Przasnysza

Herb Przasnysza – jeden z symboli miasta Przasnysz w postaci herbu. Wizerunek herbowy pochodzi z XVI wieku.
Wygląd i symbolika.
Herb przedstawia na srebrnej (białej) tarczy herbowej mur obronny z czerwonej cegły, a na nim trzy takowe baszty równej wysokości. Każda baszta nakryta jest stożkowatym dachem barwy czerwonej. W każdej baszcie znajduje się brama wejściowa i jedno okno łukowe nad nią, obydwa barwy czarnej. Obramowanie tarczy herbowej czarne.

</doc>
<doc id="1852922" url="https://pl.wikipedia.org/wiki?curid=1852922" title="Digby and Sowton">
Digby and Sowton

Digby and Sowton – stacja kolejowa w Exeter, w hrabstwie Devon na linii kolejowej Avocet Line. Otwarta została w r. 1994. Stację wybudowano do obsługi osiedla mieszkalnego Digby i obszaru przemysłowego Sowton. Stacja jest połączona z Sowton drogą rowerową. Stacja jest krytykowana za nieprzystosowanie do obsługi pasażerów z brakiem wiaty włącznie.
Ruch pasażerski.
Stacja obsługuje ok. 247 452 pasażerów rocznie. Posiada bezpośrednie połączenia z Exeterem i Exmouth. Pociągi odjeżdżają ze stacji co pół godziny. Pociągi zatrzymują się na stacji na żądanie.
Obsługa pasażerów.
Automaty biletowe, kasa, postój taksówek, przystanek autobusowy.

</doc>
<doc id="1852926" url="https://pl.wikipedia.org/wiki?curid=1852926" title="Jimmy Gallagher">
Jimmy Gallagher

Jimmy Gallagher, właśc. James J. Gallagher (ur. 7 czerwca 1901 w Kirkintilloch, zm. 7 października 1971 w Cleveland) – amerykański piłkarz szkockiego pochodzenia występujący na pozycji pomocnika, reprezentant Stanów Zjednoczonych w latach 1928–1934, olimpijczyk.
Kariera piłkarska.
Karierę piłkarską rozpoczął w 1919 w klubie Tebo Yacht Basin. Od tego czasu grał w klubach J&amp;P Coats, Fall River Marksmen, New York Giants, Fleisher Yarn, Indiana Flooring, New York Nationals, New York Field Club, Malta United, Cleveland Slavia oraz Cleveland Graphite Bronze. W 1934 roku zakończył karierę piłkarską.
Kariera reprezentacyjna.
Karierę reprezentacyjną rozpoczął w 1928 roku. Uczestnik Igrzysk Olimpijskich 1928. Został powołany na Mistrzostwa Świata 1930. Zagrał także cztery lata później na Mistrzostwach Świata 1934. Po tym turnieju nie zagrał w reprezentacji, dla której wystąpił w 5 spotkaniach i strzelił 1 bramkę.
Życie prywatne.
Urodził się w miejscowości Kirkintilloch w środkowej Szkocji. W wieku 12 lat z powodów ekonomicznych wyemigrował z matką do Nowego Jorku w Stanach Zjednoczonych. W 1937 roku poślubił Marie Coughlin, z którą miał dwie córki: Ritę i Carol.

</doc>
<doc id="1852928" url="https://pl.wikipedia.org/wiki?curid=1852928" title="Irma Johansson">
Irma Johansson

Irma Johansson (ur. 3 kwietnia 1932 w Kalix) – szwedzka biegaczka narciarska, dwukrotna medalistka olimpijska oraz brązowa medalista mistrzostw świata.
Kariera.
Jej olimpijskim debiutem były igrzyska w Cortina d’Ampezzo w 1956 roku. Wspólnie z Anną-Lisą Eriksson i Sonją Edström wywalczyła brązowy medal w sztafecie 3x5 km. Zajęła także siódme miejsce w biegu na 10 km. Cztery lata później, podczas igrzysk olimpijskich w Squaw Valley sztafeta szwedzka w składzie Johansson, Britt Strandberg i Sonja Edström triumfowała. Indywidualnie zajęła ósme miejsce w biegu na 10 km.
W 1958 roku wystartowała na mistrzostwach świata w Lahti, gdzie wraz z Märtą Norberg i Sonją Edström zdobyła brązowy medal w sztafecie.

</doc>
<doc id="1852929" url="https://pl.wikipedia.org/wiki?curid=1852929" title="Parafia Ikony Matki Bożej „Władająca” i św. Sylwana w Chaville">
Parafia Ikony Matki Bożej „Władająca” i św. Sylwana w Chaville

Parafia Ikony Matki Bożej „Władająca” i św. Sylwana – parafia prawosławna w Chaville. Należy do dekanatu paryskiego południowo-zachodniego Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego.
Parafia powstała w 1926 z inicjatywy rosyjskich emigrantów, którzy znaleźli pracę i osiedlili się w Chaville. Została zarejestrowana w roku następnym, zaś jej pierwszą świątynią była tymczasowa kaplica w garażu. Parafia podlegała Zachodnioeuropejskiemu Egzarchatowi Rosyjskiego Kościoła Prawosławnego. Patronką parafii została ikona Matki Bożej „Władająca” – ostatnia ikona uznana przez Rosyjski Kościół Prawosławny za cudowną przed rewolucją październikową. 
Większą kaplicę, działającą po dziś dzień, parafianie wznieśli w 1935. W tym samym roku, 9 czerwca, poświęcił ją metropolita Eulogiusz (Gieorgijewski). Parafia była jedną z placówek duszpasterskich Zachodnioeuropejskiego Egzarchatu Parafii Rosyjskich Patriarchatu Konstantynopolitańskiego. Po likwidacji egzarchatu (2018) zmieniła jurysdykcję i weszła w skład nowo utworzonego Arcybiskupstwa Zachodnioeuropejskich Parafii Tradycji Rosyjskiej, podlegającego Patriarchatowi Moskiewskiemu.
Językami liturgicznymi parafii są cerkiewnosłowiański oraz francuski (w tym języku wygłaszane są kazania oraz czytane Pismo Święte). Nabożeństwa są odprawiane według kalendarza juliańskiego.

</doc>
<doc id="1852933" url="https://pl.wikipedia.org/wiki?curid=1852933" title="Smeeni">
Smeeni

Smeeni – wieś w Rumunii, w okręgu Buzău, w gminie Smeeni. W 2011 roku liczyła 3247 mieszkańców.
W miejscowości urodził się Chivu Stoica (1908–1975), działacz komunistyczny, przewodniczący Rady Państwa Rumunii w latach 1965–1967. 

</doc>
<doc id="1852935" url="https://pl.wikipedia.org/wiki?curid=1852935" title="Josef Samek">
Josef Samek

Josef Samek (ur. 6 listopada 1957 we Vrchlabí) – czechosłowacki skoczek narciarski. Najlepsze wyniki w Pucharze Świata osiągnął w sezonie 1981/1982, kiedy zajął 16. miejsce w klasyfikacji generalnej.
Wystąpił na mistrzostwach świata w Oslo, igrzyskach w Lake Placid oraz mistrzostwach świata w lotach w Planicy, ale bez sukcesów.

</doc>
<doc id="1852940" url="https://pl.wikipedia.org/wiki?curid=1852940" title="Francisco García">
Francisco García

Francisco García (ur. 31 grudnia 1981 w Santo Domingo, Dominikana) – dominikański koszykarz, grający na pozycji niskiego skrzydłowego.
Karierę koszykarską rozpoczynał na uniwersytecie Louisville w zespole Louisville Cardinals. Po udziale w Final Four NCAA w 2005, Garcia postanowił wziąć udział w drafcie NBA. Został w nim wybrany z numerem 23 przez Sacramento Kings. W pierwszym sezonie zagrał w 67 meczach, wychodząc 11 razy w pierwszej piątce. 25 września 2008 podpisał warty 23 miliony dolarów pięcioletni kontrakt z Kings. Przed sezonem 2009/2010 doznał groźnej kontuzji przedramienia, która wykluczyła go z gry na kilka miesięcy. Złamanie nastąpiło po wybuchu dmuchanej piłki, na której zawodnik się rozciągał. W dzień trade deadline 2013 w NBA, został wymieniony przez Kings w trójstronnej wymianie, w ramach której został zawodnikiem Houston Rockets. 19 grudnia został zwolniony przez Rockets.

</doc>
<doc id="1852941" url="https://pl.wikipedia.org/wiki?curid=1852941" title="Forever Slave">
Forever Slave

Forever Slave – hiszpański zespół gothic metalowy. Został założony w roku 2000 przez Servalath (Sergio) i Lady Angellyca. Niedługo potem do zespołu dołączyli Leal (instrumenty klawiszowe, wokal), Ignacio (skrzypce), Oswalth (gitara elektryczna), Michael (gitara basowa), Edward (perkusja). Jeszcze w tym samym roku ukazało się demo "Hate", rok później "Schwarzer Engel". W grudniu 2003 roku Forever Slave nagrywa "Ressurection".

</doc>
<doc id="1852944" url="https://pl.wikipedia.org/wiki?curid=1852944" title="Rhachianectidae">
Rhachianectidae



</doc>
<doc id="1852946" url="https://pl.wikipedia.org/wiki?curid=1852946" title="Nowszy model">
Nowszy model

Nowszy model (ang. "The Rebound") – film komediowy produkcji amerykańskiej z 2009 roku w reżyserii Barta Freundlicha.
W weekend otwierający emisję w Stanach Zjednoczonych wpływy ze sprzedaży biletów wyniosły 5 033 848 dolarów amerykańskich.
Opis fabuły.
Sandy odkrywa zdradę męża i wyprowadza się z dziećmi do Nowego Jorku, jako opiekuna do dzieci zatrudnia Arama.

</doc>
<doc id="1852948" url="https://pl.wikipedia.org/wiki?curid=1852948" title="James Gentle">
James Gentle

James Cuthbert Gentle (ur. 21 lipca 1904 r. w Brookline, zm. 22 maja 1986 r. w Filadelfii) – amerykański piłkarz, hokeista na trawie i oficer. Był reprezentantem kraju, grając na pozycji napastnika. 
Kariera sportowa.
Karierę piłkarską rozpoczął w 1925 w klubie Boston Wonder Workers. W 1926 został zawodnikiem klubu Philadelphia Field Club. W 1931 zakończył karierę piłkarską. Karierę reprezentacyjną rozpoczął w 1930. Został powołany na MŚ 1930. Po tym turnieju nie zagrał w reprezentacji. W sumie zagrał w 1 spotkaniu.
W 1932 roku zdobył brązowy medal w hokeju na trawie podczas igrzysk olimpijskich w Los Angeles. 
Służba w armii.
Po wstąpieniu USA do II wojny światowej został powołany do służby i przydzielony do 36 dywizji piechoty. Brał udział między innymi w kampanii włoskiej. Z United States Army odszedł w 1956 roku w stopniu pułkownika.

</doc>
<doc id="1852949" url="https://pl.wikipedia.org/wiki?curid=1852949" title="Christoph Schwarz">
Christoph Schwarz

Christoph Schwarz (ur. w 1959 r.) – niemiecki skoczek narciarski reprezentujący RFN. Najlepsze wyniki w Pucharze Świata osiągnął w sezonie 1981/1982, kiedy zajął 23. miejsce w klasyfikacji generalnej.
Wystąpił na Mistrzostwach Świata w Oslo, ale bez sukcesów. Zajął 4. miejsce w 30. Turnieju Czterech Skoczni.

</doc>
<doc id="1852950" url="https://pl.wikipedia.org/wiki?curid=1852950" title="Sonja Ruthström">
Sonja Ruthström



</doc>
<doc id="1852951" url="https://pl.wikipedia.org/wiki?curid=1852951" title="Sonja Edström">
Sonja Edström

Sonja Edström-Ruthström (ur. 18 listopada 1930 w Luleå, zm. 15 października 2020) – szwedzka biegaczka narciarska, trzykrotna medalistka olimpijska oraz dwukrotna medalistka mistrzostw świata.
Kariera.
Jej olimpijskim debiutem były igrzyska w Oslo w 1952, gdzie zajęła 11. miejsce w biegu na 10 km techniką klasyczną. Cztery lata później, podczas igrzysk olimpijskich w Cortina d’Ampezzo szwedzka sztafeta w składzie Irma Johansson, Anna-Lisa Eriksson i Sonja Edström zdobyła brązowy medal. Ponadto w biegu na 10 km wywalczyła swój drugi brązowy medal, ulegając jedynie dwóm reprezentantkom Związku Radzieckiego zwyciężczyni Lubow Kozyriewej oraz drugiej na mecie Radji Jeroszynej. Na igrzyskach olimpijskich w Squaw Valley w 1960 wspólnie z Irmą Johansson i Britt Strandberg zdobyła złoty medal w sztafecie. Była także piąta w biegu na 10 km stylem klasycznym.
W 1954 wystartowała na mistrzostwach świata w Falun, gdzie razem z Anną-Lisą Eriksson oraz Märtą Norberg zdobyła brązowy medal w sztafecie. Na tych samych mistrzostwach zajęła siódme miejsce w biegu na 10 km. Wzięła także udział w mistrzostwach świata w Lahti w 1958 zdobywając kolejny brązowy medal w sztafecie. Tym razem Szwedki pobiegły w składzie Nordberg, Johansson i Edström. Na kolejnych mistrzostwach Edström już nie startowała.

</doc>
<doc id="1852953" url="https://pl.wikipedia.org/wiki?curid=1852953" title="Displacing the Priest">
Displacing the Priest

Displacing the Priest – wydany w 1996 roku, trzeci studyjny album hindusko-brytyjskiego muzyka, producenta i kompozytora Nitin Sawhneya. Na płycie tej artysta skupił się na tematach związanych z ludzką duchowością i religijnością. Można tu dostrzec wpływy tak różnych stylów jak flamenco czy beatbox. Na płycie gościnnie wystąpili m.in. Paco Pena, JC00 czy Jayanta Bose.

</doc>
<doc id="1852954" url="https://pl.wikipedia.org/wiki?curid=1852954" title="J.R. Smith">
J.R. Smith

J.R. Smith, oficjalnie Earl Joseph Smith III (ur. 9 września 1985 w Freehold w stanie New Jersey) – amerykański koszykarz, występujący na pozycji rzucającego obrońcy, został wybrany do NBA bezpośrednio po ukończeniu szkoły średniej.
W 2004 wystąpił w meczu wschodzących gwiazd - Nike Hoop Summit oraz McDonald’s All-American.
Do National Basketball Association trafił bezpośrednio po szkole średniej, będąc wybranym z numerem 18 w drafcie NBA 2004, przez New Orleans Hornets. Stał się wówczas dziewiątym graczem, który trafił do NBA prosto ze szkoły średniej. W swoim pierwszym sezonie, Smith notował średnio 10,3 punktu, 1,9 asysty oraz 2 zbiórki na mecz. 
Rok później, wziął udział w konkursie wsadów NBA, który zakończył na trzecim miejscu, za Amar’e Stoudemirem i Joshem Smithem. 5 lipca następnego roku doszło do wymiany pomiędzy zespołami Hornets i Chicago Bulls, w ramach której Smith oraz P.J. Brown opuścili dotychczasową drużynę, a w przeciwnym kierunku powędrował środkowy Bulls Tyson Chandler. Jednak już 6 dni później, 19 lipca Smith stał się częścią kolejnej wymiany, a jego nowym zespołem zostali Denver Nuggets. 16 grudnia 2006 był uczestnikiem bójki pomiędzy zawodnikami Nuggets i New York Knicks, za co władze NBA zawiesiły go na 10 spotkań. 20 lutego 2007 Smith uległ kontuzji lewego kolana, która wymagała poddania się operacji oraz 3-4 tygodniowej przerwy w grze. 
13 października tego samego roku, Smith wziął udział w incydencie w jednym z klubów nocnych w Denver, przez co klub zawiesił go na czas 3 pierwszych meczów sezonu 2007-2008. W lipcu 2008 Smith został powołany do drugiego składu reprezentacji USA, który pomagał pierwszemu zespołowi w przygotowaniach do Olimpiady w Pekinie. W lutym 2009, Smith został wybranym do ponownego wzięcia udziału w konkursie wsadów, w miejsce kontuzjowanego Rudy Gaya z Memphis Grizzlies. Na koniec sezonu 2008/2009 zajął drugie miejsce w głosowaniu na najlepszego „szóstego” zawodnika ligi NBA.
Sezon 2009/2010 zakończył jako drugi najlepszy strzelec za trzy wśród rezerwowych całej ligi. Podczas lokautu NBA w 2011 podpisał kontrakt z chińskim zespołem Zhejiang Golden Bulls. Po zakończeniu lokautu próbował wrócić do NBA, lecz ze względu na rozporządzenie wydane przez władze Chińskiego Związku Koszykówki, które zabraniało graczom opuszczać ligę w trakcie sezonu, musiał pozostać w Chinach do końca tamtejszych rozgrywek. Po powrocie automatycznie stał się wolnym agentem. Niedługo potem podpisał umowę z New York Knicks. Po powrocie do NBA został jeszcze ukarany przez swój chiński klub karą w wysokości 1 miliona dolarów za spóźnianie się lub nieobecność na treningach drużyny.
W rozgrywkach 2012/13, w barwach New York Knicks był drugim strzelcem zespołu ze średnią 18,1 punktu na mecz. Dzięki tak świetnej grze otrzymał po sezonie nagrodę dla najlepszego rezerwowego ligi. Po sezonie podpisał nowy, czteroletni kontrakt z Knicks, dzięki któremu zarobi w tym czasie około 24 milionów dolarów. We wrześniu liga zawiesiła go na 5 pierwszych meczów sezonu 2013/14 za używanie marihuany.
5 stycznia 2015, w ramach wymiany między trzema klubami, trafił do Cleveland Cavaliers.
1 lipca 2020 został zawodnikiem Los Angeles Lakers.

</doc>
<doc id="1852957" url="https://pl.wikipedia.org/wiki?curid=1852957" title="Thomas Prosser">
Thomas Prosser

Thomas Prosser (ur. 15 grudnia 1960) – niemiecki skoczek narciarski reprezentujący RFN. Najlepsze wyniki w Pucharze Świata osiągnął w sezonie 1981/1982, kiedy zajął 29. miejsce w klasyfikacji generalnej.
Wystąpił na Mistrzostwach Świata w Oslo, ale bez sukcesów.

</doc>
<doc id="1852959" url="https://pl.wikipedia.org/wiki?curid=1852959" title="Sonja Ruthström-Edström">
Sonja Ruthström-Edström



</doc>
<doc id="1852960" url="https://pl.wikipedia.org/wiki?curid=1852960" title="Robert Kubiszyn">
Robert Kubiszyn

Robert Kubiszyn (ur. 20 grudnia 1977 w Krakowie) – polski kontrabasista i basista jazzowy, kompozytor, aranżer i producent muzyczny.
Działalność artystyczna.
Absolwent Wydziału Jazzu i Muzyki Rozrywkowej Akademii Muzycznej w Katowicach w klasie kontrabasu prof. Jacka Niedzieli.
Stale współpracuje ze znanymi polskimi muzykami:
Anną Marią Jopek, Grzegorzem Turnauem, Henrykiem Miśkiewiczem, Markiem Napiórkowskim, Dorotą Miśkiewicz.
Występował z wieloma uznanymi artystami jazzowymi oraz popowymi, jak m.in. Adam Pierończyk, Dean Brown, Jon Herington, Mino Cinelu, Gregoire Maret, Janusz Muniak, Zbigniew Namysłowski, Jarosław Śmietana, Ryszard Styła, Jacek Królik, Apostolis Anthimos, Krzysztof Herdzin, Maria Schneider (z orkiestrą Krzysztofa Herdzina), Michał Tokaj, Cezary Konrad, Krzysztof Dziedzic, Michał Dąbrówka, Krzysztof Zawadzki, Walk Away, Ewa Bem, Natalia Kukulska, Kuba Badach, Grzegorz Karnas.
Brał udział w wielu projektach muzycznych z Anną Marią Jopek:
Razem z Grzegorzem Turnauem uczestniczy w jego koncertach ze stałym zespołem oraz w projektach:
Zajmuje się również produkcją muzyczną oraz aranżacją. Był współproducentem dwóch albumów gitarzysty Marka Napiórkowskiego „NAP” i „Wolno” nagranych dla Universal Music Polska.
29 października 2010 roku ukazał się jego autorski album Before Sunrise (w katalogu Universal Music Polska), za który otrzymał nagrodę Fryderyka w kategorii jazzowy fonograficzny debiut roku.

</doc>
<doc id="1852961" url="https://pl.wikipedia.org/wiki?curid=1852961" title="Awantura o Basię (film 1995)">
Awantura o Basię (film 1995)

Awantura o Basię – polski film z 1995 roku, zrealizowany na podstawie powieści Kornela Makuszyńskiego pod tym samym tytułem.
Wraz z wersją filmową wyprodukowano też miniserial telewizyjny pod tym samym tytułem.
Treść.
Piętnastoletnia Basia dowiaduje się, że państwo Olszowscy, którzy od dziecka ją wychowują, nie są jej prawdziwymi rodzicami. Dziewczyna pragnie dowiedzieć się, w jaki sposób trafiła do przybranej rodziny. Rozpoczyna poszukiwania.

</doc>
<doc id="1852962" url="https://pl.wikipedia.org/wiki?curid=1852962" title="Topsham (stacja kolejowa)">
Topsham (stacja kolejowa)

Topsham – stacja kolejowa w Topsham, w hrabstwie Devon na linii kolejowej Avocet Line. Stacja pozbawiona sieci trakcyjnej. 
Ruch pasażerski.
Stacja obsługuje ok. 72 818 pasażerów rocznie (dane za rok 2007). Posiada bezpośrednie połączenia z Exeterem i Exmouth. Pociągi odjeżdżają ze stacji co pół godziny.
Obsługa pasażerów.
Automaty biletowe, przystanek autobusowy. Stacja jest objęta programem "Penalty Fare Zone", co oznacza, że pasażerowie zobowiązani są zakupić bilet przed wejściem do pociągu.

</doc>
<doc id="1852963" url="https://pl.wikipedia.org/wiki?curid=1852963" title="Guitar Hero IV">
Guitar Hero IV



</doc>
<doc id="1852964" url="https://pl.wikipedia.org/wiki?curid=1852964" title="Guitar Hero 4">
Guitar Hero 4



</doc>
<doc id="1852965" url="https://pl.wikipedia.org/wiki?curid=1852965" title="Sonja Edstrom">
Sonja Edstrom



</doc>
<doc id="1852967" url="https://pl.wikipedia.org/wiki?curid=1852967" title="Joachim Ernst">
Joachim Ernst

Joachim Ernst – niemiecki skoczek narciarski reprezentujący RFN. Najlepsze wyniki w Pucharze Świata osiągnął w sezonie 1981/1982, kiedy zajął 34. miejsce w klasyfikacji generalnej.
Wystąpił na Mistrzostwach Świata w Oslo, ale bez sukcesów.

</doc>
<doc id="1852969" url="https://pl.wikipedia.org/wiki?curid=1852969" title="Dynamo Czernihów">
Dynamo Czernihów

Dynamo Czernihów (ukr. Футбольний клуб «Динамо» Чернігів, "Futbolnyj Kłub "Dynamo" Czernihiw") - ukraiński klub piłkarski z siedzibą w Czernihowie.
Historia.
Chronologia nazw:
Piłkarska drużyna Dynamo została założona w mieście Czernihów w XX wieku. W 1946 klub debiutował w Trzeciej Grupie, centralnej strefie ukraińskiej Mistrzostw ZSRR. Potem klub występował w rozgrywkach mistrzostw i Pucharu obwodu czernihowskiego, dopóki nie został rozwiązany.

</doc>
<doc id="1852970" url="https://pl.wikipedia.org/wiki?curid=1852970" title="Eschrichtius gibbosus">
Eschrichtius gibbosus



</doc>
<doc id="1852971" url="https://pl.wikipedia.org/wiki?curid=1852971" title="Awantura o Basię (serial telewizyjny)">
Awantura o Basię (serial telewizyjny)

Awantura o Basię – polski miniserial telewizyjny liczący 12 odcinków, zrealizowany na podstawie powieści Kornela Makuszyńskiego pod tym samym tytułem.
Serial jest telewizyjną wersją filmu "Awantura o Basię" z 1995 roku.
Treść.
Piętnastoletnia Basia dowiaduje się, że państwo Olszowscy, którzy od dziecka ją wychowują, nie są jej prawdziwymi rodzicami. Dziewczyna pragnie dowiedzieć się w jaki sposób trafiła do przybranej rodziny. Rozpoczyna poszukiwania...

</doc>
<doc id="1852972" url="https://pl.wikipedia.org/wiki?curid=1852972" title="Eschrichtius glaucus">
Eschrichtius glaucus



</doc>
<doc id="1852973" url="https://pl.wikipedia.org/wiki?curid=1852973" title="Balaenoptera robusta">
Balaenoptera robusta



</doc>
<doc id="1852974" url="https://pl.wikipedia.org/wiki?curid=1852974" title="Exton (stacja kolejowa)">
Exton (stacja kolejowa)

Exton – stacja kolejowa we wsi Exton w hrabstwie Devon na linii kolejowej Avocet Line. Stacja bez sieci trakcyjnej. Leży w estuarium rzeki Exe. Stacja ma niski peron. 
Ruch pasażerski.
Stacja obsługuje 7158 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Exeterem i Exmouth Pociągi odjeżdżają ze stacji co pół godziny. Pociągi zatrzymują się na stacji na żądanie.
Obsługa pasażerów.
Automaty biletowe, przystanek autobusowy.

</doc>
<doc id="1852975" url="https://pl.wikipedia.org/wiki?curid=1852975" title="Eschrichtius">
Eschrichtius



</doc>
<doc id="1852977" url="https://pl.wikipedia.org/wiki?curid=1852977" title="Peter Schwinghammer">
Peter Schwinghammer

Peter Schwinghammer (ur. 2 września 1960) – niemiecki skoczek narciarski reprezentujący RFN. Najlepsze wyniki w Pucharze Świata osiągnął w sezonie 1981/1982, kiedy zajął 42. miejsce w klasyfikacji generalnej.

</doc>
<doc id="1852978" url="https://pl.wikipedia.org/wiki?curid=1852978" title="Spartak Czernihów">
Spartak Czernihów

Spartak Czernihów (ukr. Футбольний клуб «Спартак» Чернігів, "Futbolnyj Kłub "Spartak" Czernihiw") - ukraiński klub piłkarski z siedzibą w Czernihowie.
Historia.
Chronologia nazw:
Piłkarska drużyna Spartak została założona w mieście Czernihów w XX wieku. W 1938 zespół startował w rozgrywkach Pucharu ZSRR. Potem klub występował w rozgrywkach mistrzostw i Pucharu obwodu czernihowskiego, dopóki nie został rozwiązany.

</doc>
<doc id="1852980" url="https://pl.wikipedia.org/wiki?curid=1852980" title="Lympstone Village">
Lympstone Village

Lympstone Village – stacja kolejowa we wsi Lympstone w hrabstwie Devon na linii kolejowej Avocet Line. Stacja bez sieci trakcyjnej. Leży w estuarium rzeki Exe.
Ruch pasażerski.
Stacja obsługuje ok. 12 214 pasażerów rocznie (dane za rok 2007). Posiada bezpośrednie połączenia z Exeterem i Exmouth. Pociągi odjeżdżają ze stacji co pół godziny. 
Obsługa pasażerów.
Automaty biletowe, przystanek autobusowy.

</doc>
<doc id="1852986" url="https://pl.wikipedia.org/wiki?curid=1852986" title="Harald Duschek">
Harald Duschek

Harald Duschek (ur. 5 maja 1956 w Thale) – niemiecki skoczek narciarski reprezentujący NRD. Najlepsze wyniki w Pucharze Świata osiągnął w sezonie 1979/1980, kiedy zajął 36. miejsce w klasyfikacji generalnej.
Wystąpił na igrzyskach olimpijskich w Lake Placid oraz mistrzostwach świata w lotach w Vikersund, ale bez sukcesów. Zajął 4. miejsce w 27. Turnieju Czterech Skoczni.
Triumfował w Pucharze Przyjaźni w 1977.

</doc>
<doc id="1852991" url="https://pl.wikipedia.org/wiki?curid=1852991" title="Władimir Czerniajew">
Władimir Czerniajew

Władimir Nikołajewicz Czerniajew, ros. Владимир Николаевич Черняев – radziecki skoczek narciarski, na arenie krajowej reprezentujący Kazachską SRR. Piętnastokrotny mistrz ZSRR w skokach narciarskich, wielokrotny reprezentant ZSRR w konkursach Pucharu Świata i Turnieju Czterech Skoczni, uczestnik mistrzostw świata w narciarstwie klasycznym w Oslo i mistrzostw świata w lotach narciarskich w Oberstdorfie i Harrachovie. Jego brat, Anatolij, również był skoczkiem.
Życiorys.
Pochodzi z Ałmaty. Był wychowankiem szkoły sportowej "Rezerwy pracy" w Ałmaty, utworzonej w roku 1974. Uczestniczył w edycji Turnieju Czterech Skoczni 1977/1978, zajmując w klasyfikacji końcowej 34. miejsce, które okazało się najlepszym w historii startów Czerniajewa w TCS. Najlepszy wynik uzyskał w Garmisch-Partenkirchen, zajmując 23. miejsce. 8 lutego 1978 zajął 4. miejsce w konkursie Uniwersjady w Szpindlerowym Młynie. W tym samym roku zdobył złoty i brązowy medal na 4. Zimowej Spartakiadzie narodów ZSRR.
Dobrymi wynikami popisał się w Turnieju Czeskim 1981, gdzie zajął 9. miejsce w klasyfikacji cyklu. Szóste miejsce uzyskane w konkursie w Libercu okazało się najlepszym w historii startów Czerniajewa w Pucharze Świata. Występy w sezonie 1980/81, zwieńczone zwycięstwem w 8. Spartakiadzie Armii Zaprzyjaźnionych, pozwoliły mu wystartować w mistrzostwach świata w lotach w Oberstdorfie. Uzyskał on końcową notę 840 punktów, zajmując 20. miejsce. W rozgrywkach Pucharu Świata 1980/1981 zakończył w klasyfikacji generalnej na 24. miejscu. W sezonie 1981/1982 Czerniajew obniżył swoje notowania. Wystartował na mistrzostwach świata w Oslo uzyskując 13. miejsce w konkursie na skoczni dużej i 52. lokatę w konkursie na skoczni normalnej. Zajął 59. miejsce w klasyfikacji generalnej PŚ. W sezonie 1982/1983 wystartował w mistrzostwach świata w lotach w Harrachovie, zajmując 28. miejsce w turnieju.
Po sezonie 1983/1984, zwieńczonym występem w Turnieju Czterech Skoczni i zwycięstwem w Pucharze Europy w Neustadt, Czerniajew rzadziej występował na arenie międzynarodowej. Na krótko powrócił do Pucharu Świata w sezonie 1986/87, występując w próbie przedolimpijskiej w Calgary i w konkursach na kontynencie amerykańskim. Ostatnimi wystąpami międzynarodowymi Czerniajewa okazały się zawody Pucharu Europy w Neustadt i Schoenwaldzie.
Ciekawostki.
Nazwisko Władimira Czerniajewa widniało w rubryce klubu Dmitrija Czwykowa, byłego skoczka z Kazachstanu, reprezentującego kirgiskie barwy.

</doc>
<doc id="1852993" url="https://pl.wikipedia.org/wiki?curid=1852993" title="Julius Hohberg">
Julius Hohberg

Julius Hohberg – (ur. 31 maja 1839, zm. 5 sierpnia 1907) – niemiecki przemysłowiec, piwowar, założyciel browaru przemysłowego w Lwówku Śląskim.
W 1861 roku przybył z Kowar do Lwówka Śląskiego i zakupił od magistratu miasta budynki miejskiego zakładu piwowarskiego założonego w 1850 roku. Gruntownie je przez lata rozbudował i unowocześniał tworząc z nich jeden z największych browarów na Dolnym Śląsku.
Pochowany w mauzoleum rodzinnym na cmentarzu komunalnym w Lwówku Śląskim.

</doc>
<doc id="1852995" url="https://pl.wikipedia.org/wiki?curid=1852995" title="Cololabis">
Cololabis

Cololabis – rodzaj morskich ryb z rodziny makreloszowatych (Scomberesocidae).
Występowanie.
Strefa tropikalna i subtropikalna otwartego oceanu obydwu półkul.
Cechy charakterystyczne.
Ciało wydłużone, wrzecionowate, pokryte małymi łuskami. Obydwie szczęki wydłużone, zaopatrzone w drobne zęby. Krótkie płetwy piersiowe i brzuszne. Płetwy brzuszne, grzbietowa i odbytowa przesunięte są w stronę ogona.
Klasyfikacja.
Gatunki zaliczane do tego rodzaju:

</doc>
<doc id="1852998" url="https://pl.wikipedia.org/wiki?curid=1852998" title="Lympstone">
Lympstone

Lympstone – wieś w Anglii, w hrabstwie Devon, położona między Exeterem a Exmouth, w estuarium rzeki Exe. Leży na linii kolejowej Avocet Line. We wsi znajduje się przystań. Półwysep na północ od przystani jest pod opieką National Trust. W pobliżu wsi znajduje się centrum szkoleniowo-treningowe Royal Marines.
Historia.
Wieś w obecnym kształcie uformowała się w XIX w. z połączenie sąsiednich. W okolicy znaleziono monety rzymskie z III w. n.e.

</doc>
<doc id="1853001" url="https://pl.wikipedia.org/wiki?curid=1853001" title="Fear of Music">
Fear of Music

Fear of Music – trzeci album postpunkowego zespołu Talking Heads, wydany 3 sierpnia 1979 roku przez Sire Records. Nagrywany był w Nowym Jorku w okresie między kwietniem i majem 1979 przez podstawowy kwartet wraz z Brianem Eno. Album dotarł na 21 miejsce na Billboard 200 w USA oraz na 33 miejsce na UK Albums Chart. W okresie między 1979 i 1980 wydano trzy single: "Life During Wartime", "I Zimbra" oraz "Cities". Album uzyskał złoty status w USA w 1985 roku.
Opinie.
Album został pozytywnie przyjęty przez krytyków. Chwalono głównie nietypowe rytmy oraz wokal Davida Byrne'a. Album ten jest często postrzegany jako najlepszy w dorobku Talking Heads, trafił na wiele list najlepszych albumów wszech czasów. W 2006 zremasterowano i ponownie wydano album z czterema dodatkowymi utworami.

</doc>
<doc id="1853002" url="https://pl.wikipedia.org/wiki?curid=1853002" title="Maenalus">
Maenalus



</doc>
<doc id="1853004" url="https://pl.wikipedia.org/wiki?curid=1853004" title="Szaleństwa panny Ewy (film)">
Szaleństwa panny Ewy (film)

Szaleństwa panny Ewy – polski film z 1984 roku, zrealizowany na podstawie powieści Kornela Makuszyńskiego pod tym samym tytułem.
Wraz z wersją filmową wyprodukowano także serial telewizyjny pod tym samym tytułem.
Treść.
Rok 1932. Bakteriolog, doktor Tyszowski, musi wyjechać do Chin, gdzie wybuchła epidemia. Pozostawia swoją córkę Ewę pod opieką państwa Szymbartów. Dziewczyna nie mogąc porozumieć się z opiekunami, decyduje się na ucieczkę. Na swojej drodze napotyka młodego malarza Zawidzkiego.

</doc>
<doc id="1853010" url="https://pl.wikipedia.org/wiki?curid=1853010" title="Szaleństwa panny Ewy (serial telewizyjny)">
Szaleństwa panny Ewy (serial telewizyjny)

Szaleństwa panny Ewy – polski miniserial telewizyjny z 1983 roku, zrealizowany na podstawie powieści Kornela Makuszyńskiego pod tym samym tytułem (napisanej w 1940 roku, a wydanej w 1957 roku).
Wraz z wersją telewizyjną wyprodukowano też wersję kinową pod tym samym tytułem.
Treść.
Rok 1932. Bakteriolog, doktor Tyszowski, musi wyjechać do Chin, gdzie wybuchła epidemia. Pozostawia swoją córkę Ewę pod opieką państwa Szymbartów. Dziewczyna nie mogąc porozumieć się z opiekunami, decyduje się na ucieczkę. Na swojej drodze napotyka młodego malarza Zawidzkiego...

</doc>
<doc id="1853011" url="https://pl.wikipedia.org/wiki?curid=1853011" title="Bruno Coutinho">
Bruno Coutinho



</doc>
<doc id="1853012" url="https://pl.wikipedia.org/wiki?curid=1853012" title="Szaleństwa panny Ewy (ujednoznacznienie)">
Szaleństwa panny Ewy (ujednoznacznienie)



</doc>
<doc id="1853015" url="https://pl.wikipedia.org/wiki?curid=1853015" title="Klaus Tuchscherer">
Klaus Tuchscherer

Claus-Jürgen Tuchscherer, od 1976 r. Klaus-Jürgen Tuchscherer (ur. 14 stycznia 1955 w Rodewisch) – niemiecki specjalista kombinacji norweskiej, a później austriacki skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 22. miejsce w klasyfikacji generalnej.
Brał udział w igrzyskach olimpijskich w Innsbrucku w kombinacji norweskiej, gdzie zajął 5. miejsce.

</doc>
<doc id="1853018" url="https://pl.wikipedia.org/wiki?curid=1853018" title="Kópavogsvöllur">
Kópavogsvöllur

Kópavogsvöllur – stadion wielofunkcyjny w Kópavogur w Islandii. Obecnie jest wykorzystywany głównie do piłki nożnej, ponieważ swoje mecze rozgrywają lokalne drużyny – Breiðablik UBK oraz Handknattleiksfélag Kópavogs. Jednakże odbywają się na nim również zawody lekkoatletyczne. Stadion może pomieścić ponad 5000 widzów, z czego 1869 miejsc jest miejscami siedzącymi.

</doc>
<doc id="1853019" url="https://pl.wikipedia.org/wiki?curid=1853019" title="Chimik Czernihów">
Chimik Czernihów

Chimik Czernihów (ukr. Футбольний клуб «Хімік» Чернігів, "Futbolnyj Kłub "Chimik" Czernihiw") – ukraiński klub piłkarski z siedzibą w Czernihowie.
Historia.
Chronologia nazw:
Piłkarska drużyna Chimik została założona w mieście Czernihów w XX wieku. W 1970 pod kierownictwem Juchyma Szkolnykowa zespół zdobył mistrzostwo Ukraińskiej SRR spośród drużyn kultury fizycznej. Potem klub występował w rozgrywkach mistrzostw i Pucharu obwodu czernihowskiego, dopóki nie został rozwiązany.

</doc>
<doc id="1853022" url="https://pl.wikipedia.org/wiki?curid=1853022" title="Ensar Arifovic">
Ensar Arifovic



</doc>
<doc id="1853023" url="https://pl.wikipedia.org/wiki?curid=1853023" title="Kopavosgvollur">
Kopavosgvollur



</doc>
<doc id="1853024" url="https://pl.wikipedia.org/wiki?curid=1853024" title="Alessio Bolognani">
Alessio Bolognani

Alessio Bolognani (ur. 17 listopada 1983 w Cavalese) – włoski skoczek narciarski, a następnie trener tej dyscypliny sportu. Olimpijczyk (2006), uczestnik mistrzostw świata (2003 i 2005). Medalista mistrzostw kraju.
Przebieg kariery.
Skoki narciarskie zaczął uprawiać w wieku 6 lat. Zdobywał medale mistrzostw kraju w młodszych kategoriach wiekowych. Bez sukcesów startował w nieoficjalnych letnich mistrzostwach świata dzieci i OPA Games.
W marcu 1998 w Les Rousses zadebiutował w Alpen Cupie, plasując się w ósmej dziesiątce. W styczniu 2000 w Gallio po raz pierwszy wystąpił w zawodach Pucharu Kontynentalnego, zajmując dwukrotnie lokaty na przełomie czwartej i piątej dziesiątki. Pierwsze punkty Alpen Cupu zdobył w grudniu 2000 w Predazzo, gdzie dwukrotnie zajął miejsca w drugiej połowie trzeciej dziesiątki. W Pucharze Kontynentalnym po raz pierwszy zapunktował w styczniu 2002 w Courchevel, gdzie dwukrotnie uplasował się w połowie trzeciej dziesiątki.
We wrześniu 2002 w Innsbrucku po raz pierwszy przystąpił do rywalizacji w Letnim Grand Prix, odpadając w kwalifikacjach. W ramach 51. Turnieju Czterech Skoczni pierwszy raz wziął udział w zmaganiach Pucharu Świata, jednak odpadł w kwalifikacjach do wszystkich czterech konkursów. W lutym 2003 w Predazzo wystąpił na mistrzostwach świata, odpadając w kwalifikacjach do obu konkursów indywidualnych. 8 marca 2003 w Oslo zadebiutował w konkursie głównym Pucharu Świata, zajmując z reprezentacją Włoch 8. lokatę w rywalizacji drużynowej. Do drugiej serii zmagań drużynowych awansował również kilkanaście dni później w Planicy, gdzie Włosi także uplasowali się na 8. pozycji.
W sierpniu 2003 w Predazzo zadebiutował w konkursie głównym Letniego Grand Prix, zajmując 50. miejsce. 30 listopada 2003 w Ruce po raz pierwszy wystąpił w indywidualnym konkursie głównym Pucharu Świata, plasując się na 57. pozycji. 1 stycznia 2005 w Seefeld, jedyny raz w karierze, zajął miejsce w czołowej „dziesiątce” zawodów Pucharu Kontynentalnego (był 5.). W lutym 2005 w Oberstdorfie po raz drugi wziął udział w mistrzostwach świata – odpadł w kwalifikacjach do obu konkursów indywidualnych, a w zmaganiach drużynowych zajął 15. (skocznia normalna) i 12. (duża) pozycję.
W lutym 2006 w Pragelato wystąpił na igrzyskach olimpijskich – indywidualnie na skoczni normalnej odpadł w kwalifikacjach i na dużej był 44., a drużynowo zajął 11. lokatę. W kolejnych miesiącach zajmował najwyższe w karierze pozycje w startach indywidualnych w Letnim Grand Prix (8 sierpnia 2006 w Predazzo był 31.) oraz Pucharze Świata (42. miejsce w Garmisch-Partenkirchen 1 stycznia 2007), jednak w obu tych cyklach nie zdobył punktów, a w drugim z tych startów doznał kontuzji, przez którą przedwcześnie zakończył starty w sezonie 2006/2007, a do treningów powrócił w sezonie letnim 2007. W lipcu 2007 w Bischofshofen dwukrotnie był czwarty w konkursach FIS Cupu. W oficjalnych zawodach międzynarodowych rozgrywanych pod egidą FIS po raz ostatni wystąpił we wrześniu 2007 w Villach, gdzie dwukrotnie plasował się na przełomie piątej i szóstej dziesiątki konkursów Letniego Pucharu Kontynentalnego.
Bolognani jest wielokrotnym medalistą mistrzostw Włoch w rywalizacji indywidualnej – w 2003 zdobył złoty medal, w 2004 brązowy, a w 2006 i 2007 brązowe na skoczni normalnej oraz dużej.
Po zakończeniu kariery sportowej został trenerem skoków narciarskich – współpracował między innymi z kobiecą reprezentacji Włoch w tej dyscyplinie sportu, w której w 2009 objął funkcję asystenta trenera.

</doc>
<doc id="1853026" url="https://pl.wikipedia.org/wiki?curid=1853026" title="Object Constraint Language">
Object Constraint Language

Object Constraint Language, (OCL) – język zapisu ograniczeń w modelu obiektowym. Jest on częścią języka UML.
Pozwala uzupełnić opis modelu o takie informacje, które umożliwiają:

</doc>
<doc id="1853028" url="https://pl.wikipedia.org/wiki?curid=1853028" title="Bere Ferrers (stacja kolejowa)">
Bere Ferrers (stacja kolejowa)

Bere Ferrers – stacja kolejowa we wsi Bere Ferrers w hrabstwie Devon na linii kolejowej Tamar Valley Line. Stacja bez trakcji elektrycznej. W przeszłości leżała na północnej linii łączącej Exeter z Plymouth (przez Okehampton). Stacja nazywała się "Beer Ferris", a nazwa pochodziła od rodziny, która posiadała okoliczne tereny. W r. 1898 zmieniono jej nazwę z powodu skojarzeń z piwem. Obecnie jest obsługiwana przez przedsiębiorstwo kolejowe Great Western Railway. 
Historia.
24 września 1917 na stacji miał miejsce wypadek. Grupa nowozelandzkich żołnierzy przemieszczająca się z Plymouth do Salisbury korzystając z postoju na stacji, udała się na krótki odpoczynek. Nie przyzwyczajeni do ruchu lewostronnego, wysiedli złą stroną i zostali stratowani przez pociąg ekspresowy. Dziesięć osób zginęło, dwie odniosły obrażenia.
Ruch pasażerski.
Stacja obsługuje 4410 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Plymouth i Gunnislake. Pociągi odjeżdżają ze stacji co godzinę.
Obsługa pasażerów.
Automaty biletowe, przystanek autobusowy.

</doc>
<doc id="1853029" url="https://pl.wikipedia.org/wiki?curid=1853029" title="McLaren MP4/6">
McLaren MP4/6

McLaren MP4/6 – bolid Formuły 1 zespołu McLaren
używany w sezonach 1991-1992 (w drugim roku startów jako model MP4/6B przez dwa pierwsze wyścigi).
Silnik i osiągnięcia.
Dostawcą silników dla McLarena w sezonie 1991 nadal była Honda, z którą zespół dominował w mistrzostwach kierowców i konstruktorów. Ayrton Senna bolidem MP4/6 zdobył swój trzeci tytuł mistrzowski, 7-krotnie wygrywając Grand Prix. W klasyfikacji generalnej drugiego Nigela Mansella wyprzedził aż o 24 punkty, choć należy zaznaczyć, że już w drugiej części sezonu widoczna był technologiczna przewaga zespołu Williams.

</doc>
<doc id="1853032" url="https://pl.wikipedia.org/wiki?curid=1853032" title="Kaiane Aldorino">
Kaiane Aldorino

Kaiane Aldorino (ur. 8 lipca 1986 w Gibraltarze) – gibraltarska polityk, a także Miss Świata 2009.
Aldorino z wykształcenia jest specjalistką do spraw zasobów ludzkich. Była także amatorską tancerką. 12 grudnia 2009 została wybrana na uroczystej gali w Johannesburgu Miss Świata 2009.
W 2014 roku została zastępczynią burmistrza Gibraltaru, Adolfo Canepy, a w 2017 jego następczynią. W 2019 zakończyła urzędowanie, a kolejnym burmistrzem został John Gonçalves.

</doc>
<doc id="1853033" url="https://pl.wikipedia.org/wiki?curid=1853033" title="Winona Laura Horowitz">
Winona Laura Horowitz



</doc>
<doc id="1853035" url="https://pl.wikipedia.org/wiki?curid=1853035" title="Natalie Hershlag">
Natalie Hershlag



</doc>
<doc id="1853038" url="https://pl.wikipedia.org/wiki?curid=1853038" title="Dortmund Airport">
Dortmund Airport



</doc>
<doc id="1853041" url="https://pl.wikipedia.org/wiki?curid=1853041" title="Domobudiwnyk Czernihów">
Domobudiwnyk Czernihów

Domobudiwnyk Czernihów (ukr. Футбольний клуб «Домобудівник» Чернігів, "Futbolnyj Kłub "Domobudiwnyk" Czernihiw") - ukraiński klub piłkarski z siedzibą w Czernihowie.
Historia.
Chronologia nazw:
Piłkarska drużyna Domobudiwnyk została założona w mieście Czernihów w XX wieku. Zespół występował w rozgrywkach mistrzostw i Pucharu obwodu czernihowskiego.
W sezonie 1996/97 startował w rozgrywkach Amatorskiego Pucharu, w których w finale pokonał klub Krystał Parchomiwka (1:1, 2:0). W 1997 klub debiutował w rozgrywkach Amatorskiej Lihi, w której zajął trzecie miejsce w 3 grupie. Startował również w Pucharze Ukrainy. W następnym sezonie zajął tylko szóste miejsce w 2 grupie. Potem klub występował w rozgrywkach mistrzostw i Pucharu obwodu czernihowskiego, dopóki nie został rozwiązany.

</doc>
<doc id="1853042" url="https://pl.wikipedia.org/wiki?curid=1853042" title="Nobuo Nakatsu">
Nobuo Nakatsu

Nobuo Nakatsu (jap. 中津信雄, "Nakatsu Nobuo", ur. 27 grudnia 1958) – japoński skoczek narciarski. Najlepsze wyniki w Pucharze Świata osiągnął w sezonie 1981/1982, kiedy zajął 51. miejsce w klasyfikacji generalnej.

</doc>
<doc id="1853046" url="https://pl.wikipedia.org/wiki?curid=1853046" title="Geir Johnson">
Geir Johnson

Geir Johnson (ur. 1965) – norweski skoczek narciarski. Najlepsze wyniki w Pucharze Świata osiągnął w sezonie 1981/1982, kiedy zajął 55. miejsce w klasyfikacji generalnej.

</doc>
<doc id="1853047" url="https://pl.wikipedia.org/wiki?curid=1853047" title="Parafia MB Królowej Polski w Zamościu">
Parafia MB Królowej Polski w Zamościu



</doc>
<doc id="1853048" url="https://pl.wikipedia.org/wiki?curid=1853048" title="Parafia Zwiastowania NMP w Zamościu">
Parafia Zwiastowania NMP w Zamościu



</doc>
<doc id="1853049" url="https://pl.wikipedia.org/wiki?curid=1853049" title="Zagony (Tatry)">
Zagony (Tatry)

Zagony – wielkie piarżyska i upłazy w górnej części Doliny Starorobociańskiej w polskich Tatrach Zachodnich. Grań główna Tatr Zachodnich na odcinku od Siwego Zwornika przez Gaborową Przełęcz po Starorobociański Wierch opada do tej doliny wielkimi ścianami o nazwie Wielkie Jamy i Zdrapy, spomiędzy których opada Krzywy Żleb. Poniżej Wielkich Jam znajdują się Zagony, kolejno od góry w dół są to: Zagon pod Zakos, Szeroki Zagon i Zadnie Zagony. Dawniej były to pasterskie obszary Hali Stara Robota.

</doc>
<doc id="1853053" url="https://pl.wikipedia.org/wiki?curid=1853053" title="W samo południe (ujednoznacznienie)">
W samo południe (ujednoznacznienie)



</doc>
<doc id="1853054" url="https://pl.wikipedia.org/wiki?curid=1853054" title="Wawrzyniec Szkolnik">
Wawrzyniec Szkolnik

Wawrzyniec Szkolnik (ur. 3 czerwca 1842 w Skawicy, zm. 19 maja 1908 w Zawoi – Czatoży) – pierwszy przewodnik babiogórski. Nauczyciel ludowy, badacz okolic Babiej Góry i gawędziarz, zwany "babiogórskim Sabałą". Ojciec znakarza Franciszka.
Życiorys.
Syn Klemensa i Zofii z domu Laga. Legenda głosi, że rodzina przybyła w Beskidy (do Wełczy) z Litwy, po upadku powstania listopadowego. Z Wełczy Szkolnikowie przenieśli się do Czatoży (chałupa nr 202). Jako dziecko miał uczęszczać przez 3 lata do szkoły ludowej w Zawoi.
Wawrzyniec Szkolnik prowadził letników i wycieczki na Babią Górę, był organizatorem pierwszych szkół w Zawoi: 1870 r. w Zawoi Wełczy a 1872 r. w Zawoi Czatoży. Zimą uczył lokalne dzieci pisania, czytania, rachunków, geografii i historii Polski co robił za niewielkie wynagrodzenie bądź za darmo. Zgromadził w tym celu własną bibliotekę. Zbierał legendy na temat Babiej Góry i uchodził za jednego z najlepszych jej znawców w swoich czasach. Po 25 latach musiał przerwać swoją działalność gdyż nie posiadał wymaganych egzaminów i dokumentów. W sierpniu 1873 ożenił się z Agnieszką Luzik z Zawoi która wkrótce zmarła. W latach 1880–1882 pełnił rolę przewodnika i tragarza Hugona Zapałowicza, podczas jego badań botanicznych w rejonie babiogórskim. Zwiedził również z Zapałowiczem Czarnohorę i Góry Rodniańskie.
W latach 1904–1905 publikował na łamach „Pamiętnika Towarzystwa Tatrzańskiego” artykuły na temat Babiej Góry i Zawoi.
Po założeniu Oddziału Babiogórskiego Towarzystwa Tatrzańskiego został strażnikiem górskim, znakarzem i stróżem przyszłego schroniska. Pełnił również rolę mobilnej „informacji turystycznej” w masywie Babiej Góry. Podczas uroczystości otwarcia schroniska na Markowych Szczawinach przewodził tańcom góralskim.
Uczczono go nadając jednemu z rozdroży szlaków turystycznych w masywie Babiej Góry nazwę Szkolnikowe Rozstaje.

</doc>
<doc id="1853057" url="https://pl.wikipedia.org/wiki?curid=1853057" title="Parchomówka (rejon krasnokutski)">
Parchomówka (rejon krasnokutski)



</doc>
<doc id="1853063" url="https://pl.wikipedia.org/wiki?curid=1853063" title="Baniste (Dolina Pyszniańska)">
Baniste (Dolina Pyszniańska)

Baniste – zbocze w górnej części Doliny Pyszniańskiej, u północnych podnóży Liliowych Turni w polskich Tatrach Zachodnich. Liliowe Turnie obrywają się tutaj niewysokimi, ale stromymi urwiskami, dołem podsypanymi piargami. Nazwa pochodzi od bani – tak dawniej nazywano sztolnie, zapewne dawniej prowadzono tu jakieś prace górnicze. W niektórych opracowaniach Banistym błędnie nazywane są Liliowe Turnie. Na Banistym występuje kilka bardzo rzadkich roślin wysokogórskich: głodek mroźny, wierzba szwajcarska i bylica skalna.

</doc>
<doc id="1853064" url="https://pl.wikipedia.org/wiki?curid=1853064" title="The Name of This Band Is Talking Heads">
The Name of This Band Is Talking Heads

The Name of This Band Is Talking Heads – pierwszy album koncertowy postpunkowego zespołu Talking Heads wydany 24 marca 1982.

</doc>
<doc id="1853071" url="https://pl.wikipedia.org/wiki?curid=1853071" title="Strzeleckie Oka">
Strzeleckie Oka

Strzeleckie Oka (słow. "Vyšné Strelecké plesá") – dwa niewielkie stawki położone na wysokości ok. 2135 m n.p.m. znajdujące się w górnych partiach Doliny Staroleśnej w słowackiej części Tatr Wysokich. Strzeleckie Oka leżą w północno-zachodniej części Strzeleckich Pól, u podnóża południowej ściany Ostrego Szczytu. Do stawków tych nie prowadzą żadne znakowane szlaki turystyczne, nieco na południowy wschód od nich przebiega żółto znakowana ścieżka prowadząca z Doliny Pięciu Stawów Spiskich przez Czerwoną Ławkę do Schroniska Zbójnickiego w Dolinie Staroleśnej.

</doc>
<doc id="1853072" url="https://pl.wikipedia.org/wiki?curid=1853072" title="Holiday Park">
Holiday Park

Holiday Park – rodzinny park rozrywki ulokowany koło Haßloch w południowo–zachodnich Niemczech. Otwarty w 1971 roku. Park oferuje około 30 atrakcji, w tym dużą kolejkę górską Expedition GeForce, otwartą w 2001, o wysokości 53 m, zaprojektowaną przez firmę Intamin; wieżę swobodnego spadania o wysokości 77 m oraz "Lighthouse Tower", czyli karuzelę łańcuchową o wysokości 80 m.
Lista atrakcji.
Inne.
Atrakcje wodne
Karuzele

</doc>
<doc id="1853074" url="https://pl.wikipedia.org/wiki?curid=1853074" title="Systematyka klonów">
Systematyka klonów

Nowsze systemy klasyfikacyjne roślin okrytonasiennych nie wyróżniają rodziny klonowatych "Aceraceae" (APG I, APG II, APweb, system Reveala z 2007). Rodzaj klon ("Acer") jest siostrzany dla rodzaju "Dipteronia", wraz z którym stanowi klad w obrębie podrodziny "Hippocastanoideae" Burnett (siostrzany dla rodzajów wyodrębnianych dawniej jako rodzina kasztanowcowatych "Hippocastanaceae") wchodzącej w skład mydleńcowatych "Sapindaceae".
Na całym świecie istnieje ponad 100 gatunków klonów (według niektórych źródeł jest to nawet 150 gatunków). Rodzaj jest dzielony na 16 sekcji.
Gatunki klonów (podział według ?):

</doc>
<doc id="1853076" url="https://pl.wikipedia.org/wiki?curid=1853076" title="Sandżak Aleksandretty">
Sandżak Aleksandretty



</doc>
<doc id="1853080" url="https://pl.wikipedia.org/wiki?curid=1853080" title="Mistrzostwa Świata w Biegach Przełajowych 2011">
Mistrzostwa Świata w Biegach Przełajowych 2011

39. Mistrzostwa Świata w Biegach Przełajowych – zawody lekkoatletyczne, które odbyły się w hiszpańskiej miejscowości Punta Umbría 20 marca 2011 roku. Decyzję o przyznaniu Punta Umbría prawa do organizacji imprezy podjęła Rada IAAF na spotkaniu w Monako 21 listopada 2009 roku. Hiszpania już po raz trzeci była gospodarzem zawodów tej rangi. Początkowo organizacją zawodów zainteresowane były Stany Zjednoczone.
Wyniki rozegranych 19 lutego mistrzostw Kenii w biegach przełajowych wykluczyły z udziału w czempionacie mistrzów globu z 2010 roku – Josepha Ebuyę oraz Emily Chebet – oboje nie ukończyli biegu, Chebet z powodu kontuzji kostki.
Do biegu juniorów zgłoszony został Isiah Kiplangat Koech, który kilkanaście tygodni przed mistrzostwami poprawił w Düsseldorfie halowy rekord świata juniorów, a podczas mistrzostw Kenii wygrał bieg juniorów.
Biegacze podczas zawodów mieli do pokonania pętle w zalesionym terenie, z których każda miała długość 2 kilometrów. Na początku 2011 czołowi biegacze zostali zaproszeni do miasta w celu obejrzenia trasy – obrońca mistrzowskiego tytułu sprzed roku z Bydgoszczy Joseph Ebuya zasugerował wówczas organizatorom aby ustawili oni dodatkowe przeszkody na trasie biegu.

</doc>
<doc id="1853086" url="https://pl.wikipedia.org/wiki?curid=1853086" title="Fonofobia">
Fonofobia

Fonofobia (gr. "phōnē, phōnēma" 'dźwięk, głos') – lęk przed głośnym dźwiękiem. Objawy tej fobii to m.in. irytacja z powodu niektórych dźwięków i strach przed własnym głosem. W skrajnych przypadkach fobia ta prowadzi do mizofonii, czyli nienawiści do dźwięku.
Leczenie fonofobii polega na stopniowej desensytyzacji, która jest prowadzona także przy innych formach fobii prostych.

</doc>
<doc id="1853087" url="https://pl.wikipedia.org/wiki?curid=1853087" title="Babá (ur. 1944)">
Babá (ur. 1944)

Babá, właśc. Roberto Caveanha (ur. 7 lipca 1944 w Mogi-Guaçu) – brazylijski piłkarz, występujący na pozycji napastnika.
Kariera klubowa.
Karierę piłkarską Babá zaczął w klubie Guarani FC w 1964 roku. W latach 1965–1970 występował w São Paulo FC. W latach siedemdziesiątych występował jeszcze w Guarani FC, Athletico Paranaense, Colorado i EC São Bento.
Kariera reprezentacyjna.
W reprezentacji Brazylii Babá zadebiutował 17 grudnia 1968 w meczu z reprezentacją Jugosławii, wchodząc na boisko za Edu i strzelił bramkę na 3-3. Był to jego jedyny mecz w reprezentacji.

</doc>
<doc id="1853088" url="https://pl.wikipedia.org/wiki?curid=1853088" title="Richie Ramone">
Richie Ramone

Richie Ramone, właściwie Richard Reinhardt (ur. 11 sierpnia 1957 Queens, Nowy Jork) – amerykański perkusista znany przede wszystkim jako członek grupy Ramones.
Kariera.
Richie Ramone dołączył do zespołu Ramones w 1983 po wydaniu płyty "Subterranean Jungle", zastępując w nim Marky’ego Ramone’a, który miał problemy z alkoholem. Wziął udział w nagraniu trzech kolejnych płyt: "Too Tough to Die", "Animal Boy" i "Halfway to Sanity". Jest autorem utworów: „Smash You”, „Somebody Put Something In My Drink”, „Humankind”, „I’m Not Jesus”, „I Know Better Now” i „(You) Can’t Say Anything Nice”.
W 1987 niespodziewanie opuścił zespół z powodu konfliktu z pozostałymi muzykami na tle finansowym. Po odejściu z Ramones, jeszcze krótko współpracował z Dee Dee Ramone przy jego dokonaniach solowych.
Od początku lat 90. pracował jako menedżer hotelu, jednocześnie pozostając aktywny muzycznie jako kompozytor i instrumentalista. W 2007 zadebiutował z orkiestrą „Pasadena Pops” 17–minutową kompozycją „Suite for Drums and Orchestra” – opartą na motywach „West Side Story”.

</doc>
<doc id="1853094" url="https://pl.wikipedia.org/wiki?curid=1853094" title="Krystał Parchomiwka">
Krystał Parchomiwka

Krystał Parchomiwka (ukr. Футбольний клуб «Кристал» Пархомівка, "Futbolnyj Kłub "Krystał" Parchomiwka") - ukraiński klub piłkarski z siedzibą w Parchomiwce, w obwodzie charkowskim.
Historia.
Chronologia nazw:
Piłkarska drużyna Krystał została założona we wsi Parchomiwka w XX wieku. Zespół występował w rozgrywkach mistrzostw i Pucharu obwodu charkowskiego.
W sezonie 1996/97 debiutował w rozgrywkach Amatorskiej Lihi, w której zajął ostatnie, piąte miejsce w 4 grupie. Lepiej poszło w Amatorskim Pucharze, gdzie w finale został pokonany przez Domobudiwnyk Czernihów (1:1, 0:2). W następnym sezonie najpierw zajął drugie miejsce w 3 grupie, a potem trzecie miejsce w finale. W sezonie 1998/99 ponownie był najpierw drugi w 3 grupie, a potem drugi w finale. Startował również w Pucharze Ukrainy. W sezonie 1999 zajął najpierw pierwsze miejsce w 3 grupie, a potem trzecie w finale. W 2000 uczestniczył w Amatorskim Pucharze, gdzie w finale został pokonany tym razem przez FK Łużany (1:5, 4:4). Potem klub występował w rozgrywkach mistrzostw i Pucharu obwodu, dopóki nie został rozwiązany.

</doc>
<doc id="1853096" url="https://pl.wikipedia.org/wiki?curid=1853096" title="Herby (ujednoznacznienie)">
Herby (ujednoznacznienie)



</doc>
<doc id="1853098" url="https://pl.wikipedia.org/wiki?curid=1853098" title="Luzjady">
Luzjady

Luzjady (port. "Os Lusíadas") – portugalski epos narodowy, autorstwa Luísa Vaz de Camõesa, opublikowany w 1572 roku. Utwór opowiada o wyprawie Vasco da Gamy, która odbyła się w latach 1497–1499 i przyniosła odkrycie drogi morskiej do Indii. Tytuł utworu ("Os Lusĭadas") odnosi się do antycznego plemienia Luzytan, którego nazwa była ówcześnie traktowana jako synonim Portugalczyków i wskazuje na to, że właściwym bohaterem eposu był cały naród.
Okoliczności powstania i publikacji.
Większość poematu mogła powstać przypuszczalnie w czasie pobytu Luísa de Camõesa w Chinach w latach 1558-1560. Rękopis nieomal zatonął w czasie podróży autora do Goi w 1560 roku – jego statek zatonął podczas przeprawy przez Morze Południowochińskie, z katastrofy ocaleli nieliczni, w tym Camões. Według legendy pisarz miał ocalić rękopis "Luzjad" dzięki temu, że przez całą drogę do brzegu utrzymywał go nad wodą w jednej ręce (ta legenda stała się podstawą licznych przedstawień rysunkowych i malarskich). Starania o wydanie utworu pisarz rozpoczął w 1569 roku, kiedy powrócił do Lizbony. W zamiarze tym pomagał mu znacznie jego mecenas Diogo do Couto. Pozwolenie na druk poeta otrzymał w 1572 roku, po wcześniejszych rozmowach z przedstawicielem inkwizycji, domagającym się wprowadzenia pewnych zmian do eposu. W nagrodę za "Luzjady" król Sebastian I przyznał poecie roczną pensję.
Utwór został opublikowany w 1572 roku w dwóch wydaniach. Jedno z nich miało na okładce rysunek przedstawiający pelikana, którego dziób skierowany jest w prawą stronę, drugie, będące prawdopodobnie wydaniem nielegalnym lub legalnym, ale poszerzonym, ozdobione było rysunkiem pelikana z dziobem zwróconym w lewo.
Zarys treści.
Epos opowiada o ekspedycji Vasco da Gamy i poszukiwaniu drogi morskiej do Indii. Rozpoczyna się prologiem i inwokacją do nimf oraz dedykacją dla Sebastiana I. 
Bogowie zbierają się, aby porozmawiać o losach prowadzonej przez Vasco da Gamę ekspedycji. Popierają ją Wenus i Mars, sprzeciwia się jej natomiast Bachus, który obawia się, że powodzenie wyprawy zagrozi jego władzy nad Indiami. Bachus stawia więc na drodze portugalskich podróżników liczne niebezpieczeństwa, których udaje im się uniknąć dzięki pomocy i opiece Wenus i Opatrzności. Wyprawa dociera do Mombasy, gdzie miejscowy władca próbuje ich zwabić w zasadzkę, z której ponownie ratuje ich przychylna bogini. Następnie żeglarze docierają do Malindi, gdzie Vasco da Gama opowiada tamtejszemu królowi historię Portugalii. Wyprawa wyrusza dalej do Kalikutu, po drodze unikając burzy zesłanej przez Bachusa. W Kalikucie spotykają się z królem Samorionem i zarządcą Katualem. Temu ostatniemu Vasco da Gama opowiada o bohaterskich czynach ważnych Portugalczyków, których portrety ozdabiają portugalski statek. Katual, dowiedziawszy się, że miejscowi wróżbici przepowiedzieli, że Portugalczycy staną się władcami Indii, więzi Vasco da Gamę i uwalnia go dopiero otrzymawszy okup. Następnie Wenus zabiera Portugalczyków na Wyspę Miłości, gdzie poddają się oni czułej opiece nimf. Jeden z żeglarzy żeni się tam z Tetydą, a Vasco da Gama poznaje przepowiednię dotyczącą świetności swojego kraju. Bogowie przyznają bohaterskim żeglarzom prawo do nieśmiertelności. Tak odznaczeni, Portugalczycy wracają do ojczyzny. 
Utwór kończy się wezwaniem do króla o odzyskanie Maroka.
Forma utworu.
"Luzjady" składają się z dziesięciu pieśni, pisanych 10-zgłoskowcem, ujętym w oktawy (abababcc). Autor posługiwał się wyszukanymi porównaniami i licznymi onomatopejami. Epos jest też silnie muzykalny; efekt ten poeta osiągnął poprzez nasilanie i osłabianie samogłosek. Reprezentatywna dla wersyfikacji utworu jest jego pierwsza zwrotka, zawierająca typową dla eposów formułę:
Dwa plany świata przedstawionego.
Akcja utworu rozgrywa się na dwóch planach, mitologicznym i historycznym: 
"Luzjady" zawierają liczne szczegóły geograficzne i dotyczące podróży morskich. Wiedzę autor czerpał częściowo z własnego doświadczenia (był żeglarzem i podróżnikiem), a częściowo z bogatej literatury portugalskiej, dotyczącej tematów podróżniczych, m.in. z "Dziennika żeglugi" Vasco da Gamy, dzieł Fernão Lopesa i Gaspara Correia.
Wpływ.
"Luzjady" zapoczątkowały bogatą tradycję portugalskiej i brazylijskiej epiki bohaterskiej. Liczni poeci próbowali dorównać Camõesowi na polu eposu. Większość autorów posługiwała się formą przyjętą przez poetę – oktawą (oitava rima), choć jest ona trudna w praktycznej realizacji i wymaga dużej dyscypliny. Na "Luzjadach" były częściowo wzorowane "Konetabl Portugalii, Dom Nuno Álvares Pereira" Francisca Rodriguesa Loba (1610), "Afonso Africano" Vasca Mouzinho de Quevedo (1611), "Zdobycie Malakki" Francisca de Sá de Meneses (1634), "Ulisseja, czyli założenie Lizbony" Gabriela Pereiry de Castry (1636), "Ulissipo" Antónia de Sousa de Macedo (1640), "Wiriatus Tragiczny" Brása Garcii de Mascarenhasa (wyd. 1699) i "Caramuru" brazylijczyka Santa Rita Durão (1781). Żadne z tych dzieł nie zostało jednak przełożone na język polski.
Przekłady na język polski.
Pierwszy przekład "Luzjad" na język polski powstał w 1790 roku; jego autorem był Jacek Idzi Przybylski, który opatrzył utwór ponadto przypisami i informacjami o życiorysie autora. Drugi przekład powstał w 1875 w Paryżu, jego twórcą był Dionizy Piotrowski. ukazało się w 1890 roku w Warszawie, sygnowane pseudonimem Adam M-ski, pod którym kryła się Zofia Trzeszczkowska. W roku 1995 epos, pod tytułem "Luzytanie", przełożył Ireneusz Kania.

</doc>
<doc id="1853099" url="https://pl.wikipedia.org/wiki?curid=1853099" title="Atmosferyczna sadza">
Atmosferyczna sadza

Atmosferyczna sadza – drobne cząstki sadzy (o wielkości poniżej 2,5 µm) unoszące się w powietrzu i tworzące aerozol. Jest jednym z głównych składników smogu, szczególnie "smogu londyńskiego" występującego m.in. na terytorium Polski. Jest jednym ze składników zanieczyszczeń powietrza najsilniej wpływających na zdrowie ludzi. Ze względu na pochłanianie światła widzialnego i podczerwieni atmosferyczna sadza ma wpływ na klimat Ziemi.
Powstawanie.
Atmosferyczna sadza powstaje przy niekompletnym spalaniu paliw kopalnych, biopaliw i biomasy. Do największych źródeł sadzy zalicza się spalanie węgla i biomasy w prymitywnych paleniskach lub na otwartym powietrzu. Zanieczyszczenie powietrza sadzą jest szczególnie wysokie m.in. w krajach rozwijających się, gdzie spalanie paliw w prostych paleniskach jest wykorzystywane m.in. do przygotowywania posiłków i ogrzewania pomieszczeń. Sadza powstaje w dużych ilościach również w wyniku wypalania lasów i terenów użytkowanych rolniczo. Ze względu na charakter głównych źródeł emisji, szacunki dotyczące całościowych antropogenicznych emisji obarczone są wysoką niepewnością. Szacowane przez IPCC światowe emisje antropogeniczne tego aerozolu wynoszą ok. 4,8 mln ton rocznie, z czego ponad połowa przypada na Azję.
Wpływ na Klimat.
Wzrost ilości cząsteczek sadzy w atmosferze wpływa na globalne ocieplenie, ponieważ absorbuje ona światło widzialne oraz podczerwień, przez co zmienia się bilans cieplny Ziemi. Wymuszanie radiacyjne spowodowane przez antropogeniczne emisje szacowane jest na +0,4 W/m2 (od +0,05 do +0,8 W/m2). Wpływ sadzy na klimat wynika nie tylko z bezpośredniej obecności cząstek aerozolu w atmosferze, ale również ze zmiany albedo powierzchni Ziemi, szczególnie na obszarach przykrytych śniegiem i lodem. Sadza ma wpływ m.in. na topnienie lodowców na Grenlandii, gdyż jej obecność powoduje, że ich powierzchnia jest ciemniejsza i pochłania większą część światła słonecznego. Atmosferyczna sadza może wpływać również na zmiany w chmurach poprzez zawiązywanie jąder kondensacji oraz zmianę albedo chmur.

</doc>
<doc id="1853103" url="https://pl.wikipedia.org/wiki?curid=1853103" title="Sire Records">
Sire Records

Sire Records – amerykańska wytwórnia płytowa założona w roku 1966 przez Seymoura Steina i Richarda Gottehrera. Obecnie należy do grupy Warner Music Group.

</doc>
<doc id="1853104" url="https://pl.wikipedia.org/wiki?curid=1853104" title="Gdzie jest Nancy?">
Gdzie jest Nancy?

Gdzie jest Nancy? (tytuł oryg. "Downloading Nancy") − amerykański film fabularny (dramat psychologiczny) z 2008 roku. Jego światowa premiera odbyła się 21 stycznia 2008 r. podczas Sundance Film Festival.
Scenariusz filmu oparto na kanwie autentycznej historii.
Opis fabuły.
Nancy Stockwell wiedzie nieszczęśliwe życie. Przed laty molestowana przez wuja, nie może zajść w ciążę. Kobieta cierpi na depresję i uczęszcza na terapie psychiatryczne, podczas których utwierdza się w przekonaniu, że tkwi w sytuacji beznadziejnej. Jej małżeństwo z obojętnym i oschłym fascynatem golfa, Albertem, przeżywa poważny kryzys, a pożycie seksualne już dawno zamarło. Pewnego dnia Nancy porzuca życie, które dotychczas wiodła i przepada bez śladu. Mężowi pozostawia jedynie kartkę, która wyjaśnić ma, że wyjechała do przyjaciół w Baltimore. Po kilku dniach oczekiwania Albert uświadamia sobie, że Nancy zaginęła. Jego zaniepokojenie rośnie, gdy odkrywa internetową znajomość Nancy z mężczyzną o imieniu Louis Farley. Znajomość, która doprowadzi wszystkich do tragicznych konsekwencji...
Produkcja.
Film kręcono od 9 lutego do 11 marca 2007 r. w miejscowości Regina w Kanadzie (pomimo iż część akcji filmu toczy się w Baltimore w USA). Początkowo zdjęcia miały rozpocząć się już czerwcem 2005 r., lecz produkcja filmu opóźniła się z powodu ciąży Holly Hunter, która wówczas zaangażowana była do roli tytułowej. Gdy rok później Hunter zrezygnowała z udziału w przedsięwzięciu, jej rolę przejęła Maria Bello.
Początkowo z projektem powiązane były także nazwiska Williama Hurta, Radhi Mitchell, Danny'ego Hustona, Raya Liotty oraz Stellana Skarsgårda.

</doc>
<doc id="1853105" url="https://pl.wikipedia.org/wiki?curid=1853105" title="Markku Reijonen">
Markku Reijonen

Markku Reijonen (ur. 30 sierpnia 1952) – fiński skoczek narciarski. Najlepsze wyniki w Pucharze Świata osiągnął w sezonie 1981/1982, kiedy zajął 63. miejsce w klasyfikacji generalnej. 
Największym sukcesem tego skoczka jest 4. miejsce na mistrzostwach świata w lotach w Oberstdorfie.

</doc>
<doc id="1853107" url="https://pl.wikipedia.org/wiki?curid=1853107" title="Harry Nakari">
Harry Nakari

Harry Nakari (ur. 26 marca 1955) – fiński skoczek narciarski. Najlepsze wyniki w Pucharze Świata osiągnął w sezonie 1981/1982, kiedy zajął 63. miejsce w klasyfikacji generalnej.

</doc>
<doc id="1853109" url="https://pl.wikipedia.org/wiki?curid=1853109" title="Wpływ telefonów komórkowych na zdrowie">
Wpływ telefonów komórkowych na zdrowie



</doc>
<doc id="1853110" url="https://pl.wikipedia.org/wiki?curid=1853110" title="Ulla (postać biblijna)">
Ulla (postać biblijna)

Ulla – biblijna postać Starego Testamentu.
Wymieniony w Pierwszej Księdze Kronik (7,39) Izraelita z plemienia Asera, którego synami byli Arach, Channiel i Risja.

</doc>
<doc id="1853115" url="https://pl.wikipedia.org/wiki?curid=1853115" title="Leoš Škoda">
Leoš Škoda

Leoš Škoda (ur. 1 maja 1953 w Libercu) – czechosłowacki skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 33. miejsce w klasyfikacji generalnej.
Brał udział w igrzyskach olimpijskich w Lake Placid, ale bez sukcesów.

</doc>
<doc id="1853116" url="https://pl.wikipedia.org/wiki?curid=1853116" title="Quarentinha">
Quarentinha

Quarentinha, właśc. Waldir Cardoso Lebrego (ur. 15 września 1933 w Belém - zm. 11 lutego 1996 w Rio de Janeiro) - piłkarz brazylijski, występujący na pozycji napastnika.
Kariera klubowa.
Karierę piłkarską zaczął w klubie Paysandu SC w 1950 roku. Następnym jego klubem była Vitória Salvador, w której grał w 1953 roku. Z Vitórią zdobył mistrzostwo stanu Bahia - Campeonato Baiano w 1953 roku. Z 31 bramkami Quarentinha był królem strzelców ligi stanowej. W 1954 roku przeszedł do Botafogo FR, w którym grał (z krótką przerwą na grę Bonsucesso Rio de Janeiro w 1956) do 1964 roku. Z Botafogo zdobył mistrzostwo stanu Rio de Janeiro - Campeonato Carioca w 1957, 1961, 1962 oraz wygrał Turniej Rio-São Paulo w 1962 i 1964 roku. Quarentinha trzykrotnie został królem strzelców Campeonato Carioca w 1958, 1959 oraz 1960 roku. W 1964 roku powrócił do Vitórii, z którą zdobył mistrzostwo stanu Bahia - Campeonato Baiano w 1964 i 1965 roku.
W 1965 Quarentinha wyjechał do Kolumbii do klubu Unión Magdalena, z którego przeszedł do Deportivo Cali. Ostatnimi dwoma klubami Quarentinhi były Atlético Júnior i América Cali.
Kariera reprezentacyjna.
W reprezentacji Brazylii Quarentinha zadebiutował 17 września 1959 w meczu z reprezentacją Chile o Taca Bernardo O'Higgins. Był to udany debiut, gdyż Quarentinha zdobył dwie bramki. Ostatni raz w barwach "Canarinhos" wystąpił 19 maja 1963 w meczu z reprezentacją Izraela. Nigdy nie zagrał w żadnym turnieju międzynarodowym. Ogółem w reprezentacji wystąpił w 13 meczach i strzelił 14 bramek.

</doc>
<doc id="1853117" url="https://pl.wikipedia.org/wiki?curid=1853117" title="František Novák">
František Novák

František Novák (ur. 1958) – czechosłowacki skoczek narciarski. Najlepsze wyniki w Pucharze Świata osiągnął w sezonie 1981/1982, kiedy zajął 48. miejsce w klasyfikacji generalnej.
Największym jego sukcesem jest 6. miejsce na Mistrzostwach Świata w Lotach Narciarskich 1977 w Vikersund.

</doc>
<doc id="1853122" url="https://pl.wikipedia.org/wiki?curid=1853122" title="Trans-European Networks">
Trans-European Networks



</doc>
<doc id="1853127" url="https://pl.wikipedia.org/wiki?curid=1853127" title="Stefan Staniszewski">
Stefan Staniszewski

Stefan Staniszewski (ur. 11 lutego 1931 w Bukowie, zm. 3 grudnia 2003 w Warszawie) – polski dyplomata, ambasador PRL w Szwecji (1972–1977) oraz Wielkiej Brytanii (1981–1986), ambasador RP w Libii (1990–1995).
Życiorys.
Syn Andrzeja i Katarzyny. Ukończył studia filozoficzne na Uniwersytecie Warszawskim oraz w Studium Nauk Społecznych Uniwersytetu Jagiellońskiego. W 1960 podjął pracę w Ministerstwie Spraw Zagranicznych, początkowo w gabinecie ministra (do 1963), następnie jako II i I sekretarz oraz radca w ambasadzie PRL we Francji (1963–1969). Po powrocie do kraju stał na czele Departamentu Europy Zachodniej, będąc jednocześnie członkiem Kolegium MSZ. W latach 1972–1977 pełnił misję jako ambasador PRL w Szwecji. Od 1977 do 1981 był dyrektorem Departamentu Współpracy Kulturalnej i Naukowej, następnie reprezentował kraj jako ambasador w Wielkiej Brytanii (1981–1986). W latach 1990–1995 był ambasadorem RP w Libii.
Był członkiem PZPR. Pochowany na Cmentarzu Wojskowym na Powązkach w Warszawie (kwatera G-tuje-1).

</doc>
<doc id="1853133" url="https://pl.wikipedia.org/wiki?curid=1853133" title="Motoyasu Takeuchi">
Motoyasu Takeuchi

Motoyasu Takeuchi (jap. 竹内元康, "Takeuchi Motoyasu", ur. 11 sierpnia 1964 r.) – japoński skoczek narciarski. Najlepsze wyniki w Pucharze Świata osiągnął w sezonie 1991/1992, kiedy zajął 54. miejsce w klasyfikacji generalnej.
Wystąpił na Mistrzostwach Świata w Val di Fiemme, ale bez sukcesów.

</doc>
<doc id="1853134" url="https://pl.wikipedia.org/wiki?curid=1853134" title="Budynki modułowe">
Budynki modułowe

Budynki modułowe – powstają z gotowych, wcześniej przygotowanych prefabrykatów przestrzennych. Konstrukcja tego typu obiektu pozwala na szybkie połączenie ze sobą od kilku do kilkudziesięciu modułów. Połączenia mogą być także pionowe tworząc w ten sposób wielopiętrowe obiekty budowlane.
Znaczna część budynków modułowych powstaje z kontenerów budowlanych, najczęściej tego rodzaju obiekty są wykorzystywane na placach budowy oraz w innych przypadkach, gdy zachodzi potrzeba szybkiego stworzenia tymczasowych lub zastępczych pomieszczeń. Przykładowo, mogą to być miejsca występowania katastrof i klęsk żywiołowych, kiedy budynki kontenerowe zostają użyte jako tymczasowe obiekty mieszkalne dla osób które utraciły swoje domy lub mieszkania.
Od kilku lat odnotowuje się rozwój budownictwa modułowego, które przestaje być już kojarzone z obiektami kontenerowymi tworzonymi jako niskobudżetowe obiekty tymczasowe. Nowoczesne budynki modułowe mogą być wysokiej jakości obiektami nieodróżnialnymi od budownictwa tradycyjnego.
Budynki modułowe są wykorzystywane zazwyczaj w miejscach gdzie dąży się do maksymalnego skrócenia czasu realizacji oraz zminimalizowania uciążliwości dla użytkownika. Budownictwo modułowe jest szczególnie popularne w krajach skandynawskich, Stanach Zjednoczonych oraz na zachodzie Europy. Duże znaczenie przy wyborze technologii ma wysoka jakość budowanych obiektów, niezależność od warunków atmosferycznych, wysoki stopień prefabrykacji, który pozwala na ograniczenie czasu potrzebnego na realizację na placu budowy. Ma to znaczenie np. dla budynków budowanych w centrach miast.
Rozwiązania te najczęściej wykorzystuje przy budowie obiektów użyteczności publicznej takich jak szpitale, laboratoria, szkoły, lub przedszkola.
Budynki modułowe znajdują także zastosowanie dla obiektów komercyjnych jako pawilony handlowe, obiekty małej gastronomii, stacje paliw i tym podobne.

</doc>
<doc id="1853136" url="https://pl.wikipedia.org/wiki?curid=1853136" title="Karol Wójciak">
Karol Wójciak

Karol Wójciak zwany Heródkiem (ur. 19 października 1892 w Lipnicy Wielkiej, zm. 1 września 1969 tamże) – polski rzeźbiarz ludowy z Lipnicy Wielkiej na Orawie.
Był pastuchem na którym ciążyło piętno „głuptoka”. Żył samotnie, mieszkał w stajni, która służyła mu także za pracownię rzeźbiarską. Miał problem z porozumiewaniem się – mówił niewyraźnie. Krótko chodził do szkoły, nauczył się czytać i pisać. Posługiwał się w mowie polszczyzną pełną madziaryzmów i słowakizmów. Dzieciństwo miał naznaczone przemocą ze strony ojca.. Zapamiętano go jako człowieka życzliwego i uczynnego. W gniew wpadał tylko wtedy, gdy niszczono jego rzeźby. Był nieśmiały, jednak zachęcony, stawał się gawędziarzem i muzykantem. Śpiew i gra na skrzypcach własnej roboty, były dla niego okazją do popisania się. Zapraszano go na chrzciny i wesela, a zabawne muzykowanie nagradzano wódką i jedzeniem.
Pierwsze rzeźby wykonywał z korzeni o fantazyjnych kształtach. Tak powstawały figurki zwierząt, o których opowiadał wymyślone przez siebie historyjki. Później używał grubych polan przeznaczonych na podpałkę. Rzeźbił Pana Jezusa, Matkę Boską i wizerunki świętych, a zwłaszcza anioły. Forma tych figur jest wyjątkowo prosta. Jedynym szczegółem anatomicznym, na który rzeźbiarz zwracał uwagę, była twarz z dużymi oczami i dłonie. Używał podstawowych kolorów, często dla kontrastu na skrzydłach aniołów umieszczał punkty o innych barwach. Swoje prace ustawiał na łące, wierzył, że oglądanie ich może skłaniać ludzi do pobożnego i godnego życia. Uznanie dla sztuki rzeźbiarskiej „Heródka” przyszło dopiero w latach 60., kiedy został odkryty przez miłośników sztuki ludowej. Jego prace znajdują się między innymi w Muzeum Etnograficznym im. Seweryna Udzieli w Krakowie i Państwowym Muzeum Etnograficznym w Warszawie.
W 2019, w 50 rocznicę śmierci Heródka Muzeum Etnograficzne im. Seweryna Udzieli w Krakowie zorganizowało wystawę jego prac w Domu Esterki.
W 2019 r. opracowana została też poświęcona mu obszerna monografia "Heródek : novy mit" (wydana w Jabłonce przez Stowarzyszenie Rozwoju Orawy), zawierająca m.in. jego pełną biografię "Heródek Lipnicki : Karol Wójciak (1892-1969)" autorstwa Małgorzaty Liśkiewicz.

</doc>
<doc id="1853137" url="https://pl.wikipedia.org/wiki?curid=1853137" title="Sheraton Sopot Hotel">
Sheraton Sopot Hotel

Sheraton Sopot Hotel – pięciogwiazdkowy hotel w Sopocie należący do sieci Sheraton. Obiekt oddano do użytku 1 lipca 2008.
Charakterystyka.
Hotel dysponuje 189 pokojami, w tym 7 apartamentami (największy - "Premier Suite" ma 93m²), dwiema restauracjami, trzema barami, największym w Trójmieście spa i największym w tej części Polski centrum konferencyjnym o powierzchni 4.000 m². Obiekt usytuowany jest pomiędzy sopockim molo i Grand Hotelem. Architektonicznie stanowi integralną część z Domem Zdrojowym.
Obiekt bryłą nawiązuje do istniejącego w tym miejscu do 1945 obiektu hotelowego, który najpierw nosił nazwę Logierhaus ("Dom Gościnny"), następnie w okresie międzywojennym - Kurhaus Hotel ("Hotel Domu Zdrojowego"), którego właścicielem w 1923 był Emil Buchwaldt. Został spalony w marcu 1945. Przez kilkadziesiąt lat w tym miejscu zlokalizowany był parking.

</doc>
<doc id="1853148" url="https://pl.wikipedia.org/wiki?curid=1853148" title="Parafia Trójcy Świętej w Paryżu">
Parafia Trójcy Świętej w Paryżu

Parafia Trójcy Świętej – parafia prawosławna w Paryżu, w dekanacie paryskim północno-wschodnim Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego. Wspólnota istnieje od 1964 (jako parafia od 1973); jej językiem liturgicznym jest francuski. Nabożeństwa są celebrowane według kalendarza gregoriańskiego.
Proboszczem jest biskup rieutowski Elizeusz.
Historia.
Po II wojnie światowej w kaplicy dolnej soboru św. Aleksandra Newskiego w Paryżu odbywały się okazjonalne nabożeństwa prawosławne w języku francuskim. Jednym z ich inicjatorów był teolog Paul Evdokimov, Rosjanin z pochodzenia i rzecznik prowadzenia pracy duszpasterskiej w języku francuskim oraz dialogu ekumenicznego. Koncepcję powstania całkowicie francuskojęzycznej parafii popierał arcybiskup egzarcha Jerzy (Tarassow), zwierzchnik Egzarchatu od 1960. Nawiązywał on do działań misyjnych prowadzonych wśród Francuzów przez parafie Ikony Matki Bożej „Wszystkich Strapionych Radość” i św. Genowefy i Trzech Świętych Hierarchów w Paryżu. W 1964 arcybiskup Jerzy uczynił ks. Piotra Struwe pierwszym kierownikiem wspólnoty całkowicie francuskojęzycznej.
Po śmierci ks. Struwego w wypadku drogowym jego następcą został ks. Boris Bobrinski, wykładowca teologii dogmatycznej w Instytucie św. Sergiusza w Paryżu. W czasie pełnienia przez niego obowiązków 15 lutego 1973 wspólnota Trójcy Świętej została podniesiona do rangi niezależnej parafii. W tym okresie większość parafian stanowiły osoby o pochodzeniu rosyjskim, które straciły jednak kontakt z tym językiem i posługiwały się j. francuskim jak ojczystym. Z czasem wzrastała liczba konwertytów francuskich oraz emigrantów z innych krajów: Libanu, Grecji, Rumunii, Syrii i Etiopii.
Statystyki liczby wiernych parafii na przestrzeni ostatnich 27 lat wahały się między 70 osobami w 1993 a 103 w 1998. W 2007 parafia liczyła 98 osób.

</doc>
<doc id="1853154" url="https://pl.wikipedia.org/wiki?curid=1853154" title="Osvaldo Negri">
Osvaldo Negri

Osvaldo Jorge Negri – piłkarz argentyński, bramkarz.
Negri w 1956 roku został bramkarzem klubu Racing Club de Avellaneda, z którym w 1958 roku zdobył swój pierwszy tytuł mistrza Argentyny.
Jako piłkarz klubu Racing wziął udział w turnieju Copa América 1959, gdzie Argentyna zdobyła mistrzostwo Ameryki Południowej. Negri zagrał we wszystkich sześciu meczach – z Chile (stracił bramkę), Boliwią, Peru (stracił bramkę), Paragwajem (stracił bramkę), Urugwajem (stracił bramkę) i Brazylią (stracił bramkę).
Następnie wziął udział w ekwadorskim turnieju Copa América 1959, gdzie Argentyna została wicemistrzem Ameryki Południowej. Negri zagrał w trzech meczach – z Ekwadorem (stracił bramkę), Urugwajem (stracił 5 bramek) i Brazylią (stracił bramkę).
W 1959 roku razem z Racingiem Negri zdobył wicemistrzostwo Argentyny. W 1961 roku, nadal jako gracz Racingu, po raz drugi w swej karierze zdobył mistrzostwo Argentyny. Zdobyte mistrzostwo pozwoliło na start w turnieju Copa Libertadores 1962, gdzie Racing odpadł już w fazie grupowej.
W Racingu Negri grał do 1963 roku. Łącznie w lidze argentyńskiej rozegrał 143 mecze.

</doc>
<doc id="1853155" url="https://pl.wikipedia.org/wiki?curid=1853155" title="Marceli Szarota">
Marceli Szarota

Marceli Szarota (ur. 26 kwietnia 1876 w Warszawie, zm. 23 grudnia 1951 w Otwocku) – polski dziennikarz i dyplomata, delegat rządu RP przy Komisji Międzysojuszniczej w Kłajpedzie (1919–1921), redaktor naczelny „Gazety Lwowskiej” (1927–1935).
Życiorys.
W 1900 przystąpił do PPS, za działalność socjalistyczną był więziony (1900–1901). W latach 1901–1907 przebywał we Francji i Szwajcarii, był członkiem paryskiego oddziału PPS. W 1908 uzyskał doktorat z filozofii na Uniwersytecie w Berlinie. Po powrocie do Polski pracował jako dziennikarz. W 1914 zaciągnął się do Legionów Polskich, podczas I wojny światowej reprezentował obóz niepodległościowy jako wysłannik w Skandynawii, następnie po 1918 był wysłannikiem MSZ w Chorwacji i Słowenii oraz radcą i chargé d’affaires w Wiedniu (1919–1921). Sprawował funkcję delegata rządu RP przy Komisji Międzysojuszniczej w Kłajpedzie (1921–1923) oraz zastępcy chargé d’affaires w Charkowie (1923–1924) – "de facto" posła przy rządzie Ukraińskiej SRR. W 1924 został zwolniony z pracy w MSZ i poświęcił się dziennikarstwu. Stał na czele redakcji „Gazety Lwowskiej” (1927–1935). W II połowie lat 30. pracował w Polskim Związku Zachodnim.
Był wolnomularzem, należał do paryskiej loży „Agni”.
Zmarł w Otwocku. Pochowany na miejscowym cmentarzu parafialnym (sektor VII-7-377).
Dwukrotnie żonaty. Pierwszą żoną była Irena z Jankowskich h. Jastrzębiec. Od 1903 drugą żoną była pisarka Eleonora Kalkowska, z którą mieli córkę Elidę Marię, germanistkę i syna Ralfa (1906–1994), ekonomistę. Ich wnukiem jest historyk Tomasz Szarota.
Patrz także: Rodzina Szarotów

</doc>
<doc id="1853161" url="https://pl.wikipedia.org/wiki?curid=1853161" title="Herb gminy Bełk">
Herb gminy Bełk



</doc>
<doc id="1853162" url="https://pl.wikipedia.org/wiki?curid=1853162" title="Jorge Negri">
Jorge Negri



</doc>
<doc id="1853164" url="https://pl.wikipedia.org/wiki?curid=1853164" title="Left-arm orthodox spin">
Left-arm orthodox spin

Left-arm orthodox spin to rodzaj techniki bowlingu w krykiecie. Jest wykonywany wyłącznie przez leworęcznych bowlerów używających palców do podkręcenia piłki (w przeciwieństwie do bowlerów podkręcających piłkę ruchem nadgarstka) tak, aby skręcała z prawej do lewej strony pitchu. Leworęczni spinnerzy zazwyczaj rzucają piłkę w powietrze tak, aby dla praworęcznego batsmana (odbijającego) tak, aby ta "odchodziła" w jego prawą stronę, czyli na jego off side. Piłka rzucana przez bowlerów używającej tej techniki leci stosunkowo powoli. Technika ta jest jednak uważana za ofensywną.
Left-arm orthodox spin jest ogólną techniką rzutu. Bowlerzy ją stosujący używają jej konkretnych odmian. Najważniejsze z nich to są topspinner (który skręca nieco mniej, ale odbija się wyżej lub niżej od standardowej piłki), arm ball (który w ogóle nie skręca, tylko kieruje się w stronę batsmana zgodnie z kierunkiem nadanym przez bowlera, tym samym myląc odbijającego, który spodziewa się podkręconej piłki) oraz wersja doosry dla leworęcznego ortodoksyjnego spinnera (która odbija się w przeciwnym kierunku niż ta rzucana przez praworęcznego). Istnieje możliwość rzucenia piłki zgodnie z ogólnym założeniem techniki bez żadnych modyfikacji i wtedy nazwa techniki służy również jako rodzaj konkretnego rzutu.
Za jednego najlepszych przedstawicieli leworęcznego ortodoksyjnego spinningu uważany jest Nowozelandczyk Daniel Vettori.

</doc>
<doc id="1853166" url="https://pl.wikipedia.org/wiki?curid=1853166" title="Skrobanie">
Skrobanie

Skrobanie - rodzaj obróbki ślusarskiej polegający na ręcznym skrawaniu z powierzchni wstępnie obrobionego przedmiotu cienkich i drobnych wiórków za pomocą skrobaków. Grubość warstwy skrawanej jednorazowo wynosi około 0,01 mm.
Skrobanie ma na celu usunięcie śladów poprzedniej obróbki np. frezowania oraz otrzymanie powierzchni o odpowiedniej chropowatości i licznych płytkich wgłębieniach, które zapobiegają zbyt silnemu przyleganiu powierzchni do siebie oraz ułatwiają smarowanie. Jest stosowane szczególnie w przypadku, gdy obrabiane powierzchnie mają dokładnie do siebie pasować lub przesuwać się po sobie. Skrobaniu podaje się prowadnice obrabiarek skrawających, wodziki maszyn parowych, panewki łożysk, płyty traserskie, liniały, kątowniki itp. Kontrolę postępu dopasowania realizuje się za pomocą tzw. tuszowania. W tym celu pokrywa się jedną ze współpracujących powierzchni cienką warstwą specjalnej farby i obserwuje się ślady odciśnięte na drugiej powierzchni. W przypadku niedostatecznego przylegania, skrobie się wystające miejsca pokryte farbą zaczynając od miejsc, w których farba została starta w wyniku kontaktu dwu powierzchni. Operacje te powtarza się aż do osiągnięcia wymaganego stopnia przylegania. Dokładność obróbki mierzy się ilością i równomiernością rozkładu plamek. Najdokładniejsze powierzchnie mają od 20 do 25 plamek na kwadracie o boku 25 mm. 
W celu nadania powierzchni skrobanej estetycznego wyglądu można ręcznie lub mechanicznie wykonać drobne ryski tworzące regularny wzór np. szachownicę. Jest to tzw. kostkowanie (mazerowanie). 

</doc>
<doc id="1853167" url="https://pl.wikipedia.org/wiki?curid=1853167" title="Herb gminy Łaziska Średnie">
Herb gminy Łaziska Średnie



</doc>
<doc id="1853168" url="https://pl.wikipedia.org/wiki?curid=1853168" title="Osvaldo Jorge Negri">
Osvaldo Jorge Negri



</doc>
<doc id="1853169" url="https://pl.wikipedia.org/wiki?curid=1853169" title="Jorge Osvaldo Negri">
Jorge Osvaldo Negri



</doc>
<doc id="1853170" url="https://pl.wikipedia.org/wiki?curid=1853170" title="West of England Main Line">
West of England Main Line

West of England Main Line – linia kolejowa z London Waterloo do stacji Exeter St Davids w hrabstwie Devon. Do stacji Basingstoke jest tożsama z linią South Western Main Line. Jej kontynuacją są linie Exeter - Plymouth i Cornish Main Line. Przebiega przez hrabstwa Berkshire, Hampshire, Wiltshire, Dorset Somerset i Devon. Linia otwierana była etapami od 1854 do 1860 r. Na linii kursują pociągi pośpieszne. Głównym operatorem linii jest South West Trains. Między Londynem a Exeterem linią West of England istnieje 14 połączeń dziennie.

</doc>
<doc id="1853173" url="https://pl.wikipedia.org/wiki?curid=1853173" title="Inger Aufles">
Inger Aufles

Inger Reidun Aufles z d. Døving (ur. 29 maja 1941 w Valldal) – norweska biegaczka narciarska, trzykrotna medalistka olimpijska i srebrna medalista mistrzostw świata.
Kariera.
Igrzyska olimpijskie w Grenoble w 1968 r. były jej olimpijskim debiutem. Zdobyła tam brązowy medal w biegu na 10 km stylem klasycznym, ulegając jedynie zwyciężczyni Toini Gustafsson ze Szwecji oraz drugiej na mecie Berit Mørdre-Lammedal z Norwegii. Ponadto wspólnie z Berit Mørdre-Lammedal i Babben Enger Damon triumfowała w sztafecie 3x5 km. Zajęła także 7. miejsce w biegu na 5 km stylem klasycznym. Cztery lata później, podczas igrzysk olimpijskich w Sapporo Norweżki z Aufles w składzie zajęły trzecie miejsce w sztafecie. Na tych samych igrzyskach zajmowała 12. miejsce w biegach na 5 i 10 km.
W 1966 r. wystartowała na mistrzostwach świata w Oslo. Wraz z Berit Mørdre-Lammedal i Ingrid Wigernæs zdobyła srebrny medal w sztafecie 3x5 km. Cztery lata później, na mistrzostwach świata w Wysokich Tatrach wraz z koleżankami z reprezentacji zajęła czwarte miejsce w sztafecie.

</doc>
<doc id="1853174" url="https://pl.wikipedia.org/wiki?curid=1853174" title="Pinhoe (stacja kolejowa)">
Pinhoe (stacja kolejowa)

Pinhoe – stacja kolejowa we wschodniej części Exeteru, w hrabstwie Devon na linii kolejowej West of England Main Line. Stacja niewyposażona w sieć trakcyjną.
Ruch pasażerski.
Stacja obsługuje 46 198 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Londynem, Salisbury i Exeterem. Pociągi odjeżdżają ze stacji co pół godziny.
Obsługa pasażerów.
Automaty biletowe, przystanek autobusowy.

</doc>
<doc id="1853177" url="https://pl.wikipedia.org/wiki?curid=1853177" title="Whimple (stacja kolejowa)">
Whimple (stacja kolejowa)

Whimple – stacja kolejowa we wsi Whimple w hrabstwie Devon na linii kolejowej West of England Main Line. Stacja niewyposażona w sieć trakcyjną.
Ruch pasażerski.
Stacja obsługuje ok. 53 697 pasażerów rocznie (dane za rok 2007). Posiada bezpośrednie połączenia z Londynem, Salisbury i Exeterem. Pociągi odjeżdżają ze stacji co godzinę w każdą stronę. 
Obsługa pasażerów.
Automaty biletowe, przystanek autobusowy.

</doc>
<doc id="1853178" url="https://pl.wikipedia.org/wiki?curid=1853178" title="Feniton (stacja kolejowa)">
Feniton (stacja kolejowa)

Feniton – stacja kolejowa we wsi Feniton w hrabstwie Devon na linii kolejowej West of England Main Line. Zamknięta w 1967 r., otwarta ponownie w 1971. W przeszłości była stacją węzłową z odgałęzieniem do Exmouth i Budleigh Salterton. Stacja niewyposażona w sieć trakcyjną.
Ruch pasażerski.
Stacja obsługuje ok. 61 653 pasażerów rocznie (dane za rok 2007). Posiada bezpośrednie połączenia z Londynem, Salisbury i Exeterem. Pociągi odjeżdżają ze stacji co godzinę w każdą stronę. 
Obsługa pasażerów.
Automaty biletowe, przystanek autobusowy.

</doc>
<doc id="1853179" url="https://pl.wikipedia.org/wiki?curid=1853179" title="Berit Mørdre Lammedal">
Berit Mørdre Lammedal

Berit Mørdre Lammedal (ur. 16 kwietnia 1940 w Nes, zm. 23 sierpnia 2016) – norweska biegaczka narciarska, trzykrotna medalistka olimpijska i srebrna medalista mistrzostw świata.
Kariera.
Igrzyska olimpijskie w Grenoble w 1968 r. były jej olimpijskim debiutem. Zdobyła tam srebrny medal w biegu na 10 km stylem klasycznym, ulegając jedynie Szwedce Toini Gustafsson. Ponadto wspólnie z Inger Aufles i Babben Enger Damon triumfowała w sztafecie 3x5 km. Cztery lata później, na igrzyskach olimpijskich w Sapporo Norweżki w składzie Inger Aufles, Berit Mørdre Lammedal i Aslaug Dahl zajęły trzecie miejsce w sztafecie. Jej najlepszym wynikiem indywidualnym na tych igrzyskach było 7. miejsce w biegu na 5 km stylem klasycznym.
W 1966 r. wystartowała na mistrzostwach świata w Oslo. Wraz z Inger Aufles i Ingrid Wigernæs zdobyła srebrny medal w sztafecie 3x5 km. Cztery lata później, podczas mistrzostw świata w Wysokich Tatrach Norweżki z Mørdre Lammedal w składzie zajęły czwarte miejsce w sztafecie. Na mistrzostwach świata w Falun w 1974 r. w debiutującej na mistrzostwach sztafecie 4x5 km wraz z koleżankami zajęła 6. miejsce. Na tych samych mistrzostwach zajęła także 6. miejsce w biegu na 10 km stylem klasycznym.
W 1971 roku została uhonorowana medalem Holmenkollen wraz z dwojgiem biegaczy narciarskich Marjattą Kajosmaa z Finlandii i Reidarem Hjermstadem z Norwegii.

</doc>
<doc id="1853180" url="https://pl.wikipedia.org/wiki?curid=1853180" title="Berit Mordre Lammedal">
Berit Mordre Lammedal



</doc>
<doc id="1853181" url="https://pl.wikipedia.org/wiki?curid=1853181" title="Honiton (stacja kolejowa)">
Honiton (stacja kolejowa)

Honiton – stacja kolejowa w mieście Honiton w hrabstwie Devon na linii kolejowej West of England Main Line. Stacja bez sieci trakcyjnej. Budynek stacji powstał w latach siedemdziesiątych XX w.
Ruch pasażerski.
Stacja obsługuje ok. 284 000 pasażerów rocznie (dane za rok 2007). Posiada bezpośrednie połączenia z Londynem, Salisbury i Exeterem. Pociągi odjeżdżają ze stacji co godzinę w każdą stronę. 
Obsługa pasażerów.
Automaty biletowe, przystanek autobusowy, postój taksówek, bar.

</doc>
<doc id="1853182" url="https://pl.wikipedia.org/wiki?curid=1853182" title="Berit Mørdre">
Berit Mørdre



</doc>
<doc id="1853183" url="https://pl.wikipedia.org/wiki?curid=1853183" title="Berit Mørdre-Lammedal">
Berit Mørdre-Lammedal



</doc>
<doc id="1853184" url="https://pl.wikipedia.org/wiki?curid=1853184" title="Axminster (stacja kolejowa)">
Axminster (stacja kolejowa)

Axminster – stacja kolejowa w mieście Axminster w hrabstwie Devon na linii kolejowej West of England Main Line. Stacja bez sieci trakcyjnej. W przeszłości była stacją węzłową z odgałęzieniem do Lyme Regis.
Ruch pasażerski.
Stacja obsługuje 141 960 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Londynem, Salisbury i Exeterem. Pociągi odjeżdżają ze stacji co godzinę w każdą stronę.
Obsługa pasażerów.
Automaty biletowe, przystanek autobusowy, postój taksówek, bar.

</doc>
<doc id="1853185" url="https://pl.wikipedia.org/wiki?curid=1853185" title="Minami-Uonuma">
Minami-Uonuma

 – miasto w Japonii w prefekturze Niigata, na wyspie Honsiu ("Honshū"), nad rzeką Uono (66,7 km), dopływem najdłuższej rzeki kraju Shinano (367 km).
Położenie.
Miasto położone jest w dolinie górzystego regionu prefektury Niigata, który należy do „krainy śniegu”, długiego pasa niezwykle obfitych opadów śniegu, przebiegającego wzdłuż wybrzeży Morza Japońskiego. Pozwoliło to na zorganizowanie kilku ośrodków narciarskich. 
Miasto graniczy z: Tōkamachi, Uonuma.
Transport.
Kolejowy.
W mieście zatrzymuje się pociąg ekspresowy linii Jōetsu Shinkansen na stacji kolejowej Urasa.

</doc>
<doc id="1853188" url="https://pl.wikipedia.org/wiki?curid=1853188" title="Tiverton Parkway">
Tiverton Parkway

Tiverton Parkway – stacja kolejowa w mieście Tiverton w hrabstwie Devon na linii kolejowej Bristol - Exeter. Stacja niewyposażona w sieć trakcyjną. Powstała po zamknięciu pobliskiej stacji Tiverton Junction. Obsługuje zarówno pociągi osobowe jak i pośpieszne HST.
Ruch pasażerski.
Stacja obsługuje 119 164 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Londynem, Bristolem, Taunton, Plymouth i Exeterem. Pociągi odjeżdżają ze stacji co godzinę w każdą stronę. 
Obsługa pasażerów.
Jest stacją typu park and ride dla miejscowości Tiverton, Cullompton i Wellington; parking obejmuje 175 miejsc dla samochodów i 40 dla rowerów.
Automaty biletowe, kasy biletowe, przystanek autobusowy z połączeniami do Cullompton i Tiverton, postój taksówek, bar. Stacja jest skomunikowana z krajowym szlakiem rowerowym nr 3.

</doc>
<doc id="1853195" url="https://pl.wikipedia.org/wiki?curid=1853195" title="Herb Sułkowic">
Herb Sułkowic

Herb Sułkowic – jeden z symboli miasta Sułkowice i gminy Sułkowice w postaci herbu.
Wygląd i symbolika.
Herb przedstawia na czerwonej tarczy herbowej srebrnego orła ze złotymi nogami, dziobem, językiem i przepaską sierpową na skrzydłach, w złotej koronie na głowie, pod nim srebrną odwróconą podkowę, po bokach złote gałązki cisu. 
Herb nawiązuje do faktu iż niegdyś Sułkowice były wsią królewską. Także czerwień w barwie tarczy nawiązuje do barwy królewskiej. Podkowa jest zarówno symbolem szczęścia, jak i nawiązaniem do tradycji kowalstwa w Sułkowicach. Gałązki cisu nawiązują do miejscowej przyrody, z niegdyś licznych tu cisów ocalały jeszcze Cisy Raciborskiego w Harbutowicach. 
Historia.
Najstarszy znany wzór, z odcisku pieczęci z 1843, jest niewyraźny, prawdopodobnie przedstawia jeźdźca na koniu. Kolejne przedstawienie to godło gminne z 1866, przedstawiające cztery skrzyżowane włócznie z proporcami oraz gwiazdę sześcioramienną, być może symbolizujące cztery niwy na które, obok niwy należącej do plebana, dzieliła się wieś. Herbu tego używano do II wojny światowej. 
Kolejny herb, już miejski, ustanowiono w 1969. Przedstawiał w czerwonej tarczy srebrnego orła, bez korony, nad połową koła zębatego oraz skrzyżowane narzędzia: młotek i szczypce. Jego autorem jest Ryszard Judasz. 
W grudniu 1992 rada miasta i gminy zastąpiła herb z 1969 innym wzorem. Przedstawiał w błękitnej tarczy stylizowaną choinkę z młotkiem zamiast pnia, spoczywającej na kowadle, znajdującym się między ramionami podkowy. Wzór ten zakwestionowała Komisja Heraldyczna MSWiA, jako niezgodny z zasadami heraldyki: nie przestrzega zasady alternacji barw (metal kładzie się na barwę i odwrotnie, nie należy kłaść barwy na barwę ani metalu na metal) oraz zawierał zbyt wiele elementów. Powrócono więc do poprzedniej wersji herbu z 1969 roku, który obowiązuje nadal.
26 października 2006 uchwalono nowy herb, którego autorami byli Włodzimierz Chorązki (UJ Kraków) i Tomasz Rokicki (PK Kraków). Przedstawienie orła oparto na wzorze umieszczonym na sarkofagu króla Władysława Jagiełły.

</doc>
<doc id="1853196" url="https://pl.wikipedia.org/wiki?curid=1853196" title="Linia kolejowa Bristol – Exeter">
Linia kolejowa Bristol – Exeter

Linia Bristol – Exeter () – część linii Londyn–Penzance, główna gałąź Great Western Main Line. Rozpoczyna się na węzłowej stacji Bristol Temple Meads a kończy na stacji Exeter St Davids, gdzie biegnie dalej jako linia kolejowa Exeter - Plymouth a następnie Cornish Main Line. Przebiega przez hrabstwa Somerset i Devon. Linia nie jest zelektryfikowana, rozstaw torów na całej długości wynosi 1435 mm.
Historia.
Linia została wybudowana przez spółkę "Bristol and Exeter Railway", głównym inżynierem był Isambard Kingdom Brunel. Odcinek z Bristolu do Bridgwater został otwarty 14 czerwca 1841, odcinek do Taunton - w 1842. Początkowo ruch odbywał się trakcją szerokotorową 2 140 mm, następnie istniały dwa rodzaje torów aż do roku 1892. W czasie reform kolei brytyjskiej, tzw. Beeching Axe na linii zlikwidowano dwadzieścia stacji oraz boczną linię z Burnham-on-Sea "Somerset &amp; Dorset Joint Railway" do Bath i Bournemouth i dwie linie boczne ze stacji w Yatton "Cheddar Valley Railway" i "Clevedon Branch Line" .
Przebieg.
Po opuszczeniu Bristolu linia przebiega przez jego południowo-zachodnie przedmieścia, przecinając rzekę Avon, niedaleko Clifton Suspension Bridge. Następnie trasa prowadzi zachodnim brzegiem Quantock Hills. W Worle linia rozgałęzia się na obwodnicę i jednotorową linię obsługującą Weston-super-Mare. Po lewej stronie charakterystyczne wzgórze Brent Knoll. Następnie linia wkracza na równinę Somerset Levels i przecina centrum administracyjne dystryktu Sedgemoor - Bridgwater. Od stacji Highbridge i Burnham linia odbija na południe, tracąc kontakt z Kanałem Bristolskim i zatoką Bridgwater Bay. Do Taunton biegnie wzdłuż południowej granicy Quantock Hills. W Taunton zbiega się z inną odnogą linii. Następnie trasa prowadzi zachodnim brzegiem Blackdown Hills do samego Exeteru równolegle do autostrady M5.
Przewozy pasażerskie.
Linia obsługiwana jest przez spółki First Great Western i CrossCountry, do 2007 r. przez Virgin Trains. Obsługuje 16 pociągów osobowych dziennie oraz cogodzinne kursy pociągów pośpiesznych. Pociągi pośpieszne nie zatrzymują się między Taunton a Bristolem.

</doc>
<doc id="1853197" url="https://pl.wikipedia.org/wiki?curid=1853197" title="Blank Generation">
Blank Generation

Blank Generation – debiutancki album zespołu Richard Hell and the Voidoids, wydany w 1977 roku przez wytwórnię Sire Records.

</doc>
<doc id="1853199" url="https://pl.wikipedia.org/wiki?curid=1853199" title="Destiny Street">
Destiny Street

Destiny Street – drugi album zespołu Richard Hell and the Voidoids, wydany w 1982 roku przez wytwórnię Red Star Records.

</doc>
<doc id="1853229" url="https://pl.wikipedia.org/wiki?curid=1853229" title="Minamiuonuma">
Minamiuonuma



</doc>
<doc id="1853230" url="https://pl.wikipedia.org/wiki?curid=1853230" title="That's All I Know (Right Now)">
That's All I Know (Right Now)

That's All I Know (Right Now) – split zespołów: The Neon Boys i Richard Hell and the Voidoids wydany w 1980 przez wytwórnię Shake Records. Nagrań dokonano w latach 1973–1978 w nowojorskich "Big Apple Studios" oraz "Chelsea Sound Studios". Do reedycji CD z 1991 dodano jeden utwór The Neon Boys.
Lista utworów.
wersja LP 1980.
Richard Hell and the Voidoids: 
wersja CD 1991.
Richard Hell and the Voidoids: 

</doc>
<doc id="1853232" url="https://pl.wikipedia.org/wiki?curid=1853232" title="Benjamin Wajsblech">
Benjamin Wajsblech



</doc>
<doc id="1853233" url="https://pl.wikipedia.org/wiki?curid=1853233" title="Dmytrów">
Dmytrów

Dmytrów (ukr. Дмитрів) – wieś na Ukrainie. Należy do rejonu radziechowskiego w obwodzie lwowskim i liczy 1476 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Chołojów w tymże powiecie i województwie. Po wojnie w wyniku zmiany granic wieś została włączona do Ukraińskiej SRR.
W Dmytrowie 17 sierpnia 1896 urodził się Józef Wittlin - polski poeta, prozaik i tłumacz.

</doc>
<doc id="1853235" url="https://pl.wikipedia.org/wiki?curid=1853235" title="Niestanice">
Niestanice

Niestanice (ukr. "Нестаничі") – wieś na Ukrainie. Należy do rejonu radziechowskiego w obwodzie lwowskim i liczy 556 mieszkańców.
W dniu 26 grudnia 1770 roku w niestanickiej cerkwi unickiej odbył się ślub Stanisława Szczęsnego Potockiego z Gertrudą Komorowską.
W 1920 o wieś toczyły się walki polskiego 14 pułku ułanów mjr. Jerzego Bardzińskiego z oddziałami sowieckiej 45 Dywizji Strzelców Iony Jakira.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Chołojów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853236" url="https://pl.wikipedia.org/wiki?curid=1853236" title="Blank Generation (singel)">
Blank Generation (singel)

Blank Generation – pierwszy singel zespołu Richard Hell and the Voidoids wydany w 1977 przez firmę Sire Records.

</doc>
<doc id="1853237" url="https://pl.wikipedia.org/wiki?curid=1853237" title="Pawłów (obwód lwowski)">
Pawłów (obwód lwowski)

Pawłów (ukr. Павлів) – wieś należy do rejonu radziechowskiego w obwodzie lwowskim Ukrainy. Liczy 3828 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Chołojów w tymże powiecie i województwie. Po wojnie wieś została odłączona od Polski i włączona do Ukraińskiej SRR.
Na miejscowym cmentarzu znajduje się grób poety okresu romantyzmu Kornela Ujejskiego, natomiast dom poety został spalony w 1944 przez ukraińskich żołnierzy dywizji SS-Galizien.

</doc>
<doc id="1853238" url="https://pl.wikipedia.org/wiki?curid=1853238" title="Gerard z Clairvaux">
Gerard z Clairvaux

Gerard z Clairvaux (ur. ?, zm. 13 października 1138 w Clairvaux) – błogosławiony, cysters.
W młodości chciał zostać rycerzem, ale pod wpływem swego brata, św. Bernarda dołączył do zakonników z opactwa Cîteaux. Na zmianę obranej drogi życiowej Gerarda zdaniem bollandystów miała wpłynąć przepowiedziana przez Bernarda z Clairvaux rana od włóczni, którą odniósł we wskazanym czasie, podczas oblężenia zamku w Grancey. Wiadomo, że w 1115 roku był jednym z tych, którzy zakładali opactwo Clairvaux, a w kolejnych latach pełnił obowiązki szafarza i pracował fizycznie zajmując się warzywnikiem, ogrodem, a także jako kowal i murarz. Na polecenie brata uczestniczył też w jego podróżach. Zachorował w czasie powrotu z Rzymu, gdzie towarzyszył Bernardowi wezwanemu przez papieża Innocentego II. Choroba, na którą zapadł w Viterbo dzięki modlitwie brata miała ustąpić, ale po powrocie do Clairvaux jej nawrót stał się przyczyną jego śmierci. Zmarł śpiewając psalm 148 co było inspiracją do napisania przez św. Bernarda mowy uważanej za jedną z najpiękniejszych fragmentów Doktora Miodopłynnego.
Kult czczonego przez cystersów błogosławionego Gerarda zaaprobowano w 1702 roku.
"Martyrologium Romanum" upamiętnia go 13 czerwca.

</doc>
<doc id="1853241" url="https://pl.wikipedia.org/wiki?curid=1853241" title="Mierów">
Mierów

Mierów – dawna wieś na Ukrainie na obszarze dzisiejszego rejonu radziechowskiego w obwodzie lwowskim. Leżała między Chołojowem (Wuzłowem) a Dmytrowem.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Chołojów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853242" url="https://pl.wikipedia.org/wiki?curid=1853242" title="Batyjów">
Batyjów

Batyjów (ukr. Батиїв) – wieś na Ukrainie. Należy do rejonu radziechowskiego w obwodzie lwowskim i liczy 316 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Laszków w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853244" url="https://pl.wikipedia.org/wiki?curid=1853244" title="Chmielno (Ukraina)">
Chmielno (Ukraina)

Chmielno (ukr. Хмільно) – wieś na Ukrainie. Należy do rejonu czerwonogrodzkiego w obwodzie lwowskim i liczy 738 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Laszków w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853245" url="https://pl.wikipedia.org/wiki?curid=1853245" title="Hrycowola">
Hrycowola

Hrycowola () – wieś na Ukrainie. Należy do rejonu radziechowskiego w obwodzie lwowskim i liczy 554 mieszkańców.
Historia.
Wieś starostwa szczurowickiego, położona była w XVIII wieku w powiecie buskim.
Za II Rzeczypospolitej do 1934 wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Laszków w tymże powiecie i województwie.
Przed 1939 ziemianką z Hrycowoli i miejscową działaczką społeczną była Jadwiga hr. Rzyszczewska.
Po wojnie wieś weszła w struktury administracyjne Związku Radzieckiego.

</doc>
<doc id="1853246" url="https://pl.wikipedia.org/wiki?curid=1853246" title="Kustyn">
Kustyn

Kustyn () – wieś na Ukrainie. Należy do rejonu czerwonogrodzkiego w obwodzie lwowskim i liczy 515 mieszkańców.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Laszków w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853248" url="https://pl.wikipedia.org/wiki?curid=1853248" title="Podmanastyrek">
Podmanastyrek

Podmanastyrek (ukr. Підмонастирок) – wieś na Ukrainie na obszarze rejonu radziechowskiego w obwodzie lwowskim.
Historia.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Laszków w tymże powiecie i województwie. 
W 1937 w Podmanastyrku poświęcono kamień węgielny pod budowę Domu Ludowego.
Po wojnie wieś weszła w struktury administracyjne Związku Radzieckiego.

</doc>
<doc id="1853249" url="https://pl.wikipedia.org/wiki?curid=1853249" title="Rudenko (Ukraina)">
Rudenko (Ukraina)

Rudenko (ukr. Руденко) – wieś na Ukrainie. Należy do rejonu czerwonogrodzkiego w obwodzie lwowskim i liczy 406 mieszkańców.
Za II Rzeczypospolitej do 1934 roku były to dwie odrębne wsie – Rudenko Lackie i Rudenko Ruskie, stanowiące samodzielne gminy jednostkowe w powiecie radziechowskim w woj. tarnopolskim. W związku z reformą scaleniową zostały 1 sierpnia 1934 roku włączone do nowo utworzonej wiejskiej gminy zbiorowej Laszków w tymże powiecie i województwie. Po wojnie wsie weszły w struktury administracyjne Związku Radzieckiego.

</doc>
<doc id="1853250" url="https://pl.wikipedia.org/wiki?curid=1853250" title="Rudenko">
Rudenko



</doc>
<doc id="1853251" url="https://pl.wikipedia.org/wiki?curid=1853251" title="The Kid with the Replaceable Head">
The Kid with the Replaceable Head

The Kid With the Replaceable Head – drugi singel zespołu Richard Hell and the Voidoids wydany w Wielkiej Brytanii w 1979 przez firmę Radar Records.

</doc>
<doc id="1853253" url="https://pl.wikipedia.org/wiki?curid=1853253" title="Antyrost">
Antyrost



</doc>
<doc id="1853255" url="https://pl.wikipedia.org/wiki?curid=1853255" title="Rudenko Lackie">
Rudenko Lackie



</doc>
<doc id="1853256" url="https://pl.wikipedia.org/wiki?curid=1853256" title="Rudenko Ruskie">
Rudenko Ruskie



</doc>
<doc id="1853257" url="https://pl.wikipedia.org/wiki?curid=1853257" title="Berezówka">
Berezówka

Miejscowości na Ukrainie.
Berezówka

</doc>
<doc id="1853259" url="https://pl.wikipedia.org/wiki?curid=1853259" title="Dzieło Poświęcenia Rodzin">
Dzieło Poświęcenia Rodzin

Dzieło Poświęcenia Rodzin – katolickie dzieło pobożne polegające na poświęceniu się rodziny Najświętszemu Sercu Pana Jezusa; działa pod patronatem Apostolstwa Modlitwy.
Apostolstwo Modlitwy, poprzez swoje pismo Posłaniec Serca Jezusowego (zał. w 1872) oraz Głosy Katolickie (od 1900) i Kalendarz Serca Jezusowego (od 1907) wspierało Dzieło Poświęcenia, do czego przyczyniła się także publikacja wielu modlitewników i książek ascetycznych. W ten sposób rozpoczęło swoją działalność Wydawnictwo Apostolstwa Modlitwy.
W roku 1917 w centrali Apostolstwa Modlitwy w Krakowie utworzono "Sekretariat Poświęcenia Rodzin". Dzięki staraniom biskupa Adama Stefana Sapiehy, papież Benedykt XV włączył w roku 1919 dzieło Poświęcenia Rodzin pod wyłączny zarząd Apostolstwa Modlitwy.

</doc>
<doc id="1853260" url="https://pl.wikipedia.org/wiki?curid=1853260" title="Opłucko">
Opłucko

Opłucko (ukr. Опліцько) – wieś na Ukrainie. Należy do rejonu radziechowskiego w obwodzie lwowskim i liczy 344 mieszkańców.
Wieś prawa wołoskiego, położona była w drugiej połowie XV wieku w województwie bełskim. Wieś starostwa szczurowickiego, położona była w XVIII wieku w powiecie buskim. Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Ohladów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853261" url="https://pl.wikipedia.org/wiki?curid=1853261" title="Niwice">
Niwice

Niwice (ukr. Нивиці) – wieś na Ukrainie. Należy do rejonu czerwonogrodzkiego w obwodzie lwowskim i liczy 995 mieszkańców.
Historia.
Wieś starostwa szczurowickiego, położona była w XVIII wieku w powiecie buskim. Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Ohladów w tymże powiecie i województwie. 
W styczniu 1944 oddział partyzantów radzieckich ze specgrupy pod dowództwem płka NKWD Dmitrija Miedwiediewa dokonał zbrodni na miejscowej ludności ukraińskiej, zamordowanych zostało 29 osób.
Po wojnie wieś ponownie weszła w struktury administracyjne Związku Radzieckiego.

</doc>
<doc id="1853263" url="https://pl.wikipedia.org/wiki?curid=1853263" title="Manastyrek Ohladowski">
Manastyrek Ohladowski

Manastyrek Ohladowski (ukr. Монастирок-Оглядівський) – wieś na Ukrainie. Należy do rejonu radziechowskiego w obwodzie lwowskim i liczy 418 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Ohladów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853264" url="https://pl.wikipedia.org/wiki?curid=1853264" title="Majdan Stary (rejon czerwonogrodzki)">
Majdan Stary (rejon czerwonogrodzki)

Majdan Stary (ukr. Старий Майдан) – wieś na Ukrainie. Należy do rejonu czerwonogrodzkiego w obwodzie lwowskim i liczy 51 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Ohladów w tymże powiecie i województwie. Po wojnie wieś weszła w granice Związku Radzieckiego.
Urodził się tu Jan Władysław Tomasz Jordan Rozwadowski herbu Trąby (ur. 23 listopada 1889, zm. 1940 w Kijowie) – pułkownik dyplomowany kawalerii Wojska Polskiego, teoretyk wojskowości, kawaler Orderu Virtuti Militari, ofiara zbrodni katyńskiej.

</doc>
<doc id="1853265" url="https://pl.wikipedia.org/wiki?curid=1853265" title="Aleksander Wirpsza">
Aleksander Wirpsza



</doc>
<doc id="1853266" url="https://pl.wikipedia.org/wiki?curid=1853266" title="Dzieło Poświęcenia Rodzin Najświętszemu Sercu Pana Jezusa">
Dzieło Poświęcenia Rodzin Najświętszemu Sercu Pana Jezusa



</doc>
<doc id="1853268" url="https://pl.wikipedia.org/wiki?curid=1853268" title="Peratyn">
Peratyn

Peratyn (ukr. Пиратин) – wieś na Ukrainie. Należy do rejonu radziechowskiego w obwodzie lwowskim i liczy 730 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Radziechów w tymże powiecie i województwie. Po wojnie wieś weszła w struktury administracyjne Związku Radzieckiego.
Antonin był częścią wsi.

</doc>
<doc id="1853269" url="https://pl.wikipedia.org/wiki?curid=1853269" title="Os Lusíadas">
Os Lusíadas



</doc>
<doc id="1853270" url="https://pl.wikipedia.org/wiki?curid=1853270" title="Środopolce">
Środopolce

Środopolce (ukr. Середпільці) – wieś na Ukrainie. Należy do rejonu radziechowskiego w obwodzie lwowskim i liczy 513 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Radziechów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853271" url="https://pl.wikipedia.org/wiki?curid=1853271" title="Mukanie">
Mukanie

Mukanie (ukr. "Мукані") – wieś na Ukrainie. Należy do rejonu radziechowskiego w obwodzie lwowskim i liczy 200 mieszkańców.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Radziechów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853272" url="https://pl.wikipedia.org/wiki?curid=1853272" title="Deiranizacja">
Deiranizacja



</doc>
<doc id="1853273" url="https://pl.wikipedia.org/wiki?curid=1853273" title="Niemiłów">
Niemiłów

Niemiłów (ukr. Немилів) – wieś na Ukrainie. Należy do rejonu radziechowskiego w obwodzie lwowskim i liczy 648 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Radziechów w tymże powiecie i województwie. Po wojnie wieś weszła w struktury administracyjne Związku Radzieckiego.
W Niemiłowie urodził się w roku 1859 ukraiński językoznawca i działacz społeczny Stepan Smal-Stocki

</doc>
<doc id="1853275" url="https://pl.wikipedia.org/wiki?curid=1853275" title="Krzywe (rejon radziechowski)">
Krzywe (rejon radziechowski)

Krzywe (ukr. Криве) – wieś na Ukrainie. Należy do rejonu radziechowskiego w obwodzie lwowskim i liczy 745 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Radziechów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853276" url="https://pl.wikipedia.org/wiki?curid=1853276" title="Józefów (rejon radziechowski)">
Józefów (rejon radziechowski)

Józefów (ukr. Йосипівка, "Josypówka", "Józefówka") – wieś na Ukrainie. Należy do rejonu radziechowskiego w obwodzie lwowskim i liczy 242 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Radziechów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853277" url="https://pl.wikipedia.org/wiki?curid=1853277" title="Josypówka">
Josypówka



</doc>
<doc id="1853278" url="https://pl.wikipedia.org/wiki?curid=1853278" title="Hanunin">
Hanunin

Hanunin – dawna wieś na Ukrainie na obszarze dzisiejszego rejonu radziechowskiego w obwodzie lwowskim. Leżała na południowy zachód od Radziechowa.
Osada powstała w 1797 na gruntach Stanina w procesie kolonizacji józefińskiej.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Radziechów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853280" url="https://pl.wikipedia.org/wiki?curid=1853280" title="Hermanowicze">
Hermanowicze

Hermanowicze (biał. Германавічы, ros. Германовичи) – dawne miasteczko, obecnie wieś w rejonie szarkowszczyńskim obwodu witebskiego; położone nad rzeką Dzisną 18 km na północny wschód od Szarkowszczyzny, centrum administracyjne sielsowietu hermanowickiego – Германавіцкі сельсавет.
Siedziba parafii prawosławnej (pw. św. Mikołaja Cudotwórcy) i rzymskokatolickiej (pw. Przemienienia Pańskiego).
Miasto magnackie położone było w końcu XVIII wieku w województwie połockim.
Historia.
Przed 1500 r. wieś cząstkowa bojarów putnych. Następnie Hermanowicze należały do dóbr Sapiehów z centrum w Ikaźni. Wzmiankowane w 1563 r. pod nazwą Jermanawicze jako osada w województwie połockim Wielkiego Księstwa Litewskiego. Od 1565 r. w powiecie brasławskim województwa wileńskiego. W 1739 r. Józef Stanisław Sapieha sprzedał miasteczko Hermanowicze z folwarkiem Szabaławszczyzna Janowi Hylzenowi, przedstawicielowi inflanckiego rodu szlacheckiego. Od tego czasu Hermanowicze stały się centrum klucza hermanowickiego dóbr Hylzenów, obejmującego: Biały Dwór (Белы Двор), Mariampol, Przemiana, Pużany, Porzecz, (Рэчкі), Józefów (Юзафоў, Józefowo).
Od 1782 r., kiedy Józef Hylzen (wojewoda mścisławski) sprzedał Hermanowicze Ignacemu Szyrynowi, miejscowość stała się własnością rodu Szyrynów, który przetrwał tu do 1939 r.
Ignacy Szyryn ufundował w Hermanowiczach kościół rzymskokatolicki, a jego trzeci syn Justyn kaplicę. Od tego czasu rzymskokatoliccy mieszkańcy Hermanowicz i sąsiednich osad wyróżniali się wśród rzeszy unickich (a później prawosławnych) wiernych tych terenów.
Po drugim rozbiorze Polski w 1793 r. Hermanowicze znalazły się w granicach Imperium Rosyjskiego w powiecie dziśnieńskim. Po reformie uwłaszczeniowej w 1861 r. – centrum włości powiatu dziśnieńskiego. Jednak folwark Szyrynów obejmował jeszcze ponad 10 tysięcy dziesięcin ziemi. Pod koniec XIX wieku było tu 300 mieszkańców, gorzelnia, młyn, sklep, karczma. Ludność żydowska liczyła około 100 osób.
Po pokoju ryskim w 1921 r. w granicach II Rzeczypospolitej jako centrum gminy w powiecie dziśnieńskim województwa nowogródzkiego, a potem wileńskiego. W 1927 r. Skarb Państwa nabył za ponad 35 tysięcy złotych hermanowicki pałac Szyrynów na potrzeby szkoły. 
W latach międzywojennych obecne Hermanowicze składały się z czterech osobnych miejscowości. Były to Hermanowicze (miasteczko), Hermanowicze (kolonia) , Hermanowicze (folwark) i Stare Hermanowicze .
Po agresji ZSRR na Polskę w 1939 r. włączone do składu BSRR – od 12 października 1940 r. centrum sielsowietu. W czasie wojny niemiecko-radzieckiej w latach 1941–1944 pod okupacją niemiecką: Komisariat Rzeszy Wschód.
Po II wojnie światowej Hermanowicze znalazły się ponownie w granicach radzieckiej Białorusi. W 1970 roku we wsi było 649 mieszkańców i 209 gospodarstw domowych, centrum Rolnicza Spółdzielni „Hermanowicze”, gimnazjum, przedszkole, biblioteka, centrum kultury, szpital, poczta, 7 sklepów. W miejscowości działa szkolne muzeum historii lokalnej, Literacko-Artystyczne Muzeum im. Michała Rajczonka oraz Hermanowickie Muzeum Sztuki i Etnografii im. Józefa Drozdowicza (Jaziep Drazdowicz – biał.: Язэп Драздовіч).
Demografia.
Według Powszechnego Spisu Ludności z 1921 roku zamieszkiwało:
Parafia Kościoła rzymskokatolickiego.
Hermanowicze są siedzibą rzymskokatolickiej parafii Przemienienia Pańskiego, należącej do dekanatu szarkowszczyńskiego diecezji witebskiej.

</doc>
<doc id="1853281" url="https://pl.wikipedia.org/wiki?curid=1853281" title="Baryłów">
Baryłów

Baryłów (ukr. Барилів) – wieś na Ukrainie. Należy do rejonu radziechowskiego w obwodzie lwowskim i liczy 427 mieszkańców.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Sieńków w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853282" url="https://pl.wikipedia.org/wiki?curid=1853282" title="Uwin">
Uwin

Uwin (ukr. Увин) – wieś na Ukrainie. Należy do rejonu czerwonogrodzkiego w obwodzie lwowskim i liczy 366 mieszkańców.
Wieś dzierżawy uwińskiej w XVIII wieku. Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Sieńków w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853284" url="https://pl.wikipedia.org/wiki?curid=1853284" title="Wolica Baryłowa">
Wolica Baryłowa

Wolica Baryłowa (ukr. Волиця-Барилова) – wieś na Ukrainie. Należy do rejonu radziechowskiego w obwodzie lwowskim i liczy 170 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Sieńków w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853286" url="https://pl.wikipedia.org/wiki?curid=1853286" title="Kulików (rejon czerwonogrodzki)">
Kulików (rejon czerwonogrodzki)

Kulików (ukr. Куликів) – wieś na Ukrainie. Należy do rejonu czerwonogrodzkiego w obwodzie lwowskim i liczy 630 mieszkańców.
Wieś starostwa szczurowickiego, położona była w XVIII wieku w powiecie buskim. Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Sieńków w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853287" url="https://pl.wikipedia.org/wiki?curid=1853287" title="Kulików (Ukraina)">
Kulików (Ukraina)



</doc>
<doc id="1853288" url="https://pl.wikipedia.org/wiki?curid=1853288" title="Kulików">
Kulików

Polska: 
Ukraina:

</doc>
<doc id="1853289" url="https://pl.wikipedia.org/wiki?curid=1853289" title="Sabinówka">
Sabinówka

Sabinówka (ukr. Сабанівка) – wieś na Ukrainie. Należy do rejonu radziechowskiego w obwodzie lwowskim i liczy 332 mieszkańców. Była zrośnięta z przylegającą od strony północnej Romanówką, którą z czasem wchłonęła.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Stojanów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853290" url="https://pl.wikipedia.org/wiki?curid=1853290" title="Tetewczyce">
Tetewczyce

Tetewczyce (ukr. Тетевчиці) – wieś na Ukrainie. Należy do rejonu radziechowskiego w obwodzie lwowskim i liczy 1107 mieszkańców.
Aleksander Kryczyński herbu Radwan z odmianą (zm. 1673, rotmistrz polski, turecki, bej barski) w latach 60. XVII w. posiadał część wsi Tetewczyc w powiecie lwowskim.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Stojanów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853292" url="https://pl.wikipedia.org/wiki?curid=1853292" title="Romanówka Stojanowska">
Romanówka Stojanowska

Romanówka Stojanowska – dawna wieś na Ukrainie na obszarze dzisiejszego rejonu radziechowskiego w obwodzie lwowskim. Leżała tuż na północ od Sabinówki (obie założone jako kolonie niemieckie), przez którą została wchłonięta.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Stojanów w tymże powiecie i województwie. Po wojnie obszar wsi został odłączony od Polski i włączony do Ukraińskiej SRR.

</doc>
<doc id="1853294" url="https://pl.wikipedia.org/wiki?curid=1853294" title="Smarzów">
Smarzów

Smarzów (ukr. Сморжів) – wieś na Ukrainie. Należy do rejonu czerwonogrodzkiego w obwodzie lwowskim i liczy 935 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Szczurowice w tymże powiecie i województwie. Po wojnie wieś weszła w struktury administracyjne Związku Radzieckiego.
W czasie okupacji niemieckiej mieszkańcy wsi Stefan i Jan Miniewski udzielili pomocy Żydom, Izaakowi Sterlingowi i Józefowi (Yossel) Parnasowi. W 1984 roku Instytut Jad Waszem podjął decyzję o przyznaniu Stefanowi i Janowi tytułu Sprawiedliwych wśród Narodów Świata.

</doc>
<doc id="1853295" url="https://pl.wikipedia.org/wiki?curid=1853295" title="Strzemilcze">
Strzemilcze

Strzemilcze (ukr. Стремільче) – wieś na Ukrainie. Należy do rejonu czerwonogrodzkiego w obwodzie lwowskim i liczy 454 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Szczurowice w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853296" url="https://pl.wikipedia.org/wiki?curid=1853296" title="Zawidcze">
Zawidcze

Zawidcze (ukr. Завидче) – wieś na Ukrainie. Należy do rejonu radziechowskiego w obwodzie lwowskim i liczy 396 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Szczurowice w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853297" url="https://pl.wikipedia.org/wiki?curid=1853297" title="Romanówka Szczurowiecka">
Romanówka Szczurowiecka

Romanówka Szczurowiecka (ukr. Романівка) – wieś na Ukrainie. Należy do rejonu radziechowskiego w obwodzie lwowskim i liczy 94 mieszkańców.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Szczurowice w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853298" url="https://pl.wikipedia.org/wiki?curid=1853298" title="Romanówka Szczurowicka">
Romanówka Szczurowicka



</doc>
<doc id="1853299" url="https://pl.wikipedia.org/wiki?curid=1853299" title="Mikołajów (rejon czerwonogrodzki)">
Mikołajów (rejon czerwonogrodzki)

Mikołajów (ukr. Миколаїв) – wieś na Ukrainie. Należy do rejonu czerwonogrodzkiego w obwodzie lwowskim i liczy 1206 mieszkańców.
Wieś starostwa szczurowickiego, położona była w XVIII wieku w powiecie buskim. W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Szczurowice w tymże powiecie i województwie. Po wojnie wieś weszła w struktury administracyjne Związku Radzieckiego. W centrum wsi w 1975 pomnik ofiar z rąk nacjonalistów ukraińskich

</doc>
<doc id="1853300" url="https://pl.wikipedia.org/wiki?curid=1853300" title="Mikołajów (obwód lwowski)">
Mikołajów (obwód lwowski)



</doc>
<doc id="1853301" url="https://pl.wikipedia.org/wiki?curid=1853301" title="Mikołajów nad Dniestrem">
Mikołajów nad Dniestrem



</doc>
<doc id="1853302" url="https://pl.wikipedia.org/wiki?curid=1853302" title="LIFAD">
LIFAD



</doc>
<doc id="1853303" url="https://pl.wikipedia.org/wiki?curid=1853303" title="DHI">
DHI



</doc>
<doc id="1853305" url="https://pl.wikipedia.org/wiki?curid=1853305" title="Stołpin (obwód lwowski)">
Stołpin (obwód lwowski)

Stołpin (, "Stowpyn") – wieś na Ukrainie, w obwodzie lwowskim, w rejonie buskim. W 2001 roku liczyła 227 mieszkańców.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Toporów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853307" url="https://pl.wikipedia.org/wiki?curid=1853307" title="Fryderyk I Dzielny">
Fryderyk I Dzielny

Fryderyk I Dzielny, niem. "Friedrich I. der Freidige" (ur. 1257, zm. 16 listopada 1323 na zamku Wartburg w obecnym Eisenach) – landgraf Turyngii od 1298 (do 1307 z bratem Diezmannem), margrabia Miśni 1291–1296 i od 1307, palatyn saski w latach 1281–1291 z dynastii Wettinów.
Życiorys.
Był najstarszym synem margrabiego Miśni i landgrafa Turyngii, Albrechta II oraz Małgorzaty, córki cesarza Fryderyka II Hohenstaufa.
Po śmierci w 1268 Konradyna, ostatniego przedstawiciela męskiej linii Hohenstaufów, matka Fryderyka w imieniu syna zgłosiła roszczenia do dziedzictwa tronu, jej zabiegi o koronę dla syna nie zakończyły się jednak powodzeniem.
Wraz z młodszym bratem Dytrykiem (zwanym Diezmannem) wystąpił także przeciwko ojcu. Ten źle ich traktował, a w 1270 wygnał ich matkę. W latach 80. XIII w. doszło do wojny obu braci z ojcem. Jej przyczyną były starania tego ostatniego o uznanie jego spadkobiercą ich młodszego brata przyrodniego. W efekcie ojciec musiał przyznać im w 1281 palatynat saski, a w latach 1289–1290 zgodzić się na dopuszczenie do współrządów oraz oddać im część Miśni. Zrealizowaniu tego ostatniego postanowienia zapobiegł kuzyn Fryderyk Tuta, który opanował ten teren. 
Po śmierci Tuty w 1291 Fryderyk i Diezmann opanowali Miśnię – ojcu pozostawili wyłącznie Landsberg, który ten sprzedał margrabiom brandenburskim. Zgodnie z układem między braćmi Fryderyk został margrabią Miśni, a Diezmann otrzymał tzw. Osterland. Z kolei w 1294 ojciec, mimo zawartego rok wcześniej układu z Diezmannem o następstwie tego ostatniego w Turyngii, sprzedał ją wybranemu w 1292 na króla Niemiec Adolfowi z Nassau. Król Adolf zgłaszał także roszczenia wobec Miśni, uważając, że po śmierci Tuty powinna ona powrócić jako opuszczone lenno do Cesarstwa. Pokonał wówczas braci, którzy w 1296 opuścili Miśnię. Diezmann udał się na Łużyce, a Fryderyk do Henryka Karynckiego (szwagra Fryderyka) – uczestniczył później w jego podróżach do Włoch, Wiednia i Pragi, a także współpracował z opozycją wobec króla Adolfa. 
Po śmierci Adolfa w 1298 bracia podjęli wojnę przeciwko jego następcy Albrechtowi I Habsburgowi. Zdołali opanować większą część Turyngii, choć wojna toczyła się ze zmiennym szczęściem (Albrecht oblegał nawet braci na zamku Wartburg). W 1307 bracia zdołali pokonać Albrechta i opanować Miśnię, a sytuację rozwiązała ostatecznie śmierć Albrechta. W tym samym roku, podczas ataku na Lipsk zginął Diezmann, a zatem Fryderyk, także z powodu odsunięcia żyjącego wciąż ojca, został jedynym władcą Miśni i Turyngii, choć nadal prowadził walki z niektórymi miastami oraz z Brandenburgią.
W 1310 nowy król Niemiec Henryk VII Luksemburski oficjalnie uznał Fryderyka jako władcę Miśni i Turyngii. Nie powiodły się jednak walki o Landsberg i Łużyce toczone z Brandenburgią – Fryderyk schwytany przez margrabiego Waldemara musiał zgodzić się (na mocy układu zawartego w 1312) na odstąpienie od swych roszczeń do tych terytoriów oraz zapłacenie wysokiego okupu za swoją wolność. Walki ponownie wybuchły w 1316 i były tym razem szczęśliwsze dla Fryderyka. 
Ciężko chory od 1321 został odsunięty od rządów, które odtąd zamiast niego sprawowała żona. Zmarł dwa lata później. Fryderyk był dwukrotnie żonaty. W 1286 poślubił Agnieszkę, córkę Meinharda II, hrabiego Gorycji i Tyrolu oraz księcia Karyntii. Zmarła ona w 1293. Z tego małżeństwa pochodził syn Fryderyk, który zginął jeszcze za życia ojca w 1315. W 1300 ożenił się z Elżbietą z Lodbeburg-Arnshaugk, zmarłą w 1359, z którą miał córkę Elżbietę, żonę landgrafa Hesji Henryka II Żelaznego oraz syna Fryderyka II Poważnego, który po śmierci ojca został jego następcą. Początkowo, jako małoletni, znajdował się pod kuratelą matki.

</doc>
<doc id="1853308" url="https://pl.wikipedia.org/wiki?curid=1853308" title="Turze (rejon buski)">
Turze (rejon buski)

Turze (ukr. Тур'я) – wieś na Ukrainie. Należy do rejonu buskiego w obwodzie lwowskim i liczy 509 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Toporów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853309" url="https://pl.wikipedia.org/wiki?curid=1853309" title="Turze (Ukraina)">
Turze (Ukraina)



</doc>
<doc id="1853310" url="https://pl.wikipedia.org/wiki?curid=1853310" title="Hucisko Turzańskie">
Hucisko Turzańskie

Hucisko Turzańskie (ukr. Гутисько-Тур'янське) – wieś na Ukrainie. Należy do rejonu buskiego w obwodzie lwowskim i liczy 666 mieszkańców.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Toporów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853311" url="https://pl.wikipedia.org/wiki?curid=1853311" title="Trójca (obwód lwowski)">
Trójca (obwód lwowski)

Trójca (ukr. Трійця) – wieś na Ukrainie. Należy do rejonu czerwonogrodzkiego w obwodzie lwowskim i liczy 285 mieszkańców.
Pod koniec XIX w. wieś w powiecie brodzkim, posiadający przysiółek Kąty. Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Toporów w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853313" url="https://pl.wikipedia.org/wiki?curid=1853313" title="Ordów">
Ordów

Ordów (ukr. Ордів) – wieś na Ukrainie. Należy do rejonu radziechowskiego w obwodzie lwowskim i liczy 216 mieszkańców.
w II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Witków Nowy w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853314" url="https://pl.wikipedia.org/wiki?curid=1853314" title="Płowe">
Płowe

Płowe (ukr. Полове) – wieś na Ukrainie. Należy do rejonu radziechowskiego w obwodzie lwowskim i liczy 592 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Witków Nowy w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853315" url="https://pl.wikipedia.org/wiki?curid=1853315" title="Wiktoria Dzierżkowa">
Wiktoria Dzierżkowa

Wiktoria Dzierżkowa (ur. 19 grudnia 1885 w Strugienicach, zm. 16 lipca 1961 w Łowiczu) – działaczka społeczna i ludowa.
Córka Katarzyny i Kazimierza Wróblów. Członkini Związku Młodzieży Wiejskiej, organizatorka Koła Gospodyń Wiejskich w Szymanowicach w 1934. W latach 1937–1939 pełniła funkcję członkini Komisji Rewizyjnej przy Centralnej Organizacji Kół Gospodyń Wiejskich w Warszawie. Była również członkinią Komitetu do Spraw Kultury Wsi w Warszawie. Podczas II wojny światowej działała w Stronnictwie Ludowym „Roch” i Batalionach Chłopskich. Po zakończeniu wojny była aktywna społeczne na terenie Łowicza. Angażowała się też w działalność Zjednoczonego Stronnictwa Ludowego. Działała też w Chłopskim Towarzystwie Przyjaciół Dzieci i w Polskim Czerwonym Krzyżu.
Od 1903 zamężna z Janem Dzierżkiem (zm. 1933), mieli synów i córki.
W 1957 została odznaczona Krzyżem Oficerskim Orderu Odrodzenia Polski.
Pochowana w grobowcu rodzinnym na cmentarzu w Zdunach.

</doc>
<doc id="1853316" url="https://pl.wikipedia.org/wiki?curid=1853316" title="Stanin (Ukraina)">
Stanin (Ukraina)

Stanin (ukr. Станин) – wieś na Ukrainie. Należy do rejonu radziechowskiego w obwodzie lwowskim i liczy 555 mieszkańców.
W 1490 została tu erygowana najstarsza parafia rzymskokatolicka w okolicy, w 1775 przeniesiona do Radziechowa.
W 1797 na gruntach wsi osiedli niemieccy koloniści, którzy ponadto założyli osobną gminę: Hanunin.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Witków Nowy w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853317" url="https://pl.wikipedia.org/wiki?curid=1853317" title="Suszno (Ukraina)">
Suszno (Ukraina)

Suszno (ukr. Сушно; w latach 1946–1989 Suszne, Сушне) – wieś na Ukrainie w rejonie radziechowskim obwodu lwowskiego; położona na północny zachód od Radziechowa. W pobliżu wsi Suszno płynie rzeka Białystok. Miejscowość liczy 508 mieszkańców (2001).
Historia.
Wieś była własnością polskiej szlachty. Od XVI wieku była w posiadaniu rodu Komorowskich. Tutaj urodziła się Gertruda Komorowska
Na przełomie XVIII i XIX wieku Suszno przeszło w ręce Łączyńskich, później należało kolejno do Cetnerów, Baworowskich i Kraińskich a od 1911r. do II wojny światowej należało do Rostworowskich. Pod koniec XIX w. kolonia i leśniczówka wsi nosiła nazwę Zabawa.
W okresie II Rzeczypospolitej do 1934 wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 włączona do nowo utworzonej wiejskiej gminy zbiorowej Witków Nowy w tymże powiecie i województwie. Po wojnie wieś weszła w struktury administracyjne Związku Radzieckiego.
Przed 1939 rokiem wieś liczyła 1800 mieszkańców, wśród nich ok. 400 Polaków i 120 Niemców. Ci ostatni w 1940 r. wyjechali do Niemiec na podstawie umowy pomiędzy III Rzeszą i ZSRR. W styczniu 1944 r. bojówki OUN-UPA napadły na polskie zagrody, mordując 55 osób.

</doc>
<doc id="1853318" url="https://pl.wikipedia.org/wiki?curid=1853318" title="Suszne">
Suszne



</doc>
<doc id="1853319" url="https://pl.wikipedia.org/wiki?curid=1853319" title="Fons Vitae">
Fons Vitae

Fons vitae (łac. "źródło życia, zdrój żywota") – źródło, studnia lub naczynie z wyobrażeniem pijących zwierząt (jelenie, pawie lub inne ptaki), które symbolizują orzeźwienie duszy przez chrzest (woda) i Odkupienie (krew eucharystyczna).
W sztuce starochrześcijańskiej wyobrażano jelenie nad rzekami rajskimi, wypływającymi z góry Syjon (mozaiki w apsydzie bazyliki św. Jana na Lateranie) lub pawie przy naczyniu, z którego wyrasta winna latorośl.
W sztuce karolińskiej i ottońskiej fons vitae stało się architektonicznie oprawioną studnią, przybierającą niekiedy formę okrągłej świątynki.
W sztuce późnośredniowiecznej i nowożytnej dominowały treści eucharystyczne – studnia lub fontanna zwieńczone figurą Ukrzyżowanego, Męża Boleści lub Baranka (katolickie ołtarze, ewangelickie epitafia).

</doc>
<doc id="1853320" url="https://pl.wikipedia.org/wiki?curid=1853320" title="Diezmann">
Diezmann

Diezmann, właściwie Dytryk (ur. 1260, zm. 10 grudnia 1307) – margrabia Łużyc 1288–1303, landgraf Turyngii od 1298 z dynastii Wettinów.
Życiorys.
Był młodszym synem margrabiego Miśni i landgrafa Turyngii, Albrechta II oraz Małgorzaty, córki cesarza Fryderyka II Hohenstaufa. Wraz ze starszym bratem Fryderykiem wystąpił przeciwko ojcu. W latach 80. XIII w. doszło do wojny obu braci z ojcem. Jej przyczyną były starania tego ostatniego o uznanie jego spadkobiercą ich młodszego brata przyrodniego. W efekcie ojciec musiał przyznać im w 1281 palatynat saski, a pod koniec lat 80. zgodził się na dopuszczenie synów do współrządów i zobowiązał się oddać im część Miśni. Zrealizowaniu tego ostatniego postanowienia zapobiegł kuzyn Fryderyk Tuta, który opanował ten teren. Jednocześnie, w 1288, Diezmann uzyskał po śmierci dziadka Henryka III Dostojnego Łużyce, mimo że Fryderyk Tuta próbował również to terytorium opanować.
Po śmierci Tuty w 1291 Fryderyk i Diezmann opanowali Miśnię – ojcu pozostawili wyłącznie Landsberg, który ten sprzedał margrabiom brandenburskim. Ostatecznie margrabią Miśni został Fryderyk, a Diezmann otrzymał tzw. Osterland. W 1293 zawarł układ z ojcem zapewniający mu następstwo w Turyngii. Jednak ojciec nie dotrzymał układu i w 1294 sprzedał Turyngię wybranemu w 1292 na króla Niemiec Adolfowi z Nassau. Król Adolf zgłaszał także roszczenia do Miśni, uważając, że po śmierci Tuty powinna ona powrócić jako opuszczone lenno do Cesarstwa. Pokonał wówczas braci odbierając Osterland Diezmannowi. Opuścili oni Miśnię: Diezmann udał się na Łużyce, a Fryderyk do swego szwagra, Henryka Karynckiego. 
Po śmierci Adolfa w 1298 bracia podjęli wojnę przeciwko jego następcy Albrechtowi I Habsburgowi. Zdołali opanować większą część Turyngii, choć wojna toczyła się ze zmiennym szczęściem. Albrecht oblegał nawet braci na zamku Wartburg. W 1303 Diezmann został zmuszony do sprzedaży Łużyc margrabiom brandenburskim. W 1307 bracia zdołali pokonać Albrechta i opanować Miśnię. Wkrótce potem, podczas ataku na Lipsk Diezmann zginął, a Fryderyk, po odsunięciu od władzy żyjącego wciąż ojca, został jedynym władcą Miśni i Turyngii.
W 1295 Diezmann poślubił Juttę z Hennebergu, jednak nie pozostawił po sobie żadnych spadkobierców.

</doc>
<doc id="1853321" url="https://pl.wikipedia.org/wiki?curid=1853321" title="Witków Stary">
Witków Stary

Witków Stary – dawna wieś na Ukrainie na obszarze dzisiejszego rejonu radziechowskiego w obwodzie lwowskim. Leżała na wschód od Witkowa Nowego.
Za II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Witków Nowy w tymże powiecie i województwie. Po wojnie wieś weszła w struktury administracyjne Związku Radzieckiego.
Urodził się tu Rudolf Wacek – polski nauczyciel, propagator, działacz i dziennikarz sportowy, pisarz i publicysta.

</doc>
<doc id="1853323" url="https://pl.wikipedia.org/wiki?curid=1853323" title="Wólka Suszańska">
Wólka Suszańska

Wólka Suszańska – dawna wieś na Ukrainie na obszarze dzisiejszego rejonu radziechowskiego w obwodzie lwowskim. Leżała między Płowem a Józefowem.
Pod koniec XIX wieku była zamieszkała przez Rusinów, Polaków, Niemców i Żydów.
W II Rzeczypospolitej do 1934 roku wieś stanowiła samodzielną gminę jednostkową w powiecie radziechowskim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Witków Nowy w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853324" url="https://pl.wikipedia.org/wiki?curid=1853324" title="Kevin Kilner">
Kevin Kilner

Kevin Kilner (ur. 3 maja 1958) – amerykański aktor telewizyjny i filmowy. 
Urodzony w Baltimore w stanie Maryland, syn Dorothei, przedszkolanki, i sprzedawcy ubezpieczeń - Edwarda Kilnera.
Debiutował w telewizji epizodyczną rolą w "The Cosby Show" w 1989. Znany jest z roli Williama Boone, głównego bohatera pierwszego i piątego sezonu kanadyjskiego serialu sci-fi "". W 2009 pojawił się w kilku odcinkach serialu Jossa Whedona "Dollhouse". Jego przezwisko to Horse Head. W okresie od 30 czerwca do 16 lipca 2006 roku występował na deskach Alley Theatre w przedstawieniu "Doczekać zmroku" ("Wait Until Dark").
Edukacja.
Kilner jest absolwentem Uniwersytetu Johna Hopkinsa w Baltimore. Jako student był członkiem uczelnianej drużyny lacrosse.

</doc>
<doc id="1853325" url="https://pl.wikipedia.org/wiki?curid=1853325" title="Tarnówka (Ukraina)">
Tarnówka (Ukraina)

Tarnówka – dawna wieś na Ukrainie na obszarze dzisiejszego rejonu radziechowskiego w obwodzie lwowskim.
Za II Rzeczypospolitej w latach 1927-1934 wieś stanowiła samodzielną gminę jednostkową w powiecie radziechowskim w woj. tarnopolskim. Gmina została utworzona 1 kwietnia 1927 roku z części obszaru gminy Płowe. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Witków Nowy w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1853327" url="https://pl.wikipedia.org/wiki?curid=1853327" title="Ventrilo">
Ventrilo

Ventrilo – zamknięte oprogramowanie voice over Internet Protocol z klientami dla Microsoft Windows i OS X.
W 2006 program został wspomniany w piosence „Vi sitter i Ventrilo och spelar DotA” Basshuntera.
Użytkowanie.
Użytkownik instaluje klienta Ventrilo i łączy się z serwerem Ventrilo. Klient Ventrilo jest oprogramowaniem typu freeware. Dostępne są wersje dla Microsoft Windows i OS X. Serwer jest dostępny dla Microsoft Windows, OS X, Linux, Kopi, Solaris, NetBSD i FreeBSD.
Domyślna jakość dźwięku jest porównywalna z telefoniczną, lecz można ją polepszyć zmieniając kodek. Ventrilo wspiera głównie kodek GSM i Speex. Jednakże klient dla OS X nie jest w stanie stabilnie korzystać z większości serwerów z powodu braku obsługi szeroko używanego kodeka GSM.
Deweloperzy Ventrilo próbują utrzymać niskie użycie łączy, mimo to użytkownicy z łączem o niskiej przepustowości (na przykład połączenie wdzwaniane) mogą być zmuszeni do używania niskich ustawień.
Wersja i cechy.
Wersja 3.0.0 została wydana 14 listopada 2007 dla Windows i Mac OS X. Nowymi funkcjami były: możliwość wybierania kodeków per-channel (płatne serwery), możliwość definiowania skrótów składających się z dwu klawiszy w przeciwieństwie do wcześniejszego ograniczenia (jeden klawisz). Aktualizacja do 3.x.x jest obowiązkowa dla obu struktur, serwer i klient.
Historia i licencje.
W wersjach wcześniejszych aż do 2.1.2, każdy mógł prowadzić za darmo swój własny prywatny serwer, jednak nie mógł wynajmować miejsc innym osobom.
Zaczynając od wersji 2.2.0, darmowa wersja serwera ograniczona jest do 8 podłączonych jednocześnie klientów. By obsługiwać więcej niż 8 połączeń, wymagane jest albo wykupienie licencji dla „Pro” wersji serwera, lub wynajęcie serwera od usługodawcy licencjonowanego przez Ventrilo. Flagship posiada ograniczone licencje dla legalnie zarejestrowanych korporacji z określonymi wymaganiami (ustawiania serwerów Prom poza zasięgiem większości lub wszystkich indywidualnych użytkowników).

</doc>
<doc id="1853328" url="https://pl.wikipedia.org/wiki?curid=1853328" title="College Station-Bryan">
College Station-Bryan

College Station-Bryan, Bryan-College Station - obszar metropolitarny w Stanach Zjednoczonych, w hrabstwie Brazos, w stanie Teksas. Powierzchnia 216,70 km2, liczba mieszkańców 212 268 (01.07.2009).
Największe miasto to College Station.
Pozostałe miasta:
Bryan-College Station utrzymuje kontakty partnerskie z miastem Greifswald w Niemczech.

</doc>
<doc id="1853329" url="https://pl.wikipedia.org/wiki?curid=1853329" title="Bryan-College Station">
Bryan-College Station



</doc>
<doc id="1853332" url="https://pl.wikipedia.org/wiki?curid=1853332" title="1 Brygada Lotnictwa Taktycznego">
1 Brygada Lotnictwa Taktycznego

1 Brygada Lotnictwa Taktycznego (1 BLT) – związek taktyczny lotnictwa Wojska Polskiego.
Geneza i zmiany organizacyjne.
Zarządzeniem ministra obrony narodowej z 24 listopada 1997 roku i na mocy rozkazu szefa Sztabu Generalnego Wojska Polskiego z 6 marca 1998 roku, na bazie rozformowanej 3 Dywizji Lotnictwa Myśliwsko-Bombowego w Świdwinie powstała 1 Brygada Lotnictwa Taktycznego.
9 sierpnia 1999 r. rozformowano 8 i 40 Pułk Lotnictwa Myśliwsko-Bombowego. Na ich bazie sformowano w Mirosławcu 8 Eskadrę Lotnictwa Taktycznego, a w Świdwinie 39 elt i 40 elt. Do 31 grudnia 2000 roku brygada przyjęła w podporządkowanie kolejne eskadry powstałe na bazie rozwiązanych: 1, 9 i 41 Pułku Lotnictwa Myśliwskiego. 3 stycznia 2000 roku dowódcy podległych jednostek złożyli pisemne meldunki dowódcy brygady o pełnej zdolności bojowej i gotowości do działań eskadr i baz lotniczych
W 2006 roku brygadzie podporządkowano bazy lotnicze ze Świdwina, Mirosławca, Malborka i Mińska Mazowieckiego oraz 14 Batalion Usuwania Zniszczeń Lotniskowych.
W 2009 r. brygada zmieniła nazwę na 1 Skrzydło Lotnictwa Taktycznego
Struktura organizacyjna.
W 1998 roku:
W 1999 roku:
W 2001 roku:
W 2008 roku:
Przeformowania.
3 Dywizja Lotnictwa Myśliwskiego (LWP) (rozformowana) ↙ 11 Dywizja Lotnictwa Myśliwskiego (1951–1963) → 3 Brandenburska Dywizja Lotnictwa Myśliwskiego (1963–1971) → 3 Brandenburska Dywizja Szturmowa (1971–1982) → 3 Brandenburska Dywizja Lotnictwa Myśliwsko-Bombowego (1982–1998) → 1 Brygada Lotnictwa Taktycznego (1998–2009) → 1 Skrzydło Lotnictwa Taktycznego

</doc>
<doc id="1853333" url="https://pl.wikipedia.org/wiki?curid=1853333" title="2 Brygada Lotnictwa Taktycznego">
2 Brygada Lotnictwa Taktycznego

2 Brygada Lotnictwa Taktycznego (2 BLT) – związek taktyczny lotnictwa Wojska Polskiego.
Geneza i zmiany organizacyjne.
Minister obrony narodowej zarządzeniem z 24 listopada 1997 roku nakazał sformować w Poznaniu dowództwo 2 Brygady Lotnictwa Taktycznego.
22 października 1998 roku dowódcy brygady podporządkowano 7 Pułk Lotnictwa Bombowo-Rozpoznawczego z Powidza. w 1999 roku pułk rozwiązano, a powstałe na jego bazie 6 i 7 elt weszły w skład brygady. Z dniem 31 grudnia 2000 roku w struktury brygady włączono też 3 elt i 10 elt, które powstały na bazie rozwiązanego 3. i 10. Pułku Lotnictwa Myśliwskiego.
W 2005 roku w skład brygady zostały włączone trzy bazy lotnicze, a w 2006 roku 16 batalion usuwania zniszczeń lotniskowych z Jarocina
W 2009 brygada zmieniła nazwę na 2 Skrzydło Lotnictwa Taktycznego
Struktura organizacyjna.
W 1998 roku:
W 2001 roku:
W 2006 roku:

</doc>
<doc id="1853335" url="https://pl.wikipedia.org/wiki?curid=1853335" title="Klub Wioślarski Frithjof Bydgoszcz">
Klub Wioślarski Frithjof Bydgoszcz

Klub Wioślarski Frithjof (Ruder-Club-Frithjof) – niemiecki klub sportowy założony 16 maja 1894 roku w Bydgoszczy.
Historia.
Klub powstał jako drugi klub wioślarski w Bydgoszczy, po towarzystwie wioślarskim założonym przy miejscowym Gimnazjum Realnym w latach 80. XIX wieku. Osiem osób, prawdopodobnie ojców młodych wioślarzy założyło klub 16 maja 1894 w kawiarni Uraegera na Starym Rynku.
Towarzystwo przyjęło początkowo nazwę „Prywatne Stowarzyszenie Wioślarskie” (niem. "Private Rudervereinigung"), zmienioną jednak w 1895 na wniosek nauczyciela gimnazjalnego Floriana Manna na „Klub Wioślarski Frithjof'” (niem. "Ruder-Club-Frithjof"). Nazwy łodzi wioślarskich zaczerpnięto ze skandynawskiej sagi o Frithjofie. Jako flagę klubową przyjęto białą flagę ze stojącym niebieskim krzyżem z sześcioramienną niebieską gwiazdą w lewym górnym polu. Lokalem klubowym była restauracja hotelu „Pod Orłem”.
Klub w 1898 wstąpił do „Niemieckiego Związku Wioślarskiego” (niem. "Deutscher Ruderverband"). Dokonywano zakupu nowych łodzi oraz zbudowano drewnianą przystań (1897). W pierwszym dziesięcioleciu XX wieku nastąpił gwałtowny wzrost liczby członków, organizowano wiele regat w Bydgoszczy, Toruniu, Grudziądzu i Poznaniu, a załogi dzięki intensywnemu treningowi odnosiły coraz więcej zwycięstw. W 1910 klub liczył 122 członków i posiadał 10 łodzi kajakowych (oprócz prywatnych). Działalność klubu ożywiały imprezy otwarcia i zamknięcia sezonu wioślarskiego, spływy kajakowe i imprezy towarzyskie. Obok działalności sportowej klub prowadził działalność turystyczną. Organizowano jedno- i wielodniowe spływy kajakowe do Torunia, Grudziądza, Świecia, Elbląga, Gdańska, a nawet do Szczecina i do Berlina.
6 marca 1904 klub przystąpił do „Związku Wioślarskiego Poznań – Pomorze” (niem. „Ruder-Verband Posen-Pommerellen”), zrzeszającego kluby wioślarskie z Prowincji Poznańskiej i Prus Zachodnich. Od 1912 organizowano pierwsze regaty w bydgoskim porcie drzewnym, który zaadaptowano na pierwszy na ziemiach polskich tor regatowy. Krótko przed wybuchem I wojny światowej (1914), dzięki ofiarom i fundacjom członków towarzystwa zbudowano murowaną przystań wraz z hotelem i salą zebrań, tzw. „pałacyk nad Brdą”. W czasie I wojny światowej działalność klubu uległa znacznemu ograniczeniu – budynek przystani zaadaptowano na lazaret, a w działaniach wojennych życie straciło 41 członków klubu.
W 1920 gdy Bydgoszcz wróciła do odrodzonej po zaborach Polski, rozpoczęła się masowa emigracja Niemców. Liczba członków klubu zmalała z 323 osób w 1915 do 176 osób w 1921 roku. Zachował jednak swoją siedzibę, która przez cały okres międzywojenny była najbardziej okazałą przystanią w mieście oraz przejął pozostałe kluby niemieckie, m.in.: „Towarzystwo Wioślarskie Bydgoszcz” (niem. "Ruder-Verein Bromberg", zał. w 1909) i Gimnazjalne Towarzystwo Wioślarskie. Kontakty z nowo powstałymi polskimi klubami wioślarskimi były poprawne. Wspólnie organizowano otwarcie i zamknięcie sezonu wioślarskiego i przemarsze sportowców przez miasto z orkiestrą wojskową.
Niemieckim wioślarzom nie wolno było jednak startować w regatach organizowanych przez Polski Związek Wioślarski. Dlatego też Klub Wioślarski Frithjof wystąpił ze Związku Wioślarskiego Poznań-Pomorze i przyjął członkostwo Polskiego Związku Towarzystw Wioślarskich (PZTW), co umożliwiało mu starty w polskich regatach. Zawodnikami, którzy odnieśli największe sukcesy w historii klubu byli: Werner Böhme i Ewald Reich w dwójce podwójnej. Startowali oni w 1938 w polskich barwach narodowych, odnosząc zwycięstwa w meczu międzypaństwowym Polska-Węgry oraz zdobywając w tym samym roku tytuł mistrza Polski. W 1940 zdobyli brązowy medal w mistrzostwach Niemiec. W rywalizacji sportowej PZTW klub uczestniczył od roku 1935 i należał do czołówki. W klasyfikacji klubowej w poszczególnych latach klub uzyskał następujące wyniki (dane według tabel punktacyjnych PZTW za poszczególne lata – podane zostało miejsce i liczba klubów, które zdobyły w regatach punkty i oficjalnie je sklasyfikowano):
RC Frithjof prowadził również działalność turystyczną, m.in. wycieczki wioślarskie i kajakowe do Gdańska, na Gopło, jeziora mazurskie, do Krakowa, Brześcia Litewskiego, Białegostoku. W 1913 załoga klubu przepłynęła łodzią z Bydgoszczy przez Szczecin na Rugię, a w 1923 6 zawodników przepłynęło Wisłą z Krakowa do Bydgoszczy.
W 1934 w obchodach 40-lecia klubu uczestniczyły polskie kluby wioślarskie z Bydgoszczy, władze miejskie i wojskowe, m.in. gen. Wiktor Thommée oraz przedstawiciel Polskiego Związku Wioślarskiego z Warszawy, który swoje przemówienie wygłosił po polsku i niemiecku. W latach 30. liczba członków klubu utrzymywała się na poziomie ok. 280 osób, a tabor liczył około 30 łodzi.
Kres działalności klubu w Bydgoszczy przyniosła II wojna światowa i usunięcie Niemców z Polski po 1945 roku. Siedzibę klubu przejęło Bydgoskie Towarzystwo Wioślarskie, które własną przystań utraciło w czasie wojny. W 1960 roku dawni członkowie reaktywowali klub „Frithjof” w Hanowerze. Po 1989 nawiązali oni kontakty z Bydgoskim Towarzystwem Wioślarskim. W dniach 14–18 maja 1992 odbyła się podróż sentymentalna członków i sympatyków towarzystwa do Bydgoszczy, aby w hotelu „Pod Orłem” uczcić rocznicę założenia klubu.
Baza sportowa.
Pierwszą przystań klubową stanowił niewielki budynek przy ul. Kowalskiej 14, a w 1897 oddano do użytku nowy drewniany budynek. Kilka lat później dzięki sponsorom, darczyńcom i środkom własnym, wzniesiono nad Brdą przy moście Bernardyńskim okazałą murowaną siedzibę klubu. Trzykondygnacyjny budynek mieścił m.in. salę bankietową na 400 osób, salę klubowa, salę gier, osiem pokojów dla trenerów, pokoje sekcji żeńskiej, hale dla łodzi, szatnie, łazienki, prysznice. Obiekt jako jedyny w Bydgoszczy posiadał basen do treningów w zimie. W ramach współpracy międzyklubowej, Frithjof udostępniał basen klubom polskim. W latach 1945-1996 pałac był siedzibą Bydgoskiego Towarzystwa Wioślarskiego, po czym został przez magistrat sprzedany chińskiej spółce z Szanghaju, która utworzyła w nim hotel i restaurację „Zatoka".

</doc>
<doc id="1853338" url="https://pl.wikipedia.org/wiki?curid=1853338" title="Pohost">
Pohost

w granicach Białorusi:
w granicach Ukrainy:

</doc>
<doc id="1853344" url="https://pl.wikipedia.org/wiki?curid=1853344" title="Fantastyka i futurologia">
Fantastyka i futurologia

Fantastyka i futurologia – obszerny esej poświęcony fantastyce i futurologii Stanisława Lema, wydany po raz pierwszy przez Wydawnictwo Literackie w 1970 roku.
W dziele tym autor podejmuje próbę stworzenia oryginalnej teorii dla uprawianej przez siebie dziedziny literatury oraz dokonuje autointerpretacji własnych utworów.
W pracy znajduje się także krytyczny przegląd światowego dorobku literatury fantastyczno naukowej ze szczególnym uwzględnieniem dzieł wartościowych dla futurologii, spełniających kryteria przydatności literatury w prognozowaniu przyszłości. Większość utworów gatunku autor uznał jednak za mało ambitne intelektualnie i schematyczne. Ocena ta została nieco złagodzona w drugim, zmienionym wydaniu pracy z 1972, w szczególności co do twórczości amerykańskiego pisarza Philipa K. Dicka.
Spis rozdziałów.
Tom 1. Struktury
Tom 2. Pola problemowe fantastyki

</doc>
<doc id="1853345" url="https://pl.wikipedia.org/wiki?curid=1853345" title="Trawunia">
Trawunia

Trawunia (łac. "Travunia") również Trebinia, Trebinje – państwo plemienne Trebinian zamieszkujących ziemie w Dalmacji na północ i wschód od bizantyńskiego Dubrownika, powstałe na przełomie VIII i IX wieku.
Dzieje Trawunii.
Początek państwa Trebinian wiąże się z dynastią Beliciów biorącą początek od Belaesa. W połowie IX wieku jego syn i następca Kraina, noszący tytuł żupana zrzucił przy pomocy Włastimira serbskiego nominalne zwierzchnictwo bizantyńskie. Włastimir wydał za Krainę swą córkę, a ten przyjął tytuł księcia uznając zarazem zwierzchnictwo serbskie. Zależność od Serbii uznawali jego następcy do połowy X wieku. Jeszcze w IX wieku trebińscy Belicie zdobyli władzę nad sąsiednim plemieniem Duklan, podporządkowując sobie ich państwo.
Pod wpływem cesarza bizantyńskiego Bazylego I, który po 867 roku, dzięki skutecznej akcji morskiej w obronie bizantyńskiego Dubrownika, zdobył pewne wpływy wśród Serbów dalmatyńskich, książęta trebińscy przyjęli chrzest i wsparli akcję chrystianizacyjną prowadzoną przez łacińskich i greckich kapłanów z bizantyńskiej Dalmacji. Po śmierci apostoła Słowian – arcybiskupa Moraw Metodego w Trebinii pojawili się też jego uczniowie, którzy przynieśli znajomość głagolicy i piśmiennictwa słowiańskiego. Dla utrwalenia dzieła chrystianizacji powstało na Trebińskim Polu biskupstwo Trawunii.
Po upadku serbskiego księcia Czasława około 950 roku Trebinia uwolniła się spod zwierzchnictwa serbskiego. Kolejni władcy: Chwalimir i jego syn Tiszimir (Tugomir) Belicie podporządkowali sobie Duklę. Przenieśli oni centrum swego państwa z Trawunii do Dukli. Na Tiszimirze prawdopodobnie wygasła dynastia Beliciów.
Pod koniec X wieku władza nad księstwem trebińsko-duklańskim przeszła w ręce książąt duklańskich: Petrisława, jego brata Dragimira oraz syna Jana Włodzimierza. Doprowadziło to do stopniowej marginalizacji Trawunii, która w następnych latach z ośrodka władzy politycznej przemieniła się w przedmiot przetargów i walk.
Dalsze losy.
Po 998 roku, kiedy to car Bułgarii Samuel najechał Duklę i uprowadził do niewoli jej księcia Jana Włodzimierza, Trebinia znalazła się wraz z Duklą w strefie wpływów bułgarskich. W 1018 roku po upadku Bułgarii zwycięski cesarz bizantyński Bazyli II podporządkował sobie serbskie państwa Primorja tworząc tem (okręg administracyjny) ze stolicą w Dubrowniku. Władcy Dukli i Zahumla uznali jego zwierzchnictwo. Trebinia znalazła się już jednak w tym czasie pod władzą książąt Zahumla. Około 1050 roku Dobrosław, książę Dukli, zwanej już wówczas Zetą, odebrał Trebinię władcy Zahumla. W granicach Zety Trawunia pozostała przez najbliższe 100 lat.
Około 1150 roku wraz ze stopniowym upadkiem Zety, wielki żupan Raszki Desa przyłączył Trebinię do swego państwa, zwanego później Serbią. Przez następne dwa stulecia w mniejszym lub większym stopniu Trebinia miała podlegać serbskim Nemaniczom. Po śmierci ostatniego z nich, w 1373 roku przyłączył ją do Bośni wraz z Konawli ban Tvrtko I. Po jego śmierci w 1391 roku na ziemiach Humu, Trebinii i Konawli własne księstwo utworzyła możnowładcza rodzina Kosaczów. Władca księstwa Stefan Vukčić w 1448 roku ogłosił się hercegiem św. Sawy. Akt ten spowodował pojawienie się określenia Hercegowina na oznaczenie terenów Trebinii i Zahumla. W 1465 roku kres istnieniu Hercegowiny położył najazd turecki. Trebinia znalazła się w granicach Imperium osmańskiego.

</doc>
<doc id="1853346" url="https://pl.wikipedia.org/wiki?curid=1853346" title="McLaren MP4/7A">
McLaren MP4/7A

McLaren MP4/7A – bolid Formuły 1 zespołu McLaren
używany w sezonie 1992 (Od trzeciego wyścigu w Brazylii).
Sukcesy McLarena MP4/7A.
Pierwszy raz od 1987 McLaren nie zdołał zdobyć Mistrzostwa Świata w klasyfikacji konstruktorów ani tytułu mistrza świata kierowców. McLareny nie powtórzyły sukcesów tak jak latach 1988 do 1991. Jednakże, pięć zwycięstw Granda Prix zostało zarejestrowane przez kierowców: trzy dla Ayrtona Senny i dwóch dla Gerharda Bergera w jego trzecim sezonie dla McLarena przed powrotem do Ferrari od sezonu 1993.

</doc>
<doc id="1853348" url="https://pl.wikipedia.org/wiki?curid=1853348" title="Dirceu Lopes">
Dirceu Lopes

Dirceu Lopes, właśc. Dirceu Lopes Mendes (ur. 3 września 1946 w Pedro Leopoldo) – piłkarz brazylijski grający na pozycji ofensywnego pomocnika.
Kariera klubowa.
Dirceu Lopes karierę piłkarską rozpoczął w 1962 roku w małym klubie Pedro Leopoldo. W 1964 roku przeszedł do Cruzeiro EC, w którym grał do 1977 roku. Z klubem z Belo Horizonte dziewięciokrotnie zdobył mistrzostwo Stanu Minas Gerais – Campeonato Mineiro w: 1965, 1966, 1967, 1968, 1969, 1972, 1973, 1974 i 1975, Taça Brasil w 1966 oraz Copa Libertadores 1976. Lata 1977–1978 spędził we Fluminense FC Ostatnie lata kariery spędził w Uberlândia EC oraz Democrata Governador Valadares, gdzie zakończył karierę w 1981 roku.
Kariera reprezentacyjna.
25 czerwca 1967 w Montevideo Dirceu Lopes zadebiutował w reprezentacji Brazylii w meczu przeciwko reprezentacji Urugwaju w Copa Rio Branco 1967. W latach 1967–1972 regularnie grał w reprezentacji Brazylii, jednak nie pojechał na Mistrzostwa Świata 1970 i Mistrzostwa Świata 1974. Ostatni raz w reprezentacji Dirceu Lopes zagrał 6 sierpnia 1975 w meczu przeciwko reprezentacji Argentyny podczas Copa América 1975. Łącznie w latach 1967–1975 rozegrał w barwach "Canarinhos" 14 spotkań i strzelił 3 bramki.

</doc>
<doc id="1853352" url="https://pl.wikipedia.org/wiki?curid=1853352" title="ARD (ujednoznacznienie)">
ARD (ujednoznacznienie)



</doc>
<doc id="1853354" url="https://pl.wikipedia.org/wiki?curid=1853354" title="U progu">
U progu

U progu – pismo Nurtu Niepodległościowego.
Pierwszy numer pisma ukazał się w październiku 1976 roku.
Nazwa pisma nawiązywała do tytułu deklaracji programowej środowisk niepodległościowych opracowanej na przełomie 1975 i 1976 roku, co wiąże się z genezą ROPCiO. 
Redakcję tworzyli: Krystian Brodacki, Emil Morgiewicz, Jacek Wegner i Adam Wojciechowski. 
Drukiem (który był ściśle oddzielony od redakcji) zajmowali się: Andrzej Czuma i Janusz Krzyżewski. "U progu" było pierwszym pismem ukazującym się w PRL poza cenzurą, które było drukowane na zachodnim powielaczu. Podarował go grupie A. Czumy Jerzy Giedroyć. W akcji przerzucenia powielacza z Francji do kraju brali udział: Piotr Dyk, Aleksander Hall, Tomasz Langowski oraz Marian Piłka.
Pismo poświęcone było sprawom bieżącym oraz wydarzeniom historycznym.
Ostatni (dwunasty) numer pisma ukazał się w roku 1977.

</doc>
<doc id="1853357" url="https://pl.wikipedia.org/wiki?curid=1853357" title="Sabak Ha">
Sabak Ha

Sabak Ha – naturalna wapienna jaskinia krasowa (cenote), na Jukatanie, w Meksyku.
Opis jaskini.
Według naukowców jaskinia nigdy nie była sucha, o czym może świadczyć np. brak stalaktytów i stalagmitów. Temperatura wody jest stała i wynosi 24 stopnie Celsjusza. Jaskinia położona jest 1,5 godziny drogi od Meridy. Dostęp do powierzchni wody jest utrudniony – zazwyczaj wymaga zastosowania technik wspinaczkowych. Osiągnięcie lustra wody wymaga opuszczenia sprzętu i nurka za pomocą lin.
Historia prób zbadania głębokości jaskini.
Do tej pory nie potwierdzono ostatecznej głębokości jaskini Sabak Ha. Jaskinia może osiągać głębokość ok. 200 m. Nurkowie dotarli jedynie do głębokości 140 m. Jaskinia była penetrowana przez kilka ekspedycji w latach 2008–2010, w tym z udziałem Polaków, Jerzego Błaszczyka i Cezarego Abramowskiego. Podczas wyprawy w roku 2008 powstał film "Piwnice diabła", którego autorem był Jacek Szymczak.

</doc>
<doc id="1853358" url="https://pl.wikipedia.org/wiki?curid=1853358" title="Malichus I">
Malichus I

Malichus I (arab.: مالك, "Maliku") – król Nabatejczyków w latach 59–30 p.n.e. Syn Obodasa II, króla Nabatejczyków.
Stronnik Juliusza Cezara.
Malichus I zapewne włączył się w niebezpieczną politykę Rzymu po stronie Juliusza Cezara przeciw Pompejuszowi Wielkiemu. Historyk żydowski Józef Flawiusz podał, że w 55 p.n.e. Gabiniusz, prokonsul Syrii, pokonał Nabatejczyków w bitwie ("Wojna żydowska" 1, VIII, 7). Nie wiadomo, z jakiego powodu była ta bitwa. W roku 47 p.n.e. na pomoc Cezarowi, walczącemu w Egipcie, przybył Antypater I, ojciec Heroda Wielkiego, z przywódcami arabskimi. Wśród tych przywódców był zapewne Malichus I z 2 tys. kawalerii, wspomniany w dziele pt. "De Bello Alexandrino".
Konflikt z Herodem I Wielkim.
Doszło do konfliktu z Judeą. W 40 p.n.e. Herod Wielki uciekał przed Partami, którzy najechali Syrię i Palestynę. Malichus I odmówił mu azylu oraz zwrotu rodzinnego skarbu jego ojca Antypatra I. Król pożałował swej decyzji i wysłał posłów za nim ("Wojna żydowska" 1, XIV, 2). Posłowie nie dogonili go. Herod znalazł się w Aleksandrii, a potem w Rzymie celem szukania pomocy. Następnego roku Rzymianie wypędzili Partów z Judei. Nabatejczycy, jako sprzymierzeńcy Partów musieli zapłacić duży trybut Rzymianom.
Knowania Kleopatry VII.
Kleopatra VII, królowa Egiptu, zażądała od Marka Antoniusza Judei i Arabii oraz czyniła zabiegi by zgładzić Heroda Wielkiego i Malichusa I. Antoniusz nie chciał ich zabić, tylko odjął ich tereny i podarował ukochanej. Kleopatra nie ustępowała i postanowiła skłócić obu tych królów. Dała w dzierżawę Herodowi jego ziemie wokół Jerycha oraz pozwoliła mu pobierać w jej imieniu podobną daninę od Malichusa. Król Nabatejczyków początkowo dawał mu 200 talentów rocznie, potem zaprzestał tego.
Ponowny konflikt z Herodem.
Herod postanowił siłą odebrać należność. Pokonał Arabów w bitwie pod Diospolis. Nabatejczycy nie poddali się i zebrali siły pod Kanatą w Celesyrii. Początkowo przegrywali, później dzięki pomocy miejscowej ludności pokonali wojska judejskie. Nielicznym wraz Herodem udało się uciec do obozu ("Dzieje" 15, V, 1).
Wiosną 31 p.n.e. w Judei doszło do trzęsienia ziemi. Zginęło 30 tys. mieszkańców. Herod Wielki zaproponował Arabom pokój. Nabatejczycy odmówili i zabili jego posłów. Później najechali Judeę. Herod poderwał swoich żołnierzy do walki z wrogiem. Przekroczył rzekę Jordan i stanął naprzeciwko Arabom w pobliżu Filadelfii (dzisiejszy Amman). Doszło do zaciętej bitwy. Nabatejczycy ulegli i zaczęli uciekać. Zginęło ich 5 tys., a reszta schroniła się w obozie. Oblężenie trwało krótko. Arabowie z braku wody poddawali się Herodowi. Przez pięć dni do niewoli dostało się 4 tys., a w szóstym reszta wolała walczyć ("Dzieje" 15, V, 4-5). Zginęło ich 7 tys. Herod zaanektował, należącą do nich, ziemię Hauran.
Malichus I nie rezygnował z walki. Po klęsce Marka Antoniusza i Kleopatry pod Akcjum w 31 r. p.n.e. doszło do trudnej sytuacji dla Heroda, ich sprzymierzeńca. Król Judei obawiając się Oktawiana postanowił zabić Jana Hirkana II, ponieważ jego córka Aleksandra namówiła go do napisania listu do Malichusa I celem prośby o azyl. Król odpowiedział pozytywnie na ten list. Napisał, że przyjmie go wraz z towarzyszami i jego zwolennikami ("Dzieje" 15, VI, 2). Herod przechwycił te listy i zgładził Hirkana.
Wkrótce zmarł sam Malichus I ok. 30 r. p.n.e. Nie wiadomo jak zakończył żywot. Na tron wstąpił jego syn Obodas III (30-9 p.n.e.)

</doc>
<doc id="1853359" url="https://pl.wikipedia.org/wiki?curid=1853359" title="Adilson Ferreira Antunes">
Adilson Ferreira Antunes

Adilson, właśc. Adilson Ferreira Antunes (ur. 12 listopada 1916 w Rio de Janeiro) - były brazylijski piłkarz występujący na pozycji napastnika.
Kariera klubowa.
Adilson karierę piłkarską rozpoczął w drugiej połowie lat trzydziestych w klubie Madureira Rio de Janeiro. W latach 1939-1945 był zawodnikiem Fluminense FC. Z Fluminense dwukrotnie zdobył mistrzostwo stanu Rio de Janeiro - Campeonato Carioca w 1940 i 1941. Ostatnim klubem w jego karierze było CR Flamengo, gdzie występował w latach 1945-1947.
Kariera reprezentacyjna.
Adilson pod koniec lat 30. grał w reprezentacji Brazylii. 22 stycznia 1939 wystąpił w meczu z reprezentacją Argentyny, którego stawką była Copa Julio Roca 1939/40. Brazylia wygrała 2-1, a Adilson strzelił pierwszą bramkę. W 1940 roku wystąpił w dwóch meczach z Argentyną w Copa Julio Roca. Były to jedyne występy w barwach "canarinhos".

</doc>
<doc id="1853360" url="https://pl.wikipedia.org/wiki?curid=1853360" title="Zahumle">
Zahumle

Zahumle również Zahumlje, Hum – państwo plemienne Zahumlan zamieszkujących w serbskiej Dalmacji w dorzeczu rzeki Neretwy, powstałe na przełomie VIII i IX wieku. W XV wieku tereny Zahumla zaczęto określać nazwą Hercegowina.
Dzieje Zahumla.
Nazwa państwa pochodzi od nazwy plemienia, oznaczającej lud żyjący za "hlumem" - "humem" (Chełmem – górą). Została utworzona przez Serbów zagorskich, sąsiadujących z Zahumlanami od północy przez góry Dynarskie. Na zachodzie Zahumle graniczyło z Chorwacją i plemieniem Narentan, na wschodzie z Trawunią. Władcy Zahumla bardzo wcześnie zerwali związki z Serbią zagorską. Ośrodkiem państwa od początku był Ston.
W II połowie IX wieku za namową cesarza bizantyńskiego Bazylego I, który dzięki udanej akcji morskiej w obronie Dubrownika zyskał pewne wpływy w serbskich państwach Dalmacji, okupione zresztą hojną daniną w złocie, książę Zahumla ochrzcił się, zezwalając na akcję chrystianizacyjną wśród swoich poddanych. Ewangelizację Zahumlan prowadzili kapłani łacińscy i greccy z miast bizantyńskich w Dalmacji. Po 889 roku dołączyli do nich wykupieni przez posła bizantyńskiego w Wenecji uczniowie arcybiskupa Moraw Metodego, przynosząc znajomość alfabetu głagolickiego i słowiańskie księgi liturgiczne. Dla utrwalenia dzieła chrystianizacji zostało powołane biskupstwo w Stonie.
Na początku X wieku książę serbski Piotr Gojniković władający leżącą na południowy wschód od Humu, Trawunią podporządkował swej władzy również ziemie Narentan i podjął próbę zawładnięcia okrążonym z trzech stron Zahumlem. Książę Zahumla Michał Wyszewic, sprzymierzył się z carem bułgarskim Symeonem I informując go o tworzącym się za namową Bizancjum antybułgarskim sojuszu serbsko-węgierskim. Po 917 roku Symeon najechał niespodziewanie Serbię i zrzucił z tronu Piotra Gojnikowicia, a Serbię i podległe jej Trawunię i Duklę podporządkował Bułgarii. Po śmierci Symeona I książę serbski Czasław Klonimirović odbudował wprawdzie dawną potęgę Serbii, nie zagroził już jednak Michałowi, który po śmierci bułgarskiego cara przezornie zawarł sojusz z Bizancjum i został przez cesarza mianowany patrycjuszem i konsulem. Po śmierci Czasława około 950 roku Dukla i Trawunia wyzwoliły się spod władzy serbskiej, a terytorium Serbii zagorskiej rozpadło się na szereg żupanii, które w roku 998 podporządkował sobie car Samuel Komitopul.
W 1018 roku carstwo bułgarskie upadło, a zwycięzca Bazyli II poddał pod swe zwierzchnictwo również ziemie serbskie ustanawiając dla Dalmacji serbskiej (Primorja) okręg administracyjny z ośrodkiem w Dubrowniku. Książę Zahumla Stefan Wojsław, który w międzyczasie zdobył na Dukli Trawunię uznał zwierzchnictwo bizantyńskie podobnie jak Stefan Dobrosław duklański. Po 1025 roku w miarę słabnięcia Bizancjum Stefan Wojsław wystąpił przeciw bizantyńskiej okupacji. Został rozbity w bitwie w 1035 roku przez stratega bizantyńskiego i odesłany jako jeniec do Konstantynopola. W następnym roku zbiegł z niewoli i wznowił walkę. W 1040 roku zdobył grecki okręt wojenny z transportem złota, a w 1042 roku rozbił w wąwozach górskich Trawunii armię bizantyńską katepana Dyrrachion patrycjusza Michała. Po śmierci Stefana Wojsława jego następca Ljutovid podporządkował się Bizancjum i otrzymał tytuł stratega. Około 1050 roku książę Dukli Stefan Dobrosław, który w dwóch bitwach pokonał wodzów bizantyńskich, odebrał mu Trawunię i wcielił je do swego państwa.
Dalsze losy.
W XI wieku Zahumle znalazło się pod władzą królów Zety, a około połowy XII wieku przeszło pod władzę żupanów Raszki, później zwanej Serbią. Na początku XIV wieku Serbia utraciła większą część Humu na rzecz Bośni. Pozostałości księstwa wraz ze stołecznym Stonem król Stefan Duszan zrzekł się w 1331 roku na rzecz Dubrownika. Po 1373 roku, już po śmierci ostatniego z serbskich Nemaniczów, ban Tvrtko I przyłączył do Bośni również Trebinię wraz z Konawli. Po jego śmierci w 1391 roku na ziemiach Humu, Trebinii i Konawli własne księstwo utworzyła możnowładcza rodzina Kosaczów. Władca księstwa Stefan Vukčić w 1448 roku ogłosił się hercegiem św. Sawy. Akt ten spowodował pojawienie się określenia Hercegowina na oznaczenie terenów Trebinii i Zahumla. W 1465 roku Turcy zajęli większą część Hercegowiny. Zahumle znalazło się w granicach Imperium osmańskiego
Sztuka.
Architekturę drewnianą już na przełomie VIII/IX wieku zastąpiły w Zahumlu budowle z cegły i kamienia. Fundamenty jednonawowej świątyni z tego okresu odkryto w Stonie. Z XI wieku pochodzi ośmioboczny kościółek w Ošlju pod Stonem. Malarstwo tego okresu reprezentują freski z XI wieku zachowane w kościele św. Michała w Stonie przedstawiające fundatora jako romańskiego władcę w łacińskiej koronie. U schyłku XII wieku w Zahumlu powstał również w skryptorium benedyktyńskim ilustrowany Ewangeliarz.

</doc>
<doc id="1853361" url="https://pl.wikipedia.org/wiki?curid=1853361" title="Parafia św. Bazylego i św. Aleksego w Nantes">
Parafia św. Bazylego i św. Aleksego w Nantes

Parafia św. Bazylego i św. Aleksego – parafia Patriarchatu Konstantynopolitańskiego w Nantes.
W 1927 w Nantes zamieszkał ks. Pierre Verdène, który w tym samym roku dokonał konwersji z mariawityzmu na prawosławie. Urządził on w swoim mieszkaniu kaplicę tego wyznania i zaczął sporadycznie odprawiać nabożeństwa. W 1930 powstała przy nim wspólnota prawosławna została przyjęta w jurysdykcję Zachodnioeuropejskiego Egzarchatu Rosyjskiego Kościoła Prawosławnego jako samodzielna parafia. Gromadziła żyjących w Nantes robotników głównie narodowości rosyjskiej, chociaż od początku byli w niej obecni konwertyci francuscy. Od 1932 część nabożeństw była odprawiana w języku francuskim w kaplicy urządzonej przez ks. Eugène'a Coulona w dawnej kuźni, a następnie w pomieszczeniu przy ulicy Galilée 119. W tym okresie parafia liczyła ok. 100 osób narodowości rosyjskiej, francuskiej i greckiej. Jej funkcjonowanie zostało przerwane przez wybuch II wojny światowej. Po wojnie do 1959 nabożeństwa odprawiali tylko kilka razy w roku kapłani przybyli z Paryża. W tym okresie parafia była już w jurysdykcji Zachodnioeuropejskiego Egzarchatu Parafii Rosyjskich.
W 1959 arcybiskup Włodzimierz (Tichonicki) mianował nowym proboszczem ks. André Bredeau. W tym samym roku parafia zjednoczyła się z etnicznie grecką parafią św. Bazylego. Językiem liturgicznym pozostawał francuski z dodatkiem greckiego i cerkiewnosłowiańskiego. Po kilku latach parafia straciła jednak dotychczasowe pomieszczenie. Święta Liturgia była odtąd odprawiana w kościele franciszkańskim. Obecnie świątynią parafialną jest drewniana cerkiew św. Bazylego. Działa przy niej biblioteka.
Po likwidacji Zachodnioeuropejskiego Egzarchatu Parafii Rosyjskich (2018), parafia pozostała w jurysdykcji Patriarchatu Konstantynopolitańskiego i weszła w skład Greckiej Metropolii Francji.

</doc>
<doc id="1853362" url="https://pl.wikipedia.org/wiki?curid=1853362" title="Obodas III">
Obodas III

Obodas III – król Nabatejczyków w latach 30–9 p.n.e. Syn Malichusa I, króla Nabatejczyków.
Ekspedycja rzymska.
Za panowania tego króla nastąpił największy rozwój kulturalny i ekonomiczny królestwa nabatejskiego. Rzymianie potrzebowali towarów z Indii, Chin i południowej Arabii. Nabatejczycy odpowiadali na ich zapotrzebowanie przywożąc im przyprawy i wonności. Oktawian August postanowił przejąć nad tym handlem kontrolę. Około roku 26/5 p.n.e. wysłał ekspedycję pod przewodnictwem Eliusza Gallusa, namiestnika Egiptu, do Arabii. Ekspedycja idąc do południowej Arabii zdobywała wiele miast. Zniechęceni brakiem wody, ogromem pustyni oraz spodziewanych bogactw wrócili do Egiptu. Strabon w "Geografii" obarczył za te niepowodzenia Syllajosa, ministra Obodasa III, który miał robić wszystko, aby ta ekspedycja nie udała się. Nabatejczycy na początku wyprawy obiecali im pomoc, by dobrze wypaść w oczach Rzymu. W tym celu Syllajos z tysiącem swoich ludzi przyłączył się do wyprawy (XVI, 4, 23). Nabatejczycy osiągnęli swój cel. Oktawian August dowiadując się o niegościnności krainy zrezygnował z planów podboju.
Królestwo w oczach pisarzy.
Strabon w "Geografii" podał, że „Petrą od zawsze władał jakiś monarcha z królewskiego rodu. Król ma za zarządcę jednego ze swych towarzyszy, który nazywany jest ‹‹bratem››” (XVI, 4, 21). Pochlebnie wypowiadał się o sposobie rządów w królestwie, ale o samym Obodasie III miał złą opinię. krytykował go za zbytnią słabość i uległość w stosunku do ministra Syllajosa: „król Obodas nie dba wystarczająco o interes publiczny, a szczególnie o sprawy militarne (co jest cechą wspólną wszystkich arabskich królów)” (XVI, 4, 24). Podobną opinię o królu miał Józef Flawiusz. Napisał o nim, że był to „człowiek z natury gnuśny i ospały. Wszystkie niemal sprawy załatwiał za niego Syllajos, mąż bystry, młody i przystojny” ("Dzieje" 16, VII, 6).
Konflikt z Herodem Wielkim.
Na północy doszło do konfliktu z Herodem Wielkim, królem Judei o masyw górski Auranitis (Hauran). Cesarz Oktawian August podarował ten teren Herodowi. Władca Auranitis Zenodor protestował w Rzymie. Nie osiągając posłuchu, sprzedał ziemie Nabatejczykom z 50 talentów. Nabatejczycy rościli prawa do tych terenów, to na drodze prawnej lub militarnej. Herod odpierał skutecznie ich ataki.
Minister Syllajos zakochał się ze wzajemnością w Salome. Poprosił Heroda, jej brata, o zgodę na małżeństwo. Herod zażądał od niego przejścia na judaizm. Syllajos odmówił, mówiąc, że zostałby za to ukamienowany przez Arabów ("Dzieje" 16, VII, 6). Poczuł się znieważony oraz postanowił zwalczać Heroda. Popierał mieszkańców Trachonitis w ich buncie przeciw Judei. Wojska Heroda uśmierzyły bunt, ale ok. 40 osób uciekło do Syllajosa, który przyjął ich. Dał im twierdzę, z której pustoszyli Judeę i Celesyrię. Herod kazał zamordować ich rodziny w Trachonitis. Doszło do eskalacji przemocy z obu stron Król Judei postanowił zwrócić się do rzymskich dowódców, Saturnina i Wolumniusza. Poprosił ich o ukaranie buntowników, zwrot 60 talentów, które pożyczył Obodasowi III. Syllajos, który dzierżył faktyczną władzę, zaprzeczył istnienia buntowników w Arabii, a dług postanowił oddać później Dowódcy rzymscy kazali Nabatejczykom zwrócić pieniądze Herodowi w ciągu trzydziestu dni oraz dokonać wymiany zbiegów. Po odmowie Syllajosa, Herod uzyskał zgodę na siłowe rozwiązanie sprawy. Zdobył twierdzę Repta, gdzie przebywali buntownicy, biorąc jeńców. W drodze powrotnej został zaatakowany przez Nabatejczyków. Herod zwyciężył ich zdecydowanie w bitwie, w której zginął Nakeb, dowódca arabski. Syllajos poskarżył się cesarzowi Augustowi. Opowiadał jak Arabia została splądrowana przez wojsko Heroda oraz jak Obodas nie mógł stawić czoła w tej wojnie z powodu jego nieobecności i braku wojska. Cesarz stracił z tego powodu zaufanie do Heroda, jemu samemu w liście nakazał zaprzestać tych działań. ("Dzieje" 16, IX, 1-3).
W roku 9 p.n.e. zmarł, prawdopodobnie otruty, król Obodas III. Jego następcą został syn Eneasz, który przybrał królewskie imię Aretas IV Filopatris.

</doc>
<doc id="1853363" url="https://pl.wikipedia.org/wiki?curid=1853363" title="Malichus II">
Malichus II

Malichus II (arab.: مالك, "Maliku") – król Nabatejczyków w latach 40-70. Syn Aretasa IV Filopatrisa, króla Nabatejczyków.
Za panowania Malichusa II nadal trwał okres pokoju i dobrobytu królestwa. Nabatejczycy pomnażali bogactwo dzięki handlowi. Starali się nie mieszać w sprawy sąsiadów. Byli zainteresowani stabilną polityką w regionie pomiędzy południową Arabią a Morzem Śródziemnym. Gdy w roku 66 wybuchło powstanie w Judei przeciwko Rzymianom, Malichus II wsparł Tytusa Flawiusza w uśmierzeniu buntu. Józef Flawiusz, w dziele, pt. "Wojna żydowska" poinformował, że „Arab Malchos dostarczył tysiąc jeźdźców i pięć tysięcy żołnierzy pieszych, z których większość stanowili łucznicy” (3, IV, 2). Wzięli oni udział w zniszczeniu Jerozolimy, stolicy Judei w 70 roku.
Miasto Damaszek było stracone przez Nabatejczyków za króla Malichusa II, który zmarł w 70 roku. Jego następcą został młodociany syn Rabel II Soter.

</doc>
<doc id="1853366" url="https://pl.wikipedia.org/wiki?curid=1853366" title="Teoria religii">
Teoria religii

Teoria religii – przyjęcie teoretycznej perspektywy poznawczej zmusza badacza do posługiwania się dualizującym (podmiotowo-przedmiotowym) językiem refleksji filozoficznej i naukowej.
Dualistyczne (podmiotowo-przedmiotowe) teorie religii.
Badacz starający się określić swoją religię w dwuwartościowym świecie rozszczepia ją na część przedmiotową i podmiotową. Za podmiot religii musi uznać człowieka: wyznawcę, kapłana, teologa, proroka, reformatora. Człowiek organizuje kult, ustala jego formę, dobiera stosowny rytuał, składa ofiary, układa modlitwy. Buduje wreszcie świątynie lub kościoły, zakłada instytucje religijne, reformuje je lub dzieli tworząc schizmy i herezje, modli się i prorokuje. Cała jego działalność jest jednak skierowana do "przedmiotu": Boga, bogów, boskości.
Bogowie są rzeczywistością "daną", obiektywną, kryterium, według którego można ocenić starania wyznawców. To człowiek się myli i błądzi, Bóg ocenia.
Dualistyczno-metafizyczne teorie religii.
Problem rodzi się wtedy, gdy myśliciel chce wypracować rozumową metodę dotarcia do boskiej rzeczywistości, określenia jej charakteru i istoty, co jest niezbędne, by w oparciu o tę obiektywną rzeczywistość wyjaśnić charakter związków podmiotowo-przedmiotowych, dojść do tego, na ile religia realizuje stawiane sobie cele, w jakim stopniu formy kultu wybrane przez wyznawców danego bóstwa odpowiadają jego charakterowi, oraz na ile cechy przedmiotu kultu uprawomocniają działania podejmowane przez podmiot kultu- wyznawcę. Dochodzenie do istoty Boga na podstawie form jego kultu jest jednak z zasady nieprawidłowe, ponieważ znajduje się w nich element ludzki (subiektywny), badania prowadzimy tam, gdzie element ludzki nie istnieje – Ponieważ nie udaje się zaobserwować bogów samych w sobie, a nie można opierać się na relacjach wyznawców (gdyż są subiektywne), przyjmowano tezę, że rzeczywistość materialna jest nam dana z góry i obiektywna, gdyż została stworzona, wyłoniła się z bogów, lub w wyniku ich działań.
Badając rzeczywistość materialną, szukano w niej “zaszyfrowanych” informacji na temat charakteru, istoty, jej twórcy.
Tą drogą podążał Arystoteles i jego naśladowcy z Ibn Siną (Awicenną) i św. Tomaszem z Akwinu na czele, a także Hegel, który doszukiwał się działań opatrzności “Ducha” w historii oraz "teologia naturalna" popularna w środowisku protestanckim, w Anglii i Stanach Zjednoczonych w XVIII i XIX w.
Dualistyczno anty-metafizyczne teorie religii.
Rozwój sceptycznej filozofii i przyrodoznawstwa wykazuje jednak fiasko takiej perspektywy poznawczej.
W tym ujęciu naukowemu badaniu podlega wyłącznie materia oraz uchwytne obserwacyjnie ludzkie działanie. W tym momencie wyjaśnia się fakt istnienia religii, a także usensownia ją przy pomocy jej uchwytnego aspektu – korzystnego wpływu na społeczne funkcjonowanie jednostki, wytyczanie norm moralnych.
Taka postawa filozoficzna, widoczna szczególnie u Kanta, przyczyniła się do ukształtowania metod i oglądu i oceny religii z punktu widzenia postulowanych w niej norm etycznych a także moralności jej wyznawców.
A zatem wszelka religia stawia na czele moralność. Religia daje moralności piętno energii, piękność i rzeczywistość, bo sama moralność jest czymś idealnym.”
Wszelka oznacza tutaj wszelka prawdziwa religia. O tym, czy coś określane jest jako prawdziwa religia czy prymitywny zabobon, decyduje porównanie z pewnym “idealnym wzorcem”:
“Stosownie do tej potrzeby praktycznego rozumu [tj. potrzeby moralnej] powszechna prawdziwa wiara religijna jest wiarą w Boga:
Wiara ta nie zawiera właściwie żadnej tajemnicy, ponieważ wyraża jedynie moralny stosunek Boga do ludzkiego rodu, sama z siebie narzuca się ludzkiemu rozumowi i dlatego spotykana jest w religii większości cywilizowanych narodów.”
Te kryteria – bardzo surowe dla religii niemonoteistycznych można spostrzec w pracach klasyków nowożytnego religioznawstwa, szczególnie u Frazera. Później także Freud i Émile Durkheim usensowniają religie przy pomocy jej zaczepienia w zjawiskach bezpośrednio uchwytnych, materialnych – takich jak instytucje religijne, kanony moralne, co doprowadza do utożsamienia religii właśnie z tymi jej elementami. Jeśli zaś chodzi o pojęcie Boga, zostaje ono zepchnięte do sfery subiektywnej kształtującej się pod wpływem oddziaływania “obiektywnej rzeczywistości” kulturowej i przyrodniczej. Należy przyjąć stwierdzenie: człowiek – subiektywny, badając rzeczywistość materialną – obiektywną dochodzi do swojej – subiektywnej wizji Boga, bogów, boskości i kontempluje ją w stworzonej przez siebie religii. Co jednak może oznaczać, że czci się nie realnego Boga, lecz swoją własną wizje czy wręcz swoje własne cechy – do czego doszedł jeden ze znaczniejszych krytyków religii Ludwik Feuerbach:
“To, co stanowi istotę człowieka w odróżnieniu od zwierzęcia, jest nie tylko podstawą religii, ale także jej przedmiotem. Religia jest bowiem świadomością tego, co nieskończone jest i nie może być niczym innym, jak tylko uświadomieniem sobie przez człowieka swej własnej istoty, i to nie istoty skończonej, ograniczonej, lecz nieskończonej.”
Można tutaj zauważyć, że niemalże równolegle z krytyką religii “historycznej” idzie u Feuerbacha (lecz nie tylko u niego) próba tworzenia jakiejś nowej wiary, w której obiektem czci ma być rozumiany ponadjednostkowo “rozum”:
“Dopiero wtedy, czytelniku, gdy myślisz o Bogu – myślisz o rozumie w taki sposób, w jaki on jest naprawdę, mimo że wyobraźnia Twoja każe Ci widzieć w Bogu istotę różną od rozumu.”
Religia zatem jest tworem wyobraźni, lecz tworem “obiektywnie” uwarunkowanym charakterem psychiki ludzkiej: “Bogowie są przeto tworami fantazji, ale tworami fantazji ściśle związanej z ludzkim poczuciem zależności, z ludzkim egoizmem; są tworami fantazji a zarazem istotami lub tworami afektu, a zwłaszcza strachu i nadziei. Człowiek żąda od nich, aby mu pomagali, kiedy wyobraża ich sobie jako istoty dobre. [...] Prosi zaś ich, aby mu nie szkodzili w jego zamiarach i radościach, kiedy wyobraża ich sobie jako istoty złe.”
Religia jest w tym ujęciu subiektywną, psychiczną reakcją człowieka na obiektywną rzeczywistość materialną (przyrodę, stosunki społeczne, procesy dziejowe), mającą swoje ukryte (racjonalne i dostępne badaniom oraz obiektywne) znaczenie niezależne od idei Boga (jako subiektywnych i uwarunkowanych).
Jak na przykład ukryte znaczenie religii u Marksa – kontrola nad klasami wyzyskiwanymi i kanalizowanie ich pragnienia polepszenia swego losu w kierunku nadziei na nagrodę w “lepszym świecie”.
Max Weber zbudował swoją, konkurencyjną względem marksistowskiej, teorię religii, zamieniając heglowskie pojęcie ducha czasu na ducha racjonalizmu, charakterystycznego dla kultury zachodnioeuropejskiej a ucieleśnionego w religii protestanckiej
Jedynym aspektem, w którym badana jest tu religia, jest jej wymiar społeczny i ideologiczny – postulowana etyka. Praktycznie oznacza to sprowadzenie religii do tych dwóch wartości, gdyż przekonanie o tym, że jest w niej coś więcej niż aktywność społeczna i nakazy moralno-obyczajowe, jako subiektywne nie zostało uwzględnione w procesie badawczym. Jak już wcześniej wspomniałem, przekonanie o irracjonalnym charakterze wiary spowodowało, że można było uzasadniać jej istnienie wyłącznie funkcjonalnie, w oparciu o społeczną, edukacyjną rolę religii. Dla Emila Durkheima, na przykład, religia jest wytworem zbiorowości - społeczeństwa, jej “ukryta”, obiektywna funkcja to odnawianie i wzmacnianie więzi społecznych przy pomocy obowiązku czy praktyki uczestnictwa we wspólnych obrzędach, pielęgnowania wspólnych przekonań.
Równie ważne z punktu widzenia interesów zbiorowości jest kształtowanie charakterystycznych dla wspólnoty religijnej i zarazem społecznej pojęć, takich jak chociażby kalendarz czy pojęcie czasu w ogóle. Podsumowując, religia w myśl założyciela “szkoły socjologicznej” tworzy i podtrzymuje więzi społeczne oraz wdraża jednostkę do życia w zbiorowości. Ta funkcjonalna definicja religii nie tyle redukuje ją do roli społecznej, ile implikuje stwierdzenie, że można ją zrozumieć jedynie jako zjawisko społeczne, emanację zbiorowości, myślenia zbiorowego odrębnego od świadomości jednostkowej, jak twierdzi Henri Bergson.
U Freuda religia socjalizuje jednostkę, umożliwia jej kontrolowanie pierwotnych instynktów. Przyjęcie tej niewątpliwie redukcjonistycznej koncepcji religii wcale nie musi się łączyć z jakąś niechęcią do tego zjawiska. Już u Freuda religia, jako pierwszy przejaw kultury, pierwsza jej forma, chroni człowieka przed mrocznymi siłami natury ukrytymi w najgłębszej części podświadomości – “id”, nakazującymi mu egoistyczne i niepohamowane zaspokajanie instynktów, a także przed tyranią najsilniejszych jednostek.
Tę teorię rozwija Erich Fromm, który uzupełnia swoją interpretacje psychoanalizy elementami marksizmu. Buduje obszerną teorię religii, które klasyfikuje na: “humanistyczne” – w których człowiek jest “miarą wszystkich rzeczy”:
“Formalnie opiera się ona na zasadzie głoszącej, że tylko sam człowiek, a nie przewyższający go autorytet może ustanawiać kryterium odróżniające cnotę od grzechu. Materialnie opiera się ona na zasadzie mówiącej, że «dobre» jest to, co jest dobre dla człowieka: «złe», co jest dla niego szkodliwe, czyli jedynym kryterium wyboru wartości etycznych jest tu dobro człowieka.”
Sprzyjają one rozwojowi wewnętrznemu jednostki, jej twórczej partycypacji w społeczeństwie. Zalicza do nich nauki Jezusa, niektórych proroków Starego Testamentu, “pierwotny” marksizm, dalekowschodnie religie i systemy filozoficzne z buddyzmem Zen na czele i właśnie psychoanalizę. Dalej Fromm wyróżnia religie autorytarne, takie jak: katolicyzm, kalwinizm, judaizm – mogą one być pożyteczne lub szkodliwe, lecz zawsze hamują rozwój człowieka podporządkowując go “nieludzkiemu” (tj. nie będącemu człowiekiem) autorytetowi – Bogu. Wreszcie za idolatrie – religie fałszywe Fromm uważa wszelkie ideologie oparte czy podsycające cechy sado-masochistyczne i orientację nekrofilną, której istotą jest umiłowanie śmierci i destrukcji, często pod płaszczykiem wzniosłych ideałów: nazizm, komunizm. Również światopogląd konsupcjonistyczny, charakterystyczny, według Fromma dla kultury zachodniej XX wieku jest formą religii opartej na hedonizmie i postawie merkantylnej, gdzie podstawowym kryterium wartości jest wymienialność, modus posiadania. Widzimy więc, że pojęcie religii zostaje znacznie poszerzone i obejmuje prawie każdy system filozoficzny, ideologię czy wręcz postawę życiową z charakterystyczną dla niej etyką.
W ten sposób wychodząc od religii podzielonej na elementy obiektywne i subiektywne, “przerzuca” się ją do sfery subiektywnej- podmiotowej, jako zespół wierzeń i przekonań. Dalej pozostaje już jedynie kwestia orzeczenia o uwarunkowaniu tych przekonań wpływami “obiektywnego” świata przyrody czy związków społecznych bądź stwierdzenia o braku tych powiązań.
Można zdefiniować religię jako zjawisko subiektywne zakorzenione jednak w obiektywnym świecie i w ten sposób dające się obiektywnie poznać i opisać. Religia jest wiarą w “świat duchowy”, określonym stanem psychicznym uwarunkowanym i wyjaśnianym usytuowaniem wyznawcy w jego środowisku kulturowym i przyrodniczym, na przykład strach przed niezrozumiałymi i niekontrolowanymi siłami przyrody powoduje ich personifikacje jako bogów, których czci się w religii oraz próbuje się na nich wpłynąć za pomocą magii. W gruncie rzeczy tak wygląda koncepcja religii u Tylora i Frazera, religia jest tam sprowadzona do subiektywnego przeświadczenia danej grupy ludzi o istnieniu bytów niematerialnych, ponieważ, zdaniem wspomnianych klasyków historii religii, przekonanie to ma silny związek z usytuowaniem danej społeczności w świecie “obiektywnym” i zmienia się wraz ze zmianą tego usytuowania czyli wraz ze zmianami w kulturze, postępem cywilizacyjnym umożliwiającym przewidywanie występowania zjawisk naturalnych. Istotą religii jest więc jej zakorzenienie w rzeczywistości “obiektywnej” i to właśnie podlega badaniom. Przyjęcie takiej wizji religii jest niezwykle wygodne, gdyż tworzy klasyczny układ podmiotowo-przedmiotowy: Badacz-podmiot procesu badawczego bada wynikające z rzeczywistości obiektywnej, materialnej zjawisko religijne- przedmiot badania. Przedmiotem obserwacji jest tutaj kontekst społeczny danej religii, sytuacja historyczna, zaawansowanie cywilizacyjne, struktura organizacyjna. Przyjęcie takiej koncepcji religii nie pociąga za sobą konieczności wyboru określonej opcji ideowej. Teoria religii Karola Marksa i Fryderyka Engelsa oparta jest na powyższym schemacie – religia jawi się jako “fantastyczne odzwierciedlenie w ludzkich głowach tych zewnętrznych sił, które rządzą codziennym bytem ludzi”, z początku sił przyrody, później sił społecznych, “dziejowych”. Niemniej jest to odzwierciedlenie z zasady wypaczone, fałszywe, “opium dla ludu”.
Inne stanowisko prezentuje już Claude Lévi-Strauss, wywodzi się on ze szkoły socjologicznej Durkheima, lecz sporo zaczerpnął także od Marksa i Engelsa, między innymi naturalistyczną koncepcje religii:
“Jeśli bowiem można powiedzieć w pewnym sensie, że religia polega na uczłowieczaniu praw natury, zaś magia na naturalizacji działań ludzkich.” Niemniej “osłabia” redukcjonistyczny charakter tego stwierdzenia uczciwym przyznaniem o etnocentrycznym charakterze kategorii naukowych – takich jak na przykład: postęp, historia. Dopuszcza skuteczność wielu praktyk magicznych i religijnych w łonie kultury, która je stworzyła, jest więc zwolennikiem autonomii religii w obrębie własnej kultury:
“Nie ma więc powodów, by wątpić w skuteczność pewnych praktyk magicznych. Ale wraz z tym okazuje się, że skuteczność magii wymaga wiary w magię, i że wiara ta występuje w trzech dopełniających się postaciach: jest to przede wszystkim wiara czarownika w skuteczność jego technik: jest to, dalej wiara we władzę czarownika u chorego, którym się on opiekuje, lub u ofiary, którą prześladuje; są to, wreszcie, zaufanie i wymagania opinii zbiorowej tworzące w każdej chwili swego rodzaju pole grawitacji, w obrębie którego sytuują się i określają stosunki między czarownikiem a tymi, których on zaklina.”
Dalej następuje jednak próba racjonalizacji fenomenu skuteczności praktyk magicznych odwołaniem się do “efektu placebo”. Levi-Strauss wierzy także, że do pewnego stopnia można zredukować etnocentryzm badającego stosowaniem analizy strukturalnej. Ma ona pozwolić na “uprzedmiotowienie”, “zobiektywizowanie” badanych przekazów mitycznych i rytuałów, gdyż można w nich znaleźć uniwersalne struktury wspólne dla różnych przejawów kultury: języka, reguł zawierania małżeństw, mitów a także świata przyrodniczego.
Próby sformułowania niedualistycznej teorii religii.
Carl Gustav Jung.
Psychologiczna koncepcja religii Junga traktuje ją jako reakcję i odzwierciedlenie treści wypływających z nieświadomości wspólnej całemu gatunkowi a powstałej w wyniku ewolucji biologicznej i psychicznej. Nieświadomość zbiorowa jest tu więc rzeczywistością obiektywną, zastaną i autonomiczną względem sytuacji historycznej. Religia jest subiektywną, uwarunkowaną jednostkowo i historycznie realizacją wypływających z nieświadomości treści obiektywnych – archetypów. Koncepcja Junga nie uwzględnia istnienia bądź nieistnienia Boga na zewnątrz człowieka, stwierdzając niemożność dotarcia do niego, lecz zakłada realność i obiektywność istnienia, Boga jako archetypu nieświadomości. Z tego tytułu religia jest niezwykle ważnym elementem kultury, gdyż chroni człowieka przed “opętaniem” przez treści archetypowe czyli niekontrolowanym wpływem nieświadomości kolektywnej na świadomość jednostki i całych społeczeństw (w gruncie rzeczy jest to zbieżne z teorią Freuda na temat roli religii, z wszakże innym rozłożeniem akcentów). Jung w ostry sposób krytykuje kultury zachodnioeuropejską i północnoamerykańską, które, jego zdaniem, zanadto skoncentrowały się na umacnianiu świadomości i świadomej racjonalnej woli – przejawia się to w odrzucaniu religii lub racjonalizowaniu jej (protestantyzm), co zaowocowało szybkim rozwojem technologicznym i społecznym; lecz kompletnie zaniedbano sztukę rozwoju wewnętrznego i zgłębiania nieświadomości, przez co stracono nad nią jakąkolwiek kontrolę, co doprowadziło do chaosu moralnego.
Mamy tutaj skomplikowany układ badawczy: Badacz – subiektywny podmiot procesu badawczego w oparciu o swoją znajomość sfery przedmiotowej – nieświadomości kolektywnej bada religie – uwarunkowaną historycznie i kulturowo interpretacje tej samej sfery. Warunkiem niezbędnym, do stosowania tej metody, jest uznanie, po pierwsze- istnienia sfery nieświadomości kolektywnej, po drugie- uznanie ją za obiektywną i niezależną od kultury, a powyższe tezy są niefalsyfikowane.
To pobieżne przedstawienie koncepcji badania religii i zdefiniowania jej w systemie dwuwartościowym powinno już zwrócić uwagę na ograniczenia, które narzuca tenże system. Uniemożliwia on zaklasyfikowania pojęcia Boga inaczej niż do sfery poglądów (subiektywno-podmiotowej) lub rzeczywistości materialnej. I jedno i drugie nie jest twierdzeniem neutralnym aksjologicznie. Skoro stwierdzam, że Bóg jest realną, obiektywną rzeczywistością, deklaruję w ten sposób swoją wiarę i nie potrafię tego udowodnić. Jeżeli stwierdzam, że Bóg istnieje tylko subiektywnie, gdyż ktoś w niego wierzy, zakładam, że bez wyznawców Bóg nie istnieje, co jest również stwierdzeniem ideologicznym a na dodatek niesprawdzalnym. Widać tutaj potrzebę “rozmiękczenia” kategorii obiektywne-subiektywne lub wprowadzenia pojęć nie mieszczących się w tym podziale.
Friedrich Schleiermacher.
Już w toku krytyki filozofii Kanta dokonanej przez Friedricha Schleiermachera powstała definicja religii, w której wykorzystano pojęcie nie mieszczące się w układzie subiektywne-obiektywne, podmiot-przedmiot. Schleiermacher sprzeciwia się redukowaniu religii do moralności (kodeksów, przykazań, dogmatów) lub do metafizyki (filozofii transcendentalnej), bądź to do tworzenia pojęcia religii ze zmieszania tych dwóch elementów. Zarówno metafizyka jak i moralność stawiają człowieka jako punkt centralny wszystkich relacji. A religią nie jest, według autora “Mów o religii”, to, co rodzi się wewnątrz człowieka, i to, co jest wyłącznie jego dziełem. Religia zdefiniowana jest jako “ogląd nieskończoności i do nieskończoności upodobanie”, a powstaje w wyniku interakcji człowiek-wszechświat (rozumiany w sposób mistyczny – jako wyraz wszechmocy jego twórcy, a nie astrofizyczny). Człowiek w myśl omawianej filozofii, tak jak i inne rzeczy “poszczególne i skończone” jest odbiciem tego, co nieskończone (wszechświata). Odczuwając w sobie ową nieskończoność człowiek przywłaszcza ją sobie lub kontempluje ją w religii, nie ma tutaj znaczenia czy nieskończoność zostanie uosobiona w pojęciu Boga czy cały wszechświat zostanie ubóstwiony, gdyż i tak oddaje się tu cześć nieskończoności objawionej w tym, co ograniczone: w przyrodzie, w człowieku i wreszcie w historycznych formach religii – stąd niewłaściwe jest badanie jej z pominięciem zawartej w niej nieskończoności, co redukuje to zjawisko do, pochodzących od człowieka, elementów metafizyki i moralności.
Filozoficzna teoria religii Schleiermachera przyczyniła się do powstania szkoły myślowej “broniącej” autonomii religii a opozycyjnej względem racjonalizmu, scjentyzmu i ewolucjonizmu. Do tej “szkoły” należeli Robert Marett i Natan Soderblom, a wywodzi się z niej także Rudolf Otto.
Rudolf Otto.
Wprowadza on pojęcie “numinosum” – świętość, fenomen z założenia niedefiniowalny w innych kryteriach niż religijne i niepoznawalny w inny sposób niż za pomocą “sensus numinis” – odczucia boskości. Religia w ujęciu Otta powstaje jako reakcja na owo odczucie boskości, które można wyrazić w całej skali uczuć od przerażenia do zachwytu. Możliwa jest racjonalizacja religii, ze względu na jej cele i moralność, lecz gdy te zabiegi odrywają się zanadto od sensus numinis, które powołało daną religię do życia, stają się spekulacjami filozoficznymi niemającymi wiele wspólnego z wiarą. Świętość jest więc rzeczą samą w sobie, daną, którą można odczuć, lecz nie można jej zdefiniować inaczej niż przez to odczucie.
Podobnie postulat, czy też żądanie uznania autonomiczności religii wysuwa Max Scheler. Akty religijne są u niego “konstytutywne” dla ludzkiej świadomości, tak jak myślenie, postrzeganie i odczuwanie. Ich istnienia nie można wyjaśniać żadnym kontekstem materialnym, gdyż kierują się ku rzeczywistości niematerialnej i pozaempirycznej – nie mogą więc być uwarunkowane tęsknotami, życzeniami, potrzebami, które skierowane są do sfery poznawalnej empirycznie. Wreszcie ich istnienie, zdaniem Schelera, można pojąć tylko wtedy, gdy przyjmuje się realność sfery, do której się kierują. Jednocześnie ta sfera jest odrębna od wszystkiego co ziemskie, umyka wszystkim ziemskim podziałom i kategoriom (takim jak subiektywne-obiektywne). Przemyślenia Maxa Schelera dostarczają argumentów za tym, że sama dyskusja nad tym, czy umieścić religię w sferze faktów czy poglądów, jest już manifestacją swej opcji ideologicznej i to często manifestacją nieuczciwą, ukrytą pod przykrywką naukowej narracji. Czyli “udowadnianie” istnienia bądź nierealności Boga jest w praktyce zbieraniem “argumentów” na poparcie tezy, w którą wierzymy.
Po przyjęciu tej tezy, wręcz automatycznie nasuwa się pytanie: Jak w takim razie prowadzić badania nad religią, by przedstawić i wyjaśnić to zjawisko możliwie rzetelnie i bezstronnie?
Na to pytanie próbuje odpowiedzieć Gerardus van der Leeuw. Religia jest u niego “przeżyciem granicznym” wymykającym się postrzeganiu, podobnie bogowie – nie ukazują się w sposób zrozumiały, dlatego też fenomenologia określa przedmiot religii jako “coś innego” z zasady niepojętego. To coś objawia się człowiekowi, wywołuje jego reakcje: zdziwienie, strach, uwielbienie. Fenomenologia bada właśnie reakcję człowieka na zetknięcie z “czymś innym”. Bada ją jako zjawisko “fenomen”, nadaje mu nazwy i tym samym wyjaśnia charakter. Nie w odniesieniu do “innego” – nieuchwytnego, lecz za pomocą określenia charakteru relacji między podmiotem a przedmiotem, między człowiekiem a tym, co mu się objawiło. “Kiedy ów «ktoś» zaczyna mówić o tym, co się jawi, wówczas mamy do czynienia z fenomenologią”.
Fenomenologia nie rezygnuje z kategorii “podmiot” i “przedmiot”, niemniej pozwala na ich “rozmiękczenie”. Przedmiotem badania są reakcje człowieka na zetknięcie z “mocą”, reakcja jest uchwytna poznawczo nawet jeżeli jest wynikiem zetknięcia z czymś nieokreślonym- pozostaje bowiem dziełem człowieka. Dziełem, które pozostaje jednak, w zasadzie, wolne od uwarunkowań społecznych, historycznych i przyrodniczych. Podmiotem jest badacz, który może i powinien stać z boku, obserwować i opisywać. Nie jest jego zadaniem orzekać o obiektywnym czy subiektywnym uwarunkowaniu opisywanych fenomenów, nie wdaje się w dyskusje, czy “moc” istnieje realnie. Ponieważ opisuje reakcje ludzi, którzy się z nią zetknęli, musi zakładać realność “mocy”, lecz bierze ją “w nawias” niemożności naukowego do niej dotarcia.
Leeuw jest reprezentantem tradycji myślowej, wywodzącej się od Rudolfa Otto, w której religia jest określana jako relacja człowieka z nieuchwytnym “innym”, świętością, czy wreszcie sacrum. To ostatnie pojęcie zrobiło wielką karierę w naukach o religii. Jest stosowane przez różnych badaczy wywodzących się z różnych szkół i używających go w różnych kontekstach, niemniej jego pierwotna definicja pozostała niezmienna. Przedstawię ją za Rogerem Caillois: “W zasadzie, jedyne co możemy prawomocnie orzec o sacrum w ogólności, zawiera się już w samej definicji tego pojęcia: że przeciwstawia się ono profanum.”
Roger Caillois.
Autor – wywodzący się ze szkoły socjologicznej Durkheima, Graneta i Maussa, lecz czerpiący również z prac Rudolfa Otto, przedstawia następnie typy stosunków człowieka – reprezentanta świata profanum z sacrum, co jest klasycznym postępowaniem przy tego typu założeniach wyjściowych, istotne są tu niemniej stwierdzenia o tym, że człowiek religijny żyje w dwóch środowiskach: świeckim, w którym może bezpiecznie działać i które angażuje go a sposób powierzchowny i świętym angażującym go bardzo głęboko, wyznaczającym cel i sens życia. Wreszcie Caillois zauważa, że światy sacrum i profanum pomimo swej kategorialnej różności nie są i nie mogą być izolowane, gdyż są podstawą do wzajemnego określenia. Myśl tę przejmuje i rozwija dalej Mircea Eliade.
Mircea Eliade.
Pojęciem kluczowym w eliadowskiej koncepcji religii jest hierofania- objawienie świętości. Objawienie następuje w elemencie profanum. Absolut zstępuje w świat świecki uświęcając go swoją obecnością. Święty kamień nie jest już tylko kamieniem, święte drzewo zwyczajnym drzewem. Sacrum będące z zasady niepojęte staje się zrozumiałe, bliższe człowiekowi przybierając ziemską, ograniczoną postać (ograniczoną to znaczy dającą się pojąć, niekoniecznie materialną – np. niebo, ogień, woda). Historia religii to historia waloryzacji sacrum w coraz to nowych hierofaniach oraz rewaloryzacji starych objawień. Koncepcja ta umożliwia badanie sacrum, o ile widzimy jego obecność w świecie uchwytnym badawczo, jeżeli akceptujemy święty charakter hierofanii.
Religia w ujęciu Eliadego nie daje się rozszczepić na część podmiotową i przedmiotową. Zarówno świętość jak i człowiek jest tu stroną działającą, aktywną. Sacrum zstępuje w profanum, człowiek spostrzega je i opisuje. Ponieważ historyk religii pisze historie człowieka religijnego, żyjącego w świecie uświęconym obecnością hierofanii musi akceptować prawa rządzące tym światem. Historyk religii – badacz nie może być też superarbitrem opisującym świat hindusa lub aborygena w kryteriach swojej kultury – jest to przejaw prowincjonalizmu a nie obiektywizacja. Według Eliadego, nie ma kryteriów wolnych od wpływu sacrum, ponieważ wszystkie funkcjonujące określenia: podziały przestrzeni, koncepcje czasu są hierofaniami bądź od nich pochodzą. Także pojęcie “historii” ma swoje religijne korzenie, a jego późniejsza sekularyzacja nie jest bynajmniej zjawiskiem pozwalającym na obiektywny, bezstronny ogląd rzeczywistości, lecz skrzywieniem, którego konsekwencją jest popadnięcie w kulturowy subiektywizm. Nie ma tutaj biernego przedmiotu badania i badacza, który przy pomocy arsenału obiektywizujących pojęć dochodzi do prawdziwej natury badanego zjawiska. Aby zrozumieć badaną religię, historyk musi zaakceptować jej kategorie zarzucić postawę sceptyka i tym samym zanurzyć się w badanej religii- w pewnym stopniu przestać być badaczem, a stać się w jakimś sensie wyznawcą, co oznacza tutaj uznanie transcendencji, ekumenicznego charakteru sacrum, umiejętność odnalezienia jego elementów lub pozostałości w swojej kulturze co może pozwolić na zrozumienie świata “człowieka religijnego”.

</doc>
<doc id="1853367" url="https://pl.wikipedia.org/wiki?curid=1853367" title="Rabel II Soter">
Rabel II Soter

Rabel II Soter – ostatni król Nabatejczyków, panujący w latach 70–106, syn Malichusa II (króla Nabatejczyków) i królowej Szukailat. Doceniając walory strategiczne Bostry, przeniósł do niej stolicę z Petry.
Z powodu małoletniości Rabela II jego matka (królowa Szukailat) przez kilka lat sprawowała regencję. Informacji o jego panowaniu dostarczają jedynie inskrypcje i monety. Inskrypcja odkryta w Obodzie, pochodząca z roku 88, podaje jego przydomek: „Król Rabel, król Nabatejczyków, który przyniósł życie i oswobodzenie swojemu ludowi”.
Po śmierci Rabela II pretensje do tronu zgłaszał Malichus III, jednak cesarz rzymski Trajan postanowił anektować Nabateę. Ziemie Nabatejczyków najechał Korneliusz Palma, gubernator Syrii, i zajął je praktycznie bez oporu. 22 marca 106 Nabatea została oficjalnie włączona do imperium rzymskiego, tworząc prowincję Arabia (ze stolicą w Bostrze). 

</doc>
<doc id="1853371" url="https://pl.wikipedia.org/wiki?curid=1853371" title="Kortykosteroid wziewny">
Kortykosteroid wziewny



</doc>
<doc id="1853372" url="https://pl.wikipedia.org/wiki?curid=1853372" title="Wikariat włoski">
Wikariat włoski

Wikariat włoski – część składowa Zachodnioeuropejskiego Egzarchatu Parafii Rosyjskich, obejmująca swoim zasięgiem terytorium Włoch. Podlegały jej cztery etniczne parafie rosyjskie, które opowiedziały się w toku sporów jurysdykcyjnych w XX wieku za podległością wobec Patriarchatu Konstantynopolitańskiego. 
Obecnym zwierzchnikiem wikariatu jest ks. Sergio Mainoldi. 
Parafie wikariatu.
Poza tym wikariatowi podlega 1 skit – skit św. Marii Magdaleny w Demonte.

</doc>
<doc id="1853375" url="https://pl.wikipedia.org/wiki?curid=1853375" title="Parafia Chrystusa Nauczyciela w Ostrowcu Świętokrzyskim">
Parafia Chrystusa Nauczyciela w Ostrowcu Świętokrzyskim

Parafia Chrystusa Nauczyciela w Ostrowcu Świętokrzyskim – parafia rzymskokatolicka znajdująca się w Ostrowcu Świętokrzyskim, w diecezji sandomierskiej w dekanacie Ostrowiec Świętokrzyski.
Parafia erygowana w 1988 z parafii NMP Saletyńskiej w Ostrowcu Świętokrzyskim. Mieści się przy ulicy Spacerowej na osiedlu Kolonia Robotnicza.

</doc>
<doc id="1853376" url="https://pl.wikipedia.org/wiki?curid=1853376" title="Ruch Nowej Kultury">
Ruch Nowej Kultury



</doc>
<doc id="1853377" url="https://pl.wikipedia.org/wiki?curid=1853377" title="Reguła Geigera-Nuttalla">
Reguła Geigera-Nuttalla



</doc>
<doc id="1853378" url="https://pl.wikipedia.org/wiki?curid=1853378" title="Księstwo Dukli">
Księstwo Dukli

Księstwo Dukli (serb. "Дукља" lub "Диоклетија"; łac. "Doclea" lub "Diocleia") – państwo plemienne Duklan utworzone na terenie pomiędzy Jeziorem Szkoderskim a Górami Dynarskimi na przełomie VIII i IX wieku na terenach dzisiejszej Czarnogóry. Nazwa państwa wywodzi się od rzymskiej prowincji Dioklei zamieszkanej w starożytności przez iliryjskich Diokleatów. W VII wieku Dioklea została opanowana przez plemię słowiańskie, które od nazwy prowincji wzięło swe imię – Duklan.
W połowie IX wieku władzę nad Duklą zdobyli władający sąsiednią Trebinią Belicie, a że Belicie wcześniej uznali zwierzchnictwo książąt leżącej na północy Serbii, Dukla znalazła się tym samym w strefie wpływów Serbów zagorskich. Po 867 roku, po udanej akcji floty bizantyńskiej przeciwko piratom arabskim w rejonie Dubrownika, władcy Trebinii, Dukli i Chorwacji uznali również zwierzchnictwo cesarzy bizantyńskich. Aby zjednać sobie władców państw dalmatyńskich, cesarz Bazyli I przekazał im daninę, którą płaciły dotąd do Konstantynopola bizantyńskie miasta w Dalmacji. Wynosiła ona 10 funtów złota rocznie i nazywana była "daniną pokoju". Za namową cesarza Bazylego I książęta duklańscy ochrzcili się, a cesarz skierował do akcji misyjnej w Dukli kapłanów łacińskich i greckich pracujących na bizantyńskich terenach w Dalamacji. Jego poseł do Wenecji wykupił sprzedanych tam w 889 roku uczniów Metodego, którzy przynieśli do Dukli znajomość głagolicy i piśmiennictwa słowiańskiego. Dla utrwalenia dzieła chrystianizacji utworzone zostało w Barze pierwsze biskupstwo Duklan.
Upadek państwa Wyszesławiców serbskich około 950 roku przyniósł uwolnienie Dukli spod dominacji serbskiej. Wkrótce księstwo ponownie jednak znalazło się w strefie wpływów trebińskich. Książęta trebińscy – Belicie, przenieśli zresztą w II połowie X wieku ośrodek swego państwa do Dukli, na zachodni brzeg jeziora Szkoderskiego. Pod koniec X wieku władzę w państwie przejęła lokalna dynastia duklańska. Książę państwa trebińsko-duklańskiego Jan Włodzimierz zawarł ok. 993 roku sojusz z Cesarstwem Bizantyńskim, by z pomocą cesarza Bazylego II przeciwstawić się rosnącej w potęgę Bułgarii cara Samuela Komitopula. W 998 roku Samuel najechał Duklę i uprowadził Jana Włodzimierza jako jeńca na swój dwór w Prespie, a jego księstwo przyłączył do Bułgarii. W krótkim czasie doszło jednak do ślubu księcia duklańskiego z córką Samuela Teodorą Kosarą. Car przywrócił zięcia na tron duklański, dzieląc wcześniej księstwo na Duklę i Trebinię, i przydzielając Trebinię stryjowi Jana Włodzimierza Dragomirowi. W 1014 roku po śmierci Samuela nowym zwierzchnikiem Jana Włodzimierza został car Gabriel Radomir zamordowany w 1016 roku przez swego stryjecznego brata Iwana Władysława, który objął po nim władzę w państwie bułgarskim. Nowy car wezwał do siebie Jana Włodzimierza i podstępnie zamordował obawiając się z jego strony zemsty za zabicie szwagra. Dukla pozostała pod władzą carów do czasu podboju Bułgarii przez Bizancjum w 1018 roku.
Na obszarze dalmatyńskiego Primorja został wówczas utworzony tem z ośrodkiem w Dubrowniku, a nowy książę Dukli Stefan Dobrosław uznał zwierzchnictwo bizantyńskie podobnie jak jego zachodni sąsiad władca Zahumla i Trebinja Stefan Wojsław. Po śmierci Bazylego II w 1025 roku potęga Bizancjum w Dalmacji zaczęła słabnąć. Sukcesy zachodniego sąsiada w walce z Bizantyńczykami skłoniły Stefana Dobrosława do podjęcia około 1043 roku działań przeciw Bizancjum. Zwycięstwa w trwających blisko 10 lat zmaganiach przyniosły Dobrosławowi samodzielność. Dalszy okres rządów Stefana Dobrosława należy już do dziejów Zety, gdyż tak zaczęto nazywać od XI wieku odrodzone księstwo Dukli.

</doc>
<doc id="1853380" url="https://pl.wikipedia.org/wiki?curid=1853380" title="Ruch Nowej Kultury (Chiny)">
Ruch Nowej Kultury (Chiny)

Ruch Nowej Kultury – chiński masowy ruch kulturowy rozwijający się na przełomie drugiej i trzeciej dekady XX wieku, postulujący upowszechnienie języka mówionego w literaturze, obalenie konfucjańskiego porządku społecznego i modernizację Chin na wzór zachodni.
Rewolucja Xinhai z 1911 roku, która przyniosła obalenie dynastii Qing i proklamowanie republiki, spowodowała jednocześnie rozpad dawnego konfucjańskiego porządku społecznego. Do Chin zaczęły napływać nowe prądy intelektualne płynące z Zachodu. Młodzi intelektualiści, kształceni w większości na Zachodzie, głosili rewolucyjne postulaty, domagając się reformy kultury, literatury, nauki oraz zburzenia archaicznego modelu społeczeństwa. Kolebką Ruchu Nowej Kultury był Uniwersytet Pekiński, gdzie pod skrzydłami rektora Cai Yuanpeia rozwinęli działalność młodzi twórcy. Za przywódcę Ruchu uważany jest Hu Shi.
Głównym postulatem Ruchu Nowej Kultury było upowszechnienie języka mówionego (baihua). Do tej pory literatura była pisana w klasycznym języku chińskim, niezmiennym od czasów dynastii Han, którego przyswojenie zajmowało wiele lat. Był on pełen ezoterycznej terminologii, erudycyjnych aluzji, zaś używane do jego zapisu znaki pisma chińskiego mogły mieć nawet kilkadziesiąt różnych znaczeń, w zależności od kontekstu w jakim zostały użyte w zdaniu. Było to język różny pod względem słownictwa i gramatyki od tego, którym mówiono na co dzień, a nauczenie się go wymagało specjalnej edukacji. 
Członkowie Ruchu Nowej Kultury domagali się modernizacji Chin na wzór zachodni, unowocześnienia szkolnictwa i zerwania z pozostałościami ustroju feudalnego. Występowano także przeciwko tradycyjnym konfucjańskim więziom społecznym, głosząc pochwałę indywidualizmu. Naczelnym organem prasowym Ruchu było założone w 1915 roku przez Chen Duxiu pismo "Xin Qingnian" (新青年, Nowa Młodzież).
Do czołowych twórców Ruchu Nowej Kultury należeli: Yan Fu, Liang Qichao, Lu Xun, Li Dazhao, Chen Duxiu, Fu Sinian i Zhou Zuoren. 
Ruch Nowej Kultury przyczynił się do aktywizacji politycznej społeczeństwa chińskiego; w jego mobilizacji i uświadamianiu dużą rolę odegrała tworzona masowo literatura w języku baihua. Po podpisaniu traktatu wersalskiego członkowie Ruchu Nowej Kultury wzięli udział w masowych protestach znanych jako Ruch 4 Maja.

</doc>
<doc id="1853381" url="https://pl.wikipedia.org/wiki?curid=1853381" title="AZS UMK Toruń (piłka ręczna)">
AZS UMK Toruń (piłka ręczna)

AZS UMK Toruń – polski klub piłki ręcznej mężczyzn z siedzibą w Toruniu utworzony w 2009 roku jako sekcja piłki ręcznej mężczyzn AZS UMK Toruń. Drużyna przez pierwsze 2 sezony po powstaniu klubu występowała w III lidze KPOZPR.
Po dwóch latach istnienia klubu, w sezonie 2010/11 AZS zajął 2 miejsce w III lidze KPOZPR w Toruniu i wywalczył awans do II ligi. W sezonie 2011/2012 bieniaminkowi nie udało się utrzymać w II lidze i sezon 2012/2013 AZS UMK Toruń ponownie rozgrywał w III lidze, w której był zdecydowanym liderem. Dzięki temu udało się wywalczyć awans oraz wrócić do wyższej klasy rozgrywkowej.
Hala.
Obecnie zespół rozgrywa swoje mecze w Uniwersyteckim Centrum Sportu UMK.

</doc>
<doc id="1853382" url="https://pl.wikipedia.org/wiki?curid=1853382" title="Antypapież Leon VIII">
Antypapież Leon VIII



</doc>
<doc id="1853383" url="https://pl.wikipedia.org/wiki?curid=1853383" title="Wirtualny Sztetl">
Wirtualny Sztetl

Wirtualny Sztetl () – portal o historii Żydów na ziemiach polskich, multimedialny projekt Muzeum Historii Żydów Polskich Polin.
Portal rozpoczął działalność w 2009 r., a następnie był rozwijany przez Stowarzyszenie Żydowski Instytut Historyczny. W czerwcu 2012 r. Stowarzyszenie przekazało portal Muzeum Historii Żydów Polskich. Pomysłodawcą i pierwszym koordynatorem projektu był Albert Stankowski. W 2017 r. portal przeszedł gruntowną modernizację, zmieniając całkowicie swoją szatę graficzną. Pojawiły się nowe działy m.in. baza genealogiczna i historia mówiona.
Wirtualny Sztetl stanowi najobszerniejszy zbiór opracowań na temat historii lokalnych społeczności żydowskich, uwzględniający informacje o losach Żydów polskich i ich dziedzictwa kulturowego po II wojnie światowej. Zawiera on opisy historii około 1900 miejscowości w Polsce i krajach sąsiednich, ponad 50 000 stron tekstów, blisko 80 000 współczesnych i archiwalnych zdjęć, a także ponad 1000 nagrań audio i wideo. W 2018 roku portal Wirtualny Sztetl zdobyły wyróżnienia w najważniejszym polskim konkursie muzealniczym - Konkursie na Wydarzenie Muzealne Roku "Sybilla".
Działalność.
Wirtualny Sztetl jest platformą historyczną, udostępniającą opisy dziejów społeczności żydowskiej w Polsce, prezentującą materiały współczesne i archiwalne (np. dokumenty, plany miast, pamiątki, zdjęcia oraz nagrania). Portal jest łącznikiem między nowym i starym podejściem do uprawiania nauki i działalności edukacyjnej. Pokazuje nie tylko historię żydowskich miasteczek, ale również ich kontekst współczesny. Służy promocji wiedzy i działań na rzecz dziedzictwa żydowskiego. Stanowi także źródło informacji o bieżących projektach mających na celu przywracanie pamięci o 3,5-milionowej społeczności Żydów polskich oraz ochronę i popularyzację jej dziedzictwa. Wirtualny Sztetl odpowiada idei ogólnodostępnego, otwartego „muzeum bez murów”, które stanowi dopełnienie tradycyjnych form edukacji kulturalnej i pozwala twórczo angażować zwiedzających w tworzenie wirtualnej ekspozycji.
Wirtualny Sztetl ma charakter częściowo społecznościowy. Portal tworzą tysiące osób z całego świata, ponadto strona zintegrowana jest z innymi serwisami społecznościowymi, np. Facebook i YouTube. Użytkownicy współtworzą narrację historyczną o żydowskich miasteczkach polskich miast i miasteczek, dodając informacje w każdym z działów oddanych im do redakcji. Wśród autorów tekstów są zarówno pracownicy naukowi, lokalni działacze, jak i osoby, które chcą podzielić się swoją wiedzą o żydowskich miasteczkach.
Wirtualny Sztetl jest dostępny w czterech wersjach językowych: polskiej, angielskiej, niemieckiej i hebrajskiej. Obraz historii i relacji polsko-żydowskich został zbudowany dzięki wysiłkowi wielu instytucji, organizacji i osób prywatnych. Źródłem informacji był m.in. portal Polin Fundacji Ochrony Dziedzictwa Żydowskiego, JRI Poland, a także portal społeczności lokalnej jewish.org.pl. Wirtualny Sztetl skorzystał z doświadczeń takich projektów internetowych jak: izrael.badacz.org i Diapozytyw (Instytut Adama Mickiewicza), jak również czerpie z wieloletniej współpracy Muzeum Historii Żydów Polskich z Żydowskim Instytutem Historycznym.

</doc>
<doc id="1853384" url="https://pl.wikipedia.org/wiki?curid=1853384" title="Parafia Matki Odkupiciela w Ostrowcu Świętokrzyskim">
Parafia Matki Odkupiciela w Ostrowcu Świętokrzyskim

Parafia Matki Odkupiciela w Ostrowcu Świętokrzyskim – parafia rzymskokatolicka znajdująca się w Ostrowcu Świętokrzyskim, w diecezji sandomierskiej, w dekanacie Ostrowiec Świętokrzyski.
Parafia erygowana w 1988 z parafii Miłosierdzia Bożego w Ostrowcu Świętokrzyskim. Mieści się na osiedlu Rosochy.
W latach 1988-89 w parafii pracował jako wikariusz biskup pomocniczy diecezji radomskiej Piotr Turzyński

</doc>
<doc id="1853386" url="https://pl.wikipedia.org/wiki?curid=1853386" title="Parafia Miłosierdzia Bożego w Ostrowcu Świętokrzyskim">
Parafia Miłosierdzia Bożego w Ostrowcu Świętokrzyskim

Parafia Miłosierdzia Bożego w Ostrowcu Świętokrzyskim – parafia rzymskokatolicka znajdująca się w Ostrowcu Świętokrzyskim, w diecezji sandomierskiej, w dekanacie Ostrowiec Świętokrzyski.
Parafia erygowana w 1984 z parafii św. Michała Archanioła w Ostrowcu Świętokrzyskim. Mieści się przy ulicy Polnej, na osiedlu Złotej Jesieni.
Kościół został podniesiony do godności Diecezjalnego Sanktuarium Miłosierdzia Bożego przez ówczesnego biskupa diecezji sandomierskiej, ks. prof. Andrzeja Dzięgę.
W Ostrowcu Świętokrzyskim istnieje również inne Diecezjalne Sanktuarium Najświętszej Maryi Panny Saletyńskiej, co czyni Ostrowiec Świętokrzyski ważnym ośrodkiem religijnym.

</doc>
<doc id="1853389" url="https://pl.wikipedia.org/wiki?curid=1853389" title="Parafia Najświętszego Serca Pana Jezusa w Ostrowcu Świętokrzyskim">
Parafia Najświętszego Serca Pana Jezusa w Ostrowcu Świętokrzyskim

Parafia Najświętszego Serca Pana Jezusa w Ostrowcu Świętokrzyskim – parafia rzymskokatolicka znajdująca się w Ostrowcu Świętokrzyskim, w diecezji sandomierskiej, w dekanacie Ostrowiec Świętokrzyski.
Parafia erygowana w 1933 z parafii św. Michała Archanioła w Ostrowcu Świętokrzyskim. Mieści się przy ulicy Poniatowskiego na osiedlu Hutniczym.
Terytorium parafii.
Ulice: Bławatna, Chmielna, Fabryczna, Hutników, Jasna, Kamienna, Klimkiewiczowska, Kolejowa, Kościuszki, Krótka, Łączna, Mickiewicza, Moniuszki, Modra, Niska, Opatowska, Partyzantów, Podwale, Poniatowskiego, Różana, Sandomierska, Składowa, Smolna, Sportowa, Staszica, Szewna – Osiedle Widok, Śliska, Świętokrzyska, Traugutta, Trawna, Wałowa, Wąwozy, Wesoła, Wiejska, Wierzbowa, Winnica, Zagłoby, Zgoda, Zygmuntówka, Żabia, Żytnia.

</doc>
<doc id="1853390" url="https://pl.wikipedia.org/wiki?curid=1853390" title="Jovan Vladimir">
Jovan Vladimir



</doc>
<doc id="1853392" url="https://pl.wikipedia.org/wiki?curid=1853392" title="Parafia Najświętszej Maryi Panny Saletyńskiej w Ostrowcu Świętokrzyskim">
Parafia Najświętszej Maryi Panny Saletyńskiej w Ostrowcu Świętokrzyskim

Parafia pw. Najświętszej Maryi Panny Saletyńskiej w Ostrowcu Świętokrzyskim – parafia rzymskokatolicka znajdująca się w diecezji sandomierskiej, w dekanacie Ostrowiec Świętokrzyski. Parafia erygowana w 1946 r. z parafii św. Michała Archanioła w Ostrowcu Świętokrzyskim. Mieści się przy ulicy Piaski, na osiedlu Piaski Henryków.
Historia.
Parafię erygowano 15 października 1946 roku, w 100-lecie objawienia w La Salette, i związano "pleno iure" ze Zgromadzeniem Księży Misjonarzy Saletynów, którzy prowadzili działalność duszpasterską i kontynuowali budowę kościoła. 
1 sierpnia 1947 r. ks. bp ordynariusz Jan Kanty Lorek powierzył prowadzenie parafii księżom diecezjalnym. Pierwszym proboszczem został ks. Izydor Papier, który wykończył kaplicę i zbudował drewnianą plebanię. W latach 1958–1963 funkcję proboszcza pełnił ks. Jan Bania. Mimo przeszkód ze strony władz komunistycznych udało mu się zbudować tzw. dolny kościół, poświęcony 23 listopada 1960 roku przez ks. bp ordynariusza Jana Kantego Lorka, przy udziale ks. bp pomocniczego Piotra Gołębiowskiego. 18 września 2011 r. biskup sandomierski Krzysztof Nitkiewicz ogłosił świątynię Diecezjalnym Sanktuarium Najświętszej Maryi Panny Saletyńskiej. Jest to już drugie diecezjalne sanktuarium w Ostrowcu Świętokrzyskim, obok Diecezjalnego Sanktuarium Miłosierdzia Bożego, co czyni Ostrowiec Świętokrzyski ważnym ośrodkiem religijnym diecezji sandomierskiej. 
Wspólnoty.
Przy parafii działają następujące wspólnoty, stowarzyszenia i grupy:
oraz:

</doc>
<doc id="1853393" url="https://pl.wikipedia.org/wiki?curid=1853393" title="Makrofitowy Indeks Rzeczny">
Makrofitowy Indeks Rzeczny

 Makrofitowy Indeks Rzeczny – jeden z biologicznych wskaźników jakości wód stosowany w biomonitoringu wód płynących, opracowywany na podstawie występowania wybranych makrofitów potraktowanych jako gatunki wskaźnikowe. Określenie MIR jest elementem procedury MMOR (Makrofitowej Metody Oceny Rzek). Analogicznym wskaźnikiem stosowanym do oceny śródlądowych wód stojących jest Makrofitowy Indeks Stanu Ekologicznego. MIR jest użyteczny przy określaniu stanu troficznego, natomiast nie jest stosowany do wskazywania degradacji stanu ekologicznego innego typu (jak zakwaszenie czy skażenie substancjami toksycznymi).
Sposób wyznaczania.
Makrofitowy Indeks Rzeczny jest jednym ze wskaźników stosowanych w klasyfikacji i monitoringu stanu jakości cieków naturalnych wyznaczonych przez polskie Ministerstwo Środowiska. Uwzględnia on zarówno samą obecność konkretnych gatunków, jak i ich obfitość. Wyznaczany jest na odcinku cieku (najczęściej stumetrowym). Obliczany jest według wzoru:
gdzie:
Współczynnik pokrycia "P" podawany jest w dziewięciostopniowej skali zgodnie z poniższą tabelą:
Wskaźnik jest tak skonstruowany, że wody najbardziej zdegradowane osiągają wynik równy 10, a najmniej – 100 (przy czym dla rzek nizinnych nawet wody o najwyższej jakości nie przekraczają 60 punktów).
Gatunki MIR.
Najwyższe wartości "L" mają gatunki charakteryzujące dobry (według kryteriów Ramowej Dyrektywy Wodnej, tzn. bliski stanowi naturalnemu) stan ekosystemu. Niektóre pospolite gatunki (np. trzcina pospolita) nie są uwzględniane przy wyznaczaniu MIR z powodu zbyt dużej tolerancji ekologicznej; gatunki te są słabymi bioindykatorami. Pełna lista gatunków (a w niektórych przypadkach rodzajów) liczy 153 pozycji (103 rośliny nasienne, 3 paprotniki, 20 mchów, 10 wątrobowców, 17 glonów). Przykładowe gatunki o zdefiniowanej wartości "L" i "W" to:
MIR a klasy jakości wód.
Wartości MIR rozgraniczające klasy jakości wód, według Rozporządzenia Ministra Środowiska z dnia 20 sierpnia 2008 r. w sprawie sposobu klasyfikacji stanu jednolitych części wód powierzchniowych, są przyjmowane różnie w zależności od rodzaju cieku (głównie materiału, z jakiego zbudowane jest jego koryto). 

</doc>
<doc id="1853398" url="https://pl.wikipedia.org/wiki?curid=1853398" title="Parafia Podwyższenia Krzyża Świętego w Ostrowcu Świętokrzyskim">
Parafia Podwyższenia Krzyża Świętego w Ostrowcu Świętokrzyskim

Parafia Podwyższenia Krzyża Świętego w Ostrowcu Świętokrzyskim – parafia rzymskokatolicka znajdująca się w diecezji sandomierskiej w dekanacie Ostrowiec Świętokrzyski. 
Historia.
Parafia została erygowana w 1984 z parafii św. Michała Archanioła w Ostrowcu Świętokrzyskim. Kościół parafialny mieści się przy ulicy Wrzosowej na osiedlu Gutwin.

</doc>
<doc id="1853401" url="https://pl.wikipedia.org/wiki?curid=1853401" title="Parafia św. Jana Pawła II w Ostrowcu Świętokrzyskim">
Parafia św. Jana Pawła II w Ostrowcu Świętokrzyskim

Parafia św. Jana Pawła II w Ostrowcu Świętokrzyskim – parafia rzymskokatolicka znajdująca się w Ostrowcu Świętokrzyskim, w diecezji sandomierskiej w dekanacie Ostrowiec Świętokrzyski. 
Jest to pierwsza parafia pod tym wezwaniem w diecezji sandomierskiej.
Parafia erygowana została w 1984 z części parafii św. Michała Archanioła w Ostrowcu Świętokrzyskim i otrzymała nazwę parafia św. Józefa w Ostrowcu Świętokrzyskim. Jej siedzibą stała się ulica Stawki Denkowskie 19 na osiedlu Koszary.
Pierwszym kościołem parafialnym została kaplica św. Józefa, poświęcona 25 października 1980 roku. W 1988 roku ks. J. Beksiński rozpoczął budowę drugiej kaplicy – św. Rafała Kalinowskiego, którą poświęcił 21 listopada 1989 bp E. Materski.
W 2007 roku ks. D. Kowalski rozpoczął budowę nowego kościoła obok kaplicy św. Rafała Kalinowskiego. Budowa świątyni została ukończona w 2011 roku. Wtedy też dokonano rozbiórki kaplicy św. Rafała Kalinowskiego. W dniu 12 maja 2011 bp Krzysztof Nitkiewicz wyraził zgodę, by nowa świątynia parafialna nosiła tytuł bł. Jana Pawła II. Jednocześnie bp Nitkiewicz nadał od dnia 21 maja 2011 nowy tytuł parafii: św. Jana Pawła II. W dniu 21 maja 2011 bp Krzysztof Nitkiewicz dokonał poświęcenia nowego kościoła parafialnego.

</doc>
<doc id="1853402" url="https://pl.wikipedia.org/wiki?curid=1853402" title="Parafia św. Kazimierza w Ostrowcu Świętokrzyskim">
Parafia św. Kazimierza w Ostrowcu Świętokrzyskim

Parafia św. Kazimierza w Ostrowcu Świętokrzyskim – parafia rzymskokatolicka znajdująca się w diecezji sandomierskiej w dekanacie Ostrowiec Świętokrzyski. 
Parafia erygowana w 1984 z parafii św. Michała w Ostrowcu Świętokrzyskim. Mieści się w osiedlu Pułanki przy Alei Jana Pawła II.

</doc>
<doc id="1853403" url="https://pl.wikipedia.org/wiki?curid=1853403" title="Tipsy Train">
Tipsy Train

Tipsy Train – polski zespół rockowy, założony w 1991 przez Grzegorza Kotyłło i Wojciecha Cugowskiego. 
Historia.
Od początku działalności grupy brzmienie było zorientowane na klasykę hardrocka lat 70 i 80. Deep Purple, Black Sabbath, Rainbow) z domieszką nowoczesności. Opiera się ono o często dublowane riffy gitarowe wsparte potężnym brzmieniem sekcji rytmicznej.
Tipsy Train koncertował wspólnie z wieloma zespołami i artystami, m.in.: Budka Suflera, Lady Pank, Golden Life, Paweł Kukiz i Piersi, Dżem, Voo Voo, Sweet Noise. W 2007 zespół zagrał wspólny koncert z niemiecką formacją Reamonn. TT brał udział w Międzynarodowych Targach Muzycznych "Music&amp;Show" w Warszawie oraz na Festiwalu Union of Rock w Węgorzewie.
Utwory grupy gościły na listach przebojów rozgłośni radiowych osiągając wysokie lokaty. Do singla zespołu "Za, Zu, Zi", opartego o motyw przewodni serialu pt. "Kariera Nikodema Dyzmy", Telewizja Polska nakręciła teledysk. W Tipsy Train zaczynali swoje muzyczne przygody m.in. Wojciech Cugowski (współzałożyciel – obecnie Bracia), oraz występująca w zespole Bajm Maria Dobrzańska.
W kwietniu 2009 zespół zorganizował koncert „W hołdzie Black Sabbath”. Na zaproszenie Tipsy Train wystąpili: Wojciech Cugowski i zespół Bracia, Maciej Januszko (zespół Mech), Grzegorz Kupczyk (zespół Ceti), Marcin Maliszewski (zespół Black Horsemen), Krzysztof Zalewski (zwycięzca drugiej edycji programu Idol) oraz Maria Dobrzańska.
W kwietniu 2010 zespół wydał singla promującego nową płytę z udziałem Marka Ałaszewskiego, legendarnego założyciela grupy Klan. 24 lipca 2010 na Placu Zamkowym w Lublinie Tipsy Train wystąpił jako support szwedzkiej grupy Europe.
Rok 2011 zespół rozpoczął koncertem projektu Last Warrior złożonego z muzyków Tipsy Train oraz Grzegorza Kupczyka – wokalisty Ceti, byłego frontmana formacji Turbo. W lutym 2015 do Tipsy Train dołączył perkusista Krzysztof Patocki.
Dyskografia.
Single
Albumy

</doc>
<doc id="1853405" url="https://pl.wikipedia.org/wiki?curid=1853405" title="Parafia św. Michała Archanioła w Ostrowcu Świętokrzyskim">
Parafia św. Michała Archanioła w Ostrowcu Świętokrzyskim

Parafia św. Michała Archanioła w Ostrowcu Świętokrzyskim – parafia rzymskokatolicka z siedzibą w Ostrowcu Świętokrzyskim, znajdująca się w diecezji sandomierskiej, w dekanacie Ostrowiec Świętokrzyski. Parafia erygowana w 1614 z parafii w Szewnie. Mieści się przy ulicy Okólnej w Śródmieściu.

</doc>
<doc id="1853406" url="https://pl.wikipedia.org/wiki?curid=1853406" title="Parafia św. Stanisława w Ostrowcu Świętokrzyskim">
Parafia św. Stanisława w Ostrowcu Świętokrzyskim

Parafia św. Stanisława w Ostrowcu Świętokrzyskim – parafia rzymskokatolicka znajdująca się w diecezji sandomierskiej, w dekanacie Ostrowiec Świętokrzyski. Parafia erygowana w 1580. Mieści się przy ulicy Szkolnej na Denkowie.

</doc>
<doc id="1853408" url="https://pl.wikipedia.org/wiki?curid=1853408" title="Fryderyka Cohensius">
Fryderyka Cohensius

Fryderyka Lieberman-Cohensius, z domu Lemberger (ur. 13 czerwca 1914 w Trzebini, zm. 8 grudnia 2016 w Izraelu) – polsko-izraelska działaczka społeczno-kulturalna żydowskiego pochodzenia, związana z Wałbrzychem.
Życiorys.
Urodziła się w Trzebini w rodzinie żydowskiej. Przed wybuchem II wojny światowej ukończyła studia germanistyczne na Uniwersytecie Jagiellońskim. Podczas wojny była m.in. więźniem obozu Groß-Rosen, stając się ofiarą zbrodniczych eksperymentów medycznych. 9 maja 1945 przybyła do Wałbrzycha. Od 16 czerwca 1945 do 31 sierpnia 1947 pracowała jako organizator i Naczelnik Wydziału Oświaty i Kultury w Zarządzie Miejskim Wałbrzycha. Z jej inicjatywy w mieście założono pierwsze polskie szkoły, biblioteki, kina, teatr i gazety. Była także organizatorką imprez kulturalnych; zapraszała do miasta znanych artystów. Posiada znaczne zasługi w zabezpieczaniu dawnych zbiorów muzealnych i w ich udostępnianiu polskiemu społeczeństwu w maju 1947. We wrześniu 1947 zatrudniła się w Wojewódzkim Wydziale Kultury i Sztuki we Wrocławiu.
25 kwietnia 1997 został jej nadany tytuł Honorowego Obywatela Miasta Wałbrzycha.
W późniejszych latach życia mieszkała w Izraelu.

</doc>
<doc id="1853409" url="https://pl.wikipedia.org/wiki?curid=1853409" title="Parafia św. Jadwigi Królowej w Ostrowcu Świętokrzyskim">
Parafia św. Jadwigi Królowej w Ostrowcu Świętokrzyskim

Parafia pw. Świętej Jadwigi Królowej w Ostrowcu Świętokrzyskim – parafia rzymskokatolicka znajdująca się w diecezji sandomierskiej, w dekanacie Ostrowiec Świętokrzyski. Parafia erygowana w 1988 z terenu parafii św. Michała Archanioła w Ostrowcu Świętokrzyskim. Mieści się na osiedlu Stawki.

</doc>
<doc id="1853410" url="https://pl.wikipedia.org/wiki?curid=1853410" title="Parafia NMP Saletyńskiej w Ostrowcu Świętokrzyskim">
Parafia NMP Saletyńskiej w Ostrowcu Świętokrzyskim



</doc>
<doc id="1853413" url="https://pl.wikipedia.org/wiki?curid=1853413" title="Albrecht II Wyrodny">
Albrecht II Wyrodny

Albrecht (Albert) II Wyrodny, Albrecht Zwyrodniały niem. "Albrecht II. der Entartete" (ur. ok. 1240, zm. 20 listopada 1314 lub w 1315) – landgraf Turyngii od 1265 do 1294, palatyn saski od 1265 do 1281 i margrabia Miśni od 1288 do 1292 z dynastii Wettinów.
Życiorys.
Albrecht był najstarszym synem margrabiego Miśni i landgrafa Turyngii Henryka III Dostojnego.
W 1265 jego ojciec przekazał mu Turyngię oraz palatynat saski (z miastami Sangerhausen i Allstedt). W 1270 Albrecht wygnał swoją żonę Małgorzatę Hohenstauf i zastąpił ją swoją faworytą, dawną dwórką Małgorzaty, Kunegundą z Eisenberg. W latach 80. popadł w konflikt ze starszymi synami, Fryderykiem i Dytrykiem (zwanym Diezmannem), wywołany planami Albrechta, by zapewnić następstwo po sobie młodszemu synowi ze związku z Kunegundą, Albrechtowi zwanego Apitz. Po śmierci ojca w 1288 Albrecht objął władzę w Miśni. Wkrótce musiał dopuścić do współrządów, a potem praktycznie zrzec się jej na rzecz syna Fryderyka, spór wykorzystał jednak bratanek Albrechta Fryderyk Tuta i opanował Miśnię. Spory w rodzinie wywołane przez Albrechta doprowadziły szybko do rozpadu państwa Wettinów. W 1291 Albrecht mający problemy finansowe sprzedał margrabiom brandenburskim odziedziczone w tym samym roku margrabstwo Landsbergu, przeciwko czemu zaprotestowali synowie. W tym samym roku zmarł Fryderyk Tuta i Albrecht formalnie zrzekł się Miśni na rzecz syna Fryderyka, ale już wkrótce nowy król Niemiec Adolf z Nassau ogłosił, że jako opuszczone lenno po śmierci Tuty winna ona przypadać bezpośrednio pod jego władzę. Po kilkuletniej wojnie Adolf zdołał pokonać i wyrugować z Miśni synów Albrechta. Wykorzystał przy tym zrzeczenie się na jego rzecz w 1294 roszczeń do Miśni przez Albrechta, który jednocześnie sprzedał Adolfowi ostatnią ze swych głównych domen, Turyngię, i to mimo zawartego rok wcześniej układu z synem Diezmannem, zgodnie z którym ten miał po nim ją dziedziczyć. 
Przydomek „Wyrodny” Albrecht otrzymał jeszcze za swego życia i zawdzięczał go całkowitemu roztrwonieniu przez siebie dziedzictwa po ojcu.
Z małżeństwa Albrechta z Małgorzatą Hohenstauf (córką cesarza Fryderyka II), zawartego w 1254, pochodziło trzech synów: Henryk (zmarły w 1282), Fryderyk i Diezmann, oraz dwie córki. Z drugiego małżeństwa z Kunegundą z Eisenbergu (1271) urodził się syn Apitz oraz córka Elżbieta. Trzecie małżeństwo z Elżbietą z Anrshaugk (1290) pozostało bezdzietne.

</doc>
<doc id="1853414" url="https://pl.wikipedia.org/wiki?curid=1853414" title="NaN">
NaN

NaN albo nie-liczba () – wartość numerycznego typu danych oznaczająca niezdefiniowaną lub niereprezentowalną wielkość, zwłaszcza w obliczeniach wykorzystujących liczby zmiennoprzecinkowe. Wartość ta została wprowadzona w 1985 roku przez standard IEEE 754 definiujący binarną postać liczb zmiennoprzecinkowych. Wraz z NaN równolegle wprowadzone zostały także oznaczenia dla nieskończoności.
Zdefiniowane są dwa typy NaN, ciche NaN (qNaN) () i sygnalizujące NaN (sNaN) (). Ciche NaN są stosowane do propagowania informacji o błędach z wykonania niedozwolonej operacji lub wartości, podczas gdy sygnalizujące NaN mogą wspierać bardziej zaawansowane funkcje, na przykład mieszanie działań liczbowych i obliczeń symbolicznych lub inne rozszerzenia do podstawowej arytmetyki zmiennoprzecinkowej. Zastosowanie NaN obejmuje takie przypadki jak:
Liczby zmiennoprzecinkowe.
W obliczeniach zmiennoprzecinkowych NaN nie jest równoważna nieskończoności, mimo że obie te wartości wymagają specyficznej obsługi zarówno od strony cyfrowego zapisu jak i działań zmiennoprzecinkowych. Podobnie "nieprawidłowa operacja" nie może być utożsamiana z nadmiarem (które może zwrócić nieskończoność) lub niedomiarem (które może zwrócić najmniejszą liczbę normalną, liczbę nieznormalizowaną lub zero).
Według standardu IEEE 754 wartość jest interpretowana jako NaN, jeśli pole cechy ma wszystkie bity ustawione na 1 (podobnie jak nieskończoność), a pole mantysy ma wartość różną od zera (w odróżnieniu od nieskończoności). Taki zapis umożliwia uzyskanie wielu różnych wartości NaN, w zależności od ustawień bitów pola mantysy, jak również od bitu znaku liczby. Najstarszy bit mantysy służy do określenia typu NaN. Jeśli jest on ustawiony na 1 to przyjmuje się, że wartość jest typu ciche NaN, a jeśli ma wartość 0 to jest to sygnalizujące NaN.
Operacje zmiennoprzecinkowe inne niż relacje porównujące zazwyczaj propagują wartości ciche NaN ("qNaN"). Operacje zmiennoprzecinkowe na sygnalizującym NaN (sNaN) zgłaszają wyjątek wykonania nieprawidłowej operacji. Domyślna akcja wyjątku jest taka sama jak dla działania z qNaN i ustawienia wyniku na qNaN, jeśli działanie zwraca wynik zmiennoprzecinkowy.
Porównanie z wartością NaN zawsze zwraca "nieuporządkowany wynik," nawet, jeśli porównuje się NaN z samym sobą. Wyrażenia porównujące mogą być sygnalizujące lub nie, wersja sygnalizująca zgłasza wyjątek wykonania nieprawidłowej operacji w takim porównaniu. Wyrażenia testujące równość lub różność nie są sygnalizujące, więc "x" = "x" zwracające fałsz może być wykorzystane do sprawdzenia, czy "x" zawiera ciche NaN. Wszystkie pozostałe wyrażenia porównujące są sygnalizujące, jeśli argumentem działania jest NaN, standard przewiduje jednak wersje niesygnalizujące również dla tych działań. Wyrażenie "isNaN(x)" określa czy wartość jest typu NaN i nigdy nie zgłasza wyjątku, nawet jeśli "x" to sygnalizujące NaN.
Propagacja cichego NaN w obliczeniach arytmetycznych, bez szczegółowych testów podczas etapów pośrednich, pozwala na wykrycie błędu na końcu wykonywania obliczeń. Jednak należy wziąć pod uwagę, że w zależności od języka i funkcji, NaN może zostać zastąpione rzeczywistą wartością w wyrażeniach zwracających stałą wartość, dla wszystkich pozostałych argumentów zmiennoprzecinkowych np. NaN0, które może być zdefiniowane jako 1. W ogólności istnieje potrzeba uzupełnienia warunków sprawdzających poprawność argumentów funkcji po wprowadzeniu wartości typu NaN.
Paragraf 6.2 poprawionego standardu IEEE 754-2008 zawiera definicje dwóch anomalnych funkcji maxnum i minnum, zwracających odpowiednio większą i mniejszą liczbę z pary argumentów. Jeśli jednym z ich argumentów jest NaN a drugim liczba to preferowanym wynikiem jest liczba.
Tworzenie.
Istnieją trzy rodzaje działań, które mogą zwrócić NaN:
Wartości NaN mogą być jawnie przypisane do zmiennych, typowym zastosowaniem jest reprezentowanie brakujących danych. Zanim wprowadzono standard IEEE, programiści często stosowali wartości specjalne (np. −99999999) aby określić niezdefiniowaną lub brakującą daną, lecz nie gwarantowało to spójności lub poprawności.
Przedstawione powyżej warunki nie gwarantują uzyskania wartości NaN. Jeśli działanie może powodować wystąpienie stanu wyjątku, a zgłaszanie stanów wyjątkowych nie jest zablokowane, to wygenerowany zostanie wyjątek. Jeśli argumentem działania jest ciche NaN, i nie ma innego argumentu o wartości sygnalizujące NaN, to stan wyjątku nie jest generowany, a wynikiem jest ciche NaN. Jawne przypisanie nie generuje wyjątku nawet jeśli jest to sygnalizujące NaN.
Ciche NaN.
Ciche NaN (qNaN) nie powoduje generowania wyjątków, gdyż jest propagowane jako wynik większości działań. Jedynym odstępstwem od tej reguły są przypadki, w których NaN nie może być przekazane w niezmienionej formie jako wynik, jak na przykład konwersja formatu lub pewne operacje porównania, które nie są „przygotowane” na argumenty typu NaN.
Sygnalizujące NaN.
Sygnalizujące NaN (sNaN) to wyróżnione formy NaN, które przekazane jako argument do większości działań powodują wygenerowanie wyjątku nieprawidłowej operacji, a następnie, jeśli jest to dopuszczalne, są „uciszane” przez przypisanie qNaN, które może być propagowane. Zostały one wprowadzone przez standard IEEE 754, w którym zawarto kilka propozycji na ich zastosowanie:
W przypadku ich wystąpienia, procedura obsługi wyjątku może odkodować informację zawartą w sNaN i zwrócić index do obliczonego wyniku. W praktyce takie rozwiązanie napotyka na wiele problemów. Obsługa bitu znaku wartości NaN dla wybranych prostych operacji (np. wartość bezwzględna) jest inna niż dla działań arytmetycznych. Obsługa wyjątków nie jest wymagana przez standard. Istnieją inne rozwiązania takich problemów, które są bardziej przenośne.
Definicja funkcji.
Istnieją różne opinie na temat właściwej definicji wyniku funkcji numerycznej, która przyjmuje ciche NaN jako wartość jednego z argumentów. Jednym z punktów widzenia jest to, że NaN powinien być propagowany jako wynik funkcji we wszystkich przypadkach, aby przekazać informację o błędzie. Innym punktem widzenia jest ogólne założenie przyjęte w standardzie IEEE, że jeśli funkcja przyjmuje więcej niż jeden argument, a wynik działania jest ściśle określony przez argumenty różne od NaN i nieskończoności, to obliczony wynik funkcji powinien być zwrócony. Stąd na przykład wartość zwracana przez codice_1 i codice_2 to +∞.
Problem ten jest szczególnie wyraźnie widoczny w działaniu potęgowania codice_3. Wyrażenia takie jak 00, ∞0 i 1∞ są traktowane jako symbole nieoznaczone, kiedy pojawiają się jako granice, a opinie na temat czy zero do potęgi zerowej powinno być zdefiniowane jako 1 są podzielone.
Jeśli wynik jest traktowany jako niezdefiniowany, jeśli argument jest niezdefiniowany to codice_4 powinien zwracać qNaN. Jednak w typowych implementacjach bibliotek funkcji matematycznych codice_5 zwraca 1 dla dowolnej liczby rzeczywistej "y", nawet, jeśli "y" jest równe nieskończoność lub -nieskończoność. Podobnie wynikiem jest 1 dla wywołania codice_6 nawet jeśli "x" wynosi 0 lub nieskończoność. W 2008 roku w standardzie IEEE 754 przyjęto założenie, że codice_4 i codice_8 powinno w obu przypadkach zwracać 1, gdyż owe funkcje zwracają 1 dla wszystkich pozostałych argumentów.
Aby zapewnić istnienie funkcji potęgowania ze ściśle określonymi regułami zgodnymi z NaN, w 2008 roku do standardu dodano dwie dodatkowe definicje: codice_9 gdzie wykładnik musi być liczbą całkowitą, i codice_10, która zwraca NaN, jeśli jeden z jej argumentów jest NaN lub wyrażenie potęgowania sprowadza się do symbolu nieoznaczonego.
NaN w arytmetyce całkowitoliczbowej.
Większość typów całkowitoliczbowych o stałym rozmiarze nie ma żadnej metody prezentacji nieprawidłowych danych.
Moduł BigInt w Perlu stosuje „NaN” na wynik z tekstów nie zawierających prawidłowych liczb całkowitych.
 &gt;perl -mMath::BigInt -e "print Math::BigInt-&gt;new('foo')"
 NaN
Wyświetlanie.
Różne systemy operacyjne i języki programowania mają różne reprezentacje NaN w postaci tekstowej.
 nan
 NaN
 NaN%
 NAN
 NaNQ
 NaNS
 qNaN
 sNaN
 1.#SNAN
 1.#QNAN
 -1.#IND
Ponieważ, w praktyce, NaN w zapisie cyfrowym ma bit znaku i dodatkowe „informacje diagnostyczne” (czasami zwane "ładunkiem"), to często można spotkać się z ich uwzględnieniem w postaci tekstowej, np.:
 -NaN
 NaN12345
 -sNaN12300
 -NaN(s1234)
Zapis cyfrowy.
W standardzie IEEE 754, definiującym format liczb zmiennoprzecinkowych, NaN jest rozpoznawany przez unikatowy wzór bitów zarezerwowany dla wartości NaN. Bit znaku jest bez znaczenia. Binarna postać NaN jest oznaczana przez ustawienie wszystkich bitów pola cechy na jeden (jak w nieskończoności), a wartość pola mantysy jest różna od zera (w odróżnieniu od nieskończoności). Pierwotna specyfikacja standardu IEEE 754 z 1985 roku tylko opisywała binarny format zapisu liczb zmiennoprzecinkowych, a nie specyfikowała jak należy oznaczyć stan cichy i sygnalizowany. W praktyce najbardziej znaczący bit pola mantysy określa czy NaN jest ciche, czy sygnalizowane. W efekcie uzyskano dwie, przeciwne znaczeniowo, implementacje.
W roku 2008 poprawka do standardu IEEE 754 wprowadziła zalecenia na kodowanie bitu zawierającego informację o typie NaN.
Stan/wartość pozostałych bitów (tj. innych niż te użyte do określania, że wartość jest NaN i jej typu) nie jest zdefiniowana przez standard, z wyjątkiem ograniczenia, że nie mogą być wszystkie jednocześnie ustawione na zero. Wartość ta jest zwana "ładunkiem" NaN i zaleca się przekazywać wartość pierwszego argumentu qNaN przez wszystkie działania zwracające na wyjściu qNaN celem wsparcia debugowania.

</doc>
<doc id="1853420" url="https://pl.wikipedia.org/wiki?curid=1853420" title="Oxford Street">
Oxford Street

Oxford Street – ulica w Londynie skupiająca ponad 300 sklepów. Jej nazwa wywodzi się od części dawnego Londynu – Oxford Road, która rozpoczynała się w Newgate. Obecnie stanowi część drogi A40, choć nie jest oznakowana, podobnie jak inne drogi w centrum Londynu.
Historia.
Oxford Street pokrywa się ze szlakiem rzymskiej ulicy, zwanej via Trinobantina, która łączyła Hampshire i Colchester i stała się jedną z największych ulic prowadzących do i wyprowadzających z miasta. Między XII wiekiem a rokiem 1782 była znana jako: Tyburn Road (od rzeki Tyburn, która biegła na południe od drogi, a obecnie przepływa pod nią), Uxbridge Road, Worcester Road oraz Oxford Road. Była to ostatnia droga pokonywana przez skazańców z Newgate Prison do szubienic w Tyburn, niedaleko Marble Arch. Od około 1729 roku ulica nosi nazwę Oxford Street.
Pod koniec XVIII wieku wiele otaczających ją pól nabył Earl Oxfordu, co doprowadziło do rozwoju tego terenu. Ulica słynęła z widowisk będących rozrywką dla tłumu, np. walk psów z niedźwiedziami czy maskarad, oraz z Panteonu. W XIX wieku przy Oxford Street otwarto liczne sklepy.
Oxford Street jest kwadratem na planszy brytyjskiej wersji gry "Monopoly". Wraz z Regent Street i Bond Street wchodzi w skład zielonego zestawu.
Transport.
Oxford Street jest obsługiwana przez 5 linii metra: Bakerloo, Central, Jubilee, Northern i Victoria. Przy ulicy znajdują się 4 stacje:

</doc>
<doc id="1853427" url="https://pl.wikipedia.org/wiki?curid=1853427" title="Twoje, moje i nasze">
Twoje, moje i nasze

Twoje, moje i nasze (ang. "Yours, Mine and Ours", 2005) – amerykański film familijny, wyprodukowany przez Paramount Pictures, Metro-Goldwyn-Mayer, Columbia Pictures i Nickelodeon Movies.
Opis fabuły.
Film opowiada o owdowiałym admirale amerykańskiej straży przybrzeżnej – Franku Beardsley i owdowiałej projektantce damskich torebek – Helen North, którzy zakochują się i biorą ślub ku niezadowoleniu jego ośmiorga, a jej dziesięciorga dzieci z pierwszego małżeństwa.

</doc>
<doc id="1853431" url="https://pl.wikipedia.org/wiki?curid=1853431" title="Mojżesz Jakubowicz">
Mojżesz Jakubowicz

Mojżesz Hersz Jakubowicz (ur. 16 listopada 1919 w Nowym Sączu, zm. 5 sierpnia 2003 w Dzierżoniowie) – polski działacz społeczności żydowskiej w Dzierżoniowie.
Życiorys.
Urodził się w Nowym Sączu w ortodoksyjnej rodzinie żydowskiej. Po wybuchu II wojny światowej, żołnierz Wojska Polskiego został wzięty do niewoli radzieckiej i zesłany na Syberię, gdzie przez kilka lat pracował przymusowo w kopalni złota. W 1946 jako repatriant wrócił do Polski i osiadł w Dzierżoniowie. Przez wiele lat pełnił funkcję przewodniczącego zarządu powiatowego Towarzystwa Społeczno-Kulturalnego Żydów w Polsce, a w ostatnich latach życia sekretarza oddziału dzierżoniowskiego; był także członkiem Prezydium oraz członkiem Zarządu Głównego. Był propagatorem wiedzy o kulturze i historii Żydów polskich oraz utrwalał spuściznę Żydów dzierżoniowskich okresu powojennego. Był współorganizatorem Dni Kultury Żydowskiej oraz opiekunem dzierżoniowskiej synagogi oraz cmentarza żydowskiego.
14 listopada 2000 został odznaczony Krzyżem Oficerskim Orderu Odrodzenia Polski w uznaniu wybitnych zasług w działalności społecznej na rzecz społeczności żydowskiej. Zmarł w Dzierżoniowie. Pochowany jest obok żony na cmentarzu komunalnym przy ulicy Wrocławskiej.

</doc>
<doc id="1853438" url="https://pl.wikipedia.org/wiki?curid=1853438" title="Kinosternon hirtipes">
Kinosternon hirtipes

Kinosternon hirtipes – gatunek gada z podrzędu żółwi skrytoszyjnych.
Długość ciała do 17 cm.
Odżywia się ślimakami, rakami, insektami, robakami, drobnymi rybami.
Występuje w Ameryce Północnej na terenie USA i Meksyku.

</doc>
<doc id="1853440" url="https://pl.wikipedia.org/wiki?curid=1853440" title="Jakob Fugger">
Jakob Fugger

Jakob Fugger (o przydomku „der Reiche” – „Bogaty”, ur. 6 marca 1459 w Augsburgu, zm. 30 grudnia 1525 tamże) – niemiecki przedsiębiorca i filantrop pochodzący z rodziny przemysłowców Fuggerów, jeden z najbogatszych ludzi ówczesnych czasów.
Życiorys.
Początkowo chciał zostać duchownym, ale rzucił studia teologiczne. Odbył podróż do Rzymu, a następnie na roczny staż został przedstawicielem rodzinnego przedsiębiorstwa w Wenecji, która była w tym czasie centrum światowego handlu. W następnych latach kontrolował wszystkie europejskie faktorie należące do rodziny, aby poznać szczegóły prowadzonych interesów. Następnie wprowadził kontrolę transakcji handlowych i unowocześnił księgowość. Jego zainteresowanie wzbudził handel rudami metali, i związane z nim górnictwo, i z tymi gałęziami przemysłu i handlu zdecydował się związać. W zamian za udzielane kredyty zdobywał udziały w kopalniach złota i srebra w Tyrolu, który był wówczas regionem Europy o największych udostępnionych złożach. Udzielał również pożyczek lokalnym władcom w zamian za koncesje wydobywcze. W 1488 stał się właścicielem salzburskich i tyrolskich kopalni miedzi oraz państwowej mennicy w Hall in Tirol. W ciągu roku kilkakrotnie zwiększył wydobycie srebra, a 25-krotnie produkcję mennicy. W 1498 ożenił się z Sybillą Artzt, ale nie mieli dzieci.
W latach następnych zainteresował się złożami miedzi w Karpatach, które stanowiły dla niego największą konkurencję. Postanowił je przejąć i zmonopolizować handel kruszcami. Węgierskie kopalnie miedzi były bardzo zawodnione. Dlatego w 1495 w Bańskiej Bystrzycy Jakob Fugger i pochodzący ze Spisza obywatel Krakowa Jan Thurzo (znany fachowiec od rud metali, odwadniania kopalń i produkcji urządzeń wydobywczych) założyli spółkę handlową "Ungarischer Handel", która błyskawicznie osiągnęła ogromne obroty w handlu miedzią, stając się jednym z największych przedsiębiorstw handlowych w ówczesnym świecie.
W maju 1511 Jakob Fugger został podniesiony do rangi arystokracji Świętego Cesarstwa Rzymskiego. W 1519 walnie przyczynił się do wyboru Karola V Habsburga na cesarza rzymskiego, udzielając mu kredytu na przekupienie elektorów Rzeszy w wysokości 852 000 guldenów (3 tony złota). Jakob zmarł w 1525 i uważany jest za jednego z najzamożniejszych ludzi wszech czasów. Pozostawiony przez niego majątek wynosił (według różnych źródeł) od 1,6 do 2,5 miliona guldenów.
Jakob Fugger był również jednym z czołowych filantropów epoki. Zdeponował w 1511 15 tysięcy florenów jako zapis na budowę schronisk dla bezdomnych. W 1514 wykupił część miasta Augsburga i w 1516 zawarł umowę, że wybuduje tam i będzie utrzymywał przytułki dla potrzebujących. Do 1523 zbudowano tam 52 takie domy – tak powstała augsburska dzielnica Fuggerei, która istnieje do dziś.
Spadkobiercą Jakoba Fuggera był jego bratanek Anton Fugger.

</doc>
<doc id="1853442" url="https://pl.wikipedia.org/wiki?curid=1853442" title="Aleksandra Gieorgiewna (Aleksandra Grecka)">
Aleksandra Gieorgiewna (Aleksandra Grecka)



</doc>
<doc id="1853446" url="https://pl.wikipedia.org/wiki?curid=1853446" title="Michał Wnuk">
Michał Wnuk

Michał Wnuk – brygadier Związku Strzeleckiego. 8 sierpnia 1990 m.in. wraz z bryg. Wiesławem Gęsickim i st. insp. Małgorzata Laskus założył Organizację Społeczno-Wychowawczą „Strzelec”, która od 3 marca 1991 funkcjonuje pod nazwą Związek Strzelecki „Strzelec” Organizacja Społeczno-Wychowawcza i był także drugim komendantem tej organizacji.

</doc>
<doc id="1853447" url="https://pl.wikipedia.org/wiki?curid=1853447" title="Szulim Treisman">
Szulim Treisman

Szulim Treisman (ur. 1892, zm. ?) – polski rabin, filozof, pedagog i lingwista, w latach 1946–1951 Naczelny Rabin Wrocławia.
Był absolwentem Seminarium Rabinackiego i Uniwersytetów w Berlinie i w Würzburgu. W 1951 wyemigrował z Polski.

</doc>
<doc id="1853450" url="https://pl.wikipedia.org/wiki?curid=1853450" title="Hyundai XG">
Hyundai XG



</doc>
<doc id="1853451" url="https://pl.wikipedia.org/wiki?curid=1853451" title="Digikam">
Digikam



</doc>
<doc id="1853457" url="https://pl.wikipedia.org/wiki?curid=1853457" title="Dionisj Vodnev">
Dionisj Vodnev



</doc>
<doc id="1853459" url="https://pl.wikipedia.org/wiki?curid=1853459" title="Andzey Vereveikin">
Andzey Vereveikin



</doc>
<doc id="1853460" url="https://pl.wikipedia.org/wiki?curid=1853460" title="Państwo Strachu">
Państwo Strachu



</doc>
<doc id="1853463" url="https://pl.wikipedia.org/wiki?curid=1853463" title="Tvrtko I Kotromanić">
Tvrtko I Kotromanić

Tvrtko I Kotromanić (ur. 1338, zm. 10 marca 1391) – ban Bośni w latach 1353-1377, a od 1377 pierwszy król Bośni. Najpotężniejszy z bośniackich władców średniowiecza. W czasie swego panowania uzależnił od siebie Księstwo Serbii, podbił Dalmację, odpierał liczne najazdy Turków osmańskich i toczył wojny z Węgrami, zwłaszcza za panowania wrogiego mu Zygmunta Luksemburskiego. 
Trvtko I był synem Władysława Kotromanicia, koregenta Bośni, który współrządził wraz ze swym starszym bratem, Stefanem II. Władzę odziedziczył w 1353 roku, po śmierci stryja. Córką Stefana i siostrą stryjeczną Trvtka była Elżbieta Bośniaczka, królowa Węgier (jako żona Ludwika Wielkiego), matka królowej węgierskiej Marii oraz polskiej Jadwigi.
Panowanie Trvtka I stanowi szczytowy okres rozwoju politycznego średniowiecznej Bośni. Władca ten utrzymywał liczne kontakty z państwami zachodnioeuropejskimi, zwłaszcza z państwami włoskimi, Węgrami i Austrią. Armia bośniacka w trakcie jego panowania stanowiła poważną siłę militarną w regionie. W 1390 roku podbił Dalmację i Chorwację. Posiłki bośniackie miały znaczny udział w wielkiej bitwie na Kosowym Polu w 1389 roku, którą to bitwę Trvtko w liście do papieża uznał za wielkie zwycięstwo chrześcijaństwa, dzięki któremu zabezpieczono Europę przed inwazją turecką. Bitwa ta okazała się jednak dużo bardziej katastrofalna dla sąsiadującej z Bośnią Serbii, która straciła w niej większość swej armii. Upadek Serbii pociągnął za sobą wkrótce wielkie niebezpieczeństwo również dla państwa bośniackiego, które niedługo po śmierci Trvtka (1391) stało się celem coraz częstszych najazdów tureckich i zostało ostatecznie podbite przez Osmanów w 1463 roku.

</doc>
<doc id="1853469" url="https://pl.wikipedia.org/wiki?curid=1853469" title="The Heartbreakers">
The Heartbreakers

The Heartbreakers (na niektórych albumach nazwa figuruje jako Johnny Thunders and the Heartbreakers lub Johnny Thunders &amp; The Heartbreakers) – amerykański zespół punkrockowy działający w Nowym Jorku i Londynie w latach 1975–1978, 1984 i 1990.
Historia.
Grupa powstała z inicjatywy byłych muzyków zespołu New York Dolls: gitarzysty Johnny'ego Thundersa i perkusisty Jerry'ego Nolana. Wkrótce dołączył do nich ex–basista Television Richard Hell i zespół zaczął grać regularne występy w nowojorskim klubie CBGB's, stając tym samym częścią rodzącej się sceny punk (obok m.in. Ramones i Blondie). Thunders przyjął obowiązki wokalne, a tematy utworów – muzycznie porównywalnych z New York Dolls traktowały – oscylowały wokół seksu i narkotyków (wszyscy członkowie byli wówczas tak bardzo uzależnieni od twardych narkotyków, że Thunders rozważał zmianę nazwy z The Heartbreakers na The Junkies ("ćpuny")).
Kariera Hella w The Heartbreakers nie trwała długo – zwłaszcza kiedy stało się jasne, że na jego kompozycje nie będzie miejsca (Thunders został frontmanem grupy). Na jego miejsce został wkrótce zaangażowany Billy Rath – w tym samym czasie w składzie pojawił się również drugi gitarzysta Walter Lure. Tak uformowany zespół (chociaż był jeszcze bez kontraktu płytowego) pojawił się jesienią 1976 na koncertach w Wielkiej Brytanii. Wziął udział w trasie "Anarchy Tour" (u boku Sex Pistols, The Clash i The Damned), która została w dużej mierze skrócona z uwagi na uprzedzenia społeczne na nowe zjawisko jakim w tamtym czasie był punk.
Wiosną 1977 w Wielkiej Brytanii zespół podpisał kontrakt z wytwórnią płytową Track Records i wkrótce ukazał się debiutancki album "L.A.M.F." (skrót od wyrażenia "Like a Mother Fu***r"). Płyta sprzedawała się słabo w stosunku do płyt debiutanckich zespołów, które im towarzyszyły podczas "Anarchy Tour" – chociaż utwór "Chinese Rocks" (autorstwa Richarda Hella i basisty Ramones Dee Dee Ramone'a) stał się jednym z klasyków punkrocka. Uzależnienie narkotyczne muzyków coraz bardziej odciskało swoje piętno na działalności The Heartbreakers prowadząc do powolnego rozpadu zespołu (1978). Muzycy reaktywowali grupę na krótko w następnych latach m.in. w 1984, kiedy zagrali kilka koncertów ("Live at the Lyceum Ballroom 1984") oraz doprowadzili do reedycji debiutanckiej płyty na nowo zmiksowanej i opatrzonej tytułem "L.A.M.F. Revisited". Ostatni powrót The Heartbreakers miał miejsce w 1990, krótko przed śmiercią Thundersa (kwiecień 1991).

</doc>
<doc id="1853472" url="https://pl.wikipedia.org/wiki?curid=1853472" title="Azzo II (biskup Ostii)">
Azzo II (biskup Ostii)

Azzo lub Azzone (ur. w X wieku, zm. między 1016 a 1021) – włoski kardynał-biskup Ostii na początku XI wieku. W 1009 roku był legatem papieskim na Węgrzech, gdzie ustanowił diecezję w Pięciokościołach z biskupem Bonipertem na czele. W grudniu 1013 podpisał przywilej papieża Benedykta VIII na rzecz klasztoru Sansepolcro jako bibliotekarz (kanclerz) Świętego Kościoła Rzymskiego. Dokument ten jest najstarszym zachowanym w oryginale papieskim przywilejem spisanym na pergaminie.
Według pizańskich kronik w 1016 był legatem papieskim organizującym obronę włoskiego wybrzeża przed najazdami Saracenów. Relacje te historycy traktują jednak z pewną dozą ostrożności, gdyż zawierają one z pewnością wątki nieprawdziwe, służące uwiarygodnieniu sfałszowanych przywilejów papieskich dla Pizy.
Data śmierci kardynała biskupa Azzo nie jest znana. Jego następca miał na imię Piotr i po raz pierwszy pojawił się w dokumencie datowanym 27 listopada 1021.

</doc>
<doc id="1853474" url="https://pl.wikipedia.org/wiki?curid=1853474" title="Pierre Restany">
Pierre Restany

Pierre Restany (ur. 24 czerwca 1930, zm. 29 maja 2003) – francuski krytyk sztuki i filozof. Twórca „Nowego realizmu”. 
Życiorys.
Restany urodził się w Amélie-les-Bains-Palalda, dzieciństwo spędził w Casablance, Maroko. Po powrocie do Francji w roku 1949 uczęszczał do Liceum im. Henryka IV, później studiował na uniwersytetach we Francji, Włoszech i Irlandii. Od pierwszego spotkania w 1955 roku z Yves Klein, utrzymywał z nim bardzo bliską znajomość.
Nouveau Realisme - Nowy Realizm.
W roku 1960 Pierre Restany wraz z Yves Klein'em, podczas wspólnej wystawy w galerii Aplllinaire'a w Mediolanie, wprowadził pojęcie Nowego Realizmu. Była to grupa skupiająca francuskich i włoskich artystów, których łączyło „nowe spojrzenie na rzeczywistość”. Nowy realizm był odpowiedzią na amerykański Neo-dadaizm i Pop Art. Artystami „Nowego Realizmu” byli: Martial Raysse, Arman, Yves Klein, François Dufrêne, Raymond Hains, Daniel Spoerri, Jean Tinguely, Jacques Villeglé - później dołączyli César Baldaccini, Mimmo Rotella, Niki de Saint Phalle i Christo. 
Pierwsza wystawa odbyła się w listopadzie 1960 roku podczas paryskiego festiwalu awangardy. 
Od roku 1963 Restany wydawał czasopismo „Domus” na temat sztuki i architektury. 
Z początkiem lat siedemdziesiątych zainteresował się kierunkiem artystycznym stworzonym przez Freda Foresta „Sociological art collective”. Od roku 1985 wydawał magazyn „D'ARS”.
W latach dziewięćdziesiątych aż do swej śmierci żywo interesował się artystami tworzącymi sztukę komputerową, sztukę nowych technologii oraz sztukę cyfrową. 
Pierre Restany zmarł w Paryżu w 2003 roku i jest pochowany na cmentarzu Montparnasse.

</doc>
<doc id="1853475" url="https://pl.wikipedia.org/wiki?curid=1853475" title="Wąska Turnia">
Wąska Turnia

Wąska Turnia (słow. "Štíhla veža") – turnia stanowiąca punkt kulminacyjny Filara Kulczyńskiego (południowo-zachodni filar Małego Lodowego Szczytu) i południowej ściany Małego Lodowego Szczytu w słowackiej części Tatr Wysokich. Od kopuły szczytowej Małego Lodowego Szczytu znajdującej się na północy oddziela ją niewielka przełęcz zwana Wąskim Przechodem. Na wierzchołek Wąskiej Turni nie prowadzą żadne znakowane szlaki turystyczne, jest ona dostępna jedynie dla taterników.
Historia.
Pierwsze wejścia turystyczne:

</doc>
<doc id="1853477" url="https://pl.wikipedia.org/wiki?curid=1853477" title="Parafia Świętych Apostołów Piotra i Pawła w Skarżysku-Kamiennej">
Parafia Świętych Apostołów Piotra i Pawła w Skarżysku-Kamiennej

Parafia Świętych Apostołów Piotra i Pawła w Skarżysku-Kamiennej – rzymskokatolicka parafia w Skarżysku-Kamiennej, należąca do dekanatu skarżyskiego w diecezji radomskiej.
Historia.
Parafia została erygowana w sierpniu 1985 przez ks. bpa Edwarda Materskiego.
Kościół.
Kościół pod wezwaniem Świętych Apostołów Piotra i Pawła w Skarżysku-Kamiennej, według projektu arch. Jana Wołczyńskiego, wybudowano w latach 1983–1985 dzięki ofiarności mieszkańców wsi Pogorzałe oraz staraniem ks. Zbigniewa Kowalczyka i ks. Andrzeja Zaparta. Świątynię poświęcił 29 czerwca 1985 bp Stanisław Sygnet. Kościół jest zbudowany z czerwonej cegły. 
Obszar.
Na obszarze parafii leżą ulice: Główna, Leśna Polana, Modrzewiowa, Nizinna, Parkingowa, Pogodna, Rajdowa, Warszawska, Widokowa, Wieżowa, Zagórska.

</doc>
<doc id="1853478" url="https://pl.wikipedia.org/wiki?curid=1853478" title="Timo Wangler">
Timo Wangler

Timo Wangler (ur. 7 lutego 1974) – niemiecki skoczek narciarski. Najlepsze wyniki w Pucharze Świata osiągnął w sezonie 1992/1993, kiedy zajął 54. miejsce w klasyfikacji generalnej.
Największym sukcesem tego skoczka jest brązowy medal mistrzostw świata juniorów w Vuokatti wywalczony drużynowo.

</doc>
<doc id="1853484" url="https://pl.wikipedia.org/wiki?curid=1853484" title="Alexander Diess">
Alexander Diess

Alexander Diess (ur. 8 września 1971) – austriacki skoczek narciarski. Najlepsze wyniki w Pucharze Świata osiągnął w sezonie 1992/1993, kiedy zajął 54. miejsce w klasyfikacji generalnej.

</doc>
<doc id="1853485" url="https://pl.wikipedia.org/wiki?curid=1853485" title="Parafia Matki Bożej Częstochowskiej w Skarżysku-Kamiennej">
Parafia Matki Bożej Częstochowskiej w Skarżysku-Kamiennej

Parafia Matki Bożej Częstochowskiej w Skarżysku-Kamiennej – rzymskokatolicka parafia w Skarżysku-Kamiennej, należąca do dekanatu skarżyskiego w diecezji radomskiej.
Terytorium.
Na obszarze parafii leżą ulice: Działkowa, Kopernika (nr. 118-163), Kościelna, Książęca, Podlaska (numery nieparzyste), Rycerska, Turystyczna, Warszawska (nr. 93-319).

</doc>
<doc id="1853489" url="https://pl.wikipedia.org/wiki?curid=1853489" title="Okręty podwodne typu Typhoon">
Okręty podwodne typu Typhoon



</doc>
<doc id="1853490" url="https://pl.wikipedia.org/wiki?curid=1853490" title="Dubai Sports City">
Dubai Sports City

Dubai Sports City – kompleks sportowy znajdujący się na terenie Dubaju. 
Obecnie w trakcie budowy. Powierzchnia kompleksu wynosi 4 600 000 
metrów kwadratowych. Na terenie będą obecne zarówno obiekty mieszkalne, jak i sportowe. 
Główne obiekty.
Kompleks będzie zawierał następująco obiekty:

</doc>
<doc id="1853491" url="https://pl.wikipedia.org/wiki?curid=1853491" title="Speaking in Tongues">
Speaking in Tongues

Speaking in Tongues – piąty album postpunkowego zespołu Talking Heads, wydany 31 maja 1983.

</doc>
<doc id="1853496" url="https://pl.wikipedia.org/wiki?curid=1853496" title="Parafia Matki Bożej Nieustającej Pomocy w Skarżysku-Kamiennej">
Parafia Matki Bożej Nieustającej Pomocy w Skarżysku-Kamiennej

Parafia Matki Bożej Nieustającej Pomocy w Skarżysku-Kamiennej – rzymskokatolicka parafia w Skarżysku-Kamiennej, należąca do dekanatu skarżyskiego w diecezji radomskiej.
Historia.
Początki duszpasterstwa w osiedlu sięgają 1957, gdy z inicjatywy bpa Piotra Gołębiowskiego rozpoczęto w prywatnym domu sprawować nabożeństwa. 8 grudnia 1957 przybyli tu ojcowie redemptoryści, którzy adaptowali ów dom na kaplicę pw. Matki Bożej Nieustającej Pomocy. Od 1969 posiadała ona status kaplicy publicznej – rektoralnej. Kaplica była rozbudowywana i restaurowana. Parafia została erygowana 1 maja 1981 przez bpa Edwarda Materskiego.
Kościół.
Kościół pod wezwaniem Matki Bożej Nieustającej Pomocy w Skarżysku-Kamiennej został wybudowany w latach 80. XX wieku, według projektu arch. Jerzego Reczko i konstruktora Zbigniewa Żuchowicza z Warszawy. Poświęcił go w 1997 bp Edward Materski. Jest zbudowany z kamienia i cegły.
Terytorium.
Na obszarze parafii leżą ulice: Dygasińskiego, Dzielna, Harcerska, Hubala, Iglasta, Jodłowa, Kilińskiego, Krakowska (nr 9-89), Nowa, Orzeszkowej, Partyzantów, Sosnowa, 17 Stycznia, Świerkowa, Walecznych, Wojska Polskiego, Wrzosowa, Zbrojna, Zwycięzców, Żytnia (nr 85-87).

</doc>
<doc id="1853499" url="https://pl.wikipedia.org/wiki?curid=1853499" title="Studium techniczno-ekonomiczno-środowiskowe">
Studium techniczno-ekonomiczno-środowiskowe

Studium techniczno-ekonomiczno-środowiskowe (w skrócie: STEŚ) – opracowanie projektowe, które w zależności od potrzeb może służyć:

</doc>
<doc id="1853500" url="https://pl.wikipedia.org/wiki?curid=1853500" title="STEŚ">
STEŚ



</doc>
<doc id="1853505" url="https://pl.wikipedia.org/wiki?curid=1853505" title="Parafia św. Brata Alberta w Skarżysku-Kamiennej">
Parafia św. Brata Alberta w Skarżysku-Kamiennej

Parafia św. Brata Alberta w Skarżysku-Kamiennej – rzymskokatolicka parafia w Skarżysku-Kamiennej, należąca do dekanatu skarżyskiego w diecezji radomskiej.
Zasięg parafii.
Do parafii należą wierni ze Skarżyska, mieszkających przy ulicach: Bankowej, Fałata, Górniczej (nr. 16-18), Jagiellońskiej, Kopernika (nr. 1-59), Kosmonautów, Kossaka, Lotniczej, Małowicza, Niepodległości (nr. 103-133, 84-98), Pułaskiego (nr. 25-37, 26-35), Rejowskiej (nr. 51-81, 22-109), Sezamkowej (nr. parzyste), Sokola, Spornej (nr. parzyste), Spółdzielczej (nr. 29-101, 46-89), Szydłowieckiej, Wasilewskiego, Wiejskiej (nr. 20-154, 41), Zielnej, Żeromskiego (58-66, 45,47) oraz Żwirki i Wigury (nr. 5). 
Historia.
Parafia została erygowana 1 sierpnia 1983 przez bp. Edwarda Materskiego.
Kościół.
Kościół pod wezwaniem Świętego Brata Alberta w Skarżysku Kamiennej zbudowany według projektu arch. Józefa Bartosa i konstruktora Bogdana Ciołka w latach 1986–1993 staraniem ks. Mariana Mężyka. Konsekrował go 13 czerwca 1993 bp Edward Materski. Jest to świątynia zbudowana z czerwonej cegły, na planie stylizowanego krzyża, ramiona boczne tworzą kaplice Matki Bożej Częstochowskiej i św. Katarzyny. Wystrój kościoła zaprojektował inż. Stanisław Bąkowski z Warszawy.
Organy.
Organy kościelne zostały zbudowane przez firmę Walcker w 1959 roku dla jednego z kościołów ewangelickich w Norymberdze. W 2002 r. zostały sprowadzone do Skarżyska za pośrednictwem firmy organmistrzowskiej Mariana Majchera. Montaż przeprowadził Andrzej Ragan z Włocławka. Organy dysponują 26 głosami, posiadają dwa manuały i jedną klawiaturę nożną. Traktura gry i rejestrów jest mechaniczna, przełączniki rejestrów mają formę drewnianych kołków cięgłowych.
Dyspozycja organów.
Organy dysponują następującymi głosami:
Organy posiadają także tremulant dla drugiego manuału, oraz następujące połączenia:

</doc>
<doc id="1853506" url="https://pl.wikipedia.org/wiki?curid=1853506" title="Partia Republikańska (Liberia)">
Partia Republikańska (Liberia)

Partia Republikańska Liberii została założona niedługo po uformowaniu się państwa w 1848 roku. Składała się głównie z Amerykanoliberyjczyków, wyróżniających się jaśniejszą skórą. Politycznym przeciwnikiem republikanów była Prawdziwa Partia Wigów. Pomimo poparcia pierwszego prezydenta Josepha Jenkinsa Robertsa, rozpadła się po jego śmierci.

</doc>
<doc id="1853507" url="https://pl.wikipedia.org/wiki?curid=1853507" title="Alexander Stöckl">
Alexander Stöckl

Alexander Stöckl (ur. 11 grudnia 1973 w St. Johann in Tirol) – austriacki skoczek narciarski, po zakończeniu kariery zawodniczej trener skoków narciarskich.
Najlepsze wyniki w Pucharze Świata osiągnął w sezonie 1992/1993, kiedy zajął 59. miejsce w klasyfikacji generalnej.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Kariera trenerska.
Alexander Stöckl po zakończeniu kariery sportowej rozpoczął karierę trenerską. W latach 1996-1999 był asystentem trenerów: Andreasa Feldera (1996-1997), potem Miki Kojonkoskiego w reprezentacji Austrii.
W latach 2000-2011 był trenerem w gimnazjum sportowym w Stams.
W 23 marca 2011 roku został trenerem reprezentacji Norwegii, zastępując na tym stanowisku Mikę Kojonkoskiego.

</doc>
<doc id="1853511" url="https://pl.wikipedia.org/wiki?curid=1853511" title="James Skivring Smith">
James Skivring Smith

James Skivring Smith (ur. w 1825 w Charleston – zm. w 1884) – liberyjski polityk wywodzący się z Prawdziwej Partii Wigów. 
Od 4 listopada 1871 do 1 stycznia 1872 sprawował funkcję prezydenta. Był najkrócej urzędującym prezydentem w historii kraju.

</doc>
<doc id="1853512" url="https://pl.wikipedia.org/wiki?curid=1853512" title="Hitoshi Sakurai">
Hitoshi Sakurai

 – japoński skoczek narciarski. Najlepsze wyniki w Pucharze Świata osiągnął w sezonie 1992/1993, kiedy zajął 59. miejsce w klasyfikacji generalnej.

</doc>
<doc id="1853514" url="https://pl.wikipedia.org/wiki?curid=1853514" title="Parafia Niepokalanego Poczęcia Najświętszej Maryi Panny w Skarżysku-Kamiennej">
Parafia Niepokalanego Poczęcia Najświętszej Maryi Panny w Skarżysku-Kamiennej

Parafia Niepokalanego Poczęcia Najświętszej Maryi Panny w Skarżysku-Kamiennej – rzymskokatolicka parafia w Skarżysku-Kamiennej, należąca do dekanatu skarżyskiego w diecezji radomskiej.

</doc>
<doc id="1853519" url="https://pl.wikipedia.org/wiki?curid=1853519" title="Ciemnia">
Ciemnia



</doc>
<doc id="1853520" url="https://pl.wikipedia.org/wiki?curid=1853520" title="Parafia Matki Bożej Ostrobramskiej w Skarżysku-Kamiennej">
Parafia Matki Bożej Ostrobramskiej w Skarżysku-Kamiennej

Parafia Matki Bożej Ostrobramskiej w Skarżysku-Kamiennej – rzymskokatolicka parafia w Skarżysku-Kamiennej, należąca do dekanatu skarżyskiego w diecezji radomskiej.
Historia.
Parafia została erygowana 25 stycznia 1986 przez bp. Edwarda Materskiego. Tymczasowa kaplica została wybudowana w 1986 staraniem ks. Stanisława Nowakowskiego i ks. Adama Radzimirskiego. Kościół pw. MB Ostrobramskiej, według projektu arch. Zbigniewa Grządzieli i konstr. Bogdana Cioka z Kielc, fundacji parafian oraz Polonii z USA, Kanady i Anglii, zbudowany został w latach 1988–1995 staraniem ks. Jerzego Karbownika. Od początku w zamiarach była to replika Ostrej Bramy z Wilna. Sanktuarium powstało jako realizacja pragnień Wilnian, którzy musieli opuścić Wilno, a mieszkają w Polsce i na emigracji. Pierwsza Msza Święta w kaplicy w Ostrej Bramie celebrowana była 22 października 1989 przez kard. Henryka Gulbinowicza. Kościół został konsekrowany w 1995 przez kard. Józefa Glempa. Jest budowlą trójnawową. Kaplica na wzór Ostrobramskiej z Wilna połączona jest z kościołem. W ołtarzu kaplicy znajduje się kopia obrazu Matki Bożej Ostrobramskiej, namalowana przez art. mal. Izabelę Borkowską i Władysława Markiewicza z Kielc w 1989 roku. W 1997 Matka Boża Ostrobramska została ogłoszona Patronką Skarżyska. Koronacji obrazu Matki Bożej dokonał 2 lipca 2005 kard. Henryk Gulbinowicz. Decyzją Stolicy Apostolskiej w 2014 kościół sanktuaryjny został wyniesiony do godności bazyliki mniejszej.
Na terenie parafii do roku 2017 pracowały Karmelitanki Dzieciątka Jezus. Ostatnią przełożoną sióstr karmelitanek w Skarżysku-Kamiennej była s. mgr Donancja Mlicka. Obecnie na terenie parafii pracują siostry kapucynki. Pierwszą przełożoną kapucynek w Skarżysku-Kamiennej jest s.mgr Magdalena Flor.
Terytorium.
Na obszarze parafii leżą ulice: Armii Krajowej, Gajowa, Grabowa, Grottgera, Kochanowskiego, Konarskiego, Łowiecka, Moniuszki, Norwida, Orla, Piłsudskiego, Ks. Popiełuszki, Powstańców Warszawy, Pułaskiego, Sezamkowa, Sienkiewicza, Spółdzielcza, Stokowa, Świętokrzyska, Wiejska, Wileńska, Wyspiańskiego.

</doc>
<doc id="1853523" url="https://pl.wikipedia.org/wiki?curid=1853523" title="Leda Battisti">
Leda Battisti

Leda Battisti (ur. w lutym 1971 w Poggio Bustone) – włoska piosenkarka pop.
Od najmłodszych lat grała na gitarze i sama pisała teksty piosenek. W 1992 wygrała telewizyjny show ""Partita doppia"." W 1994 za pomocą Internetu skontaktowała się z wydawcą Ottmarem Liebertem, który po wysłuchaniu kilku jej "wersji demo" zdecydował się na współpracę. Pierwszy album Leda Battisti wydała w 1998 roku. W 2000 wystąpiła na festiwalu w San Remo z nowym singlem "Un fiume in piena". W roku 2000 wydała kolejną płytę: "Passionaria". Po dłuższej przerwie w 2006 wydała następny album "Tu L'Amore e il sesso".

</doc>
<doc id="1853526" url="https://pl.wikipedia.org/wiki?curid=1853526" title="Luis Colón de Toledo">
Luis Colón de Toledo

Luis Colón de Toledo (ur. na Santo Domingo, 1519/1520/1522, zm. 29 stycznia 1572) − pierwszy syn Diego Colóna i Maríi de Toledo y Rojas, wnuk Krzysztofa Kolumba.
Po śmierci ojca odziedziczył jego tytuły, dożywotnią rentę w wysokości 10 tysięcy dukatów oraz wyspę Jamajkę jako prywatną własność, będącą lennem króla Hiszpanii.
Ożenił się w 1546 roku z Maríą de Mosquera y Pasamonte, córkę Juana de Mosquera, miał z nią dwójkę dzieci:
Ponownie ożenił się w Valladolid 19 października 1555 z Aną de Castro Osorio.

</doc>
<doc id="1853528" url="https://pl.wikipedia.org/wiki?curid=1853528" title="Parafia Najświętszego Serca Jezusa w Skarżysku-Kamiennej">
Parafia Najświętszego Serca Jezusa w Skarżysku-Kamiennej

Parafia Najświętszego Serca Jezusa w Skarżysku-Kamiennej – rzymskokatolicka parafia w Skarżysku-Kamiennej, należąca do dekanatu skarżyskiego w diecezji radomskiej.

</doc>
<doc id="1853531" url="https://pl.wikipedia.org/wiki?curid=1853531" title="Parafia św. Józefa Oblubieńca w Skarżysku-Kamiennej">
Parafia św. Józefa Oblubieńca w Skarżysku-Kamiennej

Parafia Świętego Józefa Oblubieńca w Skarżysku-Kamiennej – rzymskokatolicka parafia w Skarżysku-Kamiennej, należąca do dekanatu skarżyskiego w diecezji radomskiej.
Historia.
Parafia została erygowana w 1919 przez ks. bp. Mariana Józefa Ryxa.
Kościół.
Kościół pod wezwaniem Świętego Józefa Oblubieńca w Skarżysku Kamiennej – zbudowany na miejscu pierwotnej kaplicy według projektu arch. Waleriana Wołodźki, przy współpracy inż. Zygmunta Generowicza, wzniesiony został w 1928 staraniem ks. Zygmunta Krysińskiego. Poświęcenia kościoła dokonał 7 grudnia 1928 bp Paweł Kubicki. Restaurowany był w 1984 staraniem ks. Tadeusza Stańkowskiego. Nowy kościół według projektu arch. Janusza Gruszczyńskiego zbudowany został w latach 1990–1994 staraniem ks. Tadeusza Stańkowskiego i ks. Marka Lurzyńskiego. Poświęcił go w 1994 bp Edward Materski. Jest budowlą jednonawową, murowaną, z cegły. W 2021 roku w kościele rozpoczęła się wymiana witraży.
Terytorium.
Do parafii należą ulice: Asfaltowa, Budowlanych, Bukowa, Chałubińskiego, Cicha, Cmentarna, Ekonomii, Energetyków, Jaracza, Jesionowa (numery: 1, 8, 11, 18, 20), Kasztanowa, Klonowa, Krakowska (numery 14-112, 147-249), Krzywa, Legionów, Lipowa, Młodzawy, Mostowa, Multanka, Niepodległości (numery 1-57, 2-64), Niska, Odlewnicza, Ponurego, Prosta, M. Reja, Roweckiego-Grota, Rzeczna, Skalna, Słoneczna, Sportowa, Staffa, Szkolna, Tokarska, Topolowa, Torowa.

</doc>
<doc id="1853546" url="https://pl.wikipedia.org/wiki?curid=1853546" title="Olli Happonen">
Olli Happonen

Olli Happonen (ur. 10 lutego 1976) – fiński skoczek narciarski. Trzykrotny drużynowy mistrz świata juniorów. Najlepsze wyniki w Pucharze Świata osiągnął w sezonie 1992/1993, kiedy zajął 59. miejsce w klasyfikacji generalnej.
Przebieg kariery.
Rozpoczął treningi w wieku 11 lat. W latach 1993–1997 był członkiem fińskiej kadry A. Jego najlepszym indywidualnym rezultatem w Pucharze Świata było 15. miejsce zdobyte 28 marca 1993 w konkursie na dużej skoczni w Planicy, gdzie poprzedniego dnia osiągnął wraz z drużyną 5. miejsce. Z powodu braku zadowalających wyników, został przeniesiony do kadry B i zaczął startować w zawodach Pucharu Kontynentalnego. W sezonie 1994/1995 wygrał klasyfikację generalną przed Martin Höllwarthem i kolegą z drużyny Risto Jussilainenem, co było jego największym indywidualnym osiągnięciem.
Poza tym wraz z fińską drużyną juniorów w latach 1992, 1993 i 1994 zdobył mistrzostwo świata juniorów. 
Od 1995 roku mieszkał w Kuopio i zmienił klub z Jyväskylän Hiihtoseura na miejscowy Puijon Hiihtoseura, gdyż od 1993 był członkiem fińskiej kadry narodowej i miał w Kuopio zapewnione lepsze możliwości treningu.
Happonen zakończył karierę w 2000, by móc skupić się na życiu prywatnym. Oprócz tego, po zakończeniu kariery, przez 3 lata był trenerem fińskiej kadry juniorów w skokach narciarskich.
Życie prywatne.
Obok narciarstwa, Happonen uczył się od piątego roku życia gry na perkusji i skrzypcach. Wraz z Ville Kantee, Jarkko Saapunkim oraz Jussim Hautamäki tworzy zespół The Kroisos, gdzie gra na perkusji. 20 maja 2009 ukazał się album The Kroisos pt. "Panda Eyes".
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Letnie Grand Prix.
Miejsca w poszczególnych konkursach LGP.
W 1994 i 1995 roku sumowano punkty za wszystkie skoki (tak jak np. w TCS)

</doc>
<doc id="1853548" url="https://pl.wikipedia.org/wiki?curid=1853548" title="Serbia Wyszesławiców">
Serbia Wyszesławiców

Serbia Wyszesławiców – pierwsze państwo serbskie utworzone w połowie VIII wieku na terenach zamieszkałych przez Serbów zagorskich istniejące do ok. 950 roku pod władzą dynastii Wyszesławiców.
Początki.
Zamieszkujący ziemie położone na północ od Gór Dynarskich Serbowie zagorscy utworzyli w VII wieku związek plemienny obejmujący poza nimi Serbów z Primorja (ziem położonych na południe od G. Dynarskich): Narentan, Zahumlan, Trebinian, Konawlan i być może Duklan. W miarę stabilizowania się sytuacji plemion serbskich na Bałkanach związek zaczął słabnąć, a większość plemion utworzyła własne państwa plemienne. Na czele państwa Serbów zagorskich w połowie VIII wieku stanął znany jedynie z imienia Wyszesław (por. Wyszesław), po którym władzę objęli kolejno: syn Radosław, wnuk Prosigoj i prawnuk Włastimir.
Zjednoczenie ziem serbskich.
Włastimir dokonał pełnej centralizacji państwa, podnosząc autorytet władzy książęcej i zorganizował system skarbowy. Najpoważniejszym przeciwnikiem jego państwa w I połowie IX wieku byli Bułgarzy, którzy w tym czasie opanowali dolinę Południowej Morawy, a na przełomie lat 40. i 50. podbili także ziemie macedońskie. W toku trwającej 3 lata wojny, ok. 850 roku, Włastimir pokonał wojska chana bułgarskiego Presjana i obronił niezależność swego państwa. W tym też mniej więcej czasie pomógł swojemu południowemu sąsiadowi Trebinianom zrzucić zwierzchnictwo bizantyńskie. Wkrótce potem wydał za żupana Trebinii Krainę swą córkę. Kraina przyjął pod wpływem teścia tytuł książęcy uznając jednocześnie zwierzchnictwo serbskie. Ponieważ w II połowie IX wieku następcy Krainy rozciągnęli swe wpływy również na sąsiednią Duklę, obszar władzy księcia serbskiego rozszerzył się o to terytorium.
Około 855 roku tron książęcy objął syn Włastimira, Muncimir (Mutimir). Wkrótce potem przyjął chrzest (trzeciemu synowi urodzonemu już po przyjęciu chrztu nadał imię Stefan). Chrześcijaństwo dotarło do Serbii prawdopodobnie za pośrednictwem Chorwatów. W Serbii powstał bowiem kościół łaciński, a nie grecki czy słowiański. Duchowni serbscy byli początkowo podporządkowani biskupowi w Ninie, a pośrednio w Akwilei. W 873 roku papież Jan VIII wysłał do Muncimira list zachęcający do podporządkowania Kościoła serbskiego świeżo odbudowanej diecezji panońskiej ze stolicą w Sirmium, na czele której stanął Metody. Dokumenty serbskie były w tym czasie redagowane po łacinie.
Szczyt potęgi.
Około 870 roku Muncimir stoczył zwycięską walkę z władcą bułgarskim Borysem Michałem, który najechał jego państwo. Serbowie rozbili armię bułgarską i wzięli do niewoli syna Borysa – Włodzimierza wraz z 12 wielkimi bojarami. Borys został zmuszony do zawarcia korzystnego dla Serbów układu pokojowego. Synowie Muncimira: Bran i Stefan zwrócili Borysowi jeńców bułgarskich wraz z symboliczną daniną.
Do czasu wojny bułgarskiej Muncimir sprawował rządy wspólnie z braćmi Strojimirem i Gojnikiem. Po jej zakończeniu uwięził braci i wydał ich Bułgarom jako zakładników. Uzależniło to w następnych latach Muncimira od Borysa, przynosząc wzrost wpływów bułgarskich i załamanie się współpracy serbsko-chorwackiej, której rzecznikami byli młodsi bracia.
Po śmierci ojca około 891/892 roku władzę objął jego syn Pribisław. Utracił ją jednak po roku na rzecz wspieranego przez Chorwatów Piotra Gojnikovicia. Bułgarzy zajęci wojną domową nie mogli wesprzeć Pribisława. W 897 lub 898 roku poparli innego kandydata do tronu Klonimira Strojimirovicia, który bezskutecznie próbował zdobyć władzę. Piotr Gojniković utrzymał się na tronie, utrzymując poprawne stosunki z Bizancjum oraz zawierając traktat pokojowy z carem bułgarskim Symeonem. Podporządkował sobie najbardziej na zachód wysunięte plemiona serbskie – Narentan. Okrążywszy w ten sposób z trzech stron od zachodu, północy i wschodu ziemie sąsiadującego z Serbią Zahumla, podjął starania o podporządkowanie go sobie. Ostatecznie władca Zahumla Michał Wyszewic sprowadził do Serbii Bułgarów, informując cara bułgarskiego, swego sprzymierzeńca, o antybułgarskim przymierzu Piotra Gojnikovicia i zamierzonej agresji serbsko-węgierskiej na Bułgarię.
Okres dominacji bułgarskiej.
W 917 roku car Symeon niespodziewanie najechał Serbię, strącił z tronu Piotra Gojnikovicia i osadził swego kandydata Pawła Branovicia. Cesarz bizantyński Roman I Lekapen poparł wtedy innego kandydata Zachariasza Pribislavovicia. Paweł pokonał go, po czym sam przeszedł na stronę Bizancjum, które mniej było wówczas dla Serbii groźne, niż okrążająca ją od wschodu i północy Bułgaria. W rezultacie wolty Pawła car Symeon zrzucił go w 920 roku z tronu i osadził na nim niedawnego kandydata bizantyńskiego Zachariasza Pribislavovicia. Zachariasz tak jak i jego poprzednik po odejściu Bułgarów nawiązał kontakty z Bizancjum i przerzucił się na stronę odległego cesarstwa walczącego z Bułgarią. Armia bułgarska wysłana przeciw Serbom została pokonana. Książę Zachariasz odesłał głowy pokonanych wodzów bułgarskich do Konstantynopola jako trofeum wojenne. W 924 roku do Serbii wkroczyła jednak kolejna wielka armia bułgarska, wiodąc kolejnego kandydata Czasława Klonimirovicia. Zachariasz zbiegł do Chorwacji. Bułgarzy uwięzili żupanów serbskich, którzy przybyli przywitać nowego władcę, spustoszyli kraj i wcielili go do Bułgarii.
Odbudowa i upadek państwa.
W 927 roku po śmierci cara Symeona Czasław zbiegł z niewoli bułgarskiej i przy pomocy Bizancjum i Chorwatów odbudował państwo serbskie w dotychczasowych granicach, przywracając również zwierzchnictwo serbskie nad serbskimi państwami Primorja, wyjątkiem Zahumla, w którym nadal władał Michał Wyszewic. Czasław panował w Serbii ponad 20 lat. Wedle Popa Duklanina zginął broniąc ziem serbskich przed najazdem węgierskim. Około 950 roku Węgrzy wzięli go do niewoli i rzucili w nurt granicznej Sawy. Na Czasławie wygasła dynastia serbskich Wyszesławiców. Nikt nie sięgnął po władzę książęcą i państwo rozpadło się na szereg żupanii. Na południu spod zwierzchnictwa serbskiego wyswobodzili się Duklanie, Trawunia, a nawet terytorium Konawli.
W latach 976-1018 żupani serbscy uznawali zwierzchnictwo carów bułgarskich rezydujących w Prespie i Ochrydzie. Po upadku państwa bułgarskiego znaleźli się w granicach bizantyńskiego temu Serbii z siedzibą w Sirmium. Z czasem na terenach byłego państwa serbskiego do większego znaczenia doszły zwłaszcza dwa ośrodki: Raszka i Bośnia.

</doc>
<doc id="1853550" url="https://pl.wikipedia.org/wiki?curid=1853550" title="Święta Bożego Narodzenia">
Święta Bożego Narodzenia



</doc>
<doc id="1853551" url="https://pl.wikipedia.org/wiki?curid=1853551" title="Parafia Trójcy Przenajświętszej w Skarżysku Kościelnym">
Parafia Trójcy Przenajświętszej w Skarżysku Kościelnym

Parafia Trójcy Przenajświętszej w Skarżysku Kościelnym – rzymskokatolicka parafia w Skarżysku Kościelnym, należąca do dekanatu skarżyskiego w diecezji radomskiej.

</doc>
<doc id="1853555" url="https://pl.wikipedia.org/wiki?curid=1853555" title="Fun Boy Three">
Fun Boy Three

Fun Boy Three – brytyjski zespół z pogranicza nowej fali i pop-rocka działający w latach 1981–83.
Założycielami grupy byli eks-członkowie brytyjskiej grupy „drugiej fali ska” The Specials – Terry Hall, Neville Staple i Lynval Golding. Po rozpadzie grupy Hall założył zespół The Colourfield a Staple i Golding na pewien czas zaprzestali aktywności muzycznej.

</doc>
<doc id="1853559" url="https://pl.wikipedia.org/wiki?curid=1853559" title="Marián Bielčík">
Marián Bielčík

Marián Bielčík (ur. 27 sierpnia 1973 w Tatrzańskiej Łomnicy) – czechosłowacki i słowacki skoczek narciarski. Najlepsze wyniki w Pucharze Świata osiągnął w sezonie 1995/1996, kiedy zajął 55. miejsce w klasyfikacji generalnej.

</doc>
<doc id="1853561" url="https://pl.wikipedia.org/wiki?curid=1853561" title="Stop Making Sense">
Stop Making Sense

Stop Making Sense – drugi album koncertowy Post-punkowego zespołu Talking Heads, wydany 15 października 1984.
W 2003 album został sklasyfikowany na 345. miejscu listy 500 albumów wszech czasów magazynu Rolling Stone.

</doc>
<doc id="1853565" url="https://pl.wikipedia.org/wiki?curid=1853565" title="Włastimir">
Włastimir

Włastimir – książę serbski panujący około połowy IX wieku. Twórca potęgi swego państwa
Włastimir był synem Prosigoja i pochodził z serbskiej dynastii Wyszesławiców. Za swego panowania dokonał pełnej centralizacji państwa, podnosząc autorytet władzy książęcej i zorganizował system skarbowy. Najpoważniejszym przeciwnikiem jego państwa w I połowie IX wieku byli Bułgarzy, którzy w tym czasie opanowali dolinę Południowej Morawy, a na przełomie lat 40. i 50. podbili także ziemie macedońskie. W toku trwającej 3 lata wojny, ok. 850 roku, Włastimir pokonał wojska chana bułgarskiego Presjana i obronił niezależność swego państwa, uzyskując też wpływy w części Primorja. W tym też mniej więcej czasie pomógł swojemu południowemu sąsiadowi Trebinianom zrzucić zwierzchnictwo bizantyńskie. Wkrótce potem wydał za żupana Trebinii Krainę swą córkę. Kraina przyjął pod wpływem teścia tytuł książęcy uznając jednocześnie zwierzchnictwo serbskie. Ponieważ w II połowie IX wieku następcy Krainy rozciągnęli swe wpływy również na sąsiednią Duklę, obszar władzy księcia serbskiego rozszerzył się o to terytorium.
Włastimir miał trzech synów: Muncimira, Strojimira i Gojnika. Około 855 roku władzę w państwie przejął najstarszy syn wspólnie z braćmi.

</doc>
<doc id="1853568" url="https://pl.wikipedia.org/wiki?curid=1853568" title="Portret imaginacyjny">
Portret imaginacyjny

Portret imaginacyjny – obraz lub inne dzieło będące przedstawieniem osoby, nie przedstawiające prawdziwego wyglądu zewnętrznego, a stworzony w wyobraźni autora dzieła lub będący przedstawieniem modelu dostępnego autorowi podczas tworzenia dzieła. Portrety imaginacyjne przedstawiają głównie postacie mitologiczne lub osoby żyjące w odległych historycznie czasach, których prawdziwe wizerunki nie zachowały się lub autor nie miał do nich dostępu podczas tworzenia portretu. Portret imaginacyjny jest typowy dla malarstwa historycznego: Jan Matejko uwieczniał znane mu współczesne postacie jako postacie historyczne, np. Michał Szweycer został uwieczniony jako ksiądz Piotr Skarga w "Kazaniu ks. Piotra Skargi", konsekwentnie umieszczał swój autoportret jako wizerunek Stańczyka.
Linki zewnętrzne.
 

</doc>
<doc id="1853569" url="https://pl.wikipedia.org/wiki?curid=1853569" title="Cerkiew Narodzenia Pańskiego w Szipce">
Cerkiew Narodzenia Pańskiego w Szipce

Cerkiew Narodzenia Pańskiego (bułg. "Храм-паметник „Рождество Христово“") – cerkiew prawosławna w mieście Szipka, 13 km poniżej przełęczy Szipka. Jest pierwszym w historii pomnikiem przyjaźni rosyjsko-bułgarskiej.
Historia.
Pomysłodawczynią budowy cerkwi-pomnika była Olga Nikołajewna Skobielewa, matka gen. Skobielewa. Na czele komitetu budowy cerkwi stanął hrabia Nikołaj Pawłowicz Ignatiew. Budynek miał upamiętniać udział Rosjan w bitwie na przełęczy Szipka. Pieniądze na cel budowy pochodziły z dobrowolnych składek wiernych prawosławnych z Rosji i Bułgarii. Prace budowlane trwały od 1885 do 1902. Przy cerkwi wzniesiono męski monaster, dom pielgrzyma i seminarium duchowne. Poświęcenie całego kompleksu miało miejsce 27 września 1902, w 25. rocznicę bitwy na przełęczy Szipka.
Przez cały okres istnienia cerkiew i przylegające do niej obiekty pozostawały własnością Rosyjskiego Kościoła Prawosławnego. Dopiero w 2005 Rosjanie przekazali kompleks lokalnemu, Bułgarskiemu Kościołowi Prawosławnemu.
Architektura.
Budynek naśladuje architekturę staroruską i cerkwie Złotego Pierścienia Rosji. Jest wzniesiony na planie kwadratu, z wysuniętą przed poziom elewacji dzwonnicą oraz trzema absydami. Świątynię wzniesiono z czerwonej cegły, jednak ozdobne obramowania okien i ośle łuki powyżej dachu są białe. Ponad nawą i prezbiterium wznosi się pięć złoconych kopuł z krzyżami – największa w centrum dachu i cztery mniejsze w narożnikach budynku. Dzwonnica ma formę bogato zdobionego ostrosłupa wykończonego niewielką kopułą; podobną formę mają inne, boczne wieże świątyni. W cerkwi znajdują się 34 marmurowe płyty, na których wypisane zostały rosyjskie jednostki wojskowe walczące na przełęczy Szipka. Wymieniono na nich również wybrane nazwiska poległych żołnierzy rosyjskich i ochotników bułgarskich. We wnętrzu znajdują się groby nieznanych żołnierzy obydwu narodowości. Na dzwonnicy cerkiewnej zawieszone zostały dzwony przywieziony z Rosji, z których największy waży 11&amp;nsbp;643 kilogramy i został ufundowany przez cara Mikołaja II. Ikonostas cerkwi jest trzyrzędowy, złocony.

</doc>
<doc id="1853572" url="https://pl.wikipedia.org/wiki?curid=1853572" title="Muncimir">
Muncimir

Muncimir również Mutimir – książę serbski panujący od około 855 do około 891/892 roku. Syn Włastimira.
Chrzest Serbii.
Muncimir przyszedł na świat jako najstarszy syn Włastimira z serbskiej dynastii Wyszesławiców. Około 855 roku po śmierci ojca Muncimir przejął władzę w państwie wspólnie z braćmi Strojimirem i Gojnikiem.
Wkrótce potem przyjął chrzest (trzeciemu synowi urodzonemu już po przyjęciu chrztu nadał imię Stefan). Chrześcijaństwo dotarło do Serbii prawdopodobnie za pośrednictwem Chorwatów. W Serbii powstał bowiem kościół łaciński, a nie grecki czy słowiański. Duchowni serbscy byli początkowo podporządkowani biskupowi w Ninie, a pośrednio w Akwilei. W 873 roku papież Jan VIII wysłał do Muncimira list zachęcajacy do podporządkowania Kościoła serbskiego świeżo odbudowanej diecezji panońskiej ze stolicą w Sirmium, na czele której stanął Metody. Dokumenty serbskie były w tym czasie redagowane po łacinie.
Wojna z Bułgarią.
Około 870 roku Muncimir stoczył zwycięską walkę z władcą bułgarskim Borysem Michałem, który najechał jego państwo. Serbowie rozbili armię bułgarską i wzięli do niewoli syna Borysa - Włodzimierza wraz z 12 wielkimi bojarami. Borys został zmuszony do zawarcia korzystnego dla Serbów układu pokojowego. Synowie Muncimira: Bran i Stefan zwrócili Borysowi jeńców bułgarskich wraz z symboliczną daniną.
Do czasu wojny bułgarskiej Muncimir sprawował rządy wspólnie z braćmi Strojimirem i Gojnikiem. Po jej zakończeniu uwięził braci i wydał ich Bułgarom jako zakładników. Uzależniło to w następnych latach Muncimira od Borysa, przynosząc wzrost wpływów bułgarskich i załamanie się współpracy serbsko-chorwackiej, której rzecznikami byli młodsi bracia.

</doc>
<doc id="1853581" url="https://pl.wikipedia.org/wiki?curid=1853581" title="Pribisław">
Pribisław

Pribisław (serb.: Прибислав, "Pribislav") – książę serbski panujący od około 891 do 892 roku. Syn Muncimira.
Pribisław przyszedł na świat jako najstarszy syn Muncimira z serbskiej dynastii Wyszesławiców. Około 891 roku po śmierci ojca przejął władzę w państwie. Po roku utracił ją na rzecz swego kuzyna Piotra Gojnikovicia.

</doc>
<doc id="1853584" url="https://pl.wikipedia.org/wiki?curid=1853584" title="Dywizja Duchów">
Dywizja Duchów



</doc>
<doc id="1853589" url="https://pl.wikipedia.org/wiki?curid=1853589" title="Death (zespół punkowy)">
Death (zespół punkowy)

Death – amerykańska grupa grająca muzykę punkową. Zdaniem krytyków muzycznych grupa grała punk, zanim powstał ten gatunek muzyki.
Zespół został założony w 1971 roku w Detroit w Stanach Zjednoczonych, przez trójkę afroamerykanów, braci Hackney. Ich zainteresowanie muzyką zaczęło się, gdy wraz z ojcem obejrzeli pierwszy telewizyjny występ The Beatles w programie "The Ed Sulivan Show". Następnego dnia David Hackney znalazł zniszczoną gitarę, na której zaczął się uczyć grać. Początkowo bracia grali muzykę z nurtu R&amp;B, ale po tym jak zobaczyli koncert Alice Coopera zaczęli grać rocka. Najmłodszy z braci, gitarzysta David, będący faktycznym liderem zespołu, przejawiał duże zainteresowanie muzyką hardrockową, co nie ułatwiło grupie znalezienia wytwórni płytowej w latach 70.
W 1975 roku zespołowi udało się nagrać siedem piosenek napisanych wcześniej przez Davida i Bobby’ego. Nagranie miało miejsce w wytwórni United Sound Studios w Detroit, a inżynierem dźwięku był Jim Vitti. Bracia Hackneyowie twierdzą, że owo nagranie znalazł szef wytwórni Columbia Records, Clive Davis i wstępnie zgodził się na wydanie płyty, ale pod warunkiem zmiany nazwy zespołu na bardziej komercyjny, bowiem w latach 70. nazwa „Death” wydawała się nadmiernie ekstremalna. Gdy Hackneyowie nie zgodzili się zmienić nazwy, Davis wycofał swoją propozycję. Pomimo tego, rok później zespół za pomocą własnych środków, pod szyldem wytwórni Tryangle wydał swój pierwszy singiel. Znalazły się na nim piosenki “Politicians in My Eyes” oraz “Keep on Knocking” (na stronie B).
Na początku lat 80. bracia przenieśli się do Burlington w stanie Vermont, gdzie nagrali dwa albumy z muzyką gospel, a zespół zmienił nazwę na The 4th Movement. Gitarzysta zespołu, David, wrócił do Detroit w 1982 roku i żył tam do 2000 roku, kiedy to umarł na raka płuc. Tymczasem Bobby i Dannis założyli zespół reggae, pod nazwą Lambsbread. Podczas undergroundowej imprezy w Kalifornii zostały przypadkowo puszczone ich wczesne nagrania (prezentujące obecnie wartość kolekcjonerską). Bracia zauważyli, że publiczność „oszalała” z wrażenia.
Synowie Bobby’ego, Bobby Hackney Jr., Julian Hackney i Urian Hackney wraz z przyjaciółmi, Dylanem Giambatistą i Stevenem Hazenem Williamsem założyli punkową grupę Rough Francis. Ich muzyka jest hołdem dla grupy ojca. Nagrywają również własne oryginalne utwory, wyraźnie zainspirowane muzyką Death.
Dzięki członkom zespołu Rough Francis udało się odnaleźć taśmy z archiwalnymi nagraniami Death. W 2009 roku wydawnictwo muzyczne Drag City Records zebrało wszystkie dotychczasowe nagrania Death na CD "...For the Whole World to See". Wydana po ponad 30 latach od powstania zespołu płyta została uznana za wielkie muzyczne wydarzenie, choć zebrała różne oceny. We wrześniu 2009 roku zespół zagrał trzy koncerty z gitarzystą Bobbiem Duncanem (członkiem grupy Lambsbread), zastępującym zmarłego Davida Hackneya.

</doc>
<doc id="1853590" url="https://pl.wikipedia.org/wiki?curid=1853590" title="16. ceremonia wręczenia nagród Gildii Aktorów Ekranowych">
16. ceremonia wręczenia nagród Gildii Aktorów Ekranowych

16. ceremonia wręczenia nagród Gildii Aktorów Ekranowych za rok 2009, odbyła się 23 stycznia 2010 roku w Shrine Exposition Center w Los Angeles. Galę transmitowała stacja TNT. Nagrody przyznawane były za wybitne osiągnięcia w sztuce aktorskiej w minionym roku.
17 grudnia 2009 roku w Los Angeles' Pacific Design Center's Silver Screen Theater Michelle Monaghan i Chris O’Donnell ogłosili nominacje.
Najwięcej nominacji w kategoriach produkcji kinowych otrzymały trzy tytuły: "W chmurach", "Bękarty wojny" i "Hej, skarbie". Filmy otrzymały po trzy nominacje.
Podobnie w kategoriach nagród telewizyjnych, tylko trzy seriale otrzymały nie więcej niż trzy nominacje, są to: "Podkomisarz Brenda Johnson", "Dexter" i "Rockefeller Plaza 30".

</doc>
<doc id="1853592" url="https://pl.wikipedia.org/wiki?curid=1853592" title="Piotr Gojniković">
Piotr Gojniković

Piotr Gojniković (serb.: Петар Гојниковић, "Petar Gojniković") – książę serbski panujący od około 892 do 917 roku.
Piotr był synem Gojnika, którego po 870 roku zwycięski brat Muncimir odesłał do Bułgarii jako zakładnika. Gojnik wraz z bratem Strojimirem był rzecznikiem oparcia się w polityce zagranicznej Serbii na przymierzu z Chorwatami i to przy pomocy Chorwatów udało się Piotrowi około 892 roku strącić z tronu serbskiego swego kuzyna Pribisława. Wspierający Pribisława Bułgarzy zajęci w tym czasie wojną domową nie mogli wspomóc swego sojusznika. W 897 lub 898 roku poparli innego kandydata do tronu Klonimira Strojimirovicia, który bezskutecznie próbował zdobyć władzę. Piotr Gojniković utrzymał się na tronie, utrzymując poprawne stosunki z Bizancjum oraz zawierając traktat pokojowy z carem bułgarskim Symeonem. Podporządkował sobie najbardziej na zachód wysunięte plemiona serbski - Narentan. Okrążywszy w ten sposób z trzech stron od zachodu, północy i wschodu ziemie sąsiadującego z Serbią Zahumla, podjął starania o podporządkowanie go sobie. Ostatecznie władca Zahumla Michał Wyszewic sprowadził na Serbię Bułgarów informując cara bułgarskiego, swego sprzymierzeńca, o antybułgarskim przymierzu Piotra Gojnikovicia i zamierzonej agresji serbsko-węgierskiej na Bułgarię.
W 917 roku car Symeon niespodziewanie najechał Serbię, strącił z tronu Piotra Gojnikovicia i osadził swego kandydata Pawła Bronovicia. Piotr zmarł niedługo potem w więzieniu w Bułgarii.

</doc>
<doc id="1853595" url="https://pl.wikipedia.org/wiki?curid=1853595" title="Paweł Branović">
Paweł Branović

Paweł Branović (serb.: Павле Брановић, "Pawle Branović") – książę serbski panujący od 917 do 920 roku.
Paweł był synem Brana, średniego syna Muncimira. W 917 roku car Symeon niespodziewanie najechał Serbię, strącił z tronu Piotra Gojnikovicia i osadził swego kandydata Pawła Branovicia. Cesarz bizantyński Roman I Lekapen poparł wtedy innego kandydata Zachariasza Pribislavovicia. Paweł pokonał go, po czym sam przeszedł na stronę Bizancjum, które mniej było wówczas dla Serbii groźne, niż okrążająca ją od wschodu i północy Bułgaria. W rezultacie wolty Pawła car Symeon zrzucił go w 920 roku z tronu i osadził na nim niedawnego kandydata bizantyńskiego Zachariasza Pribislavovicia..

</doc>
<doc id="1853599" url="https://pl.wikipedia.org/wiki?curid=1853599" title="Little Creatures">
Little Creatures

Little Creatures – szósty album postpunkowego zespołu Talking Heads, wydany 15 lipca 1985.

</doc>
<doc id="1853600" url="https://pl.wikipedia.org/wiki?curid=1853600" title="Čaba Silađi">
Čaba Silađi

Čaba Silađi (cyr. Чаба Силађи; ur. 23 sierpnia 1990) – serbski pływak specjalizujący się w stylu klasycznym, brązowy medalista mistrzostw Europy (basen 25 m).
Jego największym dotychczasowym sukcesem jest brązowy medal mistrzostw Europy na krótkim basenie w Stambule w 2009 roku na dystansie 50 m żabką.

</doc>
<doc id="1853602" url="https://pl.wikipedia.org/wiki?curid=1853602" title="Caba Siladji">
Caba Siladji



</doc>
<doc id="1853604" url="https://pl.wikipedia.org/wiki?curid=1853604" title="Zachariasz Pribislavović">
Zachariasz Pribislavović

Zachariasz Pribislavović (serb.: Захарија Прибислављевић, "Zacharija Pribislavlević") – książę serbski panujący od 920 do 924 roku.
Zachariasz był synem Pribisława, księcia serbskiego w latach 891-892. W 917 roku car Symeon I niespodziewanie najechał Serbię, strącił z tronu Piotra Gojnikovicia i osadził swego kandydata Pawła Bronovicia. Cesarz bizantyński Roman I Lekapen poparł wtedy Zachariasza Pribislavovicia. Paweł pokonał go, po czym sam przeszedł na stronę Bizancjum, które mniej było wówczas dla Serbii groźne, niż okrążająca ją od wschodu i północy Bułgaria. W rezultacie wolty Pawła car Symeon zrzucił go w 920 roku z tronu i osadził na nim niedawnego kandydata bizantyńskiego Zachariasza Pribislavovicia. Zachariasz tak jak i jego poprzednik po odejściu Bułgarów nawiązał kontakty z Bizancjum i przerzucił się na stronę odległego cesarstwa walczącego z Bułgarią. Armia bułgarska wysłana przeciw Serbom została pokonana. Książę Zachariasz odesłał głowy pokonanych wodzów bułgarskich do Konstantynopola jako trofeum wojenne. W 924 roku do Serbii wkroczyła jednak kolejna wielka armia bułgarska, wiodąc kolejnego kandydata Czasława Klonimirovicia. Zachariasz zbiegł do Chorwacji. Bułgarzy uwięzili żupanów serbskich, którzy przybyli przywitać nowego władcę, spustoszyli kraj i wcielili go do Bułgarii.

</doc>
<doc id="1853605" url="https://pl.wikipedia.org/wiki?curid=1853605" title="Piotr Sunin">
Piotr Sunin

Piotr Michajłowicz Sunin (ros. Пётр Михайлович Сунин, ur. 5 lipca 1958) – radziecki skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 23. miejsce w klasyfikacji generalnej.

</doc>
<doc id="1853607" url="https://pl.wikipedia.org/wiki?curid=1853607" title="Mazur Ełk w krajowych rozgrywkach w piłce nożnej">
Mazur Ełk w krajowych rozgrywkach w piłce nożnej

Występy pierwszej drużyny Mazura Ełk w krajowych rozgrywkach w piłce nożnej.
Klub w rozgrywkach ligowych.
Sezon po sezonie.
Czwarty poziom rozgrywek
Mazur w tabelach.
1995/96 – 2011/12 – niższe ligi.
2008/09 – IV liga (grupa warmińsko-mazurska)
Mazur w sezonie 2008/09 strzelił najwięcej goli spośród wszystkich czwartoligowych drużyn w kraju. Lista najskuteczniejszych drużyn IV-ligowych sezonu 2008/09 oraz liczba strzelonych bramek:
2009/2010 – III liga polska w piłce nożnej, grupa podlasko-warmińsko-mazurska
2010/11 – III liga polska w piłce nożnej, grupa podlasko-warmińsko-mazurska
2011/12 – IV liga polska w piłce nożnej, grupa warmińsko-mazurska
Bilans spotkań z poszczególnymi drużynami.
Bilans spotkań barażowych o II ligę.
Poniższa tabela zawiera bilans spotkań barażowych o II ligę z poszczególnymi drużynami z pięciu sezonów, w których Mazur uczestniczył w barażach: 1959, 1962, 1962/63, 1963/64, 1964/65.

</doc>
<doc id="1853608" url="https://pl.wikipedia.org/wiki?curid=1853608" title="Ivan Lenđer">
Ivan Lenđer

Ivan Lenđer (cyr. Иван Ленђер; ur. 29 lipca 1990) – serbski pływak specjalizujący się w stylu motylkowym, brązowy medalista mistrzostw Europy (basen 25 m).
Jego największym dotychczasowym sukcesem jest brązowy medal mistrzostw Europy na krótkim basenie w Stambule w 2009 roku na dystansie 100 m stylem motylkowym.

</doc>
<doc id="1853609" url="https://pl.wikipedia.org/wiki?curid=1853609" title="Czasław Klonimirović">
Czasław Klonimirović

Czasław Klonimirović (serb.: Часлав Клонимировић, "Časlav Klonimirović") – książę serbski panujący od 933 do 950 roku.
Czasław był synem Klonimira. Osadzony na tronie serbskim przez cara Symeona Zachariasz Pribislavović po odejściu Bułgarów nawiązał kontakty z Bizancjum i przerzucił się na stronę odległego cesarstwa walczącego z Bułgarią. Armia bułgarska wysłana przeciw Serbom została pokonana. W 924 roku do Serbii wkroczyła więc kolejna wielka armia bułgarska, wiodąc kolejnego kandydata Czasława Klonimirovicia. Zachariasz zbiegł do Chorwacji. Bułgarzy uwięzili żupanów serbskich, którzy przybyli przywitać nowego władcę, spustoszyli kraj i wcielili go do Bułgarii.
W 933 roku po śmierci cara Symeona Czasław zbiegł z niewoli bułgarskiej i przy pomocy Bizancjum i Chorwatów odbudował państwo serbskie w dotychczasowych granicach, przywracając również zwierzchnictwo serbskie nad serbskimi państwami Primorja, wyjątkiem Zahumla, w którym nadal władał Michał Wyszewic. Czasław panował w Serbii ponad 20 lat. Wedle Popa Duklanina zginął broniąc ziem serbskich przed najazdem węgierskim. Około 950 roku Węgrzy wzięli go do niewoli i rzucili w nurt granicznej Sawy. Na Czasławie wygasła dynastia serbskich Wyszesławiców. Nikt nie sięgnął po władzę książęcą i państwo rozpadło się na szereg żupanii. Na południu spod zwierzchnictwa serbskiego wyswobodzili się Duklanie, Trawunia, a nawet terytorium Konawli. 
W latach 976–1018 żupani serbscy uznawali zwierzchnictwo carów bułgarskich rezydujących w Prespie i Ochrydzie. Po upadku państwa bułgarskiego znaleźli się w granicach bizantyńskiego temu Serbii z siedzibą w Sirmium. Z czasem na terenach byłego państwa serbskiego do większego znaczenia doszły zwłaszcza dwa ośrodki: Raszka i Bośnia.

</doc>
<doc id="1853611" url="https://pl.wikipedia.org/wiki?curid=1853611" title="Ivan Lendjer">
Ivan Lendjer



</doc>
<doc id="1853614" url="https://pl.wikipedia.org/wiki?curid=1853614" title="Adrian de Gerlache">
Adrian de Gerlache



</doc>
<doc id="1853619" url="https://pl.wikipedia.org/wiki?curid=1853619" title="The Frustrators">
The Frustrators

The Frustrators to punkrockowy zespół, który tworzą Jason Chandler (wokal), Terry Linehan (gitara, wokal), Art Tedeschi (perkusja) i Mike Dirnt (gitara basowa, wokal). Każdy z członków jest zaangażowany w inne formacje:
Współpracują z wytwórnia Adeline Records, która wydała dwie płyty zespołu. 

</doc>
<doc id="1853620" url="https://pl.wikipedia.org/wiki?curid=1853620" title="Weston Milton">
Weston Milton

Weston Milton – stacja kolejowa w północnej dzielnicy miasta Weston-super-Mare w hrabstwie Somerset na linii kolejowej Bristol - Exeter. Stacja bez sieci trakcyjnej. 
Ruch pasażerski.
Stacja obsługuje ok. 31 196 pasażerów rocznie (dane za rok 2007). Posiada bezpośrednie połączenia z Bristolem, Taunton, Plymouth i Exeterem. Pociągi odjeżdżają ze stacji w odstępach dwugodzinnych w każdą stronę. 
Obsługa pasażerów.
Automat biletowy, przystanek autobusowy, parking na 30 miejsc

</doc>
<doc id="1853622" url="https://pl.wikipedia.org/wiki?curid=1853622" title="WinFIG">
WinFIG

WinFIG – edytor grafiki wektorowej wzorowany na programie Xfig, jednak przeznaczony do pracy w środowisku systemu operacyjnego Microsoft Windows.
Historia.
Pierwsza wersja edytora powstała w maju 2003 roku i bazowała na programie AmiFIG na komputery typu Amiga. WinFIG nie został oparty na kodzie źródłowym Xfiga dla Windows, lecz była to niezależna implementacja.
Od wersji 4.0 WinFIG został przeniesiony z biblioteki MFC do Qt. Dzięki temu możliwe było wydanie pierwszej wersji dla systemu Linux.
Interfejs.
W zamierzeniu autorów interfejs tego edytora ma być przejrzysty, wydajny i wygodny. Pozwala pracować na wielu dokumentach oraz cofać i przywracać edycje bez limitu.
Możliwości.
Tworzenie obiektów.
Podstawowymi typami obiektów w programie WinFIG są:
Obiekty w zależności od ich typu mogą mieć różne atrybuty. Są to między innymi:
Eksportowanie.
WinFIG potrafi eksportować do różnych formatów:

</doc>
<doc id="1853627" url="https://pl.wikipedia.org/wiki?curid=1853627" title="Gal Newo">
Gal Newo

Gal Newo (hebr. גל נבו; ur. 29 czerwca 1987 w Chamadja) – izraelski pływak specjalizujący się w stylu zmiennym, brązowy medalista mistrzostw Europy (basen 25 m), olimpijczyk.
W 2016 roku na mistrzostwach Europy w Londynie zdobył srebrny medal na dystansie 200 m stylem zmiennym.

</doc>
<doc id="1853629" url="https://pl.wikipedia.org/wiki?curid=1853629" title="Aleksiej Borowitin">
Aleksiej Borowitin

Aleksiej Aleksiejewicz Borowitin (ros. Алексей Алексеевич Боровитин, ur. 14 lutego 1954 r. w Kirowie) – radziecki skoczek narciarski. Dwukrotny indywidualny brązowy medalista mistrzostw świata (1974 i 1978). Najlepsze wyniki w Pucharze Świata osiągnął w sezonie 1980/1981, kiedy zajął 70. miejsce w klasyfikacji generalnej.

</doc>
<doc id="1853631" url="https://pl.wikipedia.org/wiki?curid=1853631" title="Worle (stacja kolejowa)">
Worle (stacja kolejowa)

Worle – stacja kolejowa w Worle północnym przedmieściu miasta Weston-super-Mare w hrabstwie Somerset na linii kolejowej Bristol - Exeter, 26 km od stacji Bristol Temple Meads. Stacja pozbawiona sieci trakcyjnej.
Ruch pasażerski.
Stacja obsługuje ok. 138 564 pasażerów rocznie (dane za rok 2007). Posiada bezpośrednie połączenia z Bristolem, Taunton, Plymouth i Exeterem. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Automat biletowy, przystanek autobusowy, parking na 180 miejsc samochodowych i 30 rowerowych.

</doc>
<doc id="1853632" url="https://pl.wikipedia.org/wiki?curid=1853632" title="Oleg Sierow">
Oleg Sierow

Oleg Sierow, ros. Олег Серов (ur. 19 lipca 1963, zm. 5 marca 1986 w Krasnojarsku) − radziecki skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 70. miejsce w klasyfikacji generalnej.
Zginął w wyniku upadku na skoczni.

</doc>
<doc id="1853636" url="https://pl.wikipedia.org/wiki?curid=1853636" title="Kari Heinonen">
Kari Heinonen

Kari Heinonen (ur. 8 czerwca 1958) – fiński skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 29. miejsce w klasyfikacji generalnej.

</doc>
<doc id="1853639" url="https://pl.wikipedia.org/wiki?curid=1853639" title="Siwy Mnich">
Siwy Mnich

Siwy Mnich (słow. "Pravá veža") – turnia stanowiąca najwybitniejsze wzniesienie Siwej Grani odchodzącej na południowy wschód od wierzchołka Jaworowego Szczytu w słowackich Tatrach Wysokich. Od Siwej Kopki na północnym zachodzie Siwy Mnich oddzielony jest siodłem Siwej Ławki, a od Siwego Mniszka na południowym wschodzie oddziela go Siwa Szczerbina. Na wierzchołek Siwego Mnicha nie wiodą żadne znakowane szlaki turystyczne, jest on dostępny jedynie dla taterników.
Pierwszego turystycznego wejścia letniego na wierzchołek Siwego Mnicha dokonali zapewne Ignacy Król i Mariusz Zaruski, a było to 21 sierpnia 1909 r. Pierwsze wejście zimowe miało miejsce 9 grudnia 1911 roku, a jego autorami byli Gyula Hefty i Gyula Komarnicki.
Nazewnictwo Siwego Mnicha pochodzi od Siwej Grani.

</doc>
<doc id="1853641" url="https://pl.wikipedia.org/wiki?curid=1853641" title="Asko Aalto">
Asko Aalto

Asko Aalto (ur. 8 października 1959) – fiński skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 64. miejsce w klasyfikacji generalnej.

</doc>
<doc id="1853642" url="https://pl.wikipedia.org/wiki?curid=1853642" title="Pekka Tolkkinen">
Pekka Tolkkinen

Pekka Tolkkinen – fiński skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 66. miejsce w klasyfikacji generalnej.

</doc>
<doc id="1853643" url="https://pl.wikipedia.org/wiki?curid=1853643" title="L.A.M.F.">
L.A.M.F.

L.A.M.F. – debiutancki album punkrockowego zespołu The Heartbreakers. Wydany pierwotnie w 1977 przez wytwórnię Track Records. Reedycja z 2002 składa się z dwóch dysków: dysk pierwszy zawiera album "L.A.M.F.", dysk drugi alternatywne wersje utworów, odrzuty sesyjne oraz dema.
Lista utworów.
L.A.M.F.: The Lost '77 Mixes (2002).
Dysk 1:
Dysk 2:

</doc>
<doc id="1853645" url="https://pl.wikipedia.org/wiki?curid=1853645" title="Quake Live">
Quake Live

Quake Live (wcześniej Quake Zero) – gra komputerowa z gatunku first-person shooter stworzona i wydana przez id Software na system Microsoft Windows. Jest zmodyfikowaną wersją gry "". Gra pojawiła się w 2007 roku, weszła w fazę bety opartej na zaproszeniach w 2008 i w fazę bety otwartej dnia 24 lutego 2009 r. 8 czerwca 2010 gra wyszła z fazy beta. Początkowo gra była darmowa, jednak w październiku 2015 roku podjęto decyzję o wprowadzeniu opłaty. Gracze, którzy dodali grę do swojej biblioteki wcześniej tej opłaty nie muszą wnosić.
Technologia.
Quake Live działa na uaktualnionej wersji silnika id Tech 3, skupiającej się bardziej na rozgrywce niż ulepszeniach graficznych. Jako dodatek do użytecznych zmian, "Quake Live" posiada nowy, usprawniony HUD. Aktualizacje gry pojawiają się regularnie i są automatycznie instalowane, gdy użytkownik zaloguje się do serwisu.
Rozgrywka.
Rozgrywka w "Quake Live" polega na poruszaniu się w środowisku 3D i strzelaniu do przeciwników z szerokiej gamy broni, zbierając po drodze punkty życia, pancerze, bronie i bonusy.
"Quake Live" został wydany jako darmowa wersja gry "" ("Quake'a III" oraz dodatku – "Team Arena"). "Quake Live" jest finansowany poprzez system reklam IGA Worldwide pojawiających się w grze. System tworzenia meczów oparty na doświadczeniu graczy jest oparty na silniku „metagame engine” wydany przez firmę GaimTheory. Przejęło go id Software po upadku GaimTheory.
Tryby gry.
Tryby gry znane z "Q3A" powracają:
Wiosną 2012 roku uruchomiono nowe tryby dostępne tylko dla graczy premium, nie są utrzymywane publiczne serwery poza "samplerami", gracze ze statusem "Pro" mogą tworzyć serwery z nowymi trybami:
Na konferencji QuakeCon 2008 John Carmack powiedział, że "Quake Live" nie ma planów udostępnienia opcji tworzenia własnych modyfikacji, ale id Software zatrudniło autorów modów do gry "Quake III", by pomogli oni pracować nad projektem. Na nowo uruchomionej stronie (1 sierpnia 2008 r.) "Quake Live" posiadał 25 map i 4 tryby gry. Większość map jest mocno wzorowanych na oryginałach z "", "Team Arena" oraz popularnych mapach stworzonych przez użytkowników.
Historia.
Pod koniec 2008 i na początku 2009 r., "Quake Live" był w fazie bety opartej na zaproszeniach. Wąska grupa graczy wybrana przez twórców rozpoczęła betę, a z czasem dostali oni limitowaną ilość zaproszeń dla przyjaciół. Później, tamci przyjaciele również dostali własne zaproszenie do rozdania. Dnia 24 lutego 2009 r., gra przeszła z fazy bety zamkniętej w fazę bety otwartej, co spowodowało wielkie przeciążenia serwera. Aby rozluźnić napięcie, zorganizowano kolejki. Usunięto je kilka dni później, a serwer przygotowano na większą liczbę łączących się z nim użytkowników.
W ciągu 6 godzin od uruchomienia otwartej bety zostało założonych 113 000 kont. Timothee Besset z id Software zanotował, że 5% z graczy bety używało Linuxa.
Dnia 8 czerwca 2010 roku Quake Live ostatecznie wyszedł z fazy beta.
W listopadzie 2013 roku obwieszczono, że w związku z przejściem z rozwiązania bazującego na przeglądarce www na osobny, samodzielny program wsparcie dla Linuksa i MacOSa do końca tegoż roku zostanie porzucone.
Do 27 października 2015 roku gra oferowała bezpłatne konto „standard”, które zapewniało nielimitowany dostęp oraz podstawowe statystyki gracza. Istniało też konto płatne tzw. „pro”, za które należało wnieść symboliczną miesięczną, kwartalną bądź roczną opłatę (mikropłatności). Oferowało możliwość utworzenia własnego serwera, na którym obowiązywały ustalone przez gospodarza zasady. Dodatkowo konto „pro” umożliwiało dostęp do pomocy technicznej oraz dodawało do konta gracza drobne usprawnienia takie jak dodatkowe statystyki, możliwość dołączenia do 10 klanów naraz oraz roczny wgląd do historii gier.
Do lipca 2014 roku można było zakupić konto „premium”, które było opcją pośrednią pomiędzy wyżej wspomnianymi rodzajami. 2 lipca 2014 zrezygnowano z tego rozwiązania, obniżając cenę za opcję „pro”.

</doc>
<doc id="1853646" url="https://pl.wikipedia.org/wiki?curid=1853646" title="Yatton (stacja kolejowa)">
Yatton (stacja kolejowa)

Yatton – stacja kolejowa w Yatton w hrabstwie Somerset, jednostce North Somerset na linii kolejowej Bristol - Exeter, 19 km od stacji Bristol Temple Meads. Stacja bez sieci trakcyjnej. Dawniej stacja węzłowa dla odnogi "Cheddar Valley Railway" i "Clevedon Branch Line" zlikwidowanych na mocy Beeching Axe w r. 1963.
Ruch pasażerski.
Stacja obsługuje ok. 316 691 pasażerów rocznie (dane za rok 2007). Posiada bezpośrednie połączenia z Bristolem, Taunton, Plymouth i Exeterem. Pociągi odjeżdżają ze stacji w odstępach godzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 80 miejsc samochodowych i 30 rowerowych.

</doc>
<doc id="1853651" url="https://pl.wikipedia.org/wiki?curid=1853651" title="Puchar Polski w piłce siatkowej mężczyzn (2009/2010)">
Puchar Polski w piłce siatkowej mężczyzn (2009/2010)

Puchar Polski w piłce siatkowej mężczyzn 2009/2010 - 53. sezon rozgrywek o siatkarski Puchar Polski odbywający się od 1932 roku. 
System rozgrywek.
Rozgrywki składały się z 5 rund wstępnych, w których wystąpiły zespoły z I, II i III lig. Drużyny, które zwyciężyły w 5. rundzie zagrały w VI rundzie razem z zespołami z Plusligi z miejsc 5-10. po 9. kolejkach rundy zasadniczej. W ćwierćfinałach rozstawione były kolejne 4 najlepsze zespoły Plusligi.

</doc>
<doc id="1853653" url="https://pl.wikipedia.org/wiki?curid=1853653" title="Per Balkåsen">
Per Balkåsen

Per Balkåsen (ur. 20 marca 1955) – szwedzki skoczek narciarski. Najlepsze wyniki w Pucharze Świata osiągnął w sezonie 1979/1980, kiedy zajął 57. miejsce w klasyfikacji generalnej.
Wystąpił na mistrzostwach świata w Oslo, ale bez sukcesów.

</doc>
<doc id="1853654" url="https://pl.wikipedia.org/wiki?curid=1853654" title="Wikariat holenderski">
Wikariat holenderski

Wikariat holenderski – część składowa Zachodnioeuropejskiego Egzarchatu Parafii Rosyjskich, obejmująca swoim zasięgiem terytorium Holandii i częściowo Belgii. Podlegają jej etniczne parafie rosyjskie, które opowiedziały się w toku sporów jurysdykcyjnych w XX wieku za podległością wobec Patriarchatu Konstantynopolitańskiego.
Obowiązki zwierzchnika wikariatu pełnił egzarcha Europy Zachodniej Gabriel (de Vylder) (zm. 2013).
Parafie wikariatu.
Na terenie wikariatu znajduje się ponadto 1 męski klasztor – Monaster św. Eliasza w St. Hubert.

</doc>
<doc id="1853657" url="https://pl.wikipedia.org/wiki?curid=1853657" title="Brane Benedik">
Brane Benedik

Brane Benedik (ur. 22 czerwca 1960 r. w Kranju) – jugosłowiański skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 35. miejsce w klasyfikacji generalnej.
Wystąpił na igrzyskach olimpijskich w Lake Placid, ale bez sukcesów.

</doc>
<doc id="1853658" url="https://pl.wikipedia.org/wiki?curid=1853658" title="Life Racing Engines">
Life Racing Engines

Life – konstruktor Formuły 1 z bazą w Modenie. Firma została nazwana od nazwiska jej założyciela, Ernesto Vity ("Vita" po włosku oznacza "życie", czyli po angielsku "Life"). Po raz pierwszy firma wyróżniła się w F1 w sezonie 1990, próbując sprzedać swój nietypowy jak na tę dyscyplinę 3,5-litrowy silnik W12.
Team miał katastrofalny sezon, nie mogąc się zakwalifikować we wszystkich 14 wyścigach w których startowali, często wykręcając czasy o kilka sekund gorsze od kierowcy przed nimi.
Silnik W12.
Silnik W12 został zaprojektowany przez byłego inżyniera Ferrari Franco Rocchiego, który był także autorem m.in. słynnej 3-litrowej V8 montowanej w modelach 308 GTB i GTS. Krążyły plotki, że plany silnika Rocchiego powstały nawet we wczesnych latach '70, gdy był jedną z ważniejszych osób w Ferrari, jednak było dość wątpliwe, czy te plany – nawet, gdyby istniały – znalazłyby aprobatę u Enzo Ferrariego. Po odejściu w 1980 r., Rocchi pracował samodzielnie nad silnikiem w konfiguracji W12. Według jego pomysłu, silnik miał trzy rzędy po cztery cylindry – dzięki temu był równie krótki co V8, lecz wyższy niż tradycyjny silnik w układzie V. We Francji konstruktor Guy Nègre pracował nad podobną maszyną która ostatecznie ujrzała światło dzienne w 1989 r., przed prywatnymi testami w przestarzałym nadwoziu teamu AGS. Poza układem W12 silniki nie były podobne do siebie, a sami twórcy nie byli ze sobą w żaden sposób powiązani.
Silnik Rocchiego był gotowy w połowie sezonu 1989. Był to czas gdy silniki turbo ostatecznie zniknęły z Formuły 1 i każdy zespół potrzebował tradycyjnej jednostki. Nowi producenci silników weszli do F1 (np. Ilmor, Judd czy Yamaha), pojawiły się nowe koncepcje. Carlo Chiti próbował – bez sukcesu – przywrócić 12-cylindrowe silniki bokser, które pod nazwą Subaru były używane przez team Coloni, zaś Renault i Honda rozwijali silniki V10, które dały ekipom Williamsa i McLarena wiele sukcesów.
W tej sytuacji włoski handlowiec Ernesto Vita miał nadzieję na szybki zysk. Odkupił od Rocchiego prawa do silnika W12 i próbował sprzedać go dobrze sytuowanym ekipom. W 1989 r. Vita szukał partnera – bez rezultatów. Ostatecznie porzucił poszukiwania i zdecydował się samemu korzystać z silników w sezonie 1990.
Stare nadwozie.
Dlatego powstał team Life, którego nazwa była przetłumaczonym na angielski nazwiskiem założyciela. Siedziba drużyny została zlokalizowana w Modenie. W rzeczywistości był to zwykły garaż o bardzo prostej budowie i bardzo niewielkim zapleczem technicznym. Zespół nie był w stanie zbudować bolidu własnymi siłami, dlatego odkupili od teamu First Racing nadwozie, które było stworzone przez Richarda Divilę dla ekipy Lamberto Leoniego w Formule 3000. Samochód był ukończony w styczniu 1989 r. lecz projekt został zaniechany po wstępnych jazdach testowych Gabriele Tarquiniego. Krótko po tym Vita postanowił odkupić nadwozie i zamontować w nim swój silnik. Większość prac mechanicznych została wykonana przez Gianniego Marelliego, kolejnego byłego pracownika Ferrari. Bolid – nazwany Life L190 – był gotowy w lutym.
Sezon 1990.
Gdy nadszedł nowy sezon, sytuacja malowała się w złych barwach: jedno nadwozie, jeden silnik, zaledwie kilka jeśli nie brak zapasowych części, żadnych testów i zero nadziei na sukces. Silnik W12 okazał się być najsłabszym silnikiem roku – miał moc zaledwie 450 KM gdy reszta ekip dysponowała mocą rzędu 600-700 koni. Poza tym, nadwozie odkupione od zespołu First Racing było jednym z najcięższych w stawce. Bolid prowadził się źle i był bardzo zawodny. W wyniku tego L190 osiągami dorównywał bolidom Formuły 3.
Wstępnie kierowcą zespołu miał być syn Jacka Brabhama, Gary, jednak nie udało mu się dwukrotnie przejść do dalszej części kwalifikacji i opuścił zespół. W drugim z jego dwóch startów bolid zatrzymał się po przejechaniu zaledwie 350m – jak się okazało, samochód nie miał nawet wymienianego oleju.
Na jego miejsce wskoczył Bruno Giacomelli, włoski weteran który ostatni swój wyścig w Formule 1 zaliczył w sezonie 1983. Nie polepszyło to wyników – bolid nie jechał szybciej, zawsze robiąc zaledwie trzy lub cztery okrążenia przed awarią. Podczas GP San Marino Giacomelli stwierdził, że bał się, że zostanie uderzony od tyłu, ponieważ jego bolid jechał tak wolno. Od GP Portugalii team zastąpił swój własny silnik jednostką V8 Judd, co wymagało przebudowania prawie całego nadwozia pod nową jednostkę. Jednym ze skutków ubocznych było odpadnięcie pokrywy silnika już na pierwszym okrążeniu toru Estoril.
Zespół wycofał się tuż przed ostatnimi dwoma wyścigami.

</doc>
<doc id="1853659" url="https://pl.wikipedia.org/wiki?curid=1853659" title="Ulica Konstytucji 3 Maja w Iławie">
Ulica Konstytucji 3 Maja w Iławie

Ulica Konstytucji 3 Maja w Iławie to ulica okalająca iławskie Stare Miasto. Stanowi ona część drogi krajowej nr 16.
Komunikacja.
Ulicą Konstytucji 3 Maja biegną trasy 5 linii komunikacyjnych. Są to linie numer:

</doc>
<doc id="1853660" url="https://pl.wikipedia.org/wiki?curid=1853660" title="Nailsea and Backwell">
Nailsea and Backwell

Nailsea and Backwell – stacja kolejowa we wsi Backwell w pobliżu miasta Nailsea w hrabstwie Somerset, jednostce North Somerset na linii kolejowej Bristol - Exeter, 13 km od stacji Bristol Temple Meads. Stacja niewyposażona w sieć trakcyjną.
Ruch pasażerski.
Stacja obsługuje ok. 344 107 pasażerów rocznie (dane za rok 2007). Posiada bezpośrednie połączenia z Bristolem, Taunton, Plymouth i Exeterem. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Automat biletowy, przystanek autobusowy, parking na 100 miejsc samochodowych i 20 rowerowych.

</doc>
<doc id="1853662" url="https://pl.wikipedia.org/wiki?curid=1853662" title="Sveinung Kirkelund">
Sveinung Kirkelund

Sveinung Kirkelund (ur. 21 września 1960) – norweski skoczek narciarski, reprezentant klubu Heradsbygda IL. 

</doc>
<doc id="1853665" url="https://pl.wikipedia.org/wiki?curid=1853665" title="Trzęsienia ziemi Ansei">
Trzęsienia ziemi Ansei



</doc>
<doc id="1853666" url="https://pl.wikipedia.org/wiki?curid=1853666" title="Stein Eric Tveiten">
Stein Eric Tveiten

Stein Eric Tveiten (ur. 15 czerwca 1961) – norweski skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 43. miejsce w klasyfikacji generalnej.

</doc>
<doc id="1853669" url="https://pl.wikipedia.org/wiki?curid=1853669" title="Pivco">
Pivco



</doc>
<doc id="1853670" url="https://pl.wikipedia.org/wiki?curid=1853670" title="Ole Erik Tvedt">
Ole Erik Tvedt

Ole Erik Tvedt (ur. 1960) – norweski skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 53. miejsce w klasyfikacji generalnej.

</doc>
<doc id="1853671" url="https://pl.wikipedia.org/wiki?curid=1853671" title="Parson Street">
Parson Street

Parson Street – stacja kolejowa Bristolu na linii kolejowej Bristol - Exeter, 3 km od stacji Bristol Temple Meads. Stacja bez sieci trakcyjnej. Na stacji nie zatrzymują się pociągi pośpieszne.
Ruch pasażerski.
Stacja obsługuje ok. 32 511 pasażerów rocznie (dane za rok 2007). Posiada bezpośrednie połączenia z Bristolem, Taunton, Plymouth i Exeterem. Pociągi odjeżdżają ze stacji w odstępach dwugodzinnych w każdą stronę. 
Obsługa pasażerów.
Automat biletowy, przystanek autobusowy

</doc>
<doc id="1853674" url="https://pl.wikipedia.org/wiki?curid=1853674" title="Białoruska Socjaldemokratyczna Partia (Ludowa Hramada)">
Białoruska Socjaldemokratyczna Partia (Ludowa Hramada)

Białoruska Socjaldemokratyczna Partia (Ludowa Hramada) () – niezarejestrowana partia polityczna na Białorusi, stworzona w wyniku zjednoczenia Białoruskiej Socjaldemokratycznej Hramady i Partii Zgody Ludowej w 1996 roku. Zjednoczenie było wynikiem zwycięstwa frakcji centrolewicowej wewnątrz BSdH nad frakcją centroprawicową zgromadzoną wokół Aleha Trusaua. Wkrótce frakcja Trusaua opuściła BSdP (LH) i w 1998 wznowiła działalność BSdH. W czasie wyborów parlamentarnych w 2004 roku, uznanych przez OBWE, UE i Stany Zjednoczone za niedemokratyczne, partia wchodziła w skład opozycyjnego bloku Europejska Koalicja „Wolna Białoruś”. Nie otrzymała ani jednego mandatu.
Na początku 2005 BSdP (LH) została pozbawiona rejestracji, kiedy władze uznały, że wybór lidera partii Mikałaja Statkiewicza odbył się z naruszeniami. Część członków partii utworzyła wówczas nowe ugrupowanie o nazwie Białoruska Socjaldemokratyczna Partia (Hramada), które otrzymało rejestrację.
Jesienią 2007 roku odbyła się pierwsza sesja zjazdu założycielskiego partii Białoruska Socjaldemokratyczna Partia (Ludowa Hramada).
Komitet organizacyjny partii był współzałożycielem utworzonej 9 stycznia 2011 roku Narodowej Koordynacyjnej Rady Opozycji, której zadaniem jest domagać się "uwolnienia ludzi aresztowanych z przyczyn politycznych, informować obywateli Białorusi i wspólnotę międzynarodową, domagać się powrotu Białorusi na drogę prawa i demokracji, a także tworzyć warunki do przeprowadzenia w kraju wolnych i demokratycznych wyborów".

</doc>
<doc id="1853675" url="https://pl.wikipedia.org/wiki?curid=1853675" title="Henrique Serafini">
Henrique Serafini

Henrique Serafini znany również jako Enzio Enrique Serafini (ur. 1 sierpnia 1904 w Laranjal Paulista, zm. 9 marca 1980) – piłkarz brazylijski grający na pozycji defensywnego pomocnika.
Kariera klubowa.
Henrique Serafini karierę piłkarską rozpoczął w klubie Palestra Itália w 1923 roku i grał w nim do 1930 roku. Z Palestra Itália zdobył mistrzostwo stanu São Paulo – Campeonato Paulista w 1926 i 1927 roku. W 1931 roku wyjechał do Włoch do S.S. Lazio. W Serie A zadebiutował 20 września 1931 w przegranym 1-3 meczu z Torino FC. Ostatni raz w Lazio zagrał 2 czerwca 1935 w wygranym 4-2 meczu z Ambrosianą Mediolan. W Lazio przez cztery sezony zaliczył w tym czasie 94 spotkania i strzelił jedną bramkę. W 1936 roku powrócił do Brazylii do Palestra Itália, gdzie zakończył karierę w tym samym roku.
Kariera reprezentacyjna.
Henrique Serafini zadebiutował w reprezentacji Brazylii 24 czerwca 1928 w meczu ze szkockim klubem Motherwell FC. W meczu międzypaństwowym Serafini zadebiutował 1 sierpnia 1930 w meczu z Francją. Ostatni raz w reprezentacji zagrał 2 lipca 1931 w meczu z Ferencvarosem Budapeszt.

</doc>
<doc id="1853676" url="https://pl.wikipedia.org/wiki?curid=1853676" title="Mikoła Statkiewicz">
Mikoła Statkiewicz



</doc>
<doc id="1853677" url="https://pl.wikipedia.org/wiki?curid=1853677" title="Jeff Davis (skoczek narciarski)">
Jeff Davis (skoczek narciarski)

Jeff Davis, właśc. Jeffrey Logan Davis (ur. 19 marca 1958 w Havre de Grace) – amerykański skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 42. miejsce w klasyfikacji generalnej.
Wystąpił na igrzyskach olimpijskich w Lake Placid, ale bez sukcesów.

</doc>
<doc id="1853678" url="https://pl.wikipedia.org/wiki?curid=1853678" title="The Twins">
The Twins

The Twins – niemiecki zespół muzyczny grający muzykę electronic pop powstały w 1980 roku. Założycielami grupy byli dwaj berlińczycy: gitarzysta i klawiszowiec Sven Dohrow i wokalista i perkusista Ronny Schreinzer.
Historia.
Twórcy zespołu próbowali wcześniej grać w amatorskich zespołach, jednak bez większych sukcesów. Początkowo zespół inspirował się zespołami Tubeway Army, OMD, Gary Numan i Depeche Mode.
Ich pierwszy singel zatytułowany „The Desert Place” stał się hitem berlińskich dyskotek, a w 1981 roku trafił na listę przebojów „US-Billboard-Dance Charts”.
W 1983 roku ukazał się singel „Face To Face”. Singel odniósł duży sukces (największy we Włoszech, gdzie singel sprzedał się w największym nakładzie). „Face To Face” zajmowały wysokie miejsca na listach przebojów do czasu ukazania się utworów „Not The Loving Kind”, „Ballet Dancer” a nie później także „Love System” i „Love in the Dark”. W Niemczech największy sukces odniósł utwór „Ballet Dancer”. Wszystkie te przeboje znalazły się później na albumie "A Wild Romance". Sukces zmusił muzyków do znalezienia współpracowników. Wkrótce potem The Twins powiększyło się o dwóch klawiszowców, perkusistę, saksofonistę i dwie chórzystki.
W 1984 roku zespół wystąpił na festiwalu w Sopocie wykonując sześć utworów pochodzących z albumu "A Wild Romance".
W 1987 roku ukazał się album "Hold On to Your Dreams". Wkrótce potem The Twins wystąpiło w ZSRR, grając m.in. w Moskwie i Leningradzie. Ponad 120 tys. widzów oglądało łącznie te dwa koncerty. Wkrótce potem The Twins zawiesił działalność.
W 1991 roku doszło do reaktywacji grupy. W tym samym roku zespół wydał album "Classic Remixed", w którym znalazły się największe przeboje The Twins w nowych aranżacjach. Sukces płyty przyczynił się do wydania w 1993 roku albumu "The Impossible Dream".
Dyskografia.
Poniżej znajduje się lista albumów zespołu The Twins:

</doc>
<doc id="1853679" url="https://pl.wikipedia.org/wiki?curid=1853679" title="Historia Rymanowa">
Historia Rymanowa

Rymanów – pierwsze wzmianki odnotują Rymanów miasto jako "Ladisslaulia" (1376), Reymanów (1768).
Początki Rymanowa.
Założenie miasta na prawie magdeburskim powierzył książę Władysław Opolczyk synowi Nikolasa Reymanna, Mikołajowi Reymanowi w 1376, pod nazwą "Ladisslaulia", prawdopodobnie na cześć księcia Władysława. 
W I poł. XV wieku rozpoczęto tu budowę zamku z inicjatywy Dobiesława z Oleśnicy i Sienna, uczestnika bitwy pod Grunwaldem i dowódcy oblężenia Malborka. (O zamku w Rymanowie wspomina ks. Szymon Starowolski
w Opisie Królestwa Polskiego za czasów Zygmunta III Wazy). Dobiesław został właścicielem okolicy dzięki małżeństwu z Katarzyną Oleśnicka z Gorajskich – córką podskarbiego koronnego Dymitra z Goraja, (który z Iwanem z Klecia w 1377 roku od Ludwika Węgierskiego otrzymał Goraj (województwo lubelskie) i potomka Iwoni z Goraja – sędziego chełmskiego – właściciela dóbr rymanowskich).
W 1409 r. król Władysław Jagiełło odbył przez Rymanów podróż z Koszyc, przez Preszów, Stropkov, Beskid, Jaśliska do Sanoka. Wtedy Dobiesław gościł w Rymanowie króla Władysława Jagiełłę, który podarował Pietę dla Kościoła. Rymanów otrzymał też przywilej na organizowanie dwóch jarmarków. Gród ten posiadał wtedy oprócz zamku, dwa przedmieścia (Posada Dolna i Posada Górna), bramy wjazdowe; np. krakowską, węgierską, lwowską oraz rozwinięte rzemiosło. W 1413 r. odbył się w Rymanowie ślub Katarzyny z Gorajskich i Dobiesława. Oleśnickiego (Dobiesław z Oleśnicy) i z Sienna h. Dębno (zm. 1440) –kasztelana wojnickiego (1411-1433), lubelskiego (1433), sandomierskiego (1435), starosty krakowskiego (1438), wojewody sandomierskiego (1438-1440) uczestnika bitwy pod Grunwaldem i dowódcy oblężenia Malborka, budowniczego nowego zamku w Rymanowie, fundatora kościołów.
Wraz z nim bardzo często przebywała w Rymanowie Katarzyna Oleśnicka wraz ze swoimi 11 dziećmi.
W roku 1440 biskup krakowski Zbigniew Oleśnicki bratanek Dobiesława Oleśnickiego, odbył tędy podróż z Budapesztu, przez Stropkov, Kiewesz, Beskid, Jaśliska, Rymanów do Sanoka. Od XVI wieku, prowadzi tędy szlak handlowy do Bardejowa i historycznego regionu Zemplín. W 1441 r. – po śmierci Dobiesława, właścicielką zamku została jego żona, Katarzyna Oleśnicka, która pisała się już „z Rymanowa”. Katarzyna Oleśnicka z d. Gorajska lub Siennicka, z Sienna – kasztelanowa, ur. ok. 1390 z Rymanowa, córka Dymitra z Goraja herbu Korczak.
W 1479 roku Rymanów wraz z 20 innymi okolicznymi miejscowościami należał do wdowy po Wojewodzie Sandomierskim, Katarzyny Oleśnickiej i jej synów.
Właścicielem Rymanowa został jej syn Andrzej Sienieński (zm. 1494), podkomorzy sandomierski i wnuk Wiktor Sienieński-Wiktoryn (ok. 1463 – 31 marca 1530) kasztelan małogoski, który też w 1517 roku uzyskał Goraj.
Na początku XVI w. Rymanów otrzymał od Aleksandra I Jagiellończyka przywilej na organizowanie jarmarków i własnych składów.
W 1537 r. – kolejnym właścicielem został Zbigniew Sienieński (zm. 1567/1568), kasztelan sanocki.
W 1567 r. – jego córka wyszła za Andrzeja Stadnickiego, który stał się kolejnym panem tych ziem.
Do połowy XVI wieku, Rymanów był własnością rodziny Sienieńskich z Sienna, Zbigniewa oraz jego ojca, krzewicieli kalwinizmu. Kalwinizm przetrwał w Rymanowie do końca trzeciej wojny północnej.
W roku 1547 bp Jan Dziaduski obłożył klątwę biskupią właściciela Rymanowa kasztelana sanockiego Zbigniewa Sienieńskiego o zabór kościoła katolickiego w Króliku Polskim i zamienienia świątyni na zbór kalwiński.
Jan Sienieński (1532-1580), kasztelan Halicki – wyruszył wraz z mieszkańcami Rymanowa na wojnę z Moskwą w lipcu 1580 r. i zmarł w tym roku 1 sierpnia w Słucku. Wspólny nagrobek jego i żony Zofii Sienieńskiej ze Spaniowa, c. Jerzego Paniowskiego (Starosty Żydaczewskiego), znajduje się w kościele w Rymanowie. Przez wiele lat Jan Sienieński był właścicielem tego grodu. Miał czterech synów Zbigniewa, Jana, Łukasza, Samuela, Mikołaja. Anna z Siennów, b. żona Krzysztoforeckiego, Spilcze miała córki: Zofię, Katarzynę, Elżbietę, II Zofię, Barbarę, Reginę i Cecylię
W 1595 r. – Marcin Stadnicki, brat Andrzeja kupił od Zbigniewa Sienieńskiego Rymanów. Wiadomo, że gruntownie wyremontował on kościół. Można przypuszczać, że rozbudował także fortalicjum. Po jego śmierci, żona na swą siedzibę wybrała Rymanów. Jej córka Helena wyszła za Michała Zebrzydowskiego.
W czerwcu 1624 r. przez okoliczne miejscowości przeszedł oddział Tatarów paląc i niszcząc osady oraz mordując ludność, a potem w Rymanowie stacjonowali w 1655 r. protestanci – Szwedzi doprowadzając miasto do ruiny. Dwa lata później protestant Jerzy II Rakoczy wspierając Szwedów w marcu 1657 r. rozprawił się z ludnością tego grodu, paląc zabudowania i mordując mieszkańców. W 1672 w czasie wojny z Turcją, gdy oblegano Lwów, Nuraddyn Sołtan napadał na grody nad Wisłokiem m.in. po Biecz, niszcząc miasta i biorąc ludność w jasyr lub mordując. Hetman Jan Sobieski w trakcie wyprawy na czambuły, dysponując zaledwie 3000 jazdy, pobił kilkudziesięciotysięczne wojska tatarskie, uwalniając 44 000 niewolników. W 1674 r. – Jan Opaliński, który przejął dobra rymanowskie po Zebrzydowskich, wystawił dokument (dotyczący popostwa w Wołtuszowej) podpisany „dano na zamku moim rymanowskim”. Po śmierci Opalińskiego zamek przeszedł na krótko na własność Jana Samuela Czartoryskiego, który wydał rozporządzenie o odwoływaniu się od wyroków sądu miejskiego do zamku rymanowskiego. Rymanów wielokrotnie padał ofiarą napadów, nie tylko wojsk szwedzkich, czy rosyjskich ale nawet zbójnickich. Jeden z nich miał miejsce w 1677 r.
W XVII i XVIII w. zamek i dobra rymanowskie i powróciły do Franciszka Stadnickiego, do rodziny Stadnickich. W 1702 i w 1704 r. znowu dochodzi do walk ze Szwedami, a potem miasto wyludnia się w wyniku panującej zarazy. Najbardziej niszczą gród wojska rosyjskie. W 1731 r. Teresa Stadnicka poprzez małżeństwo z Józefem Kantym Ossolińskim wniosła Rymanów w posagu do rodziny Ossolińskich.
Konfederację z Józefem Kantym Ossolińskim na czele, wspierają mieszczanie, tocząc walki przeciw Rosjano pod Leskiem 16 czerwca 1764 r. i Brzozowemm 18 czerwca 1764 r.
W latach 1768-1772 wzmacniają Konfederatów barskich biorąc udział w zjeździe pod Sieniawą koło Rymanowa, gdzie się zebrało aż 6 tys. ochotników.
Do 1772 miasteczko należało administracyjnie do ziemi sanockiej województwa ruskiego a w czasach zaboru austriackiego – do cyrkułu leskiego. 
Następnie podczas zaboru austriackiego przez pewien czas jako miasto wchodziło w skład obwodu sanockiego.
Staraniem Józefa Kantego Ossolińskiego rozpoczęto budowę w Rymanowie kościoła parafialnego, Józef Kanty Ossoliński – wojewoda wołyński mimo posiadania zamków w Dukli i Lesku, po klęsce Konfederatów i rozbiorze Polski zamieszkał w Rymanowie. W 1775 roku osiadł tu na stałe wycofując się z życia politycznego. Jego żona Teresa Stadnicka była ostatnią przedstawicielką rodu Stadnickich, zmarła 6 maja 1776 r. i została pochowana w Klasztorze w Karmelu koło Zagórza, a potem przeniesiono jej trumnę do Kościoła do Leska, gdzie umieszczono tablicę z napisem: „Teresa z hrabiów na Żmigrodzie Stadnickich, herbu Śreniawa, Ossolińska, Wojewodzina, Wołyńska w Rymanowie, zmarła dn. 6 maja 1776 r. w Zagórzu u OO. Karmelitów pochowana."
W 1780 r. Józef Kanty Ossoliński wybudował w Rymanowie kościół i w tym roku został w nim pochowany w krypcie, w pięknym sarkofagu i umieszczono tam również zwłoki jego żony. Budowa świątyni ukończona została przez jego córkę Annę Teresę z Ossolińskich Potocką.
W 1786 r. – Rymanów po raz kolejny stał się posagiem i po ślubie Teresy Ossolińskiej z Józefem Potockim przeszedł w ręce Potockich. Małżeństwo mieszkało na stałe w Wiedniu a zamek w tym czasie mocno już podupadł. W 1794 r. Anna Teresa Potocka z Ossolińskich odsprzedała Rymanów rodzinie Potockich, w której posiadaniu byli do XX w. Anna Potocka z Działyńskich wybudowała w XVIII w. Szkołę Snycerską w Rymanowie jednak po cofnięciu dotacji przez Sejm zaprzestała szkolenia.
W 1798 r. – miasto kupił Franciszek Skórski. Postanowił jednak nie inwestować w zamek, który wymagał ogromnych nakładów finansowych. Po reformie administracyjnej w 1864 Rymanów został siedzibą powiatu sądowego i urzędu gminy Rymanów starostwa sanockiego w austriackim kraju koronnym Galicja.
W 1839 r. w wyniku ogromnego pożaru wywołanego przez Żydów, którzy podpalili gospodarcze zabudowania należące do proboszcza, zniszczeniu uległ kościół (odbudowany został w 1841 r.), niemal całe miasto oraz kilka sąsiednich wsi.
W połowie XIX wieku właścicielkami posiadłości tabularnej w Rymanowie były Józefa Gorczyńska i Zofia Urbańska. Pod koniec XIX wieku właścicielką tabularną dóbr we wsi była Anna hr. Potocka. W 1872 r. Anna Potocka (1846-1926) i Stanisław Potocki podpisali kontrakt kupna Rymanowa. Wiosną 1874 r. wybuchła epidemia cholery. Dwór w Rymanowie stał się punktem aptecznym rozdzielającym leki wśród chorych. Anna Potocka osobiście odwiedzała chorych, niosła radę, lekarstwa i żywność. Anna i Stanisław Potoccy założyli szkółkę rzeźbiarską dla chłopców, a następnie szkółkę koronkarską dla dziewcząt.
16 sierpnia 1876 r. podczas spaceru Anny Potockiej (autorki „Mojego pamiętnika”) z dziećmi jeden z synków Józef odkrył źródło lecznicze wody. Badania użyteczności wody trwały do 1879 r. Dzięki temu odkryciu Potoccy stali się założycielami Rymanowa Zdroju. Syn Stanisława Antoniego Potockiego i Anny z Działyńskich Potockiej – Jan Nepomucen Potocki h. Pilawa (1867–1942 w Rymanowie-Zdroju) – został właścicielem Zakładu Zdrojowego w Rymanowie. Był on posłem, działaczem społecznym.
W roku 1898 miasteczko liczyło 3704 osób, w tym 1889 wyznania rzymskokatolickiego i 1751 mojżeszowego oraz 328 domów. Działały poczta i telegraf w Rymanowie oraz gimnazjum żeńskie.
W 1905 Józef Mikołaj Potocki posiadał w Rymanowie obszar 435 ha.
W 1907 roku zostało założone Towarzystwo Gimnastyczne „Sokół” z inicjatywy doktora Ignacego Bieleckiego, który przez cały okres istnienia tej organizacji był jej prezesem. Stowarzyszenie skupiało wokół siebie młodzież i dorosłych z Rymanowa i okolic, i było jednym z najprężniej działających stowarzyszeń Sokoła w całym województwie lwowskim. Członkowie „Sokoła” brali udział w walkach podczas I wojny światowej, dołączając do legionów generała Hallera.
Po wojnie, w 1923 roku staraniem mieszkańców wybudowano budynek „Sokoła”, który był ośrodkiem życia kulturalnego miasta. Plac pod budynek dał hr. Jan Potocki, a budulec zapewnił Michał Lorenc – rymanowski przedsiębiorca. Towarzystwo Gimnastyczne „Sokół” było najliczniejszą organizacją społeczną w międzywojennym Rymanowie. Zostało zlikwidowane w roku 1949. W 1994 roku w oparciu o tradycje utworzono „Międzyszkolne Stowarzyszenie Sportowe Sokół”, na którego czele stanął Ignacy Bielecki – wnuk założyciela organizacji. W budynku „Sokoła” po wojnie uruchomiono kino „Wyzwolenie”, które później nosiło nazwę „Irys”, a obecnie „Sokół”. W budynku oprócz kina znajduje się Regionalna Izba Historyczna, gromadząca pamiątki po dawnych mieszkańcach Rymanowa i okolic.
W latach 1934–1938 Rymanów był siedzibą apostolskiego administratora Łemkowszczyzny.
I wojna światowa w Rymanowie.
W 1914 – w trakcie I wojny światowej i walk bratobójczych, (bo wcielonych Polaków do oddziałów rosyjskich i austriackich), Rymanów kilkakrotnie przechodzi z rąk do rąk.
25 września 1914 – mimo obrony, wkroczyły grabieżcze oddziały rosyjskie aresztując i wywożąc do Lwowa organizatorów Komitetu Narodowego 14 października 1914 – Rymanów odbijają Austriacy. W czasie I wojny światowej w „Leliwie” W Rymanowie Zdroju został urządzony szpital dla rannych żołnierzy.
8 listopada 1914 – Rosjanie z dow. gen. Brusiłowem w Rymanowie.
24 listopada 1914 – w Rymanowie przebywają oddziały Armii Rosyjskiej do 15 grudnia 1914. Po bitwie i po ostrzeliwaniu miasta z artylerii, Rymanów, w którym zniszczono wiele budynków i zginęło kilkunastu mieszkańców, odbijają Austriacy a potem atakują na północ od miasta. 21 -26 grudnia 1914 r. – walki koło Rymanowa-Zdroju. 27 grudnia -8 maja 1915 r. – okupacja rosyjska.
7-8 maja 1915 r. – obrona przez resztki z trzech dywizji X Korpusu rosyjskiego (głównie kaukaskiego) w bitwie pod Rymanowem, zakończyła się klęską Rosjan, a ataki niemieckich i austriackich samolotów na szlaki komunikacyjne armii rosyjskich, stały się przyczyną rosyjskiego panicznego odwrotu. Spuszczono kilkadziesiąt bomb i zniszczono wiele budynków. Austriacka 12 Dywizja Piechoty atakowała linię Potok – Jaszczew. Po bitwach pod Gorlicami, (gdzie dowodził gen. Tadeusz Rozwadowski 12 Brygadą Artylerii w 12 „Krakowskiej”), pod Rzepiennikiem, Odrzykoniem, Krościenkiem i Kombornią, pod Rzeszowem i Sanokiem, wojska państw centralnych, w ciągu 10 dni maja, wzięły do niewoli 140 tys. jeńców, i zdobyły 100 dział i 300 karabinów maszynowych. Krosno zostało w części zniszczone i ograbione.
9 maja 1915 – książę Mikołaj Mikołajewicz wydał armiom rozkaz odwrotu na linię Dniestr – San, co przyniosło Rosjanom straty w ludziach i sprzęcie. Rosjanie opuszczają Krosno, Iwonicz i Rymanów. Od 15 maja 1915 – Rymanów wolny od wojsk zaborczych: rosyjskich i austriackich. Jednak 17 maja 1916 toczą się pod Rymanowem jeszcze walki. Budowę cmentarzy wojennych w okolicy Rymanowa po Lesko, Bieszczady prowadził Oddział Grobownictwa Wojennego Nr 4 stacjonujący w Rymanowie, gdzie mieściło się również dowództwo rejonowe, podległe dowództwu okręgu wojskowego „Galicja Środkowa” w Przemyślu. Grupa ekshumacyjna, którą tworzyli w większości jeńcy rosyjscy i miejscowi wozacy, przewoziła furmankami zwłoki na teren cmentarzy, gdzie do wcześniej wykopanych dołów, chowano w papierowych workach po 40-60 ciał w mogiłach zbiorowych
II wojna światowa w Rymanowie.
W dniu 8 września 1939 wkroczyły do Rymanowa Zdroju wojska słowackie. Następnego dnia, czyli 9 września 1939 r., doszło pod Rymanowem do bitwy ze zmotoryzowanym niemieckim oddziałem z I Dywizji Górskiej generała Küblera Grupy Geiger dowodzonej przez pułkownika Egberta Pickera. Opór stawiały oddziały 3 Brygady Górskiej płka Jana Kotwicza oraz 2 pułk Korpusu Ochrony Pogranicza "Karpaty" pod dow. Jana Zachodnego z Batalionu KOP Dukla i Komańcza. Poległo kilkunastu żołnierzy. Miasto ostrzeliwane przez ciężką artylerię wroga, zostało znacznie zniszczone i zajęte przez Niemców.
9 września 1939 Niemcy odchodzą na wschód. Miasto zostaje przekazane Słowakom. Powołali oni na burmistrza ukraińskiego kolaboranta, który ustanowił nowy, ukraiński zarząd miasta. Hitlerowcy wydali zarządzenie, by ludność żydowska w ciągu 24 godzin przekroczyła linię Sanu i udała się do sowieckiej strefy okupacyjnej. Prawie wszyscy zastosowali się do tego zarządzenia, choć wielu potajemnie wracało do Rymanowa.
22 marca 1942 roku okupacyjne władze miasta przystąpiły do sporządzenia rejestru Żydów w Rymanowie oraz zgromadzonych tu Żydów z okolicznych wiosek mimo nie utworzenia getta w dosłownym znaczeniu.
13 sierpnia 1942 roku wszystkich Żydów zgromadzono na rynku, część wywieziono do obozu w Płaszowie, część do obozu w Bełżcu, a część do lasu w okolicach Tylawy, gdzie tego dnia, na stoku góry Błudna, rozstrzelano ich wraz z Żydami z Dukli i Jaślisk – w sumie ok. pół tysiąca osób.
W jesieni 1939 r. w Rymanowie został utworzony kurierski korytarz przerzutowy "Jaga" do 1942 r., a potem u Potockich "Kora", kierowany przez por. Józefa Raka. W maju 1940 r. podjął przeprawę przez zieloną granicę do Węgier, uzbrojony i umundurowany oddział WP, pod dow. Karola Andersa i został rozbity przez ukraińskich nacjonalistów. Ujęto 9 żołnierzy, których rozstrzelano.
Stanisław Dankiewicz kierował tu oddziałem NSZ (Narodowe Siły Zbrojne).
Ruchowi oporu w jesieni 1939 r. przewodniczył Henryk Stankiewicz z Posady Jaćmierskiej. Potem po spotkaniach por. Stanisława Pieńkowskiego poznaniaka, (który został inspektorem Inspektoratu ZWZ Krosno) z Michałem Rajchlem, powołano Placówkę ZWZ (AK)" Róża" (z komendantem ppor. Mieczysławem Białasem), wchodzącego w skład I Batalionu Obwodu ZWZ AK Krosno OP-15.
W czasie okupacji zginęło ok. 2 tys. mieszkańców (50%). Rymanów został zniszczony w 60% i po wojnie odbudowany.
Toponimika nazwy.
Pierwsze wzmianki odnotują Rymanów miasto jako Ladisslaulia (1376), Laslaw (1413), Rymanów (1415), Rimanow (1423), Rymanow (1433), Rimanowo (1485), Rymandur (jidysz, XIX w.), Rymanów (1863). Założenie miasta na prawie magdeburskim powierzył książę Władysław Opolczyk synowi Nikolasa Reymanna, Mikołajowi Reymanowi w 1376, pod nazwą Ladisslaulia, prawdopodobnie na cześć księcia Władysława. Bp Wacław Hieronim Sierakowski i bp Jerzy Albrecht Denhoff (w 1701), w czasie wizytacji odnotowali, że w XIV w. istniała tu pierwotnie osada "de Lassel", "Laslaw" założona przez Sobiesława Oleśnickiego.
Archeologia.
Rymanów i okolice zamieszkiwane były już od czasów neolitu. Potwierdzają to znaleziska z tego okresu w postaci półfabrykatów, narzędzi krzemiennych, znalezione na polach między Rymanowem a Iwoniczem. Spotykamy tu pozostałości osad z okresu kultury łużyckiej. Wzgórze nad rzeką Tabor, na którym mieści się miasto, na szlaku do Lwowa było dogodne do umiejscowienia obronnego grodu.

</doc>
<doc id="1853681" url="https://pl.wikipedia.org/wiki?curid=1853681" title="Jim Maki">
Jim Maki

James Clifford Maki (ur. 7 lipca 1950 w Grand Rapids) – amerykański skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 52. miejsce w klasyfikacji generalnej.
Wystąpił na igrzyskach w 1980 w Lake Placid, ale bez sukcesów.

</doc>
<doc id="1853683" url="https://pl.wikipedia.org/wiki?curid=1853683" title="Landis Stevens Arnold">
Landis Stevens Arnold



</doc>
<doc id="1853684" url="https://pl.wikipedia.org/wiki?curid=1853684" title="James Clifford Maki">
James Clifford Maki



</doc>
<doc id="1853686" url="https://pl.wikipedia.org/wiki?curid=1853686" title="Tim Williams (skoczek narciarski)">
Tim Williams (skoczek narciarski)

Tim Williams (ur. 1961) – amerykański skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 70. miejsce w klasyfikacji generalnej.

</doc>
<doc id="1853688" url="https://pl.wikipedia.org/wiki?curid=1853688" title="Jim Grahek">
Jim Grahek

Jim Grahek – amerykański skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 76. miejsce w klasyfikacji generalnej.

</doc>
<doc id="1853690" url="https://pl.wikipedia.org/wiki?curid=1853690" title="RDS-1">
RDS-1

RDS-1 (ros. РДС-1) – pierwszy radziecki ładunek jądrowy, którego eksplozja miała miejsce 29 sierpnia 1949, co było pierwszą radziecką eksplozją jądrową. Konstrukcja RDS-1 była kopią amerykańskiej konstrukcji ładunku o kryptonimie Gadget, który eksplodował 16 lipca 1945, użytego następnie w bombie Fat Man, zrzuconej na Nagasaki 9 sierpnia 1945.
Ładunek RDS-1 opracowano w biurze konstrukcyjnym KB-11 (Arzamas-16). Eksplozja nastąpiła na szczycie 30-metrowej wieży, ustawionej na poligonie pod Semipałatyńskiem w Kazachstanie. Masa ładunku wynosiła około 4 ton. Według oficjalnych informacji radzieckich, siła eksplozji sięgnęła 22 kiloton, jednakże badania siły eksplozji metodą pomiaru siły fali uderzeniowej wskazywały, iż eksplozja miała siłę około 10 kiloton.

</doc>
<doc id="1853691" url="https://pl.wikipedia.org/wiki?curid=1853691" title="Crewkerne (stacja kolejowa)">
Crewkerne (stacja kolejowa)

Crewkerne – stacja kolejowa w mieście Misterton w hrabstwie Somerset, dystrykcie South Somerset na linii kolejowej West of England Main Line, 14 km od stacji Yeovil Junction. Stacja niewyposażona w sieć trakcyjną. Budynek stacji jest zabytkiem klasy II.
Ruch pasażerski.
Stacja obsługuje ok. 98 515 pasażerów rocznie (dane za rok 2007). Posiada bezpośrednie połączenia z Exeterem i Salisbury. Pociągi odjeżdżają ze stacji w odstępach dwugodzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 50 miejsc samochodowych i 12 rowerowych.

</doc>
<doc id="1853692" url="https://pl.wikipedia.org/wiki?curid=1853692" title="Terry Kern">
Terry Kern

Terry Kern (ur. 26 kwietnia 1954) – amerykański skoczek narciarski. Najlepsze wyniki w Pucharze Świata osiągnął w sezonie 1980/1981, kiedy zajął 80. miejsce w klasyfikacji generalnej. Swoje jedyne punkty Pucharu Świata zdobył 14 lutego 1981 roku podczas konkursu rozgrywanego w amerykańskim Ironwood.

</doc>
<doc id="1853693" url="https://pl.wikipedia.org/wiki?curid=1853693" title="Hipacy z Paflagonii">
Hipacy z Paflagonii

Hipacy z Paflagonii lub Hipacy z Gangry, "Hipacjusz", łac. "Hipatius", gr. "Υπάτιος Γαγγρών", cs. "Swiaszczennomuczenik Ipatij, jepiskop Gangrskij" – żyjący w IV wieku biskup, święty Kościoła katolickiego i prawosławnego, uznawany w nim za męczennika.
Życie.
Jako biskup Paflagonii, w 340 roku był uczestnikiem synodu w Gangrze (obecnie "Cankiri"). Brak potwierdzenia, której diecezji przewodził i przypuszcza się, że jego stolicą biskupią mogła być właśnie Gangra, główne miasto Paflagonii.
O życiu św. Hipacego, którego kult rozwijał się równie bujnie, co legendy o nim, brak pewnych i potwierdzonych informacji. Miał być uczestnikiem I Soboru nicejskiego, a nawet paść ofiarą męczeńskiej śmierci z rąk nowacjan, gdy z niego powracał (325). Według innych przekazów miał być autorem komentarzy biblijnych.
Dzień obchodów.
Jego wspomnienie liturgiczne obchodzone jest zgodnie z "Martyrologium Romanum", w którym umieścił go Baroniusz, 14 listopada.
Cerkiew prawosławna wspomina świętego męczennika dwukrotnie:
W synaksariach wymieniany jest wielokrotnie.
Kult.
Pamięć o św. Hipacym podtrzymywali włoscy bazylianie, szczególnymi miejscami kultu są opactwo w Grottaferrata i Tiggiano, którego jest patronem.
Cerkiew wychwala Hipacego jako „cierpiętnika w imię Boże, mądrego hierarchę, źródło cudów, dobrego pasterza, oporę Cerkwi”.
Ikonografia.
W sztuce Wschodu święty przedstawiany jest jako sędziwy mężczyzna w biskupich szatach z siwą, kędzierzawą brodą. Zależnie od typu ikony w dłoniach trzyma Ewangelię lub w prawej ręce ikonę Matki Bożej z Dzieciątkiem, a w lewej zwój z napisem: „Niech będzie przeklęty ten, kto nie czci ikony Najświętszej Bogarodzicy z odwiecznym Dzieciątkiem Jezusem Chrystusem”.

</doc>
<doc id="1853696" url="https://pl.wikipedia.org/wiki?curid=1853696" title="Gebhard Aberer">
Gebhard Aberer

Gebhard Aberer (ur. w 1959) – austriacki skoczek narciarski. Najlepsze wyniki w Pucharze Świata osiągnął w sezonie 1979/1980, kiedy zajął 43. miejsce w klasyfikacji generalnej.

</doc>
<doc id="1853698" url="https://pl.wikipedia.org/wiki?curid=1853698" title="FK Łozowa">
FK Łozowa

FK Łozowa (ukr. Футбольний клуб «Лозова», "Futbolnyj Kłub "Łozowa"") - ukraiński klub piłkarski z siedzibą w Łozowej, w obwodzie charkowskim.
Historia.
Chronologia nazw:
Piłkarska drużyna Łokomotyw została założona w mieście Łozowa w XX wieku. W 1938 zespół startował w rozgrywkach Pucharu ZSRR. Potem występował w rozgrywkach mistrzostw i Pucharu obwodu charkowskiego. Klub zmienił nazwę na Awanhard Łozowa i wielokrotne zdobywał mistrzostwo i Puchar obwodu. W 1988 startował w Pucharze Ukraińskiej SRR spośród zespołów amatorskich, gdzie w finale pokonał klub Zirka Berdyczów (1:1, 2:2), a w następnym sezonie w finale został pokonany przez Prohres Berdyczów (2:4, 0:0).
Od początku rozgrywek w niezależnej Ukrainie klub występował w rozgrywkach mistrzostw Ukrainy spośród zespołów amatorskich. W sezonie 1992/93 zajął 9 miejsce w 5 grupie. Również startował w Pucharze Ukrainy. W następnym sezonie 1993/94 zajął 10 miejsce w 5 grupie, a w sezonie 1994/95 - 12 miejsce w Amatorskiej Lidze.
Obecnie pod nazwą FK Łozowa kontynuuje występy w rozgrywkach Mistrzostw i Pucharu obwodu.

</doc>
<doc id="1853699" url="https://pl.wikipedia.org/wiki?curid=1853699" title="Łokomotyw Łozowa">
Łokomotyw Łozowa



</doc>
<doc id="1853700" url="https://pl.wikipedia.org/wiki?curid=1853700" title="Intelektualista">
Intelektualista

Intelektualista () – osoba, którą cechuje rozwinięta inteligencja (władza rozumienia, myślenia i rozumowania), szczególna zdolność do krytycznej analizy i syntezy, bogata wiedza (erudycja) („człowiek o dużej kulturze umysłowej i osobistej”); która powyższe cechy wykorzystuje do wykonywania zawodu („zajmuje się twórczą pracą umysłową”); która w życiu kieruje się raczej intelektem niż emocjami („którego postawę cechuje przewaga intelektu nad emocjami”), która stanowi autorytet publiczny. Intelektualista to zatem – w zależności od ujęcia – inaczej „erudyta”, „naukowiec”, „zimny myśliciel”, „guru”, ale także po prostu „przedstawiciel inteligencji”.
Nie należy mylić tego pojęcia z pojęciem zwolennika intelektualizmu, jako prądu filozoficznego.
Historia pojęcia.
Pojęcie intelektualisty („intellectuel”) pojawiło się pod koniec XVIII w. we Francji i Włoszech (związane z iluminizmem). Rozpowszechniło się w XIX wieku, w związku z aferą Alfreda Dreyfusa – szczególnie często pojawia się w dziełach Émila Zoli.
Karol Marks uważał, że intelektualiści przypominają proletariat, ponieważ zdobywają środki do życia sprzedając swoją pracę, zatem są często obiektem wyzysku ze strony posiadaczy kapitału. Z drugiej strony intelektualiści wykonujący pracę umysłową często są zarządcami przedsiębiorstw, pobierającymi wyższe wynagrodzenia, niż robotnicy i żyją w sposób podobny do burżuazji. Dla Lenina stali się klasą podejrzanych indywidualistów, którzy pielęgnowali swoją niezależność osobistą, a gdy nie wspierali ideologii komunistycznej i rewolucji, lecz domagali się wolności dla innych – za niebezpiecznych wichrzycieli. Analizy sytuacji intelektualistów tego okresu znaleźć można np. w dziełach literackich Michaiła Bułhakowa. W czasach stalinowskich intelektualiści zostali wprost uznani za szkodliwą warstwę społeczną i poddawani ostrym prześladowaniom, zsyłkom do Gułagu i czystkom (np. poeta Aleksander Błok, myśliciel Aleksandr Sołżenicyn). Zachodni intelektualiści wspierający system komunistyczny i dziennikarze-korespondenci w ZSRR w tym czasie (określani, prawdopodobnie przez Lenina, jako "użyteczni idioci"), byli traktowani przez komunistów sowieckich instrumentalnie, choć prawdopodobnie nie bez ich milczącej zgody (np. najbardziej znany negacjonista wielkiego głodu na Ukrainie – Walter Duranty – nagrodzony za swe fałszywe reportaże z Rosji nagrodą Pulitzera).
Sytuację intelektualistów w Polsce w tych czasach opisuje Teresa Torańska w dziele "Oni". W latach 1960-70 (za czasów Władysława Gomułki) pojęcie to nabrało w Polsce odcienia pejoratywnego, jakie posiada w niektórych kręgach do dzisiaj (porównaj np. pojęcie wykształciuch).
Po II wojnie światowej pojawił się problem odpowiedzialności moralnej intelektualistów za praktyczne efekty ich badań (bomba atomowa, napalm itp.). Z drugiej strony spora część intelektualistów zachodnich, na czele z Jean-Paulem Sartre'em, nadal przymykała oczy na zbrodnie stalinowskie i komunistyczne na świecie lub aktywnie w nich uczestniczyła (np. Pol Pot – ludobójca Kambodży, był intelektualistą wykształconym we Francji).
Dość powszechne jest obejmowanie przez intelektualistów – zarówno prawicowych jak i lewicowych – funkcji politycznych (np. Vaclav Havel). W niektórych krajach pojęcie intelektualistów ogranicza się do naukowców i pracowników instytucji naukowych (np. w USA), w innych do grupy związanej z mediami i komunikacją – pisarzy, dziennikarzy, publicystów, artystów, a także nauczycieli (np. we Włoszech). Na Dalekim Wschodzie utożsamiane jest z pojęciem "rujia" („literaci”), czyli rządzącej biurokracji o wykształceniu konfucjańskim. Najszersze pojęcie intelektualistów ma prawdopodobnie język francuski, gdzie podkreśla się, że nie ma ono nic wspólnego ze stratyfikacją socjologiczną ani polityczną, choć nadal widoczna jest tam tendencja (idąca za koncepcjami Jean-Paula Sartre’a) do utożsamiania „prawdziwych intelektualistów” z lewicą.
Pojęcie to odgrywa istotną rolę w filozofii Antonia Gramsciego oraz w analizach historycznych Johana Huizingi. Józef Bocheński krytykuje współczesne pojęcie intelektualisty jako – nieprawego, jego zdaniem – autorytetu moralnego (a niekiedy nawet absolutnego).
Inteligencja a intelektualiści.
W zależności od kontekstu kulturowego i reprezentowanej opcji socjologicznej pojęcia inteligencji i intelektualistów mogą być lub nie synonimami.
Pojęcie „inteligencji” może być odnoszone do specyficznego tworu historii społecznej Europy Środkowej i Wschodniej – klasy społecznej, która wykształciła się głównie ze zdeklasowanej szlachty i może być uważana za wschodnioeuropejski odpowiednik drobnomieszczaństwa (zawody takie jak prawnik, lekarz, nauczyciel, inżynier), przy okazji zajmującej się również twórczością artystyczną i intelektualną.
Intelektualista to nie każdy członek warstwy społecznej żyjącej z pracy umysłu (klasy inteligenckiej), ale taki, który wytwarza "dobra kulturalne", jej wybitny przedstawiciel.

</doc>
<doc id="1853702" url="https://pl.wikipedia.org/wiki?curid=1853702" title="Awanhard Łozowa">
Awanhard Łozowa



</doc>
<doc id="1853704" url="https://pl.wikipedia.org/wiki?curid=1853704" title="Terry James Kern">
Terry James Kern



</doc>
<doc id="1853705" url="https://pl.wikipedia.org/wiki?curid=1853705" title="M1117 Armored Security Vehicle">
M1117 Armored Security Vehicle

M1117 Armored Security Vehicle (ASV) – amerykański opancerzony wóz bojowy produkowany przez Textron Marine &amp; Land Systems. Głównym użytkownikiem pojazdu jest policja wojskowa Armii Stanów Zjednoczonych.
Pojazd uzbrojony jest w granatnik automatyczny Mk 19 kalibru 40 mm oraz karabin maszynowy M2 kalibru 12,7 mm.
M1117 bazuje na serii starszych pojazdów Cadillac Gage Commando.

</doc>
<doc id="1853706" url="https://pl.wikipedia.org/wiki?curid=1853706" title="M1117">
M1117



</doc>
<doc id="1853708" url="https://pl.wikipedia.org/wiki?curid=1853708" title="Yeovil Junction">
Yeovil Junction

Yeovil Junction – stacja kolejowa w mieście Yeovil w hrabstwie Somerset, dystrykcie South Somerset na granicy z hrabstwem Dorset na linii kolejowej West of England Main Line,jedna z dwóch stacji w tym mieście (druga to Yeovil Pen Mill), choć nieskomunikowanych ze sobą. Stacja bez trakcji elektrycznej. 
Ruch pasażerski.
Stacja obsługuje ok. 209 290 pasażerów rocznie (dane za rok 2007). Posiada bezpośrednie połączenia z Exeterem, Londynem Waterloo i Salisbury. Pociągi odjeżdżają ze stacji w odstępach dwugodzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 90 miejsc samochodowych i 2 rowerowych. Na stacji znajduje się bufet, który został wyróżniony w 2009 r. w konkursie na najlepsze bufety dworcowe.

</doc>
<doc id="1853712" url="https://pl.wikipedia.org/wiki?curid=1853712" title="Alpen Cup w skokach narciarskich 2009/2010">
Alpen Cup w skokach narciarskich 2009/2010

Alpen Cup w skokach narciarskich 2009/2010 – rozpoczął się 12 września 2009 w Einsiedeln, a zakończył 14 marca 2010 w Chaux-Neuve. Cykl składał się z dwunastu konkursów. Na podium klasyfikacji ogólnej znalazło się trzech Austriaków. Zwyciężył Thomas Diethart przed Johannesem Obermayrem i Thomasem Lacknerem. Najwyżej sklasyfikowanym Polakiem był Jakub Kot, który wystąpił w czterech konkursach i zajął 54. miejsce"".

</doc>
<doc id="1853713" url="https://pl.wikipedia.org/wiki?curid=1853713" title="Paul Egloff">
Paul Egloff

Paul Egloff (ur. 15 października 1959) – szwajcarski skoczek narciarski. Olimpijczyk (1980), uczestnik mistrzostw świata w lotach narciarskich (1981). Medalista mistrzostw kraju.
Skoki narciarskie uprawiali również jego synowie: Luca i Pascal.

</doc>
<doc id="1853721" url="https://pl.wikipedia.org/wiki?curid=1853721" title="Cho Man-sik">
Cho Man-sik

Cho Man-sik () (ur. 1 lutego 1883 w Chungsan-gun, Korea – zm. w październiku 1950 (?) w Pjongjangu (?)) – koreański działacz niepodległościowy z okresu okupacji japońskiej (1910- 1945), lider demokratycznej opozycji przeciw Kim Ir Senowi. Ze względu na swoje przekonania i metody walki politycznej jest nazywany "Koreańskim Gandhim".
Młodość i działalność do lata 1945.
Cho Man-sik urodził się w 1883 roku w prowincji P'yŏngan Południowy (ob. Korea Północna). Odebrał staranne wykształcenie, m.in.: pomyślnie zdał w szkole średniej egzaminy z matematyki oraz do 1913 studiował język angielski i prawo Japonii. Tam też po raz pierwszy spotkał się z poglądami Mahatmy Gandhiego, co w najbliższych latach miało wielki wpływ na Man Sika.
Już w młodości Cho Man-sik rozpoczął aktywną działalność, np. angażując się w koreańskiej wspólnocie chrześcijańskiej. Jednak w 1910 Japonia dokonała aneksji Korei i młody Cho zaczął sympatyzować z ruchem niepodległościowym. W 1919 wziął udział w marszu protestacyjnym zorganizowanym przez organizację niepodległościową Ruch Pierwszego Marca. W związku z tym został aresztowany i rok więziony przez Japończyków.
Po wyjściu na wolność Cho Man-sik ponownie spotkał się z poglądami Gandhiego "walki bez użycia siły" i pod ich wpływem zdecydował się prowadzić podobną strategię przeciw okupantom. Dzięki temu dość szybko zyskał miano "Koreańskiego Gandhiego". Zaczął także opowiadać się za zasadą samowystarczalności narodu i w tym celu powołał "Towarzystwo Promocji Koreańskich Produktów". Towarzystwo miało w swym założeniu przekonywać Koreańczyków do kupowania produktów krajowych i w ten sposób wzbudzać i umacniać ich tożsamość narodową.
W latach 20. Cho angażował się w podziemną działalność, udzielając się m.in. w tajnym koreańskim uniwersytecie. W 1932 Cho Man-sik został redaktorem, a potem także dyrektorem czasopisma "„Chosun Ilbo”". Swoją działalność antyjapońską utrzymał niemal do samego końca II wojny światowej.
Działalność w okupowanej Korei.
W sierpniu 1945 rozpoczęła się radziecka ofensywa od północy na Półwysep Koreański. 25. Dywizja Armii Czerwonej szybko posuwała się do przodu, a równoczesne sukcesy sił aliantów zachodnich na Pacyfiku, przesądzały o tym, że Japonia nie zdoła utrzymać swoich wpływów w Korei. Z tego też powodu, japoński gubernator rezydujący w Pjongjangu poprosił Cho Man-sika, aby zorganizował komisję, która przejęłaby kontrolę i utrzymała porządek w północnej część Korei, gdyż Japończycy przestawali kontrolować sytuację. Cho tę propozycję przyjął i zaczął organizować lokalne władze, złożone niemal wyłącznie z działaczy prawicowych. Z kolei 17 sierpnia Cho stanął na czele Komitetu Odbudowy Narodowej, który sprawować miał władzę administracyjną.
Po zajęciu północnej części Korei przez Armię Czerwoną Cho Man-sik wraz z Komitetem (przemianowanym na Ludowy Komitet Polityczny i ze zmienionym nieco na korzyść komunistów składem) teoretycznie utrzymał władzę, ale w praktyce LKP nie mógł działać, gdyż faktyczne rządy sprawowali Rosjanie. Władze okupacyjne z kolei szykowały się już do powolnego oddania władzy w ręce swojego człowieka – Kim Ir Sena.
Ponieważ Kim był człowiekiem właściwie w Korei nieznanym, Cho Man-sik – cieszący się dużą popularnością, – wobec prośby Rosjan, osobiście przedstawił Koreańczykom „bohatera narodowego”. Cho zgodził się na to, gdyż liczył na pewną swobodę działania w powołanym niedawno (jako swego rodzaju nowa mutacja LKP) Biurze Administracyjnym Pięciu Prowincji. Przedstawienie Kim Ir Sena nie wypadło tak, jak sobie życzyli Rosjanie i z tego powodu okupanci zdecydowali się na tymczasowe utrzymanie, a nawet pewne poszerzenie, demokracji w swojej strefie okupacyjnej.
Dzięki temu 3 listopada Cho powołał własną partię – Demokratyczną Partię Korei. Nowa partia miała charakter zdecydowanie prawicowy i stała się główną siłą polityczną, co nie podobało się radzieckiej administracji. Z tego też powodu w Pjongjangu czekano na dogodny pretekst aby wyeliminować z życia politycznego Cho Man-sika.
Tymczasem w grudniu tegoż roku odbyła się konferencja w Moskwie, na której zdecydowano o okupacji Korei przez 5 lat nim uzyska niepodległość. Decyzja ta spotkała się z dezaprobatą Cho Man-sika, który mimo nacisków Rosjan i Kim Ir Sena nie zaaprobował postanowień konferencji. W odpowiedzi na to władze radzieckie zdecydowały w styczniu 1946 o zamknięciu granicy z południową częścią Korei. Cho Man-sik nie mając innego wyjścia 8 lutego ustąpił ze stanowiska przewodniczącego Biura Politycznego i szybko został osadzony w areszcie domowym, nadal jednak wyrażał swój sprzeciw wobec Rosjan i koreańskich komunistów.
Po aresztowaniu lidera Partii Demokratycznej, nic nie stało już na przeszkodzie, aby rozprawić się z pozorami demokracji. Partia Cho została zinwigilowana przez komunistów, którzy też szybko objęli ster władzy w partii (liderem został Choi Jong-kun) i uczynili z niej marionetkową przybudówkę dla Komunistycznej Partii Korei. Także od tego momentu partia znana jest jako Socjaldemokratyczna Partia Korei.
Mimo odosobnienia, Cho w 1948 starał się jeszcze o elekcję w czasie wyborów na stanowisko wiceprezydenta, ale wpływy komunistów były już zbyt duże i wybory zakończył się jego porażką. W areszcie Cho Man-sik przebywał najprawdopodobniej do października 1950, gdy podczas kontrofensywy amerykańskiej w trakcie wojny koreańskiej, został zamordowany przez komunistów.

</doc>
<doc id="1853723" url="https://pl.wikipedia.org/wiki?curid=1853723" title="Agnieszka Balewska">
Agnieszka Balewska

Agnieszka Balewska znana też jako Dr Agi Bali i Agille Bagille (ur. 1967) – polska malarka, publicystka i animatorka kultury mieszkająca w Poznaniu. Zajmowała się m.in. performance'em dźwiękowo-motorycznym, rysunkiem, grafiką komputerową, malarstwem, sztuką obiektu i przestrzeni, a ostatnio głównie "autorskim recyklingiem" rozmaitych przedmiotów odrzuconych przez innych, malowaniem na nietypowych podłożach (styropian, miękkie parawany, okna - szkła itd.), a dodatkowo performance'em dźwiękowo-słuchowym.
Życiorys.
Studiowała w Państwowej Wyższej Szkole Sztuk Plastycznych w Poznaniu (obecnie Uniwersytet Artystyczny). Uzyskała dyplom z wyróżnieniem w 1993 (z malarstwa u prof. Jerzego Kałuckiego i z rysunku u prof. Jarosława Kozłowskiego) oraz z teorii u prof. Jerzego Ludwińskiego.
W 2002 uzyskała stopień doktora nauk humanistycznych (w zakresie nauk o poznaniu i komunikacji) w Instytucie Kulturoznawstwa Uniwersytetu im. Adama Mickiewicza (UAM) w Poznaniu, za pracę pt. "Metonimia i metafora wobec artystycznego fenomenu sztuki obiektu" (pod kierunkiem prof. Anny Zeidler-Janiszewskiej, wydana w Paryżu w 2005 r.). W latach 2000-2003 prowadziła wykłady w Instytucie Kulturoznawstwa UAM oraz na Akademii Sztuk Pięknych w Poznaniu. Brała również udział w XIV Kongresie Estetycznym w 1998 r. w Lublanie (Słowenia) oraz w 2001 r. w XV Kongresie Estetycznym w Tokio (Japonia).
Wystawy i wyróżnienia.
Zrealizowała przeszło 30 wystaw zbiorowych i około 50 wystaw indywidualnych w kraju i za granicą (m.in. Poznań, Warszawa, Łódź, Kraków, Szczecin, Gdańsk, Frankfurt nad Odrą, Bonn, Hanower, Londyn, Nottingham, Tokio, Bruksela).
W 1995 r. nagrodzona Stypendium dla Młodych Twórców przez Kapitułę Wydziału Kultury i Sztuki w Poznaniu. W 2000 r. otrzymała Medal Młodej Sztuki, przyznany przez Kapitułę „Głosu Wielkopolskiego". W tym samym roku, jako jedyna artystka z Poznania, została zaproszona na ogólnopolską wystawę "Najgroźniejsze Pędzle" (najlepszych malarzy młodego pokolenia) w Królikarni w Warszawie. W 2004 r. została stypendystką Ministra Kultury. W 2007 r. uzyskała roczne stypendium Marszałka Wielkopolski. W latach 2010 i 2014 otrzymała stypendia Ministerstwa Kultury i Dziedzictwa Narodowego RP.
Działalność publicystyczna.
Ważnym elementem działalności Agnieszki Balewskiej była i jest promocja sztuki innych artystów oraz krytyka artystyczna. W latach 2000-2006 była członkiem redakcji czasopisma „Arteon". Wydała łącznie przeszło 40 publikacji w periodykach o sztuce w Polsce i za granicą, a także doktorat „Metonimia i metafora wobec artystycznego fenomenu sztuki obiektu”, książka „Trzy narracje o sztuce” oraz broszury „Formy eidetyczne", „Ludzka choroba czyli wielki szpital świata", „Taniec Daga”, „Dzień Ważnych Form” i tomik wierszy „Pieśni Czarnowłosej" oraz cykl opowiadań metaforycznych - „Myśli z Laguny 2014".
Galeria, studio artystyczne i grupa Lagunart.pl.
Agnieszka Balewska od 1994 r. prowadzi Galerię Werbalną „DUCK-TAK" (początkowo w „Domu Literatury" przy ul. Wronieckiej, teraz na Osiedlu Pod Lipami w Poznaniu). Prezentuje w niej sztukę współczesną szczególnych osobowości artystycznych, pisząc do każdej ekspozycji tekst analityczny, odczytywany na wernisażach oraz publikowany w Internecie .
W 2001 r. stworzyła Studio Artystyczne i Naukowe „DUCK-ART", prowadząc działalność edukacyjną z zakresu praktyki i teorii artystycznej. Była również inicjatorem Stowarzyszenia Twórczego „DUCK-ATTACK", aktywnego w latach 2006-2013. Po rozwiązaniu tego stowarzyszenia, reanimowała część twórczej grupy artystów i humanistów w grupie Lagunart.pl i utworzyła Galerię Artystyczną Lagunart&amp;ducky, która stała się ważnym miejscem na mapie kulturalnej Poznania. Jej działalność dokumentują liczne reportaże telewizyjne. W 2018 r. za swoją działalność społeczną została nominowana do tytułu wolontariuszki roku przez Wielkopolską Radę Koordynacyjną Związku Organizacji Pozarządowych. W 2021 r. jej Projekt Alfa 2020 zakwalifikował się do konkursu Inicjatory (na najlepszą poznańską inicjatywę pozarządową).

</doc>
<doc id="1853729" url="https://pl.wikipedia.org/wiki?curid=1853729" title="Patrick Dewael">
Patrick Dewael

Patrick Yvonne Hugo Dewael (ur. 13 października 1955 w Lier) – belgijski i flamandzki polityk oraz prawnik, były premier Flandrii, wicepremier i minister. W latach 2008–2010, w 2014 i od 2019 do 2020 przewodniczący Izby Reprezentantów.
Życiorys.
Ukończył studia prawnicze na Wolnym Uniwersytecie Brukselskim, do 1985 praktykował jako adwokat. Od lat 70. zaangażowany w działalność flamandzkich liberałów (Partii na rzecz Wolności i Postępu, w 1992 przekształconej w ugrupowanie Flamandzcy Liberałowie i Demokraci). Stał na czele organizacji studenckiej związanej z tą formacją. W 1985 został posłem szczebla krajowego, w tym samym roku objął urząd ministra kultury w rządzie Regionu Flamandzkiego, który sprawował do czasu porażki wyborczej VLD w 1992. Następnie przez siedem lat wykonywał mandat deputowanego do niższej izby belgijskiego parlamentu, przewodnicząc klubowi poselskiemu liberałów.
Od 1983 był wybierany do rady miejskiej Tongeren, od 1995 zajmuje stanowisko burmistrza tego miasta. W 1999 został premierem Flandrii, funkcję tę pełnił do 2003. Po kolejnych wyborach krajowych w tym samym roku Guy Verhofstadt powołał go na urząd wicepremiera i ministra spraw zagranicznych. Patrick Dewael utrzymał te stanowiska również w 2008 w gabinecie Yves'a Leterme. Po jego dymisji powrócił do pracy w parlamencie, 31 grudnia 2008 został przewodniczącym Izby Reprezentantów. Mandat poselski utrzymywał także w 2010, 2014 i 2019. 30 czerwca 2014 ponownie stanął na czele Izby Reprezentantów. Zakończył urzędowanie 11 października tego samego roku. 27 czerwca 2019 po raz trzeci został wybrany na przewodniczącego niższej izby belgijskiego parlamentu, pełnił tę funkcję do 13 października 2020.

</doc>
<doc id="1853731" url="https://pl.wikipedia.org/wiki?curid=1853731" title="Sherborne (stacja kolejowa)">
Sherborne (stacja kolejowa)

Sherborne – stacja kolejowa w mieście Sherborne w hrabstwie Dorset na linii kolejowej West of England Main Line. Stacja niewyposażona w sieć trakcyjną. 
Ruch pasażerski.
Stacja obsługuje 36 452 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Exeterem, Londynem Waterloo i Salisbury. Pociągi odjeżdżają ze stacji w odstępach dwugodzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 50 miejsc samochodowych i 10 rowerowych

</doc>
<doc id="1853733" url="https://pl.wikipedia.org/wiki?curid=1853733" title="Paul Würdig">
Paul Würdig



</doc>
<doc id="1853735" url="https://pl.wikipedia.org/wiki?curid=1853735" title="Senat (Rumunia)">
Senat (Rumunia)

Senat (rum. "Senatul") – izba wyższa parlamentu Rumunii, złożona ze 137 członków wybieranych na czteroletnią kadencję. W wyborach stosuje się tzw. ordynację mieszaną, łączącą elementy systemu większościowego i proporcjonalnego. Czynne prawo wyborcze przysługuje obywatelom rumuńskim w wieku co najmniej 18 lat, posiadającym pełnię praw publicznych. Kandydaci muszą spełniać wyższy cenzus wieku, wynoszący 33 lata. Dodatkowo obowiązuje ich cenzus domicylu na terytorium Rumunii. Prawa do kandydowania pozbawieni są urzędnicy państwowi (z wyjątkiem członków rządu) i samorządowi, sędziowie, żołnierze, policjanci, kadra zarządzająca państwowych przedsiębiorstw oraz osoby zatrudniane przez rządy obcych państw (chyba, iż zatrudnienie to wynika z aktu aktu prawa międzynarodowego, którego Rumunia jest stroną).
Obecna kadencja Senatu może być jego ostatnią w dotychczasowej formie. W referendum z listopada 2009 roku Rumuni opowiedzieli się za głęboką reforma parlamentu, przewidującą istnienie tylko jednej izby, o liczebności nie wyższej niż 300 osób. Zmiany mogą wejść w życie po następnych wyborach parlamentarnych, których konstytucyjny termin przypada na jesień 2012 roku. Aby tak się stało, wcześniej zmieniona musi zostać konstytucja Rumunii – wyniki referendum nie rozstrzygają o tym w sposób automatyczny, gdyż miało ono charakter tylko konsultacyjny.
W 1939 senatorem został Tytus Czerkawski, prezes Związku Stowarzyszeń Polskich w Rumunii.

</doc>
<doc id="1853736" url="https://pl.wikipedia.org/wiki?curid=1853736" title="Start Czuhujiw">
Start Czuhujiw

Start Czuhujiw (ukr. Футбольний клуб «Старт» Чугуїв, "Futbolnyj Kłub "Start" Czuhujiw") - ukraiński klub piłkarski z siedzibą w Czuhujewie, w obwodzie charkowskim.
Historia.
Chronologia nazw:
Piłkarska drużyna Start została założona w mieście Czuhujiw w XX wieku. Zespół występował w rozgrywkach mistrzostw i Pucharu obwodu charkowskiego. W 1960 startował w Pucharze Ukraińskiej SRR spośród zespołów amatorskich, gdzie w finale pokonał klub Awanhard Szostka (0:0, 3:1), a w następnym sezonie powtórzył sukces, pokonał Szachtar Smolanka (1:0).
Obecnie pod nazwą kontynuuje występy w rozgrywkach Mistrzostw i Pucharu obwodu.

</doc>
<doc id="1853737" url="https://pl.wikipedia.org/wiki?curid=1853737" title="Templecombe (stacja kolejowa)">
Templecombe (stacja kolejowa)

Templecombe – stacja kolejowa we wsi Templecombe w hrabstwie Somerset na linii kolejowej West of England Main Line. Stacja niewyposażona w sieć trakcyjną. W przeszłości była stacją węzłową dla linii "Somerset &amp; Dorset Joint Railway" zamkniętej na mocy tzw. Beeching Axe w 1966 r.
Ruch pasażerski.
Stacja obsługuje ok. 98 503 pasażerów rocznie (dane za rok 2007). Posiada bezpośrednie połączenia z Exeterem i Salisbury. Pociągi odjeżdżają ze stacji w odstępach dwugodzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 45 miejsc samochodowych i 4 rowerowych.

</doc>
<doc id="1853740" url="https://pl.wikipedia.org/wiki?curid=1853740" title="Siiri Rantanen">
Siiri Rantanen

Siiri Johanna „Äitee” Rantanen z d. Lintunen (ur. 14 grudnia 1924 w Tohmajärvi) – fińska biegaczka narciarska, trzykrotna medalistka olimpijska oraz pięciokrotna medalista mistrzostw świata.
Kariera.
Jej olimpijskim debiutem były igrzyska w Oslo w 1952 roku, gdzie zdobyła brązowy medal w biegu na 10 km techniką klasyczną. Jako że był to także debiut kobiecych biegów na igrzyskach została pierwszą brązową medalistką olimpijską w biegach narciarskich. Wyprzedziły ją jedynie dwie rodaczki: zwyciężczyni: Lydia Wideman oraz druga na mecie Mirja Hietamies. Cztery lata później, podczas igrzysk olimpijskich w Cortina d’Ampezzo wspólnie z Sirkką Polkunen i Mirją Hietamies zdobyła złoty w sztafecie 3x5 km. Były to pierwsze zawody w kobiecej sztafecie i zarazem drugie igrzyska, na których Rantanen zdobyła medal w debiutującej konkurencji. Na tych samych igrzyskach zajęła piąte miejsce w biegu na 10 km. Igrzyska olimpijskie w Squaw Valley w 1960 roku były ostatnimi w jej karierze. Razem z Eevą Ruoppą i Toini Pöysti wywalczyła brązowy medal w sztafecie, a w biegu na 10 km tym razem była piętnasta.
W 1954 roku wystartowała na mistrzostwach świata w Falun, pierwszych mistrzostwach, na których rozgrywano biegi kobiece. Wspólnie z Sirkką Polkunen i Mirją Hietamies zdobyła srebrny medal w sztafecie. Ponadto w biegu na 10 km stylem klasycznym również zdobyła srebro, ulegając jedynie Lubow Kozyriewej ze Związku Radzieckiego. Cztery lata później, podczas mistrzostw świata w Lahti wraz z Toini Pöysti i Pirkko Korkee ponownie zdobyła srebrny medal w sztafecie. Nie obroniła tytułu wicemistrzyni świata w biegu na 10 km, ale zdobyła brązowy medal plasując się na trzecim miejscu, kolejno za reprezentantkami ZSRR: Alewtiną Kołcziną i Lubow Kozyriewą. Startowała także na mistrzostwach świata w Zakopanem w 1962 roku zdobywając kolejny brązowy medal, tym razem w sztafecie, wspólnie z Eevą Ruoppą i Mirją Lehtonen. Na tych samych mistrzostwach zajęła także siódme miejsce w biegu na 10 km oraz czwarte na debiutującym dystansie 5 km. Walkę o brązowy medal w biegu na 5 km przegrała z Marią Gusakową ze Związku Radzieckiego. Na kolejnych mistrzostwach już nie startowała.
Ponadto Rantanen jedenastokrotnie zdobywała tytuł mistrzyni Finlandii: w biegu na 10 km w latach 1954, 1957 i 1958, w biegu na 5 km w latach 1960, 1961 i 1962 oraz w sztafecie w latach 1952, 1958, 1959, 1960 i 1961. Wygrała biegi na 10 km podczas zawodów Salpausselän Kisat w 1953, 1959 i 1961 roku. Startowała także w największym fińskim maratonie narciarskim - Finlandia-hiihto, obecnie zaliczanym do cyklu Worldloppet. W 1976 i 1977 roku wygrała w tym maratonie, a ostatni start w tym biegu zaliczyła w 1996 roku, w wieku 71 lat.
Oprócz biegów narciarskich Rantanen uprawiała także biegi przełajowe, zdobywając w 1960 roku tytuł indywidualnej mistrzyni Finlandii, a w 1961 roku zdobyła mistrzostwo w sztafecie 3x800 m oraz zawodach drużynowych. W 1961 roku wygrała też wyścig kolarski na dystansie 50 km. Czterokrotnie, w latach w 1954, 1956, 1958 i 1959, była wybierana najlepszą sportsmenką Finlandii. W Lahti znajduje się jej pomnik.

</doc>
<doc id="1853742" url="https://pl.wikipedia.org/wiki?curid=1853742" title="Nabrzeże przeładunkowe zboża we Wrocławiu">
Nabrzeże przeładunkowe zboża we Wrocławiu

Nabrzeże przeładunkowe zboża – nabrzeże we Wrocławiu położone przy Kanale Miejskim, w rejonie ulicy Rychtalskiej. Nabrzeże zlokalizowane jest na około 550 metrze biegu Kanału Miejskiego, poniżej mostu kolejowego na linii kolejowej nr 143. Nabrzeże położone jest na lewym brzegu kanału, przy niewielkiej zatoczce. Konstrukcję nabrzeża stanowią ścianki Larsena, z oczepem i przyległym placem w postaci płyty betonowej. Przy nabrzeżu zlokalizowany jest spichlerz, a wcześniej także istniała tu niewielka stocznia. Do nabrzeża dochodziła także bocznica kolejowa. Prawy brzeg kanału stanowi grobla rozdzielająca Kanał Miejski od Starej Odry.
Przy nabrzeżu stoi budowla – spichlerz z około 1920. Obok znajduje się również zespół współczesnych silosów.

</doc>
<doc id="1853746" url="https://pl.wikipedia.org/wiki?curid=1853746" title="Gina Holden">
Gina Holden

Gina Holden (ur. 17 marca 1975) – kanadyjska aktorka.
Życiorys.
Urodzona w Smithers, niewielkim miasteczku w Kolumbii Brytyjskiej, w wieku dojrzewania często zmieniała miejsce zamieszkania. Już jako nastolatka wolny czas poświęcała zamiłowaniu do aktorstwa. W wieku piętnastu lat rozpoczęła karierę modelki i w tym celu wyruszyła do Japonii, tam została twarzą popularnego na całym świecie przedsiębiorstwa kosmetycznego Shiseido.
Jako aktorka debiutowała w 2002 roku udziałem w filmie "Roughing It". Dziś znana jest jako odtwórczyni pierwszo- lub drugoplanowych ról w znanych serialach: Sci Fi Channel "Flash Gordon" (2007–2008), Lifetime "Więzy krwi" (2007), CBS "Wyspa Harpera" (2009). Wystąpiła też w filmach "Oszukać przeznaczenie 3" (2006), "Efekt motyla 2" (2006) oraz "Obcy kontra Predator 2" (2007).
Uważa Japonię za swój drugi dom, uwielbia kulturę tego kraju. Mówi, czyta i pisze w języku japońskim.

</doc>
<doc id="1853752" url="https://pl.wikipedia.org/wiki?curid=1853752" title="Gillingham (stacja kolejowa)">
Gillingham (stacja kolejowa)

Gillingham (Dorset) – stacja kolejowa w mieście Gillingham w hrabstwie Dorset na linii kolejowej West of England Main Line. Stacja niewyposażona w sieć trakcyjną.
Ruch pasażerski.
Stacja obsługuje ok. 395 000 pasażerów rocznie (dane za rok 2007). Posiada bezpośrednie połączenia z Exeterem, Londynem Waterloo i Salisbury. Pociągi odjeżdżają ze stacji w odstępach godzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 95 miejsc samochodowych i 32 rowerowe

</doc>
<doc id="1853755" url="https://pl.wikipedia.org/wiki?curid=1853755" title="Parafia św. Prokopa w Hamburgu">
Parafia św. Prokopa w Hamburgu

Parafia św. Prokopa – etnicznie rosyjska parafia prawosławna w Hamburgu, pozostająca w jurysdykcji Rosyjskiego Kościoła Prawosławnego poza granicami Rosji. 
Pierwsza rosyjska kaplica prawosławna działała w Hamburgu od 1902, jednak nie posiadała statusu parafii. Obecna wspólnota rozwinęła się po II wojnie światowej i grupuje głównie emigrantów z Rosji oraz konwertytów niemieckich. Ze względu na mieszany skład narodowościowy jej językami liturgicznymi są cerkiewnosłowiański oraz niemiecki. 

</doc>
<doc id="1853756" url="https://pl.wikipedia.org/wiki?curid=1853756" title="Cerkiew św. Prokopa w Hamburgu">
Cerkiew św. Prokopa w Hamburgu

Cerkiew św. Prokopa – prawosławna cerkiew w Hamburgu, siedziba parafii Rosyjskiego Kościoła Prawosławnego poza granicami Rosji.
Cerkiew powstała w latach 1961–1965 według projektu A. Nürnberga. Pracami budowlanymi kierował L. Serow, natomiast prace dekoracyjne we wnętrzu wykonał Nikołaj von Mejendorf.

</doc>
<doc id="1853764" url="https://pl.wikipedia.org/wiki?curid=1853764" title="Tisbury (stacja kolejowa)">
Tisbury (stacja kolejowa)

Tisbury – stacja kolejowa we wsi Tisbury w hrabstwie Wiltshire na linii kolejowej West of England Main Line. Stacja pozbawiona sieci trakcyjnej.
Ruch pasażerski.
Stacja obsługuje 51 562 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Exeterem, Londynem Waterloo i Salisbury. Pociągi odjeżdżają ze stacji w odstępach godzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 60 miejsc samochodowych.

</doc>
<doc id="1853766" url="https://pl.wikipedia.org/wiki?curid=1853766" title="Perungan Pojat">
Perungan Pojat

Perungan Pojat – fiński męski klub siatkarski z Rovaniemi założony w 13 kwietnia 1947 roku. Od sezonu 2001/2002 klub występuje w najwyższej klasie rozgrywkowej Lentopallon SM-liiga.
Bilans sezon po sezonie.
Poziom rozgrywek:

</doc>
<doc id="1853768" url="https://pl.wikipedia.org/wiki?curid=1853768" title="Mirja Hietamies">
Mirja Hietamies

Mirja Kyllikki Hietamies-Eteläpää (ur. 7 stycznia 1931 w Lemi, zm. 14 marca 2013 w Savitaipale) – fińska biegaczka narciarska, dwukrotna medalistka olimpijska oraz dwukrotna medalistka mistrzostw świata.
Kariera.
Jej olimpijskim debiutem były igrzyska w Oslo w 1952 roku, gdzie zdobyła srebrny medal w biegu na 10 km techniką klasyczną. Jako że był to także debiut kobiecych biegów na igrzyskach została pierwszą srebrną medalistką olimpijską w biegach narciarskich. Wyprzedziła ją jedynie rodaczka Lydia Wideman. Cztery lata później, podczas igrzysk olimpijskich w Cortina d’Ampezzo na tym samym dystansie zajęła szóste miejsce. Ponadto wspólnie z Sirkką Polkunen i Siiri Rantanen zdobyła złoty w sztafecie 3x5 km. Igrzyska w Cortina d’Ampezzo były ostatnimi w jej karierze.
W 1954 roku wystartowała na mistrzostwach świata w Falun, pierwszych mistrzostwach, na których rozgrywano biegi kobiece. Finki w tym samym składzie co na igrzyskach w 1956 roku wywalczyły kolejny medal w sztafecie, tym razem srebrny. Na tych samych mistrzostwach zdobyła także brązowy medal w biegu na 10 km techniką klasyczną, ulegając jedynie zwyciężczyni Lubow Kozyriewej ze Związku Radzieckiego oraz drugiej na mecie Siiri Rantanen. Na kolejnych mistrzostwach już nie startowała.
Ponadto Hietamies w 1956 i 1956 roku zdobyła tytuł mistrzyni Finlandii w biegu na 10 km. W 1954 i 1955 roku wygrała bieg na 10 km podczas zawodów Salpausselän Kisat. W 1955 r. została wybrana najlepszą sportsmenką Finlandii.

</doc>
<doc id="1853769" url="https://pl.wikipedia.org/wiki?curid=1853769" title="Grateley (stacja kolejowa)">
Grateley (stacja kolejowa)

Grateley – stacja kolejowa we wsi Grateley w hrabstwie Hampshire na linii kolejowej West of England Main Line. Stacja bez sieci trakcyjnej.
Ruch pasażerski.
Stacja obsługuje ok. 171 006 pasażerów rocznie (dane za rok 2007). Posiada bezpośrednie połączenia z Exeterem, Londynem Waterloo i Salisbury. Pociągi odjeżdżają ze stacji w odstępach godzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 258 miejsc samochodowych i 13 rowerowych.

</doc>
<doc id="1853770" url="https://pl.wikipedia.org/wiki?curid=1853770" title="Perungan Pojat Rovaniemi">
Perungan Pojat Rovaniemi



</doc>
<doc id="1853771" url="https://pl.wikipedia.org/wiki?curid=1853771" title="Josef Brzuchanski">
Josef Brzuchanski

Josef Brzuchanski (ur. 1960) – czechosłowacki skoczek narciarski, zawodnik klubu Dukla Banská Bystrica. Najlepsze wyniki w Pucharze Świata osiągnął w sezonie 1980/1981, kiedy zajął 78. miejsce w klasyfikacji generalnej. 26 stycznia 1981 zajął najwyższe w karierze, 13. miejsce w zawodach PŚ rozegranych w Chamonix.
W sezonach 1979/1980 i 1980/1981 wystąpił w dwóch edycjach Turnieju Czterech Skoczni. Podczas 28. turnieju zajął 76. miejsce w klasyfikacji generalnej.

</doc>
<doc id="1853773" url="https://pl.wikipedia.org/wiki?curid=1853773" title="Aleksander Baliński">
Aleksander Baliński

Aleksander Baliński - polski lekarz okresu renesansu, medyk króla Aleksandra Jagiellończyka.
Życiorys.
Nic nie wiadomo o pochodzeniu Balińskiego, nie jest nawet pewne, czy faktycznie był lekarzem, czy jedynie się za niego podawał. Sam Baliński w swej pracy "De praestantia medicinae" wskazywał jako swego nauczyciela Jana z Piotrkowa, profesora Akademii Krakowskiej. Nie jest także znane jego właściwe nazwisko, gdyż nazwisko "Baliński" pochodzi od wsi Balin pod Olkuszem, którą otrzymał jako posag żony.
Baliński cieszył się dużą popularnością, szczególnie wśród krakowskich mieszczan, których nie zrażało nawet wysokie honorarium, wynoszące sto złotych, którego żądał. Z tego powodu lekarze krakowscy nazywali go "setnikiem".
Gdy w 1506 roku zachorował przebywający w Wilnie król Polski Aleksander Jagiellończyk, ze stolicy Litwy wysłano do Balińskiego posłańców. Lekarz zgodził się wybrać do Wilna, by leczyć władcę, zażądał jednak za tę usługę trzystu złotych i dostępu do królewskiej apteki.
Baliński zastosował wobec króla terapię nietypową, która nie przyniosła skutków, co więcej stan monarchy zaczął się pogarszać. Na wyraźne żądanie królewskiego lekarza, Macieja z Błonia, Baliński został usunięty z dworu i osadzony w areszcie. Po zaprzestaniu kuracji zdrowie króla nieznacznie się poprawiło, zaś sam Baliński zbiegł z więzienia do Krakowa.
Król zmarł kilka miesięcy później, a Baliński został w Krakowie ponownie aresztowany i osadzony w więzieniu, z którego wkrótce go zwolniono z powodu stanu zdrowia. Od tego czasu w źródłach brak wzmianek o kontynuowaniu kariery medycznej, być może zakazano mu jej, ale nie ma na to dowodów. Baliński próbował jeszcze zajmować się alchemią, a zadłużywszy się u mieszczan uciekł. Dalsze jego losy, jak i miejsce śmierci nie są znane.
Jest autorem pracy "De praestantia medicinae", czyli "O wspaniałościach medycyny", która jednak nie zachowała się do dziś.

</doc>
<doc id="1853775" url="https://pl.wikipedia.org/wiki?curid=1853775" title="Elisabete Ansel">
Elisabete Ansel

Elisabete Tavares Ansel (dawniej Ribeiro Tavares, ur. 7 marca 1980) – portugalska lekkoatletka specjalizująca się w skoku o tyczce. Jej siostry – Maria Eleonor, Sandra-Hélèna i Sandra Sofia również są lekkoatletkami. Posiada także obywatelstwo francuskie.

</doc>
<doc id="1853776" url="https://pl.wikipedia.org/wiki?curid=1853776" title="Elisabete Tavares">
Elisabete Tavares



</doc>
<doc id="1853777" url="https://pl.wikipedia.org/wiki?curid=1853777" title="Albert Wursthorn">
Albert Wursthorn

Albert Wursthorn (ur. 1954) – niemiecki skoczek narciarski reprezentujący RFN. Najlepsze wyniki w Pucharze Świata osiągnął w sezonie 1980/1981, kiedy zajął 32. miejsce w klasyfikacji generalnej.

</doc>
<doc id="1853779" url="https://pl.wikipedia.org/wiki?curid=1853779" title="True Stories">
True Stories

True Stories – siódmy album postpunkowego amerykańskiego zespołu Talking Heads, wydany 7 października 1986.

</doc>
<doc id="1853781" url="https://pl.wikipedia.org/wiki?curid=1853781" title="Mara Allen">
Mara Allen

Mara Allen (ur. 11 lutego 1987 r.) – amerykańska wioślarka.

</doc>
<doc id="1853784" url="https://pl.wikipedia.org/wiki?curid=1853784" title="Laura Larsen-Strecker">
Laura Larsen-Strecker

Laura Larsen-Strecker (ur. 20 października 1986 r.) – amerykańska wioślarka.

</doc>
<doc id="1853785" url="https://pl.wikipedia.org/wiki?curid=1853785" title="HMS Courageous">
HMS Courageous

HMS „Courageous” i „Courageoux” – nazwa noszona przez pięć okrętów brytyjskiej Royal Navy, pochodząca od francuskiego słowa "courageoux" i angielskiego "courageous" – "mężny", "waleczny":

</doc>
<doc id="1853791" url="https://pl.wikipedia.org/wiki?curid=1853791" title="Andover (stacja kolejowa)">
Andover (stacja kolejowa)

Andover – stacja kolejowa w mieście Andover w hrabstwie Hampshire na linii kolejowej West of England Main Line. Stacja bez sieci trakcyjnej. Stacja oddalona jest o 107 km od końcowej stacji linii Londyn Waterloo. W przeszłości była stacją węzłową dla linii "Midland and South Western Junction Railway", zamkniętej w 1961 r.
Ruch pasażerski.
Stacja obsługuje 267 620 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Exeterem, Londynem Waterloo i Salisbury. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Automat biletowy, kasa biletowa, przystanek autobusowy, parking na 252 miejsc samochodowych i 76 rowerowych, bar.

</doc>
<doc id="1853793" url="https://pl.wikipedia.org/wiki?curid=1853793" title="Stadion przy ulicy Tadeusza Kościuszki w Gdańsku">
Stadion przy ulicy Tadeusza Kościuszki w Gdańsku

Stadion przy ul. Kościuszki 49 – stadion piłkarski w Gdańsku, w dzielnicy Wrzeszcz Dolny. Zlikwidowany na początku XXI wieku.
Historia.
Stadion zbudowano w 1926 roku na terenie tzw. "Polenhof", czyli „polskiej kolonii” – kwartału ulic zamieszkanych przez Polaków w Wolnym Mieście Gdańsku. Wraz z sąsiadującą parafią św. Stanisława i Polskim Domem Akademickim „Bratniak” stanowił centrum aktywności polskiej we Wrzeszczu. W latach 1922–1939 na stadionie odbywały się rozgrywki sportowe (w tym polskiej drużyny piłkarskiej Sportklub „Gedania” E.V. in Danzig) oraz uroczystości patriotyczne.
Po reaktywacji w roku 1945 stadion był do 2006 roku miejscem treningów i rozgrywek klubu występującego jako "Klub Sportowy Gedania". W latach siedemdziesiątych XX wieku w sąsiedztwie boiska zbudowano halę sportową gdańskiego MOSiR.
Od 2005 roku stadion został przekazany w użytkowanie klubowi KKS Gedania, a następnie Gedanii S.A. Od 2006 roku wyłącznym gestorem terenu jest spółka Gedania S.A., prowadząca drużyny siatkarskie "Energa Gedania Gdańsk". Od tego czasu zaprzestano na stadionie działalności sportowej, zaś obiekty i teren ulegają systematycznej degradacji.
W 2009 roku przyjęto dla terenu klubu miejscowy plan zagospodarowania przestrzennego, ustalający w tym miejscu strefę ochrony konserwatorskiej i przesądzający przyszłe zagospodarowanie jako obiektu sportowego.
W latach 2012–14 zdemontowano halę sportową oraz trybuny i oświetlenie boiska piłkarskiego, zanotowano też pożary budynków klubowych, także rozprzestrzeniające się na sąsiednie budynki mieszkalne. W roku 2015 teren boiska piłkarskiego został przekształcony w nielegalne składowisko kruszyw, piasku i żwiru.
Działalność klubu jest od 2013 roku przedmiotem systematycznych protestów i wystąpień mieszkańców. Do protestów tych przyłączyły się władze miejskie Gdańska, jak również wszczęto procedury kontrolne, w wyniku których stwierdzono nielegalne składowanie i przetwarzanie odpadów. Teren stadionu został wpisany do rejestru zabytków w 2018, nr rej. A-1959. Natomiast położony obok stadionu budynek klubowy został wpisany do rejestru w 2021 nr rejestru A-1959.

</doc>
<doc id="1853794" url="https://pl.wikipedia.org/wiki?curid=1853794" title="Klon zielonokory">
Klon zielonokory

Klon zielonokory ("Acer tegmentosum" Maxim.) – gatunek rośliny z rodziny mydleńcowatych, sklasyfikowany w sekcji "Macrantha". Rośnie naturalnie we wschodniej Azji. W Polsce jest uprawiany jako drzewo ozdobne. Można go obejrzeć między innymi w arboretach w Rogowie i Wojsławicach.
Biologia.
Jest odporny na mróz. Klasyfikowany do 4–7 strefy mrozoodporności. Preferuje żyzną i wilgotną glebę w półcieniu.

</doc>
<doc id="1853795" url="https://pl.wikipedia.org/wiki?curid=1853795" title="Anna Goodale">
Anna Goodale

Anna Goodale (ur. 18 marca 1983 r. w Montville) – amerykańska wioślarka.

</doc>
<doc id="1853796" url="https://pl.wikipedia.org/wiki?curid=1853796" title="Sandra-Hélèna Tavares">
Sandra-Hélèna Tavares

Sandra-Hélèna Tavares (ur. 29 maja 1982 w Lizbonie) – portugalska lekkoatletka specjalizująca się w skoku o tyczce. Posiada także obywatelstwo francuskie. Jej siostry – Elisabete, Maria Eleonor i Sandra Sofia również są lekkoatletkami.

</doc>
<doc id="1853797" url="https://pl.wikipedia.org/wiki?curid=1853797" title="Sandra-Helena Tavares">
Sandra-Helena Tavares



</doc>
<doc id="1853798" url="https://pl.wikipedia.org/wiki?curid=1853798" title="Sandra-Hélèna Homo">
Sandra-Hélèna Homo



</doc>
<doc id="1853799" url="https://pl.wikipedia.org/wiki?curid=1853799" title="Sandra Ribeiro-Tavares">
Sandra Ribeiro-Tavares



</doc>
<doc id="1853800" url="https://pl.wikipedia.org/wiki?curid=1853800" title="Uwe Grabe">
Uwe Grabe

Uwe Grabe (ur. 15 października 1942 w Brandenburg an der Havel) – wschodnioniemiecki lekkoatleta, który specjalizował się w pchnięciu kulą.
W 1968 brał udział igrzyskach olimpijskich – z wynikiem 19,03 zajął wówczas 7. lokatę. Brązowy medalista uniwersjady w Turynie (1970). Rekord życiowy: 20,50 (1972).

</doc>
<doc id="1853802" url="https://pl.wikipedia.org/wiki?curid=1853802" title="Lindsay Shoop">
Lindsay Shoop

Lindsay Shoop (ur. 25 września 1981 r. w Charlottesville) – amerykańska wioślarka.

</doc>
<doc id="1853803" url="https://pl.wikipedia.org/wiki?curid=1853803" title="Vasiliy Khmelevskiy">
Vasiliy Khmelevskiy



</doc>
<doc id="1853804" url="https://pl.wikipedia.org/wiki?curid=1853804" title="Naked">
Naked

Naked – ósmy i zarazem ostatni album studyjny postpunkowego amerykańskiego zespołu Talking Heads, wydany 3 kwietnia 1988.

</doc>
<doc id="1853807" url="https://pl.wikipedia.org/wiki?curid=1853807" title="Caroline Lind">
Caroline Lind

Caroline Lind (ur. 11 października 1982 w Greensboro) – amerykańska wioślarka, sześciokrotna mistrzyni świata, dwukrotna złota medalistka igrzysk olimpijskich.

</doc>
<doc id="1853809" url="https://pl.wikipedia.org/wiki?curid=1853809" title="Whitchurch (stacja kolejowa w Hampshire)">
Whitchurch (stacja kolejowa w Hampshire)

Whitchurch – stacja kolejowa w mieście Whitchurch w hrabstwie Hampshire na linii kolejowej West of England Main Line. Stacja bez sieci trakcyjnej. Jest oddalona jest o 100 km od końcowej stacji linii Londyn Waterloo.
Ruch pasażerski.
Stacja obsługuje ok. 227 tys. pasażerów rocznie (dane za rok 2007). Posiada bezpośrednie połączenia z Exeterem, Londynem Waterloo i Salisbury. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Automat biletowy, kasa biletowa, przystanek autobusowy, parking na 48 miejsc samochodowych i 12 rowerowych

</doc>
<doc id="1853811" url="https://pl.wikipedia.org/wiki?curid=1853811" title="Kajtuś czeka na święta">
Kajtuś czeka na święta

Kajtuś czeka na święta (ang. "Caillou's Holiday Movie", 2003) – kanadyjski film animowany.
Opis fabuły.
W domu Kajtusia zimowy okres przedświąteczny jest wyjątkowo pracowity. Mały Kajtuś to rozumie i próbuje uczestniczyć w przygotowaniach, takich jak odśnieżanie samochodu i świąteczne prezenty dla całej rodziny. Kajtuś dowiaduje się również jak inne dzieci w innych miejscach na świecie obchodzą święta.
Wersja polska.
Wersja polska: GMC Studio
Udział wzięli:

</doc>
<doc id="1853812" url="https://pl.wikipedia.org/wiki?curid=1853812" title="Katherine Glessner">
Katherine Glessner

Katherine Glessner (ur. 11 marca 1986 r.) – amerykańska wioślarka.

</doc>
<doc id="1853813" url="https://pl.wikipedia.org/wiki?curid=1853813" title="Katelin Guregian">
Katelin Guregian

Katelin Guregian z d. Snyder (ur. 16 sierpnia 1987 r. w Nashua) – amerykańska wioślarka, sternik, złota medalistka Igrzysk Olimpijskich 2016, pięciokrotna mistrzyni świata.
Jest żoną Narega Guregiana, który również jest wioślarzem.
Igrzyska olimpijskie.
W 2016 roku na igrzyskach olimpijskich w Rio de Janeiro wystąpiła w zawodach ósemek. W osadzie znalazły się także Emily Regan, Kerry Simmonds, Amanda Polk, Lauren Schmetterling, Tessa Gobbo, Meghan Musnicki, Elle Logan i Amanda Elmore. Po zwycięstwie w eliminacjach awansowały bezpośrednio do finału, w którym zajęły pierwsze miejsce i zdobyły złoty medal. Okazały się lepsze od reprezentantek Wielkiej Brytanii i Rumunii.

</doc>
<doc id="1853814" url="https://pl.wikipedia.org/wiki?curid=1853814" title="Overton (stacja kolejowa)">
Overton (stacja kolejowa)

Overton – stacja kolejowa we wsi Overton w hrabstwie Hampshire na linii kolejowej West of England Main Line. Stacja niewyposażona w sieć trakcyjną. 
Ruch pasażerski.
Stacja obsługuje ok. 129 392 pasażerów rocznie (dane za rok 2007). Posiada bezpośrednie połączenia z Exeterem, Londynem Waterloo i Salisbury. Pociągi odjeżdżają ze stacji w odstępach godzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, parking na 38 miejsc samochodowych i 8 rowerowych.

</doc>
<doc id="1853821" url="https://pl.wikipedia.org/wiki?curid=1853821" title="Polscy posłowie do Parlamentu Europejskiego 2004">
Polscy posłowie do Parlamentu Europejskiego 2004

Polscy posłowie V kadencji do Parlamentu Europejskiego od 1 maja 2004 do 19 lipca 2004, zostali nimi posłowie i senatorowie, którzy do 1 maja 2004 uczestniczyli w pracach Parlamentu Europejskiego jako obserwatorzy. Objęli mandaty posłów z dniem wstąpienia Polski do Unii Europejskiej. Podstawą ich mandatów był art. 25 § 2 traktatu ateńskiego.
Przynależność klubowa.
Stan na koniec kadencji.
Polscy posłowie V kadencji zrzeszeni byli w następujących grupach:

</doc>
<doc id="1853824" url="https://pl.wikipedia.org/wiki?curid=1853824" title="Basingstoke (stacja kolejowa)">
Basingstoke (stacja kolejowa)

Basingstoke – stacja kolejowa w mieście Basingstoke w hrabstwie Hampshire na liniach kolejowych West of England Main Line, South Western Main Line, Reading to Basingstoke Line. Stacja pozbawiona sieci trakcyjnej.
Ruch pasażerski.
Stacja obsługuje 1 279 258 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Exeterem, Southampton, Reading, Londynem Waterloo i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę.
Obsługa pasażerów.
Automat biletowy, kasa biletowa, przystanek autobusowy,postój taksówek, bufet, księgarnia, wózki bagażowe, parking na 266 miejsc samochodowych i 235 rowerowych, biuro rzeczy znalezionych.

</doc>
<doc id="1853825" url="https://pl.wikipedia.org/wiki?curid=1853825" title="HMS Warrior">
HMS Warrior

HMS „Warrior” – nazwa noszona przez cztery okręty brytyjskiej Royal Navy. Słowo "warrior" znaczy „wojownik”:

</doc>
<doc id="1853828" url="https://pl.wikipedia.org/wiki?curid=1853828" title="Luigi Colani">
Luigi Colani

Luigi Colani (ur. 3 sierpnia 1928 w Berlinie jako "Lutz Colani", zm. 16 września 2019 w Karlsruhe) – niemiecki projektant wzorów przemysłowych. Zdobywca wielu nagród w swojej dziedzinie.
Jego ojciec, z pochodzenia Kurd wywodził się z niewielkiej wioski Madulain, która znajduje się niedaleko Sankt Moritz w Szwajcarii, matka pochodziła z Polski.
Luigi Colani mieszkał w Karlsruhe w Niemczech. Jego syn Solon Luigi Lutz również pracuje jako projektant, mieszka w Berlinie.

</doc>
<doc id="1853831" url="https://pl.wikipedia.org/wiki?curid=1853831" title="Roxana Cogianu">
Roxana Cogianu

Roxana Cogianu (ur. 26 września 1986 r. w Jassach) – rumuńska wioślarka.

</doc>
<doc id="1853832" url="https://pl.wikipedia.org/wiki?curid=1853832" title="Anna Kunaewa">
Anna Kunaewa



</doc>
<doc id="1853834" url="https://pl.wikipedia.org/wiki?curid=1853834" title="Geografia Arabii Saudyjskiej">
Geografia Arabii Saudyjskiej

Arabia Saudyjska jest dużym państwem położonym w Azji Południowo-Zachodniej, na ogromnej większości Półwyspu Arabskiego. Arabia Saudyjska jest centrum świata islamskiego. Znajdują się tam dwa święte miejsca religii muzułmańskiej: Mekka i Medyna. Obecny kształt państwa został nadany w 1932 roku, gdy powstało Królestwo Arabii Saudyjskiej, gdzie po dziś dzień panuje tam dynastia Saudów.
Powierzchnia i granice.
Powierzchnia 2 149 700 km²
Skrajne punkty: północny 32°00'N, południowy 15°00'N, zachodni 34°00'E, wschodni 55°50'E. Arabia Saudyjska jest szeroka na około 1200 km, a długa na około 1880 km.
Arabia Saudyjska graniczy z następującymi państwami:
Linia brzegowa – 2510 km
Budowa geologiczna i rzeźba.
Arabia Saudyjska w dwóch trzecich zajmuje obszar Półwyspu Arabskiego. Obszar ten stanowił część dawnego kontynentu afrykańskiego. Oddzielenie półwyspu od kontynentu nastąpiło pod wpływem ruchów tektonicznych w środkowym trzeciorzędzie. Na obszarze całego kraju dominują utwory jurajskie i kredowe, które spoczywają na prekambryjskim podłożu. Utwory wulkaniczne powstały w okresie kredowym i kenozoicznym, tworzę one pola lawowe w górach Dżabal al-Hidżaz.
Arabia jest krajem w większości wyżynnym, gdzie niemal cała powierzchnia jest zajęta przez rozległy płaskowyż. Obszar ten jest od zachodu ograniczony pasmem gór Dżabal Al-Hidżaz, które ciągnie się w równolegle do wybrzeża Morza Czerwonego w odległości około 50 km od jego brzegów. Płaskowyż łagodnie opada, przechodząc w rozległy obszar nizinny o wysokości od 100 m n.p.m. na przy granicy z Emiratami do 300 m n.p.m., gdzie dalej wznosi się ów płaskowyż. Średnia wysokość kraju nad poziom morza wynosi około 600 m n.p.m.
Arabię Saudyjską można podzielić na trzy główne krainy. Są to: Płaskowyż Centralny zwany po arabsku Nadżd i nie przekracza on 1300 m n.p.m. Drugi Obszar to góry zrębowe Dżabal al-Hidżaz o maksymalnej wysokości do 3000 m n.p.m., gdzie ich najwyższy szczyt – Dżabal as-Sauda wznosi się na 3132 m n.p.m. Ku północy góry Al-Hidżazu opadają, gdzie w regionie Mekki najwyższy szczyt Dżabal al-Karmajt mierzy 2585 m n.p.m., a w regionie Medyny pasmo gór wznosi się na około 1800 m n.p.m. Do trzeciej krainy należą niziny nadmorskie: Tihama na zachodzie i Al-Ahsa na wschodnim wybrzeżu. Wzdłuż zachodniego wybrzeża ciągną się liczne niewielkie wyspy przybrzeżne, a linia brzegowa kraju jest nieznacznie rozwinięta – niewielkie zatoki i łagodne szerokie półwyspy.
Charakterystyczną cechą krajobrazu Arabii są pustynie, które zajmują blisko połowę powierzchni kraju. W skład pustyń wchodzą: Pustynia Ar-Rab al-Chali, zajmuje ona południową część kraju i jest największą na świecie pustynią piaszczystą. Występują na niej ruchome piaski w postaci wydm o wysokości do 200 m. W północnej części kraju znajdują się mniejsza pustynia piaszczysta – Wielki Nefud. Obszary te miejscami są pokryte żwirem.
Klimat.
Arabia Saudyjska leży w strefie klimatu zwrotnikowego suchego, gdzie na przeważającej części kraju panuje klimat skrajnie suchy. Klimat Arabii Saudyjskiej należy do najbardziej surowych na świecie i jest to jeden z najgorętszych obszarów na Ziemi. Już kilkanaście kilometrów w głąb lądu klimat posiada cechy kontynentalne, gdzie wpływ morza jest niewielki. Poza tym fakt ten potęguje sama szerokość Morza Czerwonego, gdzie dalej znajduje się zwarty obszar Afryki. Podobnie jest na wschodzie, gdzie wody Zatoki Perskiej nie są rozległe, a za nimi, leży ogromny obszar Azji. To sprawia, że klimat w Arabii Saudyjskiej jest kontynentalny, a wpływ zbiorników wodnych jest niewielki i przekłada się nieznacznie na temperatury.
Opady w kraju są niewielkie lub w ogóle nie występują. Znaczne obszary pustyń są w zasadzie pozbawione jakichkolwiek opadów, gdzie te występują raz na kilka lat i mają postać gwałtownych i krótkotrwałych ulew. Ogólna wartość opadowa w kraju wynosi 100 mm, gdzie połowa kraju reprezentuje wartości rzędu od 20 do 70 mm rocznie. Fakt istnienia Morza Czerwonego i wód Zatoki Perskiej nie ma żadnego wpływu na wielkość opadów w kraju. Dla przykładu w mieście Dżudda nad Morzem Czerwonym rocznie spada zaledwie 80 mm deszczu. Opady mają więc postać epizodyczną. Nie znaczy to, że kraj wolny jest od powodzi, które raz na kilka, kilkanaście lat nawiedzają niektóre obszary kraju. Ostatnia dotkliwa powódź miała miejsce pod koniec listopada 2009 roku, gdzie w Dżuddzie spadło do 70 mm deszczu, czyli tyle ile mniej więcej wynosi średnia roczna dla tego miasta. Deszcze zdarzają się głównie w okresie zimowym. Jednak góry na południu kraju (Asir) otrzymują opady latem, co wiąże się z pewnym wpływem monsunu znad Oceanu Indyjskiego. Średnia wartość dla Dżabal Al-Hidżaz wynosi od 400 do 600 mm rocznie. Dotyczy to jednak południowego odcinka pasma tychże gór. Na niewielkich skrawkach gór Asir przy granicy z Jemenem, wartości mogą dochodzić nawet do 1000 mm deszczu rocznie.
Temperatury są skrajne, kraj jest jednym z najgorętszych miejsc na świecie. Ogólna wartość termiczna dla całego kraju wynosi około 30 °C. Kraj cechują wysokie dobowe amplitudy temperatur, a także roczne, choć te są nieco łagodniejsze. Latem na wybrzeżach średnie dobowe wartości oscylują w granicach 30-32 °C, ale już 50 km dalej temperatury są o 10 °C wyższe, np. w Mekce latem w dzień jest około 45 °C, a w nocy 20 °C. W głębi lądu te wartości jeszcze bardziej się rozszerzają. Na pustyni Ar-Rab al-Chali w dzień temperatura dochodzi do 50-53 °C, w nocy obniża się do zaledwie 10 °C. Okres zimy w Arabii także jest nacechowany wysokimi temperaturami. Średnia na wybrzeżu waha się od 15 do 20 °C, a w głębi lądu od 20 do 25 °C. Na pustyni zimą w dzień jest dość upalnie, temperatury w zależności od miesiąca wahają się od 25 do 30 °C, w nocy jest zimno i nierzadko występują przymrozki, ponieważ dłuższa od dnia noc sprawia, że powierzchnia pustyni szybko oddaje swoje ciepło.
Charakterystyczną cechą klimatu Arabii poza wysokimi temperaturami i niewielkimi opadami, jest niezwykła suchość powietrza. Dotyczy to w szczególności pustyń, gdzie przez cały rok jest sucho, a zachmurzenie prawie nie występuje. Inną cechą klimatu są częste burze piaskowe i pyłowe, które często nawiedzają miasta arabskie, w tym stolicę kraju Ar-Rijad. Wiosną i latem wieje suchy i zarazem gorący wiatr – chamman, który nie tylko wywołuje burze piaskowe, ale podnosi także temperaturę, zwłaszcza tę odczuwalną przez człowieka.
Wody.
Państwo Saudów należy do najbardziej suchych regionów świata. W kraju praktycznie nie ma sieci rzek, występują jedynie suche doliny wadi, wyschnięte koryta rzek. Najdłuższa dolina wadi – Wadi ar-Rima ma 900 km długości. W dolinach tych raz na kilka lat pojawiają się wartko płynące rzeki. Na zachodzie kraju występują nielicznie rzeki okresowe, wypełniające się płynącą wodą w czasie krótkich deszczy. Arabia Saudyjska pozbawiona jest jezior. Wody stojące występują jedynie w nielicznych oazach.
Duży za to jest zasób wód podziemnych, które są głównym źródłem wody dla mieszkańców tego kraju. Budowa geologiczna i rzeźba kuestowa warunkują rozmieszczenie ujęć płytkich wód podziemnych, a także źródeł artezyjskich. Duże znacznie w kraju mają zasoby wód podziemnych, które zalegają w warstwach wodonośnych na zachodzie kraju. Wody te występują na głębokości od 800 do 1300 m pod powierzchnią ziemi. Inne obszary wód podziemnych znajdują się na wschodzie kraju, a także pod dnem Zatoki Perskiej. Drugim źródłem wody są odsalarnie wody morskiej, działające nad Morzem Czerwonym i Zatoką Perską. Taki kraj jak Arabia Saudyjska, który jest głównym eksporterem ropy naftowej może pozwolić sobie na tego typu przedsięwzięcie. Same odsalarnie są zasilane właśnie ropą naftową.
Gleby.
Generalnie gleby w Arabii Saudyjskiej są nieurodzajne, a wiele miejsc jak pustynia Ar-Rab al-Chali są pozbawione warstwy glebowej, a zamiast niej występują piaski pustyni w postaci falujących wydm. W kraju dominują jałowe yermosole, a poza nimi arenosole i regosole. W niektórych miejscach arenosole i regosole posiadają rozwinięty poziom próchniczny. Gleby tą są dzięki temu dość żyzne i występują wzdłuż granicy z Jemenem, oraz w części północno-zachodniej. Yermosole są prymitywnymi glebami pustynnymi, jednak oprócz nich istnieją jeszcze bardziej uboższe gleby – litosole. Litosole występują w górach Arabii Saudyjskiej. Poza tymi wyżej wymienionymi warstwami glebowymi w kraju miejscami występują warstwy gleb zasolonych, zwanych sołonczakami. Gleby te powstały w wyniku zasolenia wodami morskimi. Ta przyczyna sprawia, że występują one jedynie w strefach wybrzeży.
Flora.
Suchy klimat, wysokie i skrajne temperatury sprawiają, że szata roślinna w Arabii Saudyjskiej jest niezwykle uboga. Zagęszczenie roślinności jest marginalne, niewiele jest obszarów leśnych, które zajmują w kraju około 1%. Dominującą formacją roślinną w kraju jest roślinność efemeryczna i suchorośla. Są to głównie suche kolczaste krzewy, suche trawy i rośliny pojawiające się tylko na krótki czas, gdy występują opady deszczu. Głównym gatunkiem drzew są palmy – palma daktylowa. Obszary zasolone są porośnięte halofitami.
Nieco bogatsza roślinność występuje w obrębie dna dolin wadi. Rosną tam m.in. krzewy tamaryszku i saksaułu, oraz drzewa akacji. Stała roślinność występuje także w oazach. Bogata szata roślinna rośnie także w regionie Asir, czego powodem są wyższe niż na obszarze reszty kraju opady deszczu. Poza naturalną szata roślinną w obszarach miejskich występuje roślinność, która pierwotnie nie występowała w Arabii Saudyjskiej. W wodach Morza Czerwonego z północy na południe ciągną się rafy koralowe.
Fauna.
Arabia Saudyjska leży na styku wschodnich krańców Krainy Etiopskiej i Regionu Śródziemnomorskiego. Świat zwierząt jest w tym kraju bogaty, czego przyczyną jest niska gęstość zaludnienia. W Arabii występują głównie pustynne i górskie gatunki zwierząt. Należą do nich m.in. ariel, gazela Lodera, oryks i spokrewniony z kozami arabotar blady z grupy ssaków parzystokopytnych. Wśród drapieżników spotkać można fenka pustynnego, lamparta, szakala złocistego i hienę pręgowaną. W kraju występuje również góralek abisyński. Świat ptaków reprezentują takie gatunki jak raróg górski i kulon. Z gadów na obszarze całego kraju występują różne gatunki jaszczurek np. waran szary, scynk aptekarski i gekon. Pustynie Arabii są także miejscem rozwoju szarańczy, która rozprzestrzenia się nie tylko na obszarze kraju, ale i migruje na sąsiednie tereny Azji i Afryki.
W wodach Morza Czerwonego z północy na południe ciągną się rafy koralowe.
Z powodu dużych zanieczyszczeń wywołanych eksploatacją ropy naftowej, w małym stopniu występują liczne gatunki ryb i skorupiaków, a także perłopławy. W Arabii Saudyjskiej założono 10 parków narodowych, które chronią przyrodę na obszarze blisko 3% powierzchni kraju czyli około 62 tysięcy km².

</doc>
<doc id="1853835" url="https://pl.wikipedia.org/wiki?curid=1853835" title="Ionelia Zaharia">
Ionelia Zaharia

Ionelia Zaharia (ur. 13 sierpnia 1985 r. w Racari) – rumuńska wioślarka.

</doc>
<doc id="1853839" url="https://pl.wikipedia.org/wiki?curid=1853839" title="Lydia Wideman">
Lydia Wideman

Lydia Wideman-Lehtonen (ur. 17 maja 1920 w Vilppula, zm. 13 kwietnia 2019) – fińska biegaczka narciarska, złota medalistka olimpijska z Oslo.
Kariera.
Igrzyska olimpijskie w Oslo w 1952 roku były pierwszymi i zarazem ostatnimi w jej karierze. Triumfowała na dystansie 10 kilometrów stylem klasycznym, wyprzedzając rodaczki Mirję Hietamies i Siiri Rantanen. Był to olimpijski debiut biegów narciarskich w wykonaniu kobiet - do tej pory na igrzyskach startowali tylko mężczyźni. Tym samym została pierwszą w historii mistrzynią olimpijską w biegach narciarskich.
Nie startowała na mistrzostwach świata. Wideman była mistrzynią Finlandii w biegu na 10 km, a rok wcześniej na tym samym dystansie zajęła drugie miejsce. Wygrała też między innymi bieg na 10 km podczas zawodów Salpausselän Kisat w 1952 roku. Łącznie w 1952 roku wystartowała w 13 biegach, wygrywając wszystkie z nich.

</doc>
<doc id="1853840" url="https://pl.wikipedia.org/wiki?curid=1853840" title="Sam Phillips">
Sam Phillips

Samuel Cornelius Phillips, także Sam Phillips (ur. 5 stycznia 1923, zm. 30 lipca 2003) – amerykański producent muzyczny.
Odegrał ważną rolę w rozwoju rock and rolla jako głównej formy muzyki rozrywkowej w latach 50. XX w. Był założycielem (27 marca 1952) i właścicielem wytwórni płytowej Sun Records w Memphis, a także poszukiwaczem talentów w latach 40. i 50. XX w. Odkrył m.in. Elvisa Presleya i Johnny’ego Casha.
W 1986 Sam Phillips został wprowadzony do "Rock and Roll Hall of Fame".

</doc>
<doc id="1853841" url="https://pl.wikipedia.org/wiki?curid=1853841" title="Maria Diana Bursuc">
Maria Diana Bursuc

Maria Diana Bursuc (ur. 6 sierpnia 1986 r. w Flaminzi) – rumuńska wioślarka.

</doc>
<doc id="1853845" url="https://pl.wikipedia.org/wiki?curid=1853845" title="Ioana Craciun">
Ioana Craciun

Ioana Craciun (ur. 4 stycznia 1989 r. w Trușești) – rumuńska wioślarka.

</doc>
<doc id="1853847" url="https://pl.wikipedia.org/wiki?curid=1853847" title="Hubert Schwarz">
Hubert Schwarz

Hubert Schwarz (ur. 13 września 1960 r. w Oberaudorfie) – niemiecki skoczek narciarski oraz specjalista kombinacji norweskiej reprezentujący RFN, złoty medalista olimpijski, złoty medalista mistrzostw świata oraz dwukrotny medalista mistrzostw świata juniorów w kombinacji.
Kariera.
Po raz pierwszy na arenie międzynarodowej Hubert Schwarz pojawił się w grudniu 1977 roku podczas 26. edycji Turnieju Czterech Skoczni. Nie zdobył punktów w żadnym z konkursów i nie został uwzględniony w klasyfikacji końcowej. W 1979 roku zdobył brązowy medal w kombinacji norweskiej na mistrzostwach świata juniorów w Mont-Sainte-Anne. Rok później, podczas mistrzostw juniorów w Örnsköldsvik był najlepszy. W tym samym roku wystąpił obu konkursach indywidualnych w skokach narciarskich na igrzyskach olimpijskich w Lake Placid. Na normalnej skoczni zajął 25. miejsce, a na dużym obiekcie rywalizację zakończył na 41. pozycji. Na tych samych igrzyskach wystąpił w kombinacji kończąc rywalizację w zawodach indywidualnych na dziewiątej pozycji. Po skokach do kombinacji zajmował nawet trzecie miejsce, ale nie utrzymał tej lokaty w biegu. W Puchar Świata w skokach narciarskich startował do 1981 roku, najlepsze wyniki osiągając w sezonie 1980/1981, który ukończył na 70. miejscu w klasyfikacji generalnej.
Od 1981 roku skupił się na kombinacji. W 1982 roku wystąpił na mistrzostwach świata w Oslo, gdzie indywidualnie był dziewiąty, a wspólnie z kolegami z reprezentacji zajął czwarte miejsce w konkursie drużynowym, przegrywając walkę o brązowy medal z Norwegami. W Pucharze Świata zadebiutował 17 grudnia 1983 roku w Seefeld. Zajął wtedy 19. miejsce w konkursie rozgrywanym metodą Gundersena. Pierwsze punkty (w sezonach 1983/1984-1992/1993 obowiązywała inna punktacja Pucharu Świata) zdobył 29 grudnia 1983 roku w Oberwiesenthal, gdzie był jedenasty. W sezonie 1983/1984 pojawił się jeszcze czterokrotnie, za każdym razem plasując się w czołowej dziesiątce. Dzięki temu zajął siódme miejsce w klasyfikacji generalnej. W lutym 1984 roku brał udział w igrzyskach olimpijskich w Sarajewie. W konkursie indywidualnym spadł tam z 23. miejsca, które zajmował po skokach na 24. miejsce po biegu.
Pierwszy sukces w kategorii seniorów osiągnął podczas mistrzostw świata w Seefeld w 1985 roku. Wspólnie z Thomasem Müllerem i Hermannem Weinbuchem zdobył drużynowo złoty medal. Po skokach Niemcy zajmowali drugie miejsce, jednak po biegu wyprzedzili prowadzących Norwegów i sięgnęli po tytuł. Trzecie miejsce przypadło Finom. W zawodach indywidualnych znalazł się poza czołową piętnastką. W rywalizacji pucharowej Müller ponownie trzykrotnie stawał na podium: 15 grudnia w Planicy i 20 grudnia 1984 roku w Sankt Moritz był drugi, a 5 stycznia 1985 roku w Schonach zajął trzecie miejsce. W klasyfikacji generalnej pozwoliło mu to zająć trzecie miejsce, za Norwegiem Geirem Andersenem i Hermannem Weinbuchem. W sezonie 1985/1986 spisał się nieco słabiej, na podium stając tylko raz - 22 marca 1986 roku w Štrbskim Plesie, gdzie był drugi. W czołowej dziesiątce znalazł się jeszcze trzykrotnie, co w klasyfikacji generalnej dało mu piątą pozycję.
Na mistrzostwach świata w Oberstdorfie zajął indywidualnie 22. miejsce. Był to najsłabszy wynik wśród reprezentantów RFN, wobec czego Schwarz nie wziął udziału w sztafecie. W Pucharze Świata pojawił się siedmiokrotnie, za każdym razem plasując się w czołowej dziesiątce. Dwukrotnie stawał na podium: 3 stycznia 1987 roku w Schonach odniósł swoje jedyne pucharowe zwycięstwo, a 27 lutego w Lahti zajął trzecie miejsce. Podium w Lahti było ostatnim w jego karierze. W klasyfikacji generalnej uplasował się na czwartej pozycji.
Ostatni sukces osiągnął podczas igrzysk olimpijskich w Calgary w 1988 roku. W zawodach drużynowych wraz z Hansem-Peterem Pohlem i Müllerem wywalczył złoty medal. Zwyciężyli w skokach i z przewagą 16 sekund nad Austriakami przystąpili do biegu. Na mecie ich przewaga nad reprezentantami Austrii wzrosła do ponad pół minuty, lecz drugie miejsce zajęli Szwajcarzy, którzy stracili do zwycięzców stracili tylko 3.4 sekundy. Austriakom przypadło ostatecznie trzecie miejsce. Igrzyska w Calgary były pierwszymi, na których rozegrano zawody drużynowe w kombinacji norweskiej i tym samym reprezentanci RFN zostali pierwszymi w historii mistrzami olimpijskimi w tej konkurencji. W zawodach indywidualnych był drugi po skokach i przed biegiem tracił do prowadzącego Austriaka Klausa Sulzenbachera 1 minutę i 2 sekundy. Na trasie biegu uzyskał dopiero 33. czas, co sprawiło, że rywalizację ukończył na trzynastym miejscu. W zawodach pucharowych punktował trzykrotnie, najlepszy wynik osiągając 23 stycznia 1988 roku w Seefeld, gdzie był czwarty. Sezon 1987/1988 zakończył na 13. lokacie.
W sezonie 1988/1989 tylko raz znalazł się w pierwszej dziesiątce zawodów pucharowych - 29 grudnia 1988 roku w Oberwiesenthal był dziesiąty. Punktował jeszcze dwukrotnie i w klasyfikacji końcowej zajął 22. miejsce. Na mistrzostwach świata w Lahti w 1989 roku zajął 35. miejsce w konkursie indywidualnym, a w sztafecie był siódmy.

</doc>
<doc id="1853848" url="https://pl.wikipedia.org/wiki?curid=1853848" title="Adelina Cojocariu">
Adelina Cojocariu

Adelina Cojocariu (ur. 4 września 1988 r. w Botoszanach) – rumuńska wioślarka.

</doc>
<doc id="1853850" url="https://pl.wikipedia.org/wiki?curid=1853850" title="Sergei Pareiko">
Sergei Pareiko

Sergei Pareiko (ros. Сергей Парейко, "Siergiej Pariejko"; ur. 31 stycznia 1977 w Tallinnie) – estoński piłkarz pochodzenia rosyjskiego występujący na pozycji bramkarza.
Kariera klubowa.
Ojciec Pareiki jest Białorusinem, zaś matka Rosjanką, a sam zawodnik urodził się w Tallinnie, dokąd jego rodzice przenieśli się w 1973 roku. Karierę piłkarską rozpoczął w tamtejszych klubach: Puuma, Vigri oraz Tallinna Sadam. Z Tallinną w sezonach 1995/96 oraz 1996/97 zdobył Puchar Estonii. Wygrał również Superpuchar Estonii w 1997 roku. Rok później przeszedł do włoskiego klubu Casale Calcio, grającego w Serie D. W 1999 roku wrócił do Estonii i został bramkarzem Levadii Maardu, z którą dwukrotnie z rzędu wygrał rozgrywki Meistriliigi oraz zdobył Puchar Estonii w sezonie 1999/00.
W 2001 roku Pareiko przeszedł z Levadii do rosyjskiego Rotoru Wołgograd. W 2003 roku był podstawowym bramkarzem Rotoru. Po zajęciu ostatniego miejsca w tabeli w sezonie 2004, klub z Wołgogradu spadł do Pierwszej Dywizji, a Pareiko przeniósł się do występującego w Premier Lidze Tomu Tomsk. W nowym zespole zadebiutował 20 marca 2005 roku w zremisowanym 0:0 domowym spotkaniu z CSKA Moskwa. Pareiko pełnił w tym klubie funkcję kapitana zespołu. W 2011 roku przeszedł do Wisły Kraków. Zadebiutował w jej barwach 25 lutego w wygranym meczu z Arką Gdynia, a pod koniec sezonu wywalczył tytuł Mistrza Polski. 30 czerwca 2013 roku wygasł jego kontrakt z krakowskim klubem.
Kariera reprezentacyjna.
W reprezentacji Estonii Pareiko zadebiutował 31 sierpnia 1996 roku w przegranym 0:1 spotkaniu eliminacji do Mistrzostw Świata we Francji z Białorusią. Następny mecz rozegrał po sześciu latach, w 2002 roku. W eliminacjach do Mistrzostw Świata w RPA był pierwszym bramkarzem drużyny Estonii.

</doc>
<doc id="1853853" url="https://pl.wikipedia.org/wiki?curid=1853853" title="Włókniakomięsak">
Włókniakomięsak

Włókniakomięsak (łac. "fibrosarcoma") – rzadki nowotwór złośliwy wywodzący się z fibroblastów należący do grupy mięsaków tkanek miękkich. Szacuje się, że według współczesnych definicji tego nowotworu stanowi on tylko około 1% mięsaków tkanek miękkich. Obraz kliniczny choroby zależy od typu histopatologicznego. Głównym objawem włókniakomięsaka jest bezbolesna lub bolesna masa w głębokich tkankach miękkich. Wstępne rozpoznanie jest stawiane na podstawie obrazu klinicznego i badań obrazowych, które naprowadzają na rozpoznanie mięsaka. Ostateczne rozpoznanie włókniakomięsaka jest stawiane w wyniku badania histopatologicznego materiału tkankowego uzyskanego drogą biopsji gruboigłowej lub wycinającej. Podstawową metodą leczenia jest chirurgiczne wycięcie guza w zakresie zdrowych tkanek. Jest to jedyna metoda pozwalające na całkowite wyleczenie. W wybranych przypadkach wykonuje się powtórne operacje celem lokalnej kontroli choroby. Adiuwantowa radioterapia jest stosowana u wszystkich chorych o wielkości zmiany powyżej 5 cm i wysokiej złośliwości histologicznej, a także w wybranych przypadkach guzów o mniejszych rozmiarach lub niższej złośliwości. Chemioterapia poza włókniakomięsakiem niemowląt ma ograniczone zastosowanie do leczenia choroby z przerzutami. Stosuje się wówczas leczenie ogólnoustrojowe oparte o doksorubicynę. Rokowanie jest zróżnicowane w zależności od podtypu histopatologicznego. Włókniakomięsak typu dorosłych jest źle rokującym nowotworem, a włókniakomięsak typu niemowlęcego – mimo bardzo podobnego obrazu histopatologicznego – cechuje się dobrym rokowaniem i bardzo wysokim przeżyciem pięcioletnim.
Typy histologiczne włókniakomięsaka.
Włókniakomięsak jest rzadkim złośliwym mezynchymalnym nowotworem o różnicowaniu fibroblastyczno-miofibroblastycznym złożonym z wiązek fibroblastów lub wrzecionowatych komórek z różnymi proporcjami kolagenu, bez cech różnicowania do innych tkanek.
Obecnie taka definicja ma raczej historycznie znaczenie i termin włókniakomięsak odnosi się do pięciu osobnych jednostek chorobowych (klasyfikacja Enzingera i Weissa):
Ocenia się, że włókniakomięsak stanowi około 1% wszystkich mięsaków tkanek miękkich u dorosłych, które łącznie jako grupa stanowią tylko 1% wszystkich nowotworów złośliwych.
Włókniakomięsak typu dorosłych.
Częstość występowania włókniakomięsaka typu dorosłych jest trudna do oszacowania ze względu na rozpoznanie go poprzez wykluczenie innych podobnych typów mięsaków. Prawdopodobnie stanowi około 1% wszystkich mięsaków tkanek miękkich u dorosłych. Guz może występować w głębokich tkankach miękkich kończyn, tułowia, głowy i szyi. Lokalizacja zaotrzewnowa jest rzadka. Nowotwór występuje u osób starszych i w średnim wieku. Lokalny nawrót występuje u 20–45% leczonych, a przerzuty odległe pojawiają się u 20–30% chorych.
Makroskopowo jest to biała lub jasnobrązowa masa o różnej twardości w zależności od zawartości kolagenu. Może być okrągłym lub guzkowatym guzem. Małe zmiany mogą być częściowo lub całkowicie otorbione, większe guzy są mniej odgraniczone i często rozciągają się jako wieloogniskowe zmiany w otaczających tkankach lub wzrastają w sposób rozlanie naciekający lub niszczący sąsiednie struktury. W guzach o wysokim stopniu złośliwości widoczne są krwotoki i obszary martwicy. Mikroskopowo guz jest zbudowany z wrzecionowatych komórek o niewielkich różnicach w wielkości i kształcie, o ubogiej cytoplazmie i niewyraźnych granicach komórek wplecionych we włókna kolagenowe o równoległym wzorze.
Złośliwość histologiczna ("grade") jest ustalana za pomocą oceny komórkowości, zróżnicowania, indeksu mitotycznego i obecności martwicy. Włókniakomięsak o niskiej złośliwości histologicznej (wysoko zróżnicowany) charakteryzuje się obecnością jednolitych, uporządkowanych komórek w obfitej ilości kolagenu. Czasem komórki są ułożone na wzór jodełki lub szewronu, a w pozostałych przypadkach są ułożone w grube sznury. W guzach o wysokiej złośliwości komórki są bardziej upakowane, o mniejszych wymiarach i okrągłym kształcie, otoczone mniejszą ilością kolagenu. Jodełkowaty wzór ułożenia nie jest widoczny. Jądra komórkowe są pleomorficzne, widać liczne figury mitotyczne. Obecne są ogniska martwicy i krwotoków.
Włókniakomięsak typu niemowlęcego.
Włókniakomięsak u niemowląt jest histologicznie niemal identyczny z włókniakomięsakiem u dorosłych, jednak rzadko wytwarza przerzuty i cechuje go znacznie lepsze rokowanie. Pojawia się on u niemowląt i małych dzieci, jest genetycznie związany z mezoblastycznym nerczakiem wrodzonym. Guz stanowi 5–10% mięsaków tkanek miękkich u niemowląt, w 40–80% jest wrodzony, a po 2 roku życia jest rzadko spotykany.
Najczęstszymi lokalizacjami są powierzchniowe i głębokie tkanki miękkie kończyn, które stanowią 60% wszystkich lokalizacji guza. Tułów jest lokalizacją około 20% guzów, a głowa i szyja 15%. Przestrzeń zaotrzewnowa jest rzadszą lokalizacją tego nowotworu.
Makroskopowo jest to słabo odgraniczona guzkowata, naciekająca sąsiednie tkanki masa koloru białego, szarego do jasnobrązowego. Mikroskopowo jest gęstokomórkowym guzem składającym się z przecinających się pasm prymitywnych okrągłych lub wrzecionowatych komórek układających się w jodełki, przeplatające się sznury lub kręte pasma. Często występuje strefowa martwica i krwotoki, co może być związane z dystroficznym zwapnieniem. Komórki nie wykazują dużego pleomorfizmu. W większości guzów występują komórki związane z przewlekłym procesem zapalnym oraz mogą występować lokalne ogniska pozaszpikowej hematopoezy.
Śluzakowłókniakomięsak.
Śluzakowłókniakomięsak jest grupą złośliwych zmian fibroblastycznych o zróżnicowanej komórkowości, zawartości zrębu śluzowatego, stopniem atypii i pleomorfizmu z charakterystycznymi krzywolinijnymi naczyniami. Guz stanowią spektrum zmian od ubogokomórkowych z niewielką, minimalną atypią i niskiej złośliwości do bogatokomórkowych z wyraźną atypią, pleomorfizmem i wysoką złośliwością z cechami niezróżnicowanego mięsaka pleomorficznego.
Śluzakowłókniakomięsak najczęściej występuje w starszym wieku, zwykle między szóstą a ósmą dekadą życia, choć przedział wiekowy chorych jest bardzo zróżnicowany i nowotwór może dotykać znacznie młodszych chorych. Nowotwór wykazuje dużą tendencję do wznowy po resekcji, ale przerzuty są mniej powszechne i występują u około 20–30% chorych.
Śluzakowłókniakomięsak zwykle pojawia się w obrębie kończyny dolnej, rzadziej górnej. Bardzo rzadko jest wykrywany w obrębie dłoni, stóp, tułowia, głowy i szyi. Guz jest najczęściej zlokalizowany podskórnie, makroskopowo jest galaretowatą wieloguzkową zmianą. W jednej trzeciej przypadków guz pojawia się w głębokich tkankach, gdzie tworzą bardziej jednolitą masę o bardziej naciekającym sąsiednie tkanki charakterze zmiany.
Mikroskopowo składa się z nielicznych wrzecionowatych lub gwiaździstych komórek w śluzowatym zrębie złożonym głównie z kwasu hialuronowego. Komórki posiadają eozynofilną cytoplazmę, niewyraźne granice komórki i hiperchromatyczne, umiarkowanie pleomorficzne jądro komórkowe. Charakterystyczne jest występowanie wydłużonych, krzywolinijnych i cienkościennych kapilar. Czasem występują pseudolipoblasty, które jednak nie zawierają w cytoplaźmie tłuszczu, a raczej kwas mucynowy.
Włókniakomięsak śluzowaciejący niskiego stopnia.
Jest to bardzo rzadki nowotwór o niskim stopniu złośliwości histologicznej, do tej pory opisano tylko 150 przypadków tego guza, choć prawdopodobnie wiele jego przypadków pozostaje nierozpoznanych. Typowo dotyka on młodych dorosłych, a w 20% przypadków występuje również u chorych poniżej 18 roku życia. Przerzuty odległe nie są częste, dotyczą one około 5–20% chorych, zwykle lokalizują się poza płucami.
Typowo guz występuje w proksymalnych częściach kończyn i tułowiu, może również występować w obrębie przestrzeni zaotrzewnowej, głowy i szyi. Zwykle występuje w głębokich tkankach miękkich, powstaje w mięśniach szkieletowych, rzadziej w tkance podskórnej w niewielkim lub bez zajęcia mięśni. Zwykle podczas rozpoznania osiąga wielkość około 9 cm, choć opisywane są guzy powyżej 20 cm.
Histologicznie wyróżniana jest forma klasyczna nowotworu oraz "low grade fibromyxoid sarcoma with giant collagen rosettes". Makroskopowo guz jest dobrze odgraniczony, jednak mikroskopowo często rozlegle nacieka sąsiednie tkanki. Na przekroju jest żółto-biały ze lśniącymi ogniskami, utworzonymi przez śluzowate substancje. Mikroskopowo jest ubogo- lub średniokomórkowym nowotworem złożonym z wrzecionowatych, eozynofilnych komórek. Jądra tych komórek wykazują łagodny pleomorfizm i niewielką ilość figur podziałowych. Komórki są ułożone w bardziej ubogokomórkowym włóknistym zrębie lub bardziej komórkowym zrębie śluzowatym. Proporcja tych obszarów jest zmienna w różnych obszarach guza, jednak dominuje zrąb włóknisty. W 10–20% przypadków występują obszary włókniakomięsaka pośredniego stopnia złośliwości. W typie "low grade fibromyxoid sarcoma with giant collagen rosettes" występują ogniska słabo wykształconych rozet kolagenowych złożonych z centralnie ułożonego szkliwaciejącego kolagenu otoczonych mankietem nabłonkowatych fibroblastów.
Szkliwiejący włókniakomięsak z komórek nabłonkowatych.
Szkliwiejący włókniakomięsak z komórek nabłonkowatych to bardzo rzadki typ włókniakomięsaka, który może występować w każdej grupie wiekowej. Najczęściej dotyczy dorosłych po 50 roku życia, jednak może występować również u młodych dorosłych i dzieci. Zwykle występuje w głębokich tkankach miękkich, często związanych z powięzią lub okostną, w obrębie kończyny dolnej lub górnej, tułowia, głowy i szyi. Guz mimo niskiej złośliwości histologicznej charakteryzuje wysoki odsetek nawrotów przekraczających 50% oraz stosunkowo często tworzy przerzuty odległe, które są obserwowane u około 40–80% chorych. Przerzuty najczęściej są zlokalizowane w płucach (70%), kościach (40%) oraz opłucnej lub ścianie klatki piersiowej (11%). Przerzuty są obserwowane u 27% chorych już w momencie rozpoznania.
Makroskopowo jest to dobrze odgraniczona zmiana o guzkowatej białawej powierzchni. Możliwa jest obecność obszarów śluzowatych, torbieli i zwapnień. Mikroskopowo guz jest mocno sklerotyczny, zawiera gniazda, pasma lub grona małych jednolitych owalnych nabłonkowatych komórek z eozynofilną cytoplazmą. Otaczający zrąb jest obfity, ułożony w grube pasma, na wzór koronki lub tworzy szkliwiejące strefy podobne do blizn lub włókniaka. Występują również obszary typowego włókniakomięsaka o niskim stopniu zróżnicowania oraz ubogokomórkowe obszary przypominające śluzaka lub śluzakowłókniakomięsaka. Mogą występować torbiele lub obszary metaplazji kostnej lub zwapnienia.
Objawy.
Objawy są uzależnione od lokalizacji i typu histopatologicznego guza:
Diagnostyka.
Podejrzenie mięsaka, w tym włókniakomięsaka, jest stawiane na podstawie badania klinicznego lub badań obrazowych. Badania obrazowe zwykle nie pozwalają na rozpoznanie konkretnego typu mięsaka, jednak umożliwiają one wstępne rozpoznanie choroby nowotworowej i często na postawienie podejrzenia występowania mięsaka tkanek miękkich. Ostateczne rozpoznanie nowotworu jest stawiane na podstawie badania histopatologicznego, w którym bardzo ważną rolę pełnią badania immunohistochemiczne, cytogenetyczne i molekularne. Histopatologiczne rozpoznanie włókniakomięsaka jest diagnozą z wykluczenia, czyli do rozpoznania choroby konieczne jest wykluczenie innych podobnych histopatologicznie chorób. Materiał do badania jest uzyskiwany za pomocą biopsji lub w wyniku operacyjnej resekcji zmiany.
Badania obrazowe.
Włókniakomięsak nie daje charakterystycznego obrazu w badaniach radiologicznych, jednak stwierdzane nieprawidłowości naprowadzają na rozpoznanie mięsaka. Zatem badania obrazowe stanowią wstępny etap diagnostyczny choroby. Największe znaczenie w diagnostyce ma rezonans magnetyczny, mniejsze zastosowanie w diagnostyce wykazuje tomografia komputerowa (TK), która jest najbardziej przydatna w diagnostyce przerzutów w płucach oraz zmian w przestrzeni pozaotrzewnowej, gdzie jej skuteczność jest porównywalna do rezonansu magnetycznego. Ultrasonografia (USG) może być zastosowana we wstępnej diagnostyce obrazowej.
W rezonansie magnetycznym włókniakomięsak zwykle jest widoczny jako owalna lub nieregularna zmiana, która może być skojarzona z inwazją sąsiednich struktur. W obrazach T1-zależnych guz wykazuje niski lub pośredni sygnał, w DWI pośredni lub nieznacznie wysoki sygnał, a w obrazach T2-zależnych heterogenny pośrednio-wysoki sygnał. Granice zmian o wysokim stopniu złośliwości są niewyraźne w obrazach T2-zależnych. Obszary śluzowate, jakie wstępują w śluzakowłókniakomięsaku, wykazują wysoki sygnał w obrazach T2-zależnych. Obszary o niskim sygnale w obrazach T1 i T2-zależnych mogą odpowiadać regionom o niskiej komórkowości i wysokiej zawartości kolagenu. Podanie kontrastu gadolinowego powoduje nieregularne wzmocnienie guza.
Biopsja.
Standardowym postępowaniem po stwierdzeniu zmiany mogącej odpowiadać mięsakowi jest wykonanie biopsji gruboigłowej z kilku miejsc w guzie, a przy niewielkich zmianach powierzchniowych biopsji wycinającej. Nie zaleca się biopsji cienkoigłowej z powodu małej ilości pobranego materiału, co utrudnia badanie cytologiczne, a także heterogeniczności guza. Biopsja pomaga ustalić właściwe rozpoznanie mięsaka oraz ocenić jego złośliwość histologiczną, która ma duże znaczenie w planowaniu leczenia oraz oceny rokowania – niestety, stopień złośliwości nowotworu w bioptacie może zostać niedoszacowany. Biopsję, najlepiej pod kontrolą USG lub TK, planuje się w taki sposób, aby miejsce jej przebiegu w tkankach i powstająca po niej blizna w miarę możliwości mogły zostać wycięte podczas usuwania guza.
Biopsja nie jest wymagana przed leczeniem chirurgicznym, jeśli chory nie otrzymuje neoadiuwantowej chemioterapii ani radioterapii.
Badanie histopatologiczne.
Badanie histopatologiczne umożliwia postawienie ostatecznej diagnozy włókniakomięsaka, która jest rozpoznaniem z wykluczenia innych podobnych morfologicznie chorób. Złotym standardem rozpoznania mięsaka jest ocena cech morfologicznych guza oglądanych pod mikroskopem. Jednak ocena morfologiczna często bywa trudna, dlatego korzysta się z uzupełniających pomocniczych metod obejmujących metody konwencjonalnej cytogenetyki, badań molekularnych, immunohistochemii oraz oceny pod mikroskopem elektronowym. Istotna jest ocena marginesów wycięcia guza oraz jego złośliwości histologicznej, a także ocena zajęcia węzłów chłonnych i obecności przerzutów odległych w badanym materiale. Opis badania powinien zawierać ocenę inwazji naczyń, martwicy, indeksu mitotycznego, obecności nacieku zapalnego oraz lokalizacji i wielkości guza.
Zaburzenia cytogenetyczne i badanie molekularne.
Część podtypów włókniakomięsaka prezentuje nielosowe powtarzalne zaburzenia genetyczne, których oznaczenie ma pomocniczą rolę w diagnostyce histopatologicznej. Najczęściej stosowanymi badaniami w diagnostyce genetycznej i molekularnej jest klasyczne badanie cytogenetyczne, fluorescencyjna hybrydyzacja in situ (FISH), reakcja łańcuchowa polimerazy (PCR).
Włókniakomięsak typu dorosłych wykazuje liczne zaburzenia choromosomalne, jednak nie są one charakterystyczne, choć istnieją doniesienia o nielosowych zmianach w obrębie 2q21.
W większości przypadków włókniakomięsaka typu niemowlęcego występuje translokacja t(12;15)(p13;q26) skutkująca aktywacją do onkogenu genu receptora kinazy tyrozynowej NTRK3 (inaczej TRKC) poprzez wytworzenie białka fuzyjnego ETV6/NTRK3. Niemal równie charakterystycznymi zmianami dla tego nowotworu są trisomie chromosomów 8, 11, 17 i 20.
W śluzakowłókniakomięsaku często występują triploidia i tetraploidia. Jednak nie opisano żadnej charakterystycznej nielosowej aberracji chromosomalnej. Opisywano zmiany w postaci utraty fragmentów 6p i 13q oraz nabycie fragmentów 7p i 9q.
W większości przypadków włókniakomięsaka śluzowaciejącego niskiego stopnia występuje translokacja t(7;16)(q33;p11) wywołująca powstanie genu fuzyjnego FUS-CREB3L2, rzadziej występuje translokacja t(11;16)(p11;p11) z powstaniem białka fuzyjnego FUS-CREB3L1.
Immunohistochemia.
Immunohistochemia jest metodą diagnostyczną pozwalającą na wykrywanie antygenów za pomocą określonych przeciwciał, które za pomocą odpowiednich odczynników tworzą reakcję barwną.
We włókniakomięsaku niemowląt immunohistochemicznie wykrywa się wimentynę niemal we wszystkich przypadkach, swoistą enolazę neuronową (NSE) w 35%, alpha-SMA ("alpha-smooth muscle actin") w 33%, aktynę HHF35 w 29%. W poniżej 20% wykrywa się desminę, białko S100, CD34, CD57, CD68, czynnik XIIIa i CAM5 oraz cytokeratynę.
We włókniakomięsaku śluzowaciejącym niskiego stopnia immunohistochemicznie stwierdza się obecność wimentyny MUC4, a badanie wobec desminy, keratyny, białka S-100, EMA, CD34, i CD31 okazuje się negatywne.
W szkliwiejącym włókniakomięsaku z komórek nabłonkowatych stwierdza się obecność wimentyny, rzadziej SMA, S100 i cytokeratyny są dodatnie, a CD34, HMB45, CD68, desmina, GFAP i TP53 są ujemne.
Zaawansowanie kliniczne.
Zaawansowanie włókniakomięsaka jest oceniane w klasyfikacji TNM dla mięsaków tkanek miękkich.
Leczenie.
Leczenie włókniakomięsaka typu dorosłych polega na wykonaniu chirurgicznej resekcji zmiany w zakresie zdrowych tkanek i następnie przeprowadzeniu adiuwantowej radioterapii.
Podstawową metodą leczenia włókniakomięsaka u niemowląt jest chirurgiczna resekcja guza w zakresie zdrowych tkanek, która mimo szybkiego wzrostu guza zwykle jest osiągalna. Jest to chemiowrażliwy guz i w chemioterapii stosuje się schematy VA (winkrystyna, daktynomycyna), VAC (winkrystyna, daktynomycyna, cyklofosfamid), CAV (winkrystyna, doksorubicyna, cyklofosfamid) w protokole RMS-79, IVA (ifosfamid, winkrystyna, daktynomycyna) oraz VAIA (winkrystyna, daktynomycyna, ifosfamid, doksorubicyna) w protokole RMS-88 i RMS-96. Schemat VA jest programem leczniczym pierwszego rzutu. Jeśli pierwotna całkowita resekcja jest niemożliwa, to stosuje się neoadiuwantową chemioterapię bez antracyklin i leków alkilujących, wówczas również poprzedza ona leczenie chirurgiczne u chorych z dużym ryzykiem nawrotu. Radioterapia i rozległe okaleczające zabiegi są stosowane w niepowodzeniu chemioterapii ratującej. Skuteczność adiuwantowej chemioterapii nie jest potwierdzona i nie jest ona standardowym postępowaniem.
Leczenie włókniakomięsaka śluzowaciejącego niskiego stopnia jest oparte na chirurgicznym wycięciu zmiany w zakresie zdrowych tkanek, a adiuwantowa radioterapia jest zalecana u chorych z wysokim ryzykiem nawrotu i w przypadku nieuzyskania ujemnych marginesów podczas resekcji guza. Ze względu na niskie tempo wzrostu guza raczej nie stosuje się adiuwantowej chemioterapii. W chemioterapii choroby przerzutowej stosuje się doksorubicynę.
Szkliwiejący włókniakomięsak z komórek nabłonkowatych w chorobie zlokalizowanej jest leczony chirurgicznie. Adiuwantowa chemioterapia nie jest stosowana ze względu na niski wskaźnik odpowiedzi. Chemioterapia w chorobie rozsianej jest oparta na doksorubicynie.
Chirurgia onkologiczna.
Całkowita, radykalna onkologicznie resekcja jest złotym standardem leczenia włókniakomięsaka. Standardowo wykonuje się szerokie wycięcie zmiany nowotworowej w obrębie zdrowych tkanek (tzw. mikroskopowo ujemne marginesy chirurgiczne – resekcje R0). Wymagana wielkość marginesu jest uzależniona od stopnia złośliwości guza i możliwości technicznych przeprowadzenia zabiegu, która zależy od naciekanych przez guz ważnych struktur anatomicznych i możliwości ich wycięcia bez nadmiernego okaleczania chorego.
Nowotwór w obrębie kończyny może wymagać jej amputacji, która jest konieczna w przypadku zmiany nieresekcyjnej, nawrotu lub w lokalizacji guza, która uniemożliwia rekonstrukcję (naciekanie pęczka naczyniowo-nerwowego). Stosuje się różne techniki chirurgiczne oszczędzające kończynę, które mogą wymagać leczenia uzupełniającego. Amputacja redukuje odsetek nawrotów, jednak nie zwiększa odsetka przeżycia całkowitego.
Z powodu ogromnego znaczenia lokalnej kontroli mięsaka, szczególnie przy typach o niskiej złośliwości, należy rozważyć reoperację w ośrodku referencyjnym w przypadku niepełnej resekcji nowotworu, szczególnie w resekcji niedoszczętnej makroskopowo (R2). Reoperacja może wymagać zastosowania leczenia neoadiuwantowego.
W przypadku obecności metachronicznych (do 1 roku) pojedynczych przerzutów mięsaka do płuc można rozważyć ich wycięcie (metastazektomia). Wycięcie przerzutów płucnych bywa stosowane w pojedynczych ostrożnie wybranych przypadkach przerzutów synchronicznych, jeśli nowotwór odpowiednio odpowiada na chemioterapię. Metastazektomia bywa wykorzystywana w leczeniu włókniakomięsaka, ale nie oceniono skuteczności tego postępowania w stosunku do tego typu nowotworu.
Radioterapia.
Adiuwantowa radioterapia po leczeniu operacyjnym jest standardowym postępowaniem w leczeniu mięsaków tkanek miękkich o wielkości powyżej 5 cm i wysokiej złośliwości histologicznej (G2-G3). Mimo braku konsensusu co do skuteczności przeprowadza się radioterapię zmian mniejszych od 5 cm o wysokiej złośliwości. W przypadku przewidywanych problemów z zagojeniem się rany pooperacyjnej zamiast adiuwantowej radioterapii może być przeprowadzona radioterapia neoadiuwantowa. Radioterapia znajduje zastosowanie w leczeniu guzów, w których nie uzyskano resekcji doszczętnej onkologicznie z powodu niemożliwości pełnego wycięcia podczas reoperacji.
W przypadku włókniakomięsaka nie przeprowadzono badań nad skutecznością tej terapii, jednak adiuwantowa radioterapia po resekcji guza jest zalecana przez większość autorów.
Chemioterapia.
Chemioterapia jest stosowana w zaawansowanych stadiach choroby w leczeniu neoadiuwantowym, uzupełniającym i paliatywnym.
Chemioterapia neoadiuwantowa bywa stosowana w bardziej zaawansowanych stadiach włókniakomięsaka typu dorosłych (stadium IIB i III). Pełni też ona dużą rolę w leczeniu włókniakomięsaka u niemowląt, pozwala ona przeprowadzić mniej rozległy zabieg chirurgiczny. W przypadku włókniakomięsaka niemowlęcego w leczeniu neoadiuwantowym i choroby uogólnionej stosuje się schematy VA (wikrystyna, daktynomycyna), VAC (winkrystyna, daktynomycyna, cyklofosfamid), CAV (winkrystyna, doksorubicyna, cyklofosfamid) w protokole RMS-79, IVA (ifosfamid, winkrystyna, daktynomycyna) oraz VAIA (winkrystyna, daktynomycyna, ifosfamid, doksorubicyna) w protokole RMS-88 i RMS-96. Schemat VA jest schematem pierwszego rzutu.
Adiuwantowa chemioterapia nie jest zalecana jako standardowe postępowanie w mięsakach tkanek miękkich u dorosłych, ale może być rozważona u chorych z wysokim ryzykiem nawrotu (guzy o wysokim stopniu złośliwości, wielkość &gt;5 cm). Nie jest standardowym leczeniem włókniakomięsaka niemowląt, włókniakomięsaka śluzowaciejącego niskiego stopnia i szkliwiejącego włókniakomięsaka z komórek nabłonkowatych.
W przypadku stwierdzenia przerzutów odległych w leczeniu włókniakomięsaka, podobnie jak innych mięsaków, stosuje się chemioterapię opartą na doksorubicynie (adrianomycyna). W leczeniu, obok doksorubicyny, stosuje się aktymomycynę D (daktynomycyna) i ifosfamid. Największą aktywność wykazuje doksorubicyna i aktymomycyna D, które osiągają odsetek odpowiedzi całkowitych w różnych typach mięsaków tkanek miękkich wynoszący odpowiednio 20–26% dla doksorubicyny i 15–20% dla aktynomycyny D.
Etiologia.
Nie poznano czynników predysponujących do włókniakomięsaka. Nowotwór powstaje "de novo", choć opisano przypadki jego występowania w bliźnie pooparzeniowej, w pobliżu ciała obcego lub po napromieniowaniu.
Rokowanie.
Włókniakomięsak typu dorosłych jest źle rokującym mięsakiem. Nie ma dużych badań oceniających rokowanie uwzględniających nową definicję choroby. Prawdopodobnie lokalny nawrót występuje u 20–45% leczonych, a przerzuty odległe u 20–30% chorych, które najczęściej pojawiają się w płucach oraz kościach (szczególnie do szkieletu osiowego). Przeżycie pięcioletnie osiąga około 40–60% leczonych. Złymi czynnikami rokowniczymi jest wysoki stopień złośliwości, wysoki indeks mitotyczny, wysoka komórkowość guza, niska zawartość kolagenu, martwica oraz średnica guza powyżej 5 cm.
Włókniakomięsak u niemowląt charakteryzuje się dobrym rokowaniem, odsetek wyleczeń sięga 80%, a 90% chorych osiąga dziesięcioletnie przeżycie całkowite.
Włókniakomięsak śluzowaciejący niskiego stopnia cechuje się dobrym rokowaniem. Nawroty dotyczą około 30% chorych, głównie z powodu niecałkowitej resekcji. Przerzuty odległe, zwykle do płuc, pojawiają się u 5–20% chorych.
Szkliwiejący włókniakomięsak z komórek nabłonkowatych charakteryzuje duży odsetek nawrotów sięgający 50%. U 40% dochodzi do powstania przerzutów odległych w ciągu 5–8 lat.
Śluzakowłókniakomięsak u 60% chorych nawraca po resekcji. Pięcioletnie przeżycie osiąga 40–60% chorych.
Historia.
Mięsaki po raz pierwszy zostały wydzielone jako osobna grupa nowotworów przez Rudolfa Virchowa. Podzielił on mięsaki tkanek miękkich na 6 typów i wyróżnił między innymi włókniakomięsaka.
Wielokrotnie uściślano definicję i kryteria rozpoznania włókniakomięsaka, z którego wydzielano kolejne nowe typy nowotworów i choroba była coraz rzadziej rozpoznawana. W 1936 roku włókniakomięsak stanowił aż 65% wszystkich mięsaków rozpoznawanych w Mayo Clinic, w 1974 już tylko 12%, a obecnie włókniakomięsak stanowi około 1% mięsaków tkanek miękkich.
W 1987 Evans po raz pierwszy wyróżnił włókniakomięsak śluzowaciejący niskiego stopnia jako odmianę włókniakomięsaka.
Szkliwiejący włókniakomięsak z komórek nabłonkowatych po raz pierwszy został opisany przez J.M. Meis-Kindblom w 1995 roku.

</doc>
<doc id="1853855" url="https://pl.wikipedia.org/wiki?curid=1853855" title="Thomas Meisinger">
Thomas Meisinger

Thomas Meisinger (ur. 29 kwietnia 1957) – niemiecki skoczek narciarski reprezentujący NRD. Najlepsze wyniki w Pucharze Świata osiągnął w sezonie 1979/1980, kiedy zajął 38. miejsce w klasyfikacji generalnej.

</doc>
<doc id="1853858" url="https://pl.wikipedia.org/wiki?curid=1853858" title="Enikő Mironcic">
Enikő Mironcic

Enikő Mironcic, z domu Barabás (ur. 21 lipca 1986 r. w Reghin) – rumuńska wioślarka.

</doc>
<doc id="1853860" url="https://pl.wikipedia.org/wiki?curid=1853860" title="Jaz Psie Pole">
Jaz Psie Pole

Jaz Psie Pole – jaz kozłowo-iglicowy, położony we Wrocławiu, wybudowany w ramach Stopnia Wodnego Psie Pole. Jaz piętrzy wody odnogi rzeki Odry – w 2,930 km Starej Odry. Jaz został wybudowany podczas realizacji inwestycji z zakresu hydrotechniki prowadzonej we Wrocławiu, polegającej na przebudowie drogi wodnej na rzece Odra prowadzącej do i przez miasto, ale z pominięciem centrum miasta, tj. Śródmiejskiego Węzła Wodnego. Inwestycja ta była przeprowadzona w latach 1892–1897 i polegała na budowie nowego szlaku żeglugowego, głównie pod kątem możliwości przewozu drogą wodną materiałów masowych, szczególności węgla z Górnego Śląska. W tym celu, częściowo istniejącym wcześniej korytem, służącym do odprowadzenia wód wezbraniowych i powodziowych, a częściowo nowym Kanałem Miejskim przeprowadzono nową drogę wodną, tzw. "Drogę Wielkiej Żeglugi", "Wrocławski Szlak Miejski".
Jest to jedyny funkcjonujący obecnie jaz kozłowo-iglicowy na Odrze. Jaz ten jest oparty na pierwszej konstrukcji na świecie (1834 r.) inż. Poiree, umożliwiającej przy całkowitym przegrodzeniu rzeki w pełni kontrolowanie zmian poziomów wody w stanowisku górnym stopnia.
Funkcje.
Jaz reguluje stany wody:
Na tym ramieniu rzeki:
Jaz przegradza koryto:
Stara Odra:
Charakterystyka.
Przy normalnym piętrzeniu różnica poziomów wody wynosi 1,35 m. Jaz posiada dwa przęsła po 38 m każdy, co daje łącznie prześwit 76 m, przy całkowitej długość jazu wynoszącej 78,5 m. W każdym przęśle znajduje się po 29 sztuk (łącznie 58 sztuk) stalowych kozłów o rozstawie 1,26 m, i wysokości: w przęśle prawym 2,99 m, a w przęśle lewym 2,79 m. Na kozłach oparto pomosty o szerokości 1,1 m, umożliwiające operowanie iglicami. W każdym przęśle znajduje się po 316 iglic (łącznie 632 iglice), opieranych na kozłach i o próg jazu, o wymiarach: w przęśle lewym 0,12 × 0,12 × 3,0 m, a w przęśle prawym 0,12 × 0,12 × 3,2 m. Ponur wykonany jest z betonu – 2,20 m, poszur z bloków betonowych – 12,35 m. Dwa przyczółki i jeden filar środkowy (o szerokości 2,5 m), wykonane są również z betonu, a oblicowane kamieniem granitowym. Natomiast progi obu przęseł jazu wykonane są z ciosów granitowych. Iglice wykonane są z drewna. Na potrzeby obsługi jazu i magazynowanie niezbędnych elementów, wybudowano również budynki przy "Ulicy Pasterskiej" 1, 1a, 1b. Czas montażu lub demontażu ruchomej konstrukcji jazu wynosi co najmniej 8 godzin roboczych jednej brygady. Regulacja przepływu może być dokonywana poprzez demontaż części iglic. W przypadku konieczność przeprowadzenia jak największej ilość wód, np. podczas wezbrań, kozły po zdemontowaniu iglic, mogą zostać położona na dnie cieku.

</doc>
<doc id="1853864" url="https://pl.wikipedia.org/wiki?curid=1853864" title="Teodora Stoica">
Teodora Stoica

Teodora Stoica (ur. 12 stycznia 1986 r. w Orszowie) – rumuńska wioślarka.

</doc>
<doc id="1853865" url="https://pl.wikipedia.org/wiki?curid=1853865" title="Wessex Main Line">
Wessex Main Line

Wessex Mailn Line – linia kolejowa w Anglii z Bristolu do Southampton. Przebiega przez hrabstwa Somerset, Wiltshire i Hampshire. Linia nie jest zelektryfikowana, rozstaw torów na całej długości wynosi 1435 mm. Głównym przewoźnikiem na linii jest First Great Western
, południową część linii obsługuje również South West Trains.
Do stacji Bath Spa jest tożsama z linią Great Western Main Line z Bristolu do Londynu Paddington. W Westbury krzyżuje się z linią Heart of Wessex, a w Salisbury z linią West of England Main Line.
Stacje na linii.
Tłustym drukiem zaznaczono stacje węzłowe.

</doc>
<doc id="1853868" url="https://pl.wikipedia.org/wiki?curid=1853868" title="Fryderyk Tuta">
Fryderyk Tuta

Fryderyk Tuta, niem. "Friedrich Tuta" (ur. 1269, zm. 16 sierpnia 1291) – margrabia Landsbergu od 1285, margrabia Miśni od 1288 i margrabia Łużyc w 1288 z dynastii Wettinów.
Fryderyk był synem margrabiego Landsbergu Dytryka. W 1285 zastąpił ojca na tronie Landsbergu. W 1285 sprzedał część posiadłości arcybiskupstwu Magdeburga. Po śmierci dziadka, Henryka III Dostojnego w 1288 opanował część Miśni i Łużyc. Łużyce już wkrótce jednak utracił na rzecz kuzyna, Diezmanna, który otrzymał też część Landsbergu. 
Fryderyk pragnął na powrót połączyć wszystkie ziemie Wettinów pod jednym panowaniem, na przeszkodzie w realizacji tego celu stanęła jednak jego wczesna śmierć w 1291. Wobec braku męskiego potomka Landsberg przypadł jego stryjowi Albrechtowi II Wyrodnemu (ten niemal natychmiast sprzedał go margrabiom brandenburskim). Z tego samego powodu Miśnię zagarnął wkrótce król Niemiec Adolf z Nassau, który stwierdził, że wobec braku spadkobierców Tuty winna ona przejść bezpośrednio w ręce królewskie.
Od 1287 Fryderyk był żonaty z Katarzyną, córką księcia Dolnej Bawarii Henryka XIII. Ich jedyny syn zmarł w niemowlęctwie, mieli ponadto córkę Elżbietę.
Przydomek "Tuta" funkcjonował prawdopodobnie już za życia Fryderyka. Jego pochodzenie nie jest pewne, przypuszcza się jednak, że może pochodzić od słowa "Stammler" czyli "Jąkała".

</doc>
<doc id="1853871" url="https://pl.wikipedia.org/wiki?curid=1853871" title="Aria Wallace">
Aria Wallace

Aria Wallace (ur. 3 listopada 1996 w Atlancie) – amerykańska aktorka
Pierwszy raz wystąpiła w serialu telewizyjnym "The Bernie Mac Show". Od tamtego czasu wystąpiła w serialach telewizyjnych m.in. "Carnivale", "Czarodziejki", "Różowe lata siedemdziesiąte", "Potyczki Amy", "What Should You Do?" i "iCarly".
W 2005 roku zadebiutowała w filmie "Idealny facet" u boku Hilary Duff i Heather Locklear.
Wystąpiła w "Roxy Hunter i duch" i innych filmach z serii "Roxy Hunter".

</doc>
<doc id="1853874" url="https://pl.wikipedia.org/wiki?curid=1853874" title="Nienke Groen">
Nienke Groen

Nienke Groen (ur. 12 sierpnia 1983 r. w Ruurio) – holenderska wioślarka.

</doc>
<doc id="1853876" url="https://pl.wikipedia.org/wiki?curid=1853876" title="Tom Rauland">
Tom Rauland

Tom Rauland (ur. 20 czerwca 1958) – norweski skoczek narciarski. Najlepsze wyniki w Pucharze Świata osiągnął w sezonie 1979/1980, kiedy zajął 62. miejsce w klasyfikacji generalnej. Wówczas wystartował tylko w jednym konkursie; na mamuciej skoczni w Vikersund zajął czwarte miejsce.

</doc>
<doc id="1853877" url="https://pl.wikipedia.org/wiki?curid=1853877" title="Claudia Belderbos">
Claudia Belderbos

Claudia Belderbos (ur. 23 stycznia 1985 r. w Doorn) – holenderska wioślarka.

</doc>
<doc id="1853878" url="https://pl.wikipedia.org/wiki?curid=1853878" title="Klon nagi">
Klon nagi

Klon nagi ("Acer glabrum" Torr.) – gatunek rośliny z rodziny mydleńcowatych ("Sapindaceae"), sklasyfikowany w sekcji "Glabra" rodzaju klon ("Acer"). Małe drzewo lub krzew występujący naturalnie na terenach górskich w zachodniej części Ameryki Północnej. W Europie rzadko uprawiany w kolekcjach.
Rozmieszczenie geograficzne.
Klon nagi występuje w Stanach Zjednoczonych i Kanadzie. Jego zasięg obejmuje w Stanach Zjednoczonych południową Alaskę, Nebraskę, Kolorado, Idaho, zachodnią Montanę, Oregon, Waszyngton, Wyoming, Nowy Meksyk, północną Kalifornię, Nevadę, Utah. W Kanadzie występuje zaś w prowincji Alberta i Kolumbii Brytyjskiej. W Polsce jest rzadko spotykany. Można go obejrzeć między innymi w arboretum w Rogowie i w Kórniku.
Biologia i ekologia.
Gatunek odporny na mróz – rośnie w strefach mrozoodporności od 3B do 7B. Występuje przeważnie w górach do wysokości 2800 m n.p.m. Na zachodnich obszarach Ameryki Północnej pojawia się na wilgotnych terenach – w niewielkich kanionach, w dolinach rzek i na stokach, położonych na wysokości 1200-1800 m n.p.m., zaś na południu kontynentu do 2700 m n.p.m. Rośnie zwykle pojedynczo lub w niewielkich skupiskach. Często spotykany jest wzdłuż strumieni górskich, u podnóża urwisk i stromych zboczy, zwykle na stanowiskach cienistych, bogatych w azot.
Gleba, na której rośnie jest zazwyczaj cienka, żwirowa, jałowa o odczynie kwaśnym lub obojętnym. Klon nagi należy do drzew wolno rosnących. Najczęściej rośnie w towarzystwie olszy zielonej, brzóz, topoli osikowej i świdośliw. Niekiedy współwystępuje wraz z iglastymi. Pojawia się w lukach w drzewostanie, na zrębach, w miejscach zarastających w wyniku sukcesji pierwotnej. Dobrze odrasta z odrostów po ścięciu pnia. Zarastając luki i poręby utrudnia rozwój światłolubnych gatunków iglastych.
Drewno klonu nagiego jest ciężkie, twarde. Ma wyraźny rysunek przyrostów rocznych barwy od białawej do jasnobrązowej.
Uprawa.
Klon nagi nadaje się do uprawy. Nasiona, zebrane jesienią, powinny być przechowywane w szczelnie zamkniętych naczyniach w chłodnym miejscu. Okres ich przechowywania nie może przekraczać 2 lat. Odsetek wzrastających w warunkach hodowlanych drzew z posianych nasion wynosi 80%. W warunkach naturalnych zaś odsetek ten wynosi 75%. Nasiona, posiane od razu po zebraniu jesienią, wzrastają na wiosnę. Mogą również być poddane stratyfikacji w piasku lub torfie nie dłużej niż 120 dni przy temperaturze 0-3 °C. Głębokość dołka podczas zasiewu powinna wynosić 4-5 cm.
Zmienność.
Wyróżnia się 6 odmian tego gatunku:
Zastosowanie.
Gatunek nie ma zastosowania komercyjnego. Rzadko uprawiany jest w kolekcjach, do Europy sprowadzony ok. 1882, na ziemiach polskich uprawiany od ok. 1935.

</doc>
<doc id="1853880" url="https://pl.wikipedia.org/wiki?curid=1853880" title="Kappa Persei">
Kappa Persei

kappa Persei (Misam, κ Per) – gwiazda III klasy jasności w klasyfikacji Morgana-Keenana (olbrzym) w gwiazdozbiorze Perseusza. Nazwa jest skrótem arabskiego wyrazu oznaczającego nadgarstek Plejad ("mi`sam al-turajja"). Jest to gwiazda zmienna. Na niebie gwiazda posiada optycznego towarzysza.

</doc>
<doc id="1853881" url="https://pl.wikipedia.org/wiki?curid=1853881" title="Sytske de Groot">
Sytske de Groot

Sytske Louise de Groot (ur. 3 kwietnia 1986 w Delfcie) – holenderska wioślarka.
Sytske de Groot była uczestniczką Letnich Igrzysk Olimpijskich 2012 w Londynie, podczas których wraz ze swoją drużyną zajęła 3. miejsce w konkurencji ósemek.

</doc>
<doc id="1853883" url="https://pl.wikipedia.org/wiki?curid=1853883" title="Julio Nuín">
Julio Nuín

Julio Alberto Nuín – piłkarz argentyński, pomocnik. Później trener.
Nuín w 1958 roku został graczem klubu River Plate. Jako piłkarz klubu River Plate był w kadrze reprezentacji podczas turnieju Copa América 1959, gdzie Argentyna zdobyła mistrzostwo Ameryki Południowej. Nuín nie zagrał w żadnym meczu.
W latach 1960-1964 w klubie Atlanta Buenos Aires rozegrał 113 meczów i zdobył 18 bramek. Łącznie w lidze argentyńskiej Nuín rozegrał 152 mecze i zdobył 23 bramki.
Po zakończeniu kariery piłkarskiej został trenerem – pracował m.in. w klubie Ituzaingó Buenos Aires.

</doc>
<doc id="1853884" url="https://pl.wikipedia.org/wiki?curid=1853884" title="Anne Schellekens">
Anne Schellekens

Anne Schellekens (ur. 18 kwietnia 1986 r. w Rotterdamie) – holenderska wioślarka.

</doc>
<doc id="1853886" url="https://pl.wikipedia.org/wiki?curid=1853886" title="Tomas Kaukenas">
Tomas Kaukenas



</doc>
<doc id="1853887" url="https://pl.wikipedia.org/wiki?curid=1853887" title="Per Steinar Nordlien">
Per Steinar Nordlien

Per Steinar Nordlien (ur. 3 marca 1956) – norweski skoczek narciarski. Najlepsze wyniki w Pucharze Świata osiągnął w sezonie 1979/1980, kiedy zajął 62. miejsce w klasyfikacji generalnej.

</doc>
<doc id="1853889" url="https://pl.wikipedia.org/wiki?curid=1853889" title="Keynsham (stacja kolejowa)">
Keynsham (stacja kolejowa)

Keynsham – stacja kolejowa w mieście Keynsham w hrabstwie Somerset na liniach kolejowych Wessex Main Line. Stacja bez sieci trakcyjnej. Na stacji nie zatrzymują się pociągi pośpieszne.
Ruch pasażerski.
Stacja obsługuje ok. 231 326 pasażerów rocznie (dane za rok 2007). Posiada bezpośrednie połączenia z Bristolem, Exeterem, Bath Spa, Reading, Londynem Paddington i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę.
Obsługa pasażerów.
Automat biletowy, kasa biletowa, przystanek autobusowy, parking na 50 miejsc samochodowych i 16 rowerowych.

</doc>
<doc id="1853891" url="https://pl.wikipedia.org/wiki?curid=1853891" title="Tapio Mikkonen">
Tapio Mikkonen

Tapio Mikkonen (ur. 1961) – fiński skoczek narciarski. Najlepsze wyniki w Pucharze Świata osiągnął w sezonie 1979/1980, kiedy zajął 51. miejsce w klasyfikacji generalnej. Punkty zdobywał na mamuciej skoczni w Vikersund (14. miejsce) i w Štrbskim Plesie (2 razy 8. miejsce).
Zwyciężył w Turnieju Schwarzwaldzkim w 1981.

</doc>
<doc id="1853893" url="https://pl.wikipedia.org/wiki?curid=1853893" title="Julio Nuin">
Julio Nuin



</doc>
<doc id="1853894" url="https://pl.wikipedia.org/wiki?curid=1853894" title="Misam">
Misam



</doc>
<doc id="1853895" url="https://pl.wikipedia.org/wiki?curid=1853895" title="Jacobine Veenhoven">
Jacobine Veenhoven

Jacobine Veenhoven (ur. 30 stycznia 1984 r. w Laren) – holenderska wioślarka.

</doc>
<doc id="1853896" url="https://pl.wikipedia.org/wiki?curid=1853896" title="Władimir Ambrozjew">
Władimir Ambrozjew

Władimir Ambrozjew (ur. 23 marca 1948) – białoruski lekkoatleta specjalizujący się w rzucie młotem, który startował w barwach Związku Radzieckiego.
W 1966 roku wywalczył brązowy medal europejskich igrzysk juniorów. Cztery lata później sięgnął po brąz uniwersjady. Rekord życiowy: 70,74 (27 kwietnia 1973, Brześć).

</doc>
<doc id="1853897" url="https://pl.wikipedia.org/wiki?curid=1853897" title="Alison Knowles">
Alison Knowles



</doc>
<doc id="1853899" url="https://pl.wikipedia.org/wiki?curid=1853899" title="Vladimir Ambrosyev">
Vladimir Ambrosyev



</doc>
<doc id="1853901" url="https://pl.wikipedia.org/wiki?curid=1853901" title="Oskił Kupiańsk">
Oskił Kupiańsk

Oskił Kupiańsk (ukr. Футбольний клуб «Оскіл» Куп'янськ, "Futbolnyj Kłub "Oskił" Kupianśk") - ukraiński klub piłkarski z siedzibą w Kupiańsku, w obwodzie charkowskim.
Historia.
Chronologia nazw:
Piłkarska drużyna Oskił została założona w mieście Kupiańsk w 1992. Zespół występował w rozgrywkach mistrzostw i Pucharu obwodu charkowskiego.
Od początku rozgrywek w niezależnej Ukrainie klub występował w rozgrywkach mistrzostw Ukrainy spośród zespołów amatorskich. W sezonie 1992/93 zajął pierwsze miejsce w 5 grupie, co pozwoliło awansować do Przejściowej Lihi. W debiutanckim sezonie zajął 6 miejsce. W sezonie 1994/95 występował w rozgrywkach Trzeciej Lihi, w której zajął 5 miejsce. Również startował w Pucharze Ukrainy. W następnym sezonie 1995/96 startował w Drugiej Lidze, w której występował do 2002 roku. W sezonie 2001/2002 zajął ostatnie, 18 miejsce w Grupie W i pożegnał się z rozgrywkach na szczeblu profesjonalnym. Klub został pozbawiony statusu profesjonalnego i w 2003 został rozwiązany.

</doc>
<doc id="1853903" url="https://pl.wikipedia.org/wiki?curid=1853903" title="Amelia Atwater-Rhodes">
Amelia Atwater-Rhodes

Amelia Atwater-Rhodes (ur. 14 kwietnia 1984 w Silver Spring) – amerykańska pisarka fantasy oraz literatury młodzieżowej. 
Życiorys.
Urodziła się w Silver Spring, mieszka w Concord w stanie Massachusetts. Zadebiutowała w 1999 roku książką "W gąszczach mroku", mając zaledwie czternaście lat. Jej nowelki o wampirach okazały się wielkim sukcesem. "Teen People" zaliczył ją do 20 nastolatków, którzy zmienili świat, a pierwsze dzieła określono jako "dojrzałe i wyrafinowane". Natomiast książkę "Kształt demona" wyróżniono Quick Pick for Young Adults ALA. W Polsce nakładem wydawnictwa Ex libris ukazały się trzy utwory: "W gąszczach mroku", "Kształt demona" i "Nocny drapieżca".

</doc>
<doc id="1853905" url="https://pl.wikipedia.org/wiki?curid=1853905" title="I liga norweska w piłce nożnej">
I liga norweska w piłce nożnej



</doc>
<doc id="1853907" url="https://pl.wikipedia.org/wiki?curid=1853907" title="Dytryk Mądry">
Dytryk Mądry

Dytryk Mądry, niem. "Dietrich der Weise" (ur. 1242, zm. 1285) – margrabia Landsbergu od 1261 z dynastii Wettinów.
Dytryk był młodszym synem margrabiego Miśni Henryka III Dostojnego. W 1261 jego ojciec przyznał mu założone przez siebie margrabstwo Landsbergu. Brał udział w walkach przeciwko Prusom. Następcą Dytryka w Landsbergu był jego jedyny syn, Fryderyk Tuta.
W 1258 poślubił Helenę, córkę margrabiego Brandenburgii Jana I. Obok Fryderyka miał z nią kilka córek, w tym m.in. Zofię – narzeczoną Konradyna Hohenstaufa, potem żonę księcia głogowskiego Konrada I, a wreszcie ksienię klarysek w założonym przez ojca klasztorze w Weißenfels.

</doc>
<doc id="1853908" url="https://pl.wikipedia.org/wiki?curid=1853908" title="Ted Langlois">
Ted Langlois

Ted Langlois, właśc. John Theodore Langlois (ur. 25 stycznia 1968 w Paterson) – amerykański skoczek narciarski. Najlepsze wyniki w Pucharze Świata osiągnął w sezonie 1993/1994, kiedy zajął 38. miejsce w klasyfikacji generalnej.
Brał udział w igrzyskach w Calgary, Albertville i Lillehammer, mistrzostwach świata w Lahti i Thunder Bay oraz mistrzostwach świata w lotach w Vikersund, Harrachovie i Planicy, ale bez sukcesów.

</doc>
<doc id="1853910" url="https://pl.wikipedia.org/wiki?curid=1853910" title="Carl Nicoladoni">
Carl Nicoladoni

Carl Nicoladoni (ur. 23 kwietnia 1847 w Wiedniu, zm. 4 grudnia 1902) – austriacki chirurg. 
Studiował na Uniwersytecie Wiedeńskim, potem asystent Dumreichera i profesor na katedrze chirurgii Uniwersytetu w Innsbrucku, od 1895 na katedrze chirurgii Grazu. 
Zajmował się głównie ortopedią i chirurgią rekonstrukcyjną. Opublikował szereg prac na temat diagnostyki skolioz. Jest cytowany jako autor pierwszej udanej operacji zastąpienia amputowanego kciuka palcem stopy. Wprowadził nowe techniki operacyjne leczenia uchyłków przełyku i skrętu powrózka nasiennego.

</doc>
<doc id="1853912" url="https://pl.wikipedia.org/wiki?curid=1853912" title="Sabine Laruelle">
Sabine Laruelle

Sabine Laruelle (ur. 2 czerwca 1965 w Huy) – belgijska i walońska polityk oraz inżynier rolnictwa, od 2003 do 2014 minister rolnictwa w kolejnych rządach, parlamentarzystka, od 2019 do 2020 przewodnicząca Senatu.
Życiorys.
Ukończyła inżynierskie studia rolnicze na uniwersytecie rolniczym w Gembloux – FSAGx ("Faculté Universitaire des Sciences Agronomiques de Gembloux"). Uzyskała także dyplom z zakresu administracji na Uniwersytecie w Liège.
Była naukowcem w fundacji Uniwersytetu Luksemburskiego i doradcą w fundacji nazwanej na cześć króla Baldwina. Pełniła kierownicze stanowiska w organizacjach rolniczych jako dyrektor generalny belgijskiej "Alliance Agricole Belge" (od listopada 1999 do grudnia 2000) i walońskiej "Fédération Wallonne de l'Agriculture" (od stycznia 2001 do maja 2003).
Zaangażowana w działalność Partii Reformatorsko-Liberalnej i współtworzonego przez nią Ruchu Reformatorskiego. W latach 90. pełniła funkcję doradcy regionalnego ministra rolnictwa. W 2003, 2007 i 2010 była wybierana w skład Izby Reprezentantów.
W lipcu 2003 Guy Verhofstadt powierzył jej stanowisko ministra ds. małej i średniej przedsiębiorczości w tym samozatrudnienia ("PME") oraz rolnictwa. Od lipca 2007 odpowiadała dodatkowo za współpracę na rzecz rozwoju. W grudniu 2007 w gabinecie przejściowym tego samego premiera została ministrem gospodarki i rolnictwa. Od marca 2008 ponownie sprawowała urząd ministra ds. "PME" oraz rolnictwa, pełniąc też funkcję ministra nauki. W grudniu 2011 została natomiast ministrem ds. samozatrudnienia i polityki rolnej w rządzie, na czele którego stanął Elio Di Rupo. Zakończyła urzędowanie w październiku 2014.
W 2019 wybrana do Parlamentu Walońskiego, a następnie powołana w skład Senatu. W lipcu tegoż roku objęła funkcję przewodniczącej izby wyższej belgijskiego parlamentu, która kierowała do października 2020.
Odznaczona Krzyżem Komandorskim Orderu Leopolda.

</doc>
<doc id="1853913" url="https://pl.wikipedia.org/wiki?curid=1853913" title="Oldfield Park">
Oldfield Park

Oldfield Park – stacja kolejowa w mieście Bath w hrabstwie Somerset na liniach kolejowych Wessex Main Line. Stacja bez sieci trakcyjnej. Na stacji nie zatrzymują się pociągi pospieszne. Stacja obsługuje północne dzielnice miasta.
Ruch pasażerski.
Ze stacji korzysta ok. 191 647 pasażerów rocznie (dane za rok 2007). Posiada bezpośrednie połączenia z Bristolem, Exeterem, Bath Spa, Reading, Weymouth i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę.
Obsługa pasażerów.
Automat biletowy, przystanek autobusowy, parking na 7 miejsc rowerowych.

</doc>
<doc id="1853914" url="https://pl.wikipedia.org/wiki?curid=1853914" title="Julio Alberto Nuín">
Julio Alberto Nuín



</doc>
<doc id="1853915" url="https://pl.wikipedia.org/wiki?curid=1853915" title="Julio Alberto Nuin">
Julio Alberto Nuin



</doc>
<doc id="1853918" url="https://pl.wikipedia.org/wiki?curid=1853918" title="Sepp Zehnder">
Sepp Zehnder

Sepp Zehnder (ur. 18 grudnia 1974) – szwajcarski skoczek narciarski. Najlepsze wyniki w Pucharze Świata osiągnął w sezonie 1993/1994, kiedy zajął 79. miejsce w klasyfikacji generalnej. Zwyciężył w Turnieju Schwarzwaldzkim w 1994.
Brał udział w mistrzostwach świata w lotach w Planicy i Oberstdorfie, ale bez sukcesów.

</doc>
<doc id="1853919" url="https://pl.wikipedia.org/wiki?curid=1853919" title="The Company Band">
The Company Band

The Company Band - rockowa supergrupa, założona w 2007 roku. Zespół składa się z wokalisty Clutch, Neila Fallona, gitarzysty Fireball Ministry, Jamesa Rota, perkusisty CKY, Jessa Margery, gitarzysty Dave'a Bone'a oraz basisty z grupy Fu Manchu, Brada Davisa.

</doc>
<doc id="1853923" url="https://pl.wikipedia.org/wiki?curid=1853923" title="Alf Dyblie">
Alf Dyblie

Alf Dyblie (ur. 1976) – norweski skoczek narciarski, brązowy medalista mistrzostw Norwegii (1995).
Życiorys.
W styczniu 1992 roku wystąpił w zawodach Pucharu Europy w La Molinie i zajął w nich 16. miejsce. W sezonie 1993/1994 startował w Pucharze Kontynentalnym, trzykrotnie zdobywając punkty do klasyfikacji generalnej. W lutym 1995 roku zadebiutował w zawodach Pucharu Świata, zajmując 29. miejsce w Vikersund. Tym samym wywalczył pierwsze w karierze punkty do klasyfikacji tego cyklu. Dzień później na tej samej skoczni był 20., a 25 lutego na mamuciej skoczni w Oberstdorfie zajął 31. miejsce. Były to jego jedyne w karierze starty w Pucharze Świata.
W latach 1995–2001 startował w Pucharze Kontynentalnym, w niemal każdym występie zdobywając punkty do klasyfikacji generalnej. Raz uplasował się w pierwszej dziesiątce zawodów – 26 marca 1995 roku w Ruce był siódmy. W 1995 roku wziął udział w kwalifikacjach do dwóch konkursów Letniego Grand Prix, jednak ani razu nie awansował do konkursu głównego.
W 1995 roku zdobył brązowy medal w konkursie indywidualnym na dużej skoczni podczas mistrzostw Norwegii w Oslo. W zawodach na normalnym obiekcie uplasował się na szóstej pozycji.
We wrześniu 2018 roku w Szczyrku zajął piąte miejsce w mistrzostwach świata weteranów w kategorii 40–44 lat.

</doc>
<doc id="1853932" url="https://pl.wikipedia.org/wiki?curid=1853932" title="Jostein Smeby">
Jostein Smeby

Jostein Smeby, również Jostein Smedbye (ur. 9 marca 1977) – norweski skoczek narciarski. Najlepsze wyniki w Pucharze Świata osiągnął w sezonie 1994/1995, kiedy zajął 89. miejsce w klasyfikacji generalnej. Startował głównie w Pucharze Kontynentalnym.
4 marca 2004 w Vikersund ustanowił rekord życiowy wynoszący 211 metrów.

</doc>
<doc id="1853938" url="https://pl.wikipedia.org/wiki?curid=1853938" title="Parlament Rumunii">
Parlament Rumunii

Parlament Rumunii (rum. "Parlamentul României") - główny organ władzy ustawodawczej w Rumunii. Składa się z dwóch izb: liczącej 315 członków Izby Deputowanych (której faktyczna liczebność jest jednakże większa ze względu na specyfikę ordynacji wyborczej) oraz Senatu, w skład którego wchodzi 137 osób.
Obie izby wybierane są z zastosowaniem tzw. ordynacji mieszanej, łączącej w sobie elementy systemu większościowego i proporcjonalnego. Większość parlamentarzystów wyłaniana jest w jednomandatowych okręgów wyborczych, ale równocześnie istnieją charakterystyczne dla systemu proporcjonalnego listy krajowe. 
W listopadzie 2009 w Rumunii odbyło się referendum, w którym większość obywateli opowiedziała się za likwidacją Senatu i ograniczeniem liczebności parlamentu do maksymalnie 300 osób. Głosowanie miało jednak charakter wyłącznie konsultacyjny, zaś do wprowadzenia tych zmian w życie niezbędna będzie nowelizacja konstytucji Rumunii.
Od 2005 siedzibą obu izb jest Pałac Parlamentu w Bukareszcie. Wcześniej w gmachu tym zbierała się tylko Izba, zaś Senat pracował w Pałacu Senatu, gdzie obecnie mieści się Ministerstwo Administracji i Spraw Wewnętrznych. 

</doc>
<doc id="1853940" url="https://pl.wikipedia.org/wiki?curid=1853940" title="Szapsugowie">
Szapsugowie

Szapsugowie () – lud należący do adygejskiej rodziny narodów. Pochodzą z Kaukazu.
Obecnie większe ich grupy zamieszkują region Tuapse w Kraju Krasnodarskim w Rosji, miasto Soczi i Adygeję. Tereny, na których żyją, są częścią krainy historycznej zwanej Czerkiesją. W XIX wieku, po klęsce poniesionej w walkach z Rosjanami, wielu Szapsugów uciekło do Turcji i na Bliski Wschód, tworząc tam diaspory. Do dzisiaj wielu z nich żyje w Jordanii (głównie w Ammanie i Wadi as-Sir), Izraelu (Kefar Kama), Syrii, Turcji, Europie i Stanach Zjednoczonych.
Szapsugowie są w ogromnej większości sunnickimi muzułmanami. Posługują się jednym z dialektów języka adygejskiego z rodziny języków abchasko-adygijskich. Według niektórych danych w 1926 roku Rosję zamieszkiwało ponad 4 tysiące Szapsugów. Jednak aż do 2002 roku nie istniała dla nich oddzielna kategoria w rosyjskich spisach ludności. W spisie przeprowadzonym w 2002 roku 3231 osób zadeklarowało tą narodowość.
Szapsugowie byli niegdyś jedną z największych grup Adygejczyków nad Morzem Czarnym. Mieszkali na terenach pomiędzy rzekami Dżubga i Szache (był to tak zwany Mały Szapsug) oraz na północnych stokach Kaukazu (doliny rzek Antchir, Abin, Afine, Bakan i Szipe; był to tak zwany Wielki Szapsug).
Historia.
Wzmianki o Szapsugach pojawiają się w czasie buntu Adygejczyków przeciwko Chanatowi Krymskiemu, w którym brali udział.
Razem z innymi ludami kaukaskimi, pod dowództwem imama Szamila, stawiali zacięty opór siłom Imperium Rosyjskiego chcącym podporządkować sobie ich ziemie. Dali się wówczas poznać jako znakomici żołnierze. W 1860 razem z Natuchajcami i Ubychami stworzyli konfederację plemion, posiadającą własne władze i parlament. W 1864, wraz z rosnącym naporem Rosjan, większość z nich opuściła rodzime strony i udała się na emigrację do Imperium Osmańskiego. Część diaspory uległa asymilacji lub przyłączyła się do społeczności Czerkieskiej. Na terenach, które podporządkowało sobie Imperium Rosyjskie, pozostało około 2 tys. Szapsugów.
W 1924 roku bolszewicy utworzyli Szapsugski Rejon Narodowy ze stolicą w Tuapse. W roku 1945 został on przekształcony w Łazariewski Region Kraju Krasnodarskiego. W roku 1990 doszło do pierwszego zjazdu Szapsugów, na którym podjęto decyzję o wspólnych działaniach na rzecz przywrócenia im Narodowego Regionu. Cel ten udało się osiągnąć w 1992 roku.
Kultura.
Tradycyjna kultura Szapsugów jest bardzo podobna do kultur innych ludów adygejskich. Większość z nich pracuje w rolnictwie, uprawiając winorośle lub zajmując się hodowlą bydła i koni. Popularnym zajęciem jest także pszczelarstwo. W czasach przedislamskich byli wyznawcami politeizmu. Czcili bogów będących uosobieniem zjawisk naturalnych. Do najważniejszych bóstw ich panteonu zaliczano Szible (boga burz i błyskawic), Sozerzesza (boga płodności) oraz Jemisza i Akina (opiekunowie zwierząt).

</doc>
<doc id="1853941" url="https://pl.wikipedia.org/wiki?curid=1853941" title="Husein Miljković">
Husein Miljković

Husein (Huska) Miljković (ur. w 1905 r. w Trnavie, zm. 27 kwietnia 1944 r. w rejonie Malej Kladušy) – jugosłowiański działacz komunistyczny, dowódca oddziału partyzanckiego, kolaboracyjnego Legionu Husko, a następnie IV Zgrupowania Narodowej Armii Wyzwolenia Jugosławii podczas II wojny światowej
Życiorys.
W okresie Królestwa Jugosławii miał gospodarstwo rolne. Był członkiem Komunistycznej Partii Jugosławii (KPJ), z powodu czego został skazany i uwięziony. Po utworzeniu Niezależnego Państwa Chorwackiego (NDH) w kwietniu 1941 r., stanął na czele oddziału partyzanckiego, działającego w masywie górskim Petrova Gora. Kiedy wojska chorwackie zaatakowały ten obszar, zbiegł do Petrinji, gdzie przebywał do końca 1941 r. Następnie przybył do Korduna, gdzie został członkiem komitetu lokalnego konspiracyjnej KPJ. Wkrótce objął to samo stanowisko w Karlovacu. Po zajęciu przez siły partyzanckie Velikej Kladušy został mianowany komendantem miasta i dowódcą Cazinskiego Oddziału Partyzanckiego. Od marca do września 1942 r. pełnił funkcję sekretarza komitetu powiatowego KPJ w powiecie cazinskim. Z powodu konfliktów z członkami komitetu lokalnego KPJ w Bihaciu został ukarany grzywną, a następnie zdymisjonowany z zajmowanego stanowiska. W lutym 1943 r. zbiegł z partyzantki, po czym powrócił w okolice Cazina. W kwietniu tego roku w Velikej Kladušy podporządkował się dowódcy chorwackiego 11 Pułku Piechoty, podejmując walkę z dotychczasowymi towarzyszami broni. W czerwcu wraz z ok. 100 b. partyzantami wstąpił do 3 Brygady Górskiej. Z pomocą władz NDH i Niemców sformował wkrótce tzw. Legion Husko lub Milicję Husko, podzieloną na jedenaście batalionów, liczącą ok. 3 tys. ludzi. Według części źródeł H. Miljković został mianowany pułkownikiem Chorwackiej Domobrany. Dzięki pośrednictwu Niemców nawiązał współpracę z serbskimi czetnikami. Legion Husko działał na obszarze zachodniej Bośni, walcząc głównie z komunistyczną partyzantką Josipa Broz Tity. W lutym 1944 r. H. Miljković wraz z częścią swoich ludzi przeszedł na stronę partyzantów. Legion został rozwiązany. Husko Miljković w stopniu pułkownika został dowódcą IV Zgrupowania Narodowej Armii Wyzwolenia Jugosławii (NOVJ). Zginął 27 kwietnia 1944 r., zabity w walce z proustaszowskim oddziałem muzułmańskim.

</doc>
<doc id="1853944" url="https://pl.wikipedia.org/wiki?curid=1853944" title="Pieter De Crem">
Pieter De Crem

Pieter Frans Norbert Jozef Raymond De Crem (ur. 22 lipca 1962 w Aalter) – belgijski i flamandzki polityk, od 2007 do 2014 minister obrony, w latach 2018–2020 minister spraw wewnętrznych.
Życiorys.
Ukończył filologię romańską na Uniwersytecie Katolickim w Leuven. Kształcił się też w zakresie prawa europejskiego i międzynarodowego na Wolnym Uniwersytecie Brukselskim.
Od 1987 do 1989 pracował w Roularta Media Group. Zaangażował się w działalność Chrześcijańskiej Partii Ludowej (od 2001 pod nazwą Chrześcijańscy Demokraci i Flamandowie). Po 1989 był członkiem gabinetu politycznego premiera Wilfrieda Martensa ds. kontaktów z parlamentem, a następnie doradcą ministra obrony Leo Delcroix.
W 1992 zajął się działalnością gospodarczą, jednak już w 1994 powrócił do polityki, wygrywając wybory na urząd burmistrza miasta Aalter. Od tego czasu nieprzerwanie zajmuje to stanowisko. W 1995 po raz pierwszy został posłem do Izby Reprezentantów (reelekcję uzyskiwał w 1999, 2003, 2007, 2010, 2014 i 2019, odmawiając jednak w 2019 jego objęcia). W latach 2003–2007 przewodniczył klubowi deputowanych CD&amp;V.
21 grudnia 2007 Guy Verhofstadt powierzył mu tekę ministra obrony w swoim przejściowym gabinecie. Pieter De Crem pozostał na tym stanowisku także w trzech kolejnych rządach, na czele których stali Yves Leterme, Herman Van Rompuy i ponownie pierwszy z nich. 6 grudnia 2011 po raz kolejny objął urząd ministra obrony w piątym z rzędu gabinecie, na czele którego stanął Elio Di Rupo. Zakończył urzędowanie 11 października 2014, obejmując jednocześnie stanowisko sekretarza stanu ds. handlu zagranicznego w nowym rządzie. 9 grudnia 2018 w trakcie rekonstrukcji gabinetu premier Charles Michel powierzył mu urząd ministra spraw wewnętrznych. Pozostał na dotychczasowej funkcji, gdy w październiku 2019 na czele przejściowego gabinetu stanęła Sophie Wilmès, a także w marcu 2020, gdy Sophie Wilmès utworzyła swój drugi rząd. Zakończył urzędowanie w październiku 2020.

</doc>
<doc id="1853946" url="https://pl.wikipedia.org/wiki?curid=1853946" title="Marko Bogataj">
Marko Bogataj

Marko Bogataj (ur. 12 maja 1976) – słoweński skoczek narciarski. Najlepsze wyniki w Pucharze Świata osiągnął w sezonie 1994/1995, kiedy zajął 93. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1853947" url="https://pl.wikipedia.org/wiki?curid=1853947" title="Pitbull (raper)">
Pitbull (raper)

Pitbull, właściwie Armando Christian Pérez (ur. 15 stycznia 1981 w Miami) – amerykański wokalista i raper kubańskiego pochodzenia, autor tekstów i remixów oraz producent muzyczny.
Pitbull pierwsze kroki w biznesie muzycznym postawił, pojawiając się gościnnie na płycie "Kings of Crunk" Lil Jona w 2002 roku. W 2004 roku premierę miał jego debiutancki album studyjny, "M.I.A.M.I." (skrót od "Money Is a Major Issue"), wydany nakładem TVT Records. W 2006 i 2007 roku ukazały się kolejne dwa wydawnictwa Pitbulla, odpowiednio: "El Mariel" i "The Boatlift". Czwarty album rapera, "Rebelution" z 2009 roku, stanowił przełom w jego dotychczasowej karierze; z tejże płyty pochodził pierwszy międzynarodowy hit w dorobku Pitbulla – „I Know You Want Me (Calle Ocho)”. Utwór dotarł na szczyt listy European Hot 100, a także uplasował się na 2. miejscu zestawienia "Billboard" Hot 100. W odpowiedzi na ten sukces raper podpisał kontrakt z Polo Grounds Music, by następnie powołać do życia własną wytwórnię płytową, Mr. 305 Inc. Łączna sprzedaż cyfrowa wszystkich singli z "Rebelution" oraz samego albumu wyniosła na świecie ponad 7,5 mln kopii.
Pitbull prowadzi własny, hiszpańskojęzyczny program "La Esquina" na antenie telewizji kablowej Mun2.
W 2005 roku Pérez założył wraz z Seanem „Diddym” Combsem wytwórnię Bad Boy Latino, podlegającą należącej do Diddy’ego Bad Boy Records. Wytwórnia skupia się przede wszystkim na trzech gatunkach muzycznych: latin soulu, latin hip hopie oraz muzyce tropikalnej. Biura Bad Boy Latino znajdują się w Miami oraz w Nowym Jorku. Pitbull jest nie tylko współzałożycielem wytwórni, ale również odpowiedzialny jest za A&amp;R.
Wczesne życie.
Armando Christian Pérez urodził się 15 stycznia 1981 roku w Miami na Florydzie jako syn kubańskich emigrantów. Stąd wziął się jego drugi pseudonim artystyczny – Mr 305 (305 to numer kierunkowy do Miami w hrabstwie Dade). Rodzice od najmłodszych lat uczyli go recytacji poezji José Martíego. Rodzice Pitbulla rozeszli się, gdy ten był dzieckiem; raper był następnie wychowywany przez matkę, jednak kolejne lata spędził w rodzinie zastępczej w Roswell, w stanie Georgia. Szesnastoletni wówczas Pérez został wyrzucony z domu, jako że został dilerem narkotyków; tak jak w przeszłości jego ojciec. Pitbull ukończył Miami Coral Park High School, a następnie skupił się na muzyce i rozwoju swojej kariery.
Jak sam przyznał, na początku swojej działalności Pitbull napotykał wiele trudności ze względu na biały kolor skóry, południowe pochodzenie, a także kubańskie korzenie. Pitbull podkreślił, że dużą inspirację dla jego twórczości stanowił Miami bass, a także dokonania Celii Cruz i Willy’ego Chirino.
Kariera muzyczna.
2000–2003: Luke Records i TVT Records.
W 2001 roku Pitbull podpisał kontrakt z wytwórnią Luke Records, zaoferowany przez Julliana Boothe’a, ówczesnego zastępcę dyrektora do spraw A&amp;R. W tym samym roku duet producencki Diaz Brothers przedstawił Péreza Robertowi Fernandezowi z Famous Artist Music &amp; Management, czyli niezależnej wytwórni i jednocześnie firmy zajmującej się menedżmentem artystów. Fernandez „dostrzegł w nim zapał i głód pracy”, dlatego wraz z końcem umowy z Luke Records, raper związał się z Famous Artist Music &amp; Management. Fernandez i Pitbull skupili się na tworzeniu muzyki o charakterze bardziej radiowym; Fernandez skomentował później: „W tamtym okresie jego muzyka zawierała masę wersów, przez co dojście do refrenu zajmowało zbyt wiele czasu. Dlatego zabraliśmy się za produkcję piosenek chwytliwych, angażując się mniej w ich stronę rapową”. W tamtym okresie Pitbull nagrał ponad 50 nowych utworów.
Fernandez przedstawił Pitbulla Lil Jonowi, licząc, że początkujący wówczas Pérez dostanie szansę gościnnego udziału w którejś z piosenek Lil Jona na jego nowy album studyjny, "Kings of Crunk". Lil Jon zaoferował, że umieści na "Kings of Crunk" samodzielny utwór Pitbulla „Pitbulls Cuban Ride Out”, by pomóc w rozwoju jego popularności.
2004–2005: "M.I.A.M.I.".
W 2004 roku Pitbull wydał debiutancki album, "M.I.A.M.I.", który promował singel „Culo”, wyprodukowany przez Lil Jona i Diaz Brothers. Utwór uplasował się na 32. miejscu "Billboard" Hot 100, a także na 11. pozycji listy Hot Rap Tracks. Pitbull pojawił się gościnnie w utworach „Shake” Ying Yang Twins oraz „Hit the Floor” rapera Twista. W 2005 roku Pérez pełnił rolę supportu podczas kilku koncertów Eminema i 50 Centa w ramach trasy Anger Management Tour.
W tamtym okresie wytwórnie TVT Records (czyli do której aktualnie należał Pitbull), a także Slip-N-Slide Records prowadziły walkę prawną o to, która z nich powinna wydać album "Welcome to the 305", który raper nagrał w 2001 roku. Sąd w Miami orzekł, że to Slip-N-Slide posiada prawa do materiału, jaki Pitbull zarejestrował jeszcze przed przystąpieniem do wytwórni TVT Records. W marcu 2007 roku TVT została zobowiązana do zapłaty Slip-N-Slide kwoty 9.1 milionów dolarów, jako że TVT próbowała zablokować premierę "Welcome to the 305".
2006–2008: "El Mariel" i "The Boatlift".
W styczniu 2006 roku Pitbull pojawił się gościnnie w serialu telewizji UPN, "South Beach", a krótko po tym nagrał wraz z Wyclefem Jeanem, Carlosem Poncem oraz Olgą Tañón utwór „Nuestro Himno”. W tym samym okresie Pérez udzielił się w trzech piosenkach DJ-a Khaleda z jego debiutanckiego albumu solowego "Listennn... the Album".
W październiku 2006 roku ukazał się drugi album studyjny rapera, "El Mariel". Jego tytuł jest odniesieniem do nazwy miasta, z którego Kubańczycy emigrowali na Florydę w filmie "". Pérez zadedykował tę płytę swojemu ojcu, który zmarł tego samego roku, w maju. Poza utworami typowo imprezowymi, Pitbull zawarł na albumie piosenki poruszające tematy polityczne. "El Mariel" zadebiutował na szczycie listy "Billboard" Independent Albums, a także na 17. miejscu "Billboard" 200.
W maju 2007 roku na antenie stacji telewizji kablowej mun2 zadebiutował prowadzony przez Pitbulla program "Pitbull’s La Esquina".
W listopadzie 2007 roku premierę miał album z remiksami "Money Is Still a Major Issue", zawierający jedną nową ścieżkę – „Everybody Get Up”, czyli duet z grupą Pretty Ricky. W tym samym miesiącu wydana została trzecia płyta studyjna Pitbulla, zatytułowana "The Boatlift", promowana przez główny singel „Secret Admirer”, nagrany z udziałem Lloyda. Sam raper przyznał, że album ten będzie reprezentował gangsta rap w stopniu większym, niż jego wcześniejsze produkcje.
2009–2010: "Rebelution" i "Armando".
Premierę czwartego albumu rapera, "Rebelution", poprzedziła publikacja singla „I Know You Want Me (Calle Ocho)”, który okazał się przełomem w karierze Pitbulla. Utwór dotarł do 2. miejsca listy "Billboard" Hot 100, a także na szczyt European Hot 100. Jako że jego dotychczasowa wytwórnia płytowa, TVT Records, zakończyła działalność, Pérez podpisał kontrakt z Polo Grounds Music, a następnie utworzył własną wytwórnię, Mr. 305 Inc. Wśród innych singli z płyty były m.in.: „Blanco” z udziałem Pharrella Williamsa, a także „Hotel Room Service”. 19 sierpnia 2009 roku zarząd Miami podarował Pitbullowi honorowy „klucz do miasta”.
Pitbull w 2010 roku postanowił wyruszyć w trasę koncertową dookoła świata, promując przy tym swój nowy, pierwszy w pełni hiszpańskojęzyczny album "Armando".
W tym samym roku Pitbull wziął udział w nagrywaniu utworu „Somos El Mundo”, czyli hiszpańskiej wersji „We Are the World”, stworzonej, by wesprzeć ofiary trzęsienia ziemi na Haiti. Gościnnie udzielił się on ponadto w piosence „Armada Latina” grupy Cypress Hill. Następnie Pérez współpracował z Alexandrą Burke przy okazji utworu „All Night Long”, a także z Usherem nad singlem „DJ Got Us Fallin' in Love”, który również okazał się hitem.
3 maja 2010 roku ukazuje się kolejny hit "I like it", w którym Pitbull występuje z Enrique Iglesiasem.
2 listopada 2010 roku ukazał się pierwszy hiszpańskojęzyczny album Pitbulla, "Armando". W tamtym roku raper otrzymał ponadto siedem nominacji do nagród Latin Billboard Awards.
Od 2011: "Planet Pit".
Premierę albumu poprzedził teledysk Hey Baby, z gościnnym udziałem T-Paina. Utwór szybko zyskał popularność i rozpoznawalność na całym świecie.
21 czerwca 2011 roku premierę miał kolejny, szósty album Pitbulla, "Planet Pit", który był niewątpliwym sukcesem i stał się najchętniej słuchanym albumem artysty. Płyta zadebiutowała na 7. miejscu "Billboard" 200. Raper stał się ponadto twarzą wódki Voli Vodka, nabywając jednocześnie udziały w produkującej ją firmie.
22 marca 2011 roku opublikowany został drugi singel z albumu "Planet Pit", „Give Me Everything” z udziałem Ne-Yo, Afrojacka i Nayer; stał się on pierwszym utworem w karierze Pitbulla, który dotarł na szczyt "Billboard" Hot 100.
Kolejnym również sławnym singlem z albumu Planet Pit był Rain Over Me, gościnnie z Markiem Anthonym. Następnym hitem stał się czwarty już singiel albumu – International Love, z występem Chrisa Browna. 2 maja 2011 roku Pérez i wokalistka Mýa wystąpili podczas "WWE Monday Night RAW", by świętować urodziny Dwayne’a „The Rock” Johnsona. Z kolei 1 sierpnia Pitbull był gościem muzycznym w programie talk show "Conan".
Kariera muzyczna: lata 2011–2014.
18 lutego 2011 roku Pérez pojawił się gościnnie na singlu „On the Floor” Jennifer Lopez. Kawałek ten był międzynarodowym przebojem, a obecnie znajduje się na liście najlepiej sprzedających się singli wszech czasów. Od tamtej pory J-Lo co jakiś czas nagrywa z nim kawałki, np. Dance Again (2012) lub Live it up (2013). W 2014 roku Pitbull, Jennifer oraz brazylijska gwiazda Claudia Leitte zostali wybrani przez FIFA oraz Sony Music i zaśpiewali piosenkę na otwarcie mundialu w Brazylii – , który stał się przebojem roku.
2012 rok Pitbull urozmaicił swoim, siódmym już albumem, Global Warming. Na albumie znajdują się efekty współpracy z takimi artystami, jak Christina Aguilera, Chris Brown, Jennifer Lopez, The Wanted, Shakira, Afrojack, Usher i Enrique Iglesias.
W 2013 roku Pitbull wydał album , który był swoistą kontynuacją poprzedniego – Global Warming. Wielkim sukcesem okazał się singiel promujący płytę – Timber, z gościnnym występem Keshy.
Pitbull był gospodarzem popularnego show amerykańskiego American Music Awards w 2013 roku. W 2014 roku ponownie został wybrany na prowadzącego show.
Rok 2014 dostarczył kolejny album znanego artysty, zatytułowany Globalization. Album promują dobrze znane single: Fireball, Time of lives (z udziałem Ne-Yo), Celebrate oraz Fun (z udziałem Chrisa Browna). Płyta zawiera również utwory z gościnnymi występami artystów, takich jak Jason Derulo, Juicy J, czy Sean Paul.
Od roku 2014 Pitbull organizuje coroczną imprezę sylwestrową "Pitbull New Year’s Eve Revolution," Na scenie w Miami można oglądać znane gwiazdy.

</doc>
<doc id="1853948" url="https://pl.wikipedia.org/wiki?curid=1853948" title="Miara doskonała">
Miara doskonała

Miara doskonała – miara skończona, która w "pewnym sensie" może być opisana przez wartości na przeciwobrazach borelowskich podzbiorów prostej poprzez funkcje mierzalne. Miary doskonałe są obiektami porządnymi z punktu widzenia teorii miary; pojawiają się często w kontekście całkowania funkcji o wartościach w przestrzeniach funkcyjnych (np. w przestrzeniach Banacha).
Definicja formalna.
Niech formula_1 będzie przestrzenią z miarą. Miarę formula_2 nazywa się doskonałą, gdy dla każdej funkcji mierzalnej (borelowskiej) formula_3 oraz każdego zbioru formula_4 takiego, że formula_5 istnieje zbiór borelowski formula_6 taki, że

</doc>
<doc id="1853952" url="https://pl.wikipedia.org/wiki?curid=1853952" title="Lądowanie wahadłowca">
Lądowanie wahadłowca

Lądowiska promów kosmicznych.
Główne lądowisko promów kosmicznych, ang. Shuttle Landing Facility (SLF), zostało otwarte w 1976 r. i było ono specjalnie zaprojektowane dla lądujących wahadłowców, a znajduje się ono w KSC. Droga startowa jest dłuższa i szersza niż jakakolwiek inna na lotniskach cywilnych.
Utwardzona droga startowa ma długość 4572 metrów z dobiegami po obu końcach, 308,4 metra każdy. Szerokość pasa jest prawie równa długości boiska piłki nożnej i wynosi 91,4 metra z 15,2 metrowymi asfaltowymi poboczami. Pas ma grubość 40,6 w centrum i 38,1 centymetra po bokach. Płyta lądowiska nie jest idealnie płaska, lecz ma pochylenie równe 61 centymetrów od osi pasa do krawędzi.
Do SLF zalicza się teren strefy przeładunkowej nosiciela wahadłowców o wymiarach 167,6 metrów na 149,3 metra, który znajduje się na południowo-wschodnim końcu pasa startowego. W północno-wschodnim rogu terenu strefy przeładunkowej znajduje się olbrzymia suwnica bramowa Mate-Demate Device (MDD). MDD ma wymiary 45,7 metra długości, 28,3 metra szerokości i 32 metry wysokości. Urządzenie MDD potrafi podnieść 104 328 kilogramów.
Zapasowym miejscem lądowania jest Baza Sił Powietrznych Edwards Air Force Base (EAFB) w Kalifornii. Program rozwoju wahadłowców rozpoczął cykl lądowań w EAFB, ponieważ to miejsce oferowało bardziej stałe i przewidywalne warunki pogodowe i szerokie możliwości naturalnego miejsca lądowania jakie rozpościerało rozległe suche jezioro. Lecz lądowanie promu kosmicznego w KSC jest preferowane dlatego, że oszczędza to pięć dni w procesie przygotowywania następnej misji.
Lądowanie w KSC eliminuje również potencjalne zagrożenia i utrudnienia wynikające z transportu wahadłowca na grzbiecie specjalnie zmodyfikowanego Boeinga 747. Decyzja o miejscu lądowania musi być podjęta 90 minut przed lądowaniem. Od 1981 roku do lutego 2003 roku odbyło się 113 misji wahadłowca: 61 lądowało w KSC, 49 w EAFB, i jedno lądowanie odbyło się w Northrup Strip w Nowym Meksyku.
Do awaryjnego lądowania wahadłowca jest przygotowanych kilkadziesiąt lotnisk na całym świecie.
Powrót z przestrzeni kosmicznej.
Powrót wahadłowca z orbity okołoziemskiej do KSC nad Oceanem Indyjskim od strony zachodniego wybrzeża Australii. Następnie trajektoria prowadzi poprzez Ocean Spokojny do Baja Peninsula, poprzez Meksyk i południowy Teksas, nad Zatoką Meksykańską do południowego wybrzeża Florydy.
Na dwie godziny przed lądowaniem załoga promu zakłada swoje pomarańczowe kombinezony, zajmuje stanowiska i przypina się pasami bezpieczeństwa. Następnie prom kosmiczny sterowany ręcznie przy użyciu dysz systemu sterowania reakcyjnego (RCS) przyjmuje położenie adekwatne do opuszczenia orbity (dyszami silników głównych w kierunku poruszania się promu). Na godzinę przed lądowaniem następuje zapłon dwóch silników orbitalnego systemu manewrowego (OMS). Skutkiem 2,5 minutowej pracy silników OMS jest zmniejszenie prędkości promu, a w konsekwencji zejście z orbity. Kiedy prędkość promu zostanie dostatecznie obniżona, silniki manewrowe OMS zostają wyłączone, załoga ręcznie przy pomocy dysz RCS ustawia prom dziobem w kierunku ruchu.
Wejście w atmosferę.
Na 30 minut przed dotknięciem pasa prom kosmiczny wchodzi do atmosfery, a odbywa się to na wysokości 121 920 metrów i w odległości 9500 km do pasa lądowania. Na 20 minut przed dotknięciem pasa prom przechodzi przez „barierę ognia”, następuje okres najwyższej temperatury na zewnątrz wahadłowca. Prom ogarnia obłok plazmy, znika łączność radiowa (blackout). Stan taki trwa około sześciu minut, potem temperatura spada, łączność wraca.
Podczas wchodzenia do atmosfery i podczas lądowania prom kosmiczny nie jest napędzany, jest szybowcem wysokiej technologii. W warstwach rozrzedzonej atmosfery do sterowania prom wykorzystuje silniki rakietowe małej mocy systemu sterowania reakcyjnego (Reaction Control System). W miarę jak wraz z obniżaniem wysokości wzrasta ciśnienie atmosferyczne, powierzchnie sterowe stają się coraz bardziej aktywne, a kiedy są już użyteczne automatycznie zostaje odłączony system sterowania reakcyjnego (RCS).
Aby zużyć nadmiar energii potencjalnej i kinetycznej wynikającej z faktu, że istnieje nadmiar wysokości do drogi jaką należy przebyć, prom wykonuje wiraże raz w jedną, raz w drugą stronę. Serię wiraży wskazuje wahadłowcowi zaprogramowana ścieżka schodzenia w kierunku lądowiska i swoim wyglądem przypomina wydłużoną literę „S”, a operacja ta nazwana jest „esowaniem”.
Przyziemienie.
Finałowe zbliżanie do pasa lądowania w KSC orbiter wykonuje nad Titusvile – Mims gdzie wykonuje okrąg (wiraż) decydujący o lądowaniu z południa (Pas nr 33) lub z północy (Pas 15). Podczas wykonywania wirażu następuje finałowe wytracenie wysokości i prędkości.
Prędkość promu spada poniżej prędkości dźwięku w odległości 40 kilometrów od pasa. Na wysokości około 13 716 metrów orbiter zaczyna manewry, które umożliwią mu przechwycenie ścieżki lądowania, która wyznacza korytarz do pasa. Wybór numeru pasa zależy głównie od kierunku i siły wiatru. Kiedy orbiter zbliży się do lądowiska, dowódca przechodzi na sterowanie ręczne i steruje do najbliższej (spośród dwóch) stacji Heading Alignment Cone (HAC) naprowadzającej na oś pasa do lądowania.
Po wyrównaniu do osi pasa, prom rozpoczyna strome zniżanie z dziobem opuszczonym 19 stopni w stosunku do linii horyzontu. Ścieżka schodzenia do pasa jest siedem razy bardziej pochyła niż ścieżka podejścia samolotu cywilnego. Podczas końcowego zbliżania się promu do pasa prędkość opadania jest 20 razy większa od prędkości opadania przeciętnego samolotu pasażerskiego. W odległości mniejszej niż 600 metrów od pasa pilot podnosi powoli dziób promu i przygotowuje się do przyziemienia. Na 15 sekund przed przyziemieniem opuszczone zostaje podwozie. Kołami podwozia głównego prom przyziemia przy prędkości 346 km/godz. Po dotknięciu pasa przednim kołem zostaje rozwinięty spadochron hamujący.
Proces wejścia do atmosfery i lądowania musi być perfekcyjnie wykonany, ponieważ w wypadku nieudanego podejścia do lądowania drugi krąg nie wchodzi w grę.
W zależności od orbitalnych parametrów misji, ścieżki podejścia promów kosmicznych przy wchodzeniu do atmosfery są bardzo różne. Zwykle wejście w atmosferę odbywa się według dwóch wzorów, czyli niskiego lub wysokiego odchylenia orbity. 
Wahadłowiec umieszczający na orbicie większość satelitów, zwykle ma orbitę o niskim odchyleniu, natomiast azymut startu 90o; lokuje to wahadłowiec na orbicie 28,5o w stosunku do równika.
Linki zewnętrzne.
Filmy serwisu YouTube przedstawiające lądowania wahadłowca:

</doc>
<doc id="1853953" url="https://pl.wikipedia.org/wiki?curid=1853953" title="Great Western Main Line">
Great Western Main Line

Great Western Main Line – jedna z głównych linii kolejowych Wielkiej Brytanii biegnąca ze stacji Londyn Paddington na zachód. Główny rezeń trasy to odcinek z Londynu do stacji Bristol Temple Meads. Do czasu nacjonalizaji w 1948 roku na odcinku tym kursowały pociągi spółki Great Western Railway. Linia nie jest zelektryfikowana. Szerokość torów na całej długości linii wynosi 1435 mm. Część linii uznana jest za zabytek kl. I i II.
Użytkowanie linii.
Głównym przewoźnikiem na linii jest First Great Western, który obsługuje zarówno serwisy osobowe jak i pośpieszne. Do r. 2016 linia ma zostać zelektryfikowana za cenę 1,1 mld funtów w ramach planu elektryfikacji kolei brytyjskiej, która obecnie wynosi ok. 40 procent.
Kontrowersje.
Firma obsługująca linię spotykała się wielokrotnie z zarzutami o złe traktowanie pasażerów, opóźnione i odwoływane kursy. Doprowadziło to do szeregu protestów, z których największy miał miejsce na stacji Bath Spa w styczniu 2008. Odpowiedzialna za koleje w brytyjskim rządzie Ruth Kelly zagroziła przewoźnikowi odebraniem franczyzy.
Stacje na linii.
Tłustym drukiem zaznaczone są stacje węzłowe.

</doc>
<doc id="1853955" url="https://pl.wikipedia.org/wiki?curid=1853955" title="Plac Władysława Jagiełły w Raciborzu">
Plac Władysława Jagiełły w Raciborzu

Plac Władysława Jagiełły w Raciborzu (daw. niem. "Schramm-Platz" → w okresie 1909 - 1945 r. "Notburga-Platz") – raciborski plac znajdujący się w dzielnicy Centrum. Plac przylega do ulicy Henryka Sienkiewicza, a swoją nazwę wziął od króla Władysława Jagiełły.

</doc>
<doc id="1853958" url="https://pl.wikipedia.org/wiki?curid=1853958" title="Podróż za jeden uśmiech">
Podróż za jeden uśmiech



</doc>
<doc id="1853963" url="https://pl.wikipedia.org/wiki?curid=1853963" title="Beta-adrenolityk">
Beta-adrenolityk



</doc>
<doc id="1853966" url="https://pl.wikipedia.org/wiki?curid=1853966" title="Lądowanie promu kosmicznego">
Lądowanie promu kosmicznego



</doc>
<doc id="1853969" url="https://pl.wikipedia.org/wiki?curid=1853969" title="Łokomotyw Kupiańsk">
Łokomotyw Kupiańsk

Łokomotyw Kupiańsk (ukr. Футбольний клуб «Локомотив» Куп'янськ, "Futbolnyj Kłub "Łokomotyw" Kupianśk") – ukraiński klub piłkarski z siedzibą w Kupiańsku, w obwodzie charkowskim.
Historia.
Chronologia nazw:
Piłkarska drużyna Łokomotyw została założona w mieście Kupiańsk w 1923 roku. Zespół występował w rozgrywkach mistrzostw i Pucharu obwodu charkowskiego. Na początku lat 90. XX wieku klub został rozwiązany. W 1997 został odrodzony.
W 2004 debiutował w rozgrywkach Amatorskiej Lihi, w której zajął najpierw trzecie miejsce w 3 grupie, a potem w turnieju finałowym piąte miejsce. W następnym sezonie zajął ostatnie, piąte miejsce w grupie B. W 2006 najpierw zajął trzecie miejsce w 4 grupie, potem w turnieju finałowym 5-6 miejsce. W 2007 był pierwszy w 5 grupie, potem w turnieju finałowym przegrał w meczu o trzecie miejsce.
Również kontynuuje występy w rozgrywkach Mistrzostw i Pucharu obwodu, gdzie zdobył wiele sukcesów.
W 2012 zdobył brązowe medale w Amatorskiej Lidze.

</doc>
<doc id="1853970" url="https://pl.wikipedia.org/wiki?curid=1853970" title="Pakowacz">
Pakowacz

Pakowacz – pracownik wykonujący pakowanie lub opakowywanie wyrobu, zabezpieczanie go i przygotowanie do transportu. 
Praca ta może być całkowicie ręczna, z użyciem urządzeń lub wspomagana maszynami. Może dotyczyć opakowań jednostkowych, zbiorczych lub transportowych (wysyłkowych). 
W przedsiębiorstwach spożywczych lub farmaceutycznych praca pakowacza kontrolowana jest pod względem zachowania wysokich standardów higieny oraz jakości (np. HACCP).
Sposób pakowania może być narzucony instrukcją, bądź pozostawiony inicjatywie pracownika. W drugim wariancie oczekuje się umiejętności wyboru rozwiązania optymalnego, uwzględniającego właściwą (ze względu na właściwości wyrobu i warunki przechowywania i transportu) ochronę pakowanego wyrobu przy ograniczeniu kosztów do niezbędnego minimum – z użyciem dostępnych na stanowisku pracy materiałów opakunkowych.
Praca pakowacza zaliczana jest do grupy prac prostych, nie wymagających specjalnych kwalifikacji. Jednak należy zwrócić uwagę na znaczenie tej pracy w procesie produkcyjnym. Pakowanie to ostatnia operacja, niepodlegająca praktycznie kontroli wewnętrznej (gdyż wymagałoby to zniszczenia opakowania). Każda niezgodność zawartości opakowania ze specyfikacją – co do rodzaju, ilości ale też staranność i estetyka pakowania – jest oceniana przez klienta i wpływa znacząco na wizerunek przedsiębiorstwa.

</doc>
<doc id="1853975" url="https://pl.wikipedia.org/wiki?curid=1853975" title="Robert Schlup">
Robert Schlup

Robert Schlup (ur. 1975) – czeski skoczek narciarski
W Pucharze Świata zadebiutował 16 stycznia 1994 roku w Libercu, zajmując 41. miejsce w konkursie głównym. Jedyne w karierze punkty do klasyfikacji generalnej tego cyklu zdobył 9 marca 1996 w Harrachovie, kiedy uplasował się na 28. miejscu w konkursie lotów narciarskich. Dało mu to 93. miejsce w klasyfikacji generalnej Pucharu Świata i 41. miejsce w klasyfikacji lotów.
Dwukrotnie zdobywał punkty do klasyfikacji Pucharu Kontynentalnego – 22 stycznia 1995 roku w Gallio był 28., a 28 stycznia 1996 roku w Libercu uplasował się jedno miejsce niżej.
W 1993 roku wziął udział w mistrzostwach świata juniorów w Harrachovie. Zajął 4. miejsce w konkursie drużynowym i 30. w indywidualnym.

</doc>
<doc id="1853976" url="https://pl.wikipedia.org/wiki?curid=1853976" title="Moduł księżycowy">
Moduł księżycowy



</doc>
<doc id="1853977" url="https://pl.wikipedia.org/wiki?curid=1853977" title="Wyszesławice">
Wyszesławice

Dynastia Wyszesławiców – dynastia panująca w Serbii od poł. VIII w. do 950 roku.
Historia dynastii.
Nazwa dynastii pochodzi od imienia jej założyciela, Wyszesława. Z dynastii Wyszesławiców pochodzi dziesięciu serbskich władców. Pierwsi trzej Wyszesław, Radosław i Prosigoj znani są jedynie z imienia. Czwarty władca tej dynastii, Włastimir zbudował podstawy politycznego znaczenia księstwa serbskiego około połowy IX wieku. Jego synowie podjęli około 855 wspólne rządy w państwie, ostatecznie jednak najstarszy Muncimir pozbył się rywali oddając ich jako zakładników w ręce bułgarskie. W następnym pokoleniu rozpoczęły się waśnie dynastyczne. Syn Muncimira, Pribisław, po krótkich rządach ustąpił ok. 892 roku władzę synowi stryja Gojnika – Piotrowi Gojnikoviciowi. W latach 917-924 na tronie zostało osadzonych w wyniku interwencji cara sąsiedniej Bułgarii Symeona I kolejno dwóch władców z różnych gałęzi rodu. W 924 roku Serbia na krótko została przyłąćzona do Bułgarii. Po śmierci Symeona w 927 roku władzę w państwie odzyskał ostatni przedstawiciel dynastii Czasław Klonimirović. Wraz z jego śmiercią w nurtach rzeki Sawy, dynastia wygasła w 950 roku.
Drzewo genealogiczne dynastii.
Dynastia Wyszesławiców

</doc>
<doc id="1853978" url="https://pl.wikipedia.org/wiki?curid=1853978" title="Friedrich von Müller">
Friedrich von Müller

Friedrich von Müller (ur. 17 września 1858 w Augsburgu, zm. 18 listopada 1941 w Monachium) – niemiecki lekarz internista. Opisał tzw. objaw Müllera, obserwowany w niedomykalności zastawki aortalnej.
Studiował nauki przyrodnicze w Monachium i medycynę w Monachium pod kierunkiem Carla von Voita i Würzburgu. Doktorat uzyskał w Monachium w 1882 roku i został asystentem Carla Jakoba Adolfa Christiana Gerhardta w Würzburgu, a później w Berlinie. Habilitował się w dziedzinie chorób wewnętrznych w 1888 roku i został profesorem propedeutyki klinicznej i laryngologii w Bonn. Przeniósł się do Wrocławia w 1890 i Bazylei w 1899 roku, zanim wrócił do Monachium w 1902 roku. W 1922 roku został członkiem Niemieckiej Akademii Nauk Leopoldina (Deutsche Akademie der Naturforscher Leopoldina). W latach 1927–1934 był prezesem Deutsche Akademie, niemieckiego instytutu kultury. W 1927 roku miasto Monachium uczyniło go Honorowym Obywatelem.

</doc>
<doc id="1853979" url="https://pl.wikipedia.org/wiki?curid=1853979" title="Martin Skoták">
Martin Skoták

Martin Skoták (ur. 31 grudnia 1977) – czeski skoczek narciarski
W Pucharze Świata zadebiutował 16 stycznia 1994 roku w Libercu, zajmując 32. miejsce w konkursie głównym. Jedyne w karierze punkty do klasyfikacji generalnej tego cyklu zdobył 9 marca 1996 w Harrachovie, kiedy uplasował się na 29. miejscu w konkursie lotów narciarskich. Dało mu to 94. miejsce w klasyfikacji generalnej Pucharu Świata i 42. miejsce w klasyfikacji lotów.
Wielokrotnie zdobywał punkty do klasyfikacji Pucharu Kontynentalnego. Najwyższe miejsce w zawodach tego cyklu osiągnął 8 marca 1997 roku w Braunlage, kiedy zajął 12. pozycję.
W 1991 roku zwyciężył w konkursie letnich mistrzostw świata dzieci w Garmisch-Partenkirchen w kategorii do 15 lat. W rywalizacji drużynowej był czwarty.
W 1993 roku wziął udział w mistrzostwach świata juniorów w Harrachovie. Zajął 4. miejsce w konkursie drużynowym i 17. w indywidualnym.

</doc>
<doc id="1853980" url="https://pl.wikipedia.org/wiki?curid=1853980" title="Republika Araksu">
Republika Araksu

Republika Araksu () – krótkotrwała republika, położona na terenie obecnej Nachiczewańskiej Republiki Autonomicznej, istniejąca w okresie od 22 kwietnia 1918 do 26 maja 1919 roku.
Nazwa republiki pochodziła od Araksu, rzeki przez jej terytorium przepływającej. Republika została ogłoszona 22 kwietnia 1918 roku przez Dżafarkuli Chana Nachiczewańskiego, który korzystał ze wsparcia rządzącej w Demokratycznej Republice Azerbejdżanu partii Musawat Məmmədəmina Rəsulzadə'a i młodotureckiego rządu w Ankarze.
Republika upadła 26 maja 1919 roku, po zajęciu jej terytorium przez wojska DR Azerbejdżanu i DR Armenii.

</doc>
<doc id="1853982" url="https://pl.wikipedia.org/wiki?curid=1853982" title="MCV-80 Warrior">
MCV-80 Warrior



</doc>
<doc id="1853983" url="https://pl.wikipedia.org/wiki?curid=1853983" title="Warrior">
Warrior



</doc>
<doc id="1853987" url="https://pl.wikipedia.org/wiki?curid=1853987" title="Metałurh Kupiańsk">
Metałurh Kupiańsk

Metałurh Kupiańsk (ukr. Футбольний клуб «Металург» Куп'янськ, "Futbolnyj Kłub "Metałurh" Kupianśk") - ukraiński klub piłkarski z siedzibą w Kupiańsku, w obwodzie charkowskim.
Historia.
Chronologia nazw:
Piłkarska drużyna Metałurh została założona w mieście Kupiańsk w XX wieku. Zespół występował w rozgrywkach mistrzostw i Pucharu obwodu charkowskiego.
Od początku rozgrywek w niezależnej Ukrainie klub występował w rozgrywkach mistrzostw Ukrainy spośród zespołów amatorskich. W sezonie 1992/93 zajął 7 miejsce w 4 grupie. W następnym sezonie 1993/94 zajął piąte miejsce w 5 grupie, a w sezonie 1994/95 - już był trzeci w 5 grupie.
Obecnie kontynuuje występy w rozgrywkach Mistrzostw i Pucharu obwodu, gdzie zdobył wiele sukcesów.

</doc>
<doc id="1853988" url="https://pl.wikipedia.org/wiki?curid=1853988" title="Bligia pospolita">
Bligia pospolita

Bligia pospolita ("Blighia sapida") – gatunek rośliny z rodziny mydleńcowatych, spokrewniony z liczi chińskim i longanem. Pochodzi z zachodnich obszarów tropikalnej Afryki, lecz jest uprawiany w wielu obszarach o klimacie tropikalnym. Nazwę zawdzięcza kapitanowi Blighowi, który wprowadził ją do uprawy na Jamajce. Angielska nazwa "ackee" pochodzi z afrykańskiego języka twi.
Zastosowanie.
Bligia pospolita uprawiana jest w zachodniej Afryce i w rejonie Karaibów, zwłaszcza na Jamajce. Ze względu na zawartość wielu składników odżywczych, zwłaszcza kwasów tłuszczowych, kwasu stearynowego, witaminy A i białka, dojrzałe owoce znajdują powszechne zastosowanie w kuchni jamajskiej. W kuchni tej owoce ackee są szczególnie często podawane jako dodatek do solonej ryby (tradycyjne danie "ackee and saltfish").
Puszkowane owoce są w dużych ilościach eksportowane. 
Suszone nasiona i łupina owocu są wykorzystywane do celów medycznych. W niektórych krajach afrykańskich owoce używane są do produkcji mydła.

</doc>
<doc id="1853989" url="https://pl.wikipedia.org/wiki?curid=1853989" title="X86-32">
X86-32



</doc>
<doc id="1853990" url="https://pl.wikipedia.org/wiki?curid=1853990" title="Kalenzig">
Kalenzig



</doc>
<doc id="1853991" url="https://pl.wikipedia.org/wiki?curid=1853991" title="Mad Dogs and Englishmen">
Mad Dogs and Englishmen



</doc>
<doc id="1853993" url="https://pl.wikipedia.org/wiki?curid=1853993" title="Plac Jagiełły w Raciborzu">
Plac Jagiełły w Raciborzu



</doc>
<doc id="1853996" url="https://pl.wikipedia.org/wiki?curid=1853996" title="Komórki Müllera">
Komórki Müllera

Komórki Müllera – rodzaj komórek glejowych występujący w siatkówce kręgowców. Są obiektem zainteresowania neurobiologów m.in. ze względu na zachowany potencjał różnicowania w kierunku wielopotencjalnych komórek prekursorowych.

</doc>
<doc id="1853998" url="https://pl.wikipedia.org/wiki?curid=1853998" title="Roman Křenek">
Roman Křenek

Roman Křenek (ur. 1976) – czeski skoczek narciarski. Uczestnik mistrzostw świata (1997).
W Pucharze Świata zadebiutował 14 grudnia 1996 roku w Harrachovie, zajmując 40. miejsce w konkursie głównym. Pierwsze w karierze punkty do klasyfikacji generalnej tego cyklu zdobył 1 lutego 1997 roku w Willingen, kiedy uplasował się na 14. miejscu w konkursie. Dzień później na tym samym obiekcie był dziesiąty – było to jedyne w jego karierze miejsce w czołowej dziesiątce zawodów Pucharu Świata. Łącznie pięciokrotnie zdobywał punkty PŚ. 
Wielokrotnie zdobywał punkty do klasyfikacji Pucharu Kontynentalnego. Siedmiokrotnie stanął na podium zawodów tej rangi, w tym trzykrotnie na jego najwyższym stopniu (w styczniu 1997 roku w Zakopanem, Planicy i dwukrotnie w Oberhofie). Miejsca na podium i pozostałe występy w sezonie dały mu szóste miejsce w klasyfikacji generalnej Pucharu Kontynentalnego 1996/1997.
W 1997 roku wziął udział w mistrzostwach świata w narciarstwie klasycznym w Trondheim. W konkursie indywidualnym na normalnej skoczni zajął 33. miejsce, na skoczni dużej był 39., a w zawodach drużynowych uplasował się na 9. pozycji.

</doc>
<doc id="1853999" url="https://pl.wikipedia.org/wiki?curid=1853999" title="Komórka Müllera">
Komórka Müllera



</doc>
<doc id="1854001" url="https://pl.wikipedia.org/wiki?curid=1854001" title="Oliver Wardrop">
Oliver Wardrop

sir John Oliver Wardrop (ur. 1864, zm. 1948) – brytyjski dyplomata, podróżnik i tłumacz.
Życiorys.
Po podróży po Gruzji w 1887 roku napisał książkę "Królestwo Gruzji", opublikowaną w następnym roku. W 1894 roku odbył kolejną podróż do tej krainy, zajął się wówczas nauką języka gruzińskiego oraz opublikował serię książek o Gruzji. Od 1906 do 1910 roku pełnił obowiązki przedstawiciela Wielkiej Brytanii w Rumunii. W lipcu 1919 roku minister spraw zagranicznych Wielkiej Brytanii, George Curzon, zaproponował mu stanowisko przedstawiciela w Tbilisi. W czasie walk gruzińsko-radzieckich starał się o wsparcie dla władz gruzińskich i pomoc materialną dla armii. W lutym 1921 wojska bolszewickie zajęły Gruzję, kładąc kres niepodległej republice. Po powrocie do Wielkiej Brytanii zajął się organizowaniem społeczności gruzińskiej i Komitetu Gruzińskiego w Londynie. W 1930, razem z Williamem Allenem, założył Georgian Historic Society. Jego siostra, Marjory Wardrop, jest autorką tłumaczenia dwunastowiecznego dzieła Szoty Rustaweliego "Rycerz w tygrysiej skórze" na język angielski.
Olivier Wardrop jest także autorem katalogu manuskryptów gruzińskich ze zbiorów British Museum.
Zmarł w 1948 roku.

</doc>
<doc id="1854003" url="https://pl.wikipedia.org/wiki?curid=1854003" title="Joel Lindpere">
Joel Lindpere

Joel Lindpere (ur. 5 października 1981 w Tallinnie) – piłkarz estoński grający na pozycji środkowego lub lewego pomocnika.
Kariera klubowa.
Lindpere pochodzi z Tallinna. Karierę piłkarską rozpoczął w klubie Nõmme Kalju. W 1997 roku zadebiutował w drugiej lidze estońskiej. W 1998 roku odszedł do Lelle SK, gdzie spędził dwa lata. W 2000 roku został piłkarzem Flory Tallinn. Wywalczył z nią wicemistrzostwo Estonii, a rok później mistrzostwo. W połowie 2001 roku przeszedł do drugoligowego zespołu Valga Warrior, ale już w 2002 roku wrócił do Flory. W 2002 i 2003 roku został z Florą mistrzem Estonii.
Na początku 2005 roku Lindpere został wypożyczony do CSKA Sofia. W pierwszej lidze Bułgarii zadebiutował 5 marca 2005 w wygranym 4:0 domowym meczu ze Slawią Sofia. W CSKA grał przez pół roku i rozegrał 11 spotkań. W połowie 2005 roku wrócił do Flory i grał w niej do końca 2006 roku.
W 2007 roku Lindpere odszedł z Flory do Tromsø IL. W nowym zespole zadebiutował 9 kwietnia 2007 w zwycięskim 1:0 domowym spotkaniu z Vålerenga Fotball. W 2008 roku wywalczył z Tromsø wicemistrzostwo Norwegii.
W 2010 roku Lindpere przeszedł do klubu Major League Soccer, New York Red Bulls. W 2013 roku został zawodnikiem Chicago Fire. Następnie grał w Baníku Ostrawa i Nõmme Kalju, gdzie zakończył karierę.
Kariera reprezentacyjna.
W reprezentacji Estonii Lindpere zadebiutował 1 listopada 1999 roku w zremisowanym 2:2 towarzyskim spotkaniu ze Zjednoczonymi Emiratami Arabskimi. W swojej karierze grał w eliminacjach do Euro 2004, Mistrzostw Świata 2006, Euro 2008 i Mistrzostw Świata 2010.

</doc>
<doc id="1854004" url="https://pl.wikipedia.org/wiki?curid=1854004" title="Olaf Hegenbarth">
Olaf Hegenbarth

Olaf Hegenbarth (ur. 22 stycznia 1977) – niemiecki skoczek narciarski. Najlepsze wyniki w Pucharze Świata osiągnął w sezonie 1996/1997, kiedy zajął 68. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854005" url="https://pl.wikipedia.org/wiki?curid=1854005" title="Mad Dogs &amp; Englishmen">
Mad Dogs &amp; Englishmen

Mad Dogs &amp; Englishmen – pierwszy album koncertowy Joego Cockera z 1970 roku.

</doc>
<doc id="1854012" url="https://pl.wikipedia.org/wiki?curid=1854012" title="Christian Meyer (narciarz)">
Christian Meyer (narciarz)

Christian Meyer (ur. 22 października 1977 w Orkdal) – norweski skoczek narciarski, trener.
Najlepsze wyniki w Pucharze Świata osiągnął w sezonie 1998/1999, kiedy zajął 31. miejsce w klasyfikacji generalnej. W następnych sezonach startował wyłącznie w zawodach Pucharu Kontynentalnego. Po raz ostatni wystąpił w sezonie 2003/2004 w Braunlage, gdzie zajął 36. miejsce.
Od sezonu 2010/2011 jest trenerem norweskiej reprezentacji kobiet w skokach narciarskich. Zastąpił na tym stanowisku Frode Håre.

</doc>
<doc id="1854013" url="https://pl.wikipedia.org/wiki?curid=1854013" title="WPS Charków">
WPS Charków

WPS Charków (ukr. Футбольний клуб «ВПС» Харків, "Futbolnyj Kłub "WPS" Charkiw") – ukraiński klub piłkarski z siedzibą w Charkowie.
Historia.
Piłkarska drużyna WPS Charków została założona w mieście Charków w XX wieku i reprezentowała Charkowski Instytut Wojennych Sił Powietrznych (ukr. Харківський інститут Військово-Повітряних Сил, "Charkiwśkyj Instytut Wijśkowo-Powitrianych Sił"). Zespół występował w rozgrywkach mistrzostw i Pucharu obwodu charkowskiego. W 1949 startował w Pucharze Ukraińskiej SRR, gdzie w finale pokonał klub Wodnyk Odessa (5:1). Potem klub występował w rozgrywkach mistrzostw i Pucharu obwodu, dopóki nie został rozwiązany.

</doc>
<doc id="1854017" url="https://pl.wikipedia.org/wiki?curid=1854017" title="Matija Stegnar">
Matija Stegnar

Matija Stegnar (ur. 23 lutego 1978) – słoweński skoczek narciarski. Najlepsze wyniki w Pucharze Świata osiągnął w sezonie 1996/1997, kiedy zajął 96. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854018" url="https://pl.wikipedia.org/wiki?curid=1854018" title="Olivier Maingain">
Olivier Maingain

Olivier D.A.Gh. Maingain (ur. 3 sierpnia 1958 w Sint-Lambrechts-Woluwe) – belgijski polityk, prawnik i samorządowiec, wieloletni lider DéFI.
Życiorys.
Ukończył w 1981 studia prawnicze na Université Libre de Bruxelles, w 1986 uzyskał dyplom na Uniwersytecie w Utrechcie. Do 1988 praktykował w zawodzie prawnika. W latach 1983–1987 był przewodniczącym organizacji młodzieżowej FDF, ugrupowania reprezentującego francuskojęzycznych mieszkańców Brukseli.
W 1988 został radnym miejskim Brukseli (do 1991), a rok później radnym regionu Bruksela (do 1995). W 1991 po raz pierwszy zasiadł w Izbie Reprezentantów, od tego czasu nieprzerwanie sprawuje mandat posła do niższej izby belgijskiego parlamentu (reelekcję uzyskiwał w 1995, 1999, 2003, 2007, 2010 i 2014). W latach 2001–2004 był dyrektorem Portu w Brukseli. Od 2006 pełni także funkcję burmistrza Sint-Lambrechts-Woluwe.
W 1995 został przewodniczącym Demokratycznego Frontu Frankofonów (partii zmieniającej nazwę w kolejnych latach). Doprowadził do porozumienia z walońskimi liberałami, w 2002 wprowadził swoje ugrupowanie do federacyjnego Ruchu Reformatorskiego, którą ugrupowanie opuściło w 2011. DéFI kierował nieprzerwanie do 2019.
Odznaczony Krzyżem Komandorskim Orderu Leopolda.

</doc>
<doc id="1854019" url="https://pl.wikipedia.org/wiki?curid=1854019" title="Następne 48 godzin">
Następne 48 godzin

Kolejne 48 godzin (ang. "Another 48 Hours") − amerykański film sensacyjny z 1990 roku w reżyserii Waltera Hilla. Kontynuacja filmu "48 godzin" (1982).
Fabuła.
Na pustyni w podejrzanej spelunie pojawia się trzech motocyklistów. Jeden z nich Ganz (Andrew Divoff), zwany Prawiczkiem, otrzymuje zlecenie na zabicie Reggie'ego Hammonda (Eddie Murphy). Dla Ganza to także sprawa osobista, gdyż Hammond przyczynił się do śmierci jego brata kilka lat wcześniej. Podczas spotkania pojawia się patrol policjantów. Policjanci i barman zostają zabici. W tym samym czasie detektyw Jack Cates (Nick Nolte) obserwuje na torze crossowym podejrzanych o współpracę z dilerem narkotykowym o pseudonimie Iceman. Podczas zatrzymania zabija w samoobronie jednego z nich, a czarnoskóry mężczyzna ucieka. Jakby było mało kłopotów, zostaje oskarżony o bezzasadne użycie broni i traci swoją odznakę. Podczas szukania dowodów potwierdzających swoją niewinność, Jack zostaje postrzelony przez ludzi Ganza. Przeżył tylko dlatego, że miał kamizelkę kuloodporną. Jack dostał tylko dwie doby, aby udowodnić swoją niewinność. W tym czasie recydywista Hammond wychodzi z więzienia. Autobus, którym jedzie zostaje zaatakowany przez motocyklistów. Gates i Hammond spotykają się w szpitalu i obaj znowu muszą współpracować. Okazuje się, że poszukiwany przez Catesa Iceman jest to samą osobą, której Hammond ukradł osiem lat temu pół miliona dolarów. Na wszystko znowu mają tylko 48 godzin...

</doc>
<doc id="1854022" url="https://pl.wikipedia.org/wiki?curid=1854022" title="Adolf Grugger">
Adolf Grugger

Adolf Grugger (ur. 11 stycznia 1975) – austriacki skoczek narciarski. Najlepsze wyniki w Pucharze Świata osiągnął w sezonie 1996/1997, kiedy zajął 99. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854023" url="https://pl.wikipedia.org/wiki?curid=1854023" title="Upper East Side">
Upper East Side

Upper East Side – jedna z dzielnic ("neighborhood") nowojorskiego okręgu Manhattan, położona pomiędzy Central Parkiem a East River. Upper East Side leży na obszarze od 59. do 96. ulicy i od East River do Piątej Alei-Central Parku. Obowiązują tutaj następujące kody pocztowe: 10021, 10022, 10028, 10075, 10128, 10029 i 10065.
Znana w przeszłości jako „dzielnica jedwabnych pończoch”, obecnie Upper East Side utrzymuje status jednej z najbardziej zamożnych i wpływowych części Nowego Jorku.
Historia.
Podejrzewa się, że przed przybyciem Europejczyków, Upper East Side stanowił przede wszystkim miejsce, w którym swoje obozy rybackie rozbijało indiańskie plemię Delawarów. W XIX wieku Upper East Side wykorzystywany był przez miejscową ludność w celach rolniczych; rozwój i uprzemysłowienie dotarło do tych obszarów za sprawą New York and Harlem Railroad, która w 1837 roku utworzyła przy 86. ulicy swoją stację kolejową. Punkt ten stanowił wówczas centrum zasiedlonej przez ludność niemiecką dzielnicy Yorkville. Mniej więcej w połowie XIX wieku rozpoczął się podział gruntów rolnych, które dotychczas pokrywały Upper East Side; procesów tych uniknęły niewielkie skrawki ziemi, zajmujące w sumie niespełna pół kilometra kwadratowego.
Jeszcze przed skompletowaniem połączeń kolejowych przy Park Avenue (ukończonych w 1910 roku), „modni” Nowojorczycy, unikając zadymionych okolic powyżej 4. alei (czyli obecnej Park Avenue), budowali stylowe wille i kamienice wzdłuż Piątej Alei oraz okolicznych ulic, które sąsiadowały z Central Parkiem. Obecność tegoż parku, a także rozwój rynku komercyjnego (w postaci mnożenia ekskluzywnych jak na owe czasy sklepów oraz restauracji) pociągnęła za sobą wzrost cen nieruchomości i samej ziemi. Wiek pozłacany w erze Piątej Alei (jako siedziby prywatnych obiektów mieszkalnych) nie był długotrwały; pierwszym blokiem/kamienicą mieszkalną, która zastąpiła indywidualną willę była 907 Fifth Avenue w 1916 roku, przy 72. ulicy.
W Upper East Side zaczęła osiedlać się większość przedstawicieli wyższej klasy społecznej Nowego Jorku, włączając w to magnacką rodzinę Rockefellerów, rody polityczne Rooseveltów i Kennedych, potentatów na rynku tytoniowym i w branży energii elektrycznej, Duke’ów, a także Whitneyów, którzy dorobili się fortuny na wyścigach koni pełnej krwi angielskiej.
W połowie XX wieku nadziemna kolej miejska, która funkcjonowała od lat 80. XIX wieku przy 2. i 3. alei została wyburzona. Ziemie te wykorzystano następnie pod budowę apartamentowców mieszkalnych – pierwszych na tym obszarze.
Geografia.
Upper East Side rozciąga się od 59. do 96. ulicy, korzystając z kodów pocztowych: 10021, 10022, 10065, 10075, 10028, 10029 i 10128.
Wielu pośredników w handlu nieruchomościami używa terminu „Upper East Side” w zastępstwie „East Harlem”, definiując obszary, które leżą na północ od 96. ulicy, by uniknąć negatywnych skojarzeń wśród kupców; wielu z nich uznaje bowiem East Harlem za mniej prestiżową dzielnicę niż Upper East Side. Jednakże zgodnie z pocztowym i wyborczym podziałem miasta, East Harlem nie przekracza 96. ulicy i nie jest uznawany za część Upper East Side. Z drugiej strony, mieszkańcy obszarów pomiędzy Piątą Aleją, Central Parkiem i Madison Avenue (czyli ulic od 97. do 110.), są według New York Department of Buildings rezydentami Upper East Side.
Demografia.
Spis powszechny z 2000 roku wykazał, że Upper East Side zamieszkiwało 207 543 osób, zaś gęstość zaludnienia wynosiła 45 649/km². Wedle kryterium rasy, 88,25% mieszkańców Upper East Side reprezentowało rasę białą, 6,14% miało pochodzenie azjatyckie, 5,62% latynoskie, 2,34% było Afroamerykanami, 0,09% miało pochodzenie indiańskie, 0,04% było przybyszami z wysp Pacyfiku; 1,39% mieszkańców dzielnicy reprezentowało inną rasę, zaś 1,74% reprezentowało co najmniej dwie rasy. W 2000 roku 21% populacji Upper East Side urodziło się za granicą Stanów Zjednoczonych; 45,6% z nich pochodziło z Europy, 29,5% z Azji, 16,2% z Ameryki Łacińskiej, zaś 8,7% z innych kontynentów. Na 100 mężczyzn przypadało wówczas 125 kobiet.
W 2000 roku średni dochód per capita wynosił 85 081 dolarów, a tym samym był niemalże dwukrotnie wyższy, niż średni dochód per capita przeciętnego amerykańskiego obywatela. W tym samym roku 75,6% dorosłych mieszkańców Upper East Side (25+) posiadało wykształcenie licencjackie lub wyższe.
Polityka.
Upper East Side jest jednym z nielicznych obszarów Manhattanu, gdzie Republikanie stanowią ponad 20% elektoratu. W południowo-zachodniej sekcji dzielnicy, liczba wyborców Republikanów i Demokratów jest mniej więcej równa; jest to tym samym jedyny taki „skrawek” Manhattanu. W pozostałych częściach dzielnicy Republikanie notują od 20 do 40% zarejestrowanych wyborców.
Upper East Side jest również znane jako ważne miejsce pozyskiwania środków politycznych w Stanach Zjednoczonych. Cztery z pięciu kodów pocztowych w kraju, ze względu na wysokość osiąganych składek politycznych, pochodzi z Manhattanu. Najważniejszy kod pocztowy w tym aspekcie, 10021, ulokowany jest właśnie na Upper East Side i to on w 2004 roku wygenerował najwięcej pieniędzy na kampanie prezydenckie George’a W. Busha i Johna Kerry’ego.
Gospodarka.
W dawnych rezydencjach w Upper East Side znajduje się obecnie wiele placówek dyplomatycznych. Przy 934 Fifth Avenue, pomiędzy 74. i 75. ulicą, działa Konsulat Generalny Francji w Nowym Jorku. Konsulat Generalny Grecji w Nowym Jorku znajduje się przy 69 East 79th Street (10021), zajmując budynek, który w przeszłości zamieszkiwał George L. Rives. Konsulat Generalny Włoch w Nowym Jorku zlokalizowany jest przy 690 Park Avenue (10065), zaś Konsulat Generalny Pakistanu w Nowym Jorku znajduje się na 12 East 65-cia Street (10065). Z kolei Konsulat Generalny Indii w Nowym Jorku działa przy 3 East 64th Street, pomiędzy Piątą Aleją i Madison Avenue.
Do państw, które posiadają swoje placówki dyplomatyczne w Upper East Side należą m.in.: Albania, Białoruś, Bułgaria, Czechy, Irak, Kamerun, Mali, Mjanma, Mongolia, Polska, Serbia, Wybrzeże Kości Słoniowej, Wyspy Zielonego Przylądka.
Ceny mieszkań.
Upper East Side utrzymuje jedną z najwyższych cen za stopę kwadratową w Stanach Zjednoczonych. W 2002 roku średni koszt stopy kwadratowej wynosił 856 dolarów, jednak już w 2006 roku wzrósł do 11 200 dolarów za metr kwadratowy.
Jedyne budynki miejskie/komunalne – Holmes Towers i Isaacs Houses, przeznaczone dla osób o niskich lub średnich dochodach, w okolicy Upper East Side znajdują się tuż za północną granicą dzielnicy, na 96. ulicy.
Transport.
Upper East Side obsługiwana jest obecnie przez jedną linię metra, IRT Lexington Avenue Line (4 5 6 &lt;6&gt;), a także lokalne połączenia autobusowe.
Obecnie w fazie konstrukcji znajduje się druga linia metra, Second Avenue Subway, biegnąca wzdłuż Second Avenue. Pierwszy odcinek przebiegał będzie od 96. ulicy do 63. ulicy, gdzie połączy się z BMT Broadway Line; usługi te świadczone będą przez maszyny kursujące na linii Q. W późniejszych fazach, linia Second Avenue Subway zostanie rozszerzona na północ, do 125. ulicy/Park Avenue w Harlemie, a także na południe, do Hanover Square w dystrykcie finansowym; te usługi świadczyć będą nowe maszyny z linii T.
Zabytki i ośrodki kultury.
W Upper East Side działają jedne z najbardziej znanych muzeów na świecie. Odcinek muzeów, które położone są wzdłuż Piątej Alei, naprzeciw Central Parku, określany jest obecnie mianem „Museum Mile”; w przeszłości obszar ten miał przydomek „Millionaire’s Row”. Do instytucji kulturowych, które zlokalizowane są w Upper East Side należą m.in.:

</doc>
<doc id="1854024" url="https://pl.wikipedia.org/wiki?curid=1854024" title="Hala Kamienicka">
Hala Kamienicka

Hala Kamienicka – dawniej (do XIX w.) tereny wypasowe w rejonie grzbietu, opadającego ku północy od szczytu Szyndzielni w Beskidzie Śląskim. Należały do gospodarzy z położonej u północnych podnóży masywu Kamienicy (stąd nazwa). Obecnie nazwa ta odnosi się do niezbyt dużej, wydłużonej (ok. 500 m) polany, opadającej łagodnie spod szczytu Szyndzielni na północ, wzdłuż jej północnego grzbietu.
Polana po brzegach już częściowo zarasta, natomiast w osi grzbietu i biegnącej nim drogi na skutek wydeptywania zamieniła się w szeroki, kamienisty trakt. W górnej części polany wznosi się schronisko na Szyndzielni, zaś na jej dolnym skraju – górna stacja kolei linowej z Olszówki wraz z radiowo-telewizyjną stacją przekaźnikową.
Używane dawniej określenie "Kamienicka Płyta" stanowi niefortunnie użyte spolszczenie niemieckiej nazwy "Kamnitzer Platte", odnoszącej się do całego szczytowego spiętrzenia Szyndzielni.
Obecnie hala jest terenem o ogromnym natężeniu ruchu turystycznego. Przez większą część roku przemierzają ją tłumy turystów, głównie na trasie od górnej stacji kolei linowej do schroniska. Przez halę biegną do wspomnianego schroniska szlaki turystyczne: czerwony , zielony i żółty . Tu kończą się również (przy górnej stacji kolei linowej) znaki żółte szlaku z Wapienicy.
Zimą hala jest bardzo popularnym i łatwo dostępnym (kolej linowa) terenem narciarskim dla początkujących: narciarze mają do dyspozycji wyciąg talerzykowy długości 275 m. Tu także początek dwóch narciarskich tras zjazdowych – czerwonej i niebieskiej – z Szyndzielni do Olszówki Górnej.

</doc>
<doc id="1854026" url="https://pl.wikipedia.org/wiki?curid=1854026" title="Pędnik strugowodny">
Pędnik strugowodny



</doc>
<doc id="1854029" url="https://pl.wikipedia.org/wiki?curid=1854029" title="Freshford (stacja kolejowa)">
Freshford (stacja kolejowa)

Freshford – stacja kolejowa we wsi Freshford w hrabstwie Somerset na linii kolejowej Wessex Main Line. Na stacji nie zatrzymują się pociągi pośpieszne.
Ruch pasażerski.
Ze stacji korzysta ok. 25 552 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Southampton, Weymouth i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę. 
Obsługa pasażerów.
Przystanek autobusowy, parking na 5 miejsc samochodowych. Pasażerów wsiadających na tej stacji nie obowiązuje taryfa karna " Penalty Fares".

</doc>
<doc id="1854030" url="https://pl.wikipedia.org/wiki?curid=1854030" title="Teatr na Żoliborzu w Warszawie">
Teatr na Żoliborzu w Warszawie



</doc>
<doc id="1854032" url="https://pl.wikipedia.org/wiki?curid=1854032" title="Teatr Północny w Warszawie">
Teatr Północny w Warszawie



</doc>
<doc id="1854035" url="https://pl.wikipedia.org/wiki?curid=1854035" title="Avoncliff (stacja kolejowa)">
Avoncliff (stacja kolejowa)

Avoncliff – stacja kolejowa we wsi Avoncliff w hrabstwie Wiltshire na linii kolejowej Wessex Main Line. Na stacji nie zatrzymują się pociągi pośpieszne.
Ruch pasażerski.
Ze stacji korzysta 6088 pasażerów rocznie (dane za okres od kwietnia 2020 do marca 2021) i w ciągu pięciu lat liczba korzystających ze stacji podwoiła się. Posiada bezpośrednie połączenia z Bristolem, Bath Spa, Southampton, Weymouth i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę.
Obsługa pasażerów.
Przystanek autobusowy, stacja nie dysponuje parkingiem samochodowym. Pasażerów wsiadających na tej stacji nie obowiązuje taryfa karna " Penalty Fares".

</doc>
<doc id="1854037" url="https://pl.wikipedia.org/wiki?curid=1854037" title="Kłośnik (herb szlachecki)">
Kłośnik (herb szlachecki)

Kłośnik − polski herb szlachecki z nobilitacji.
Opis herbu.
Opis zgodny z klasycznymi zasadami blazonowania:
"W polu czerwonym lilia srebrna, na gałązce zielonej z czterema takimiż listkami - po dwa na stronę. Klejnot: trzy pióra strusie. Labry czerwone, podbite srebrem."
Juliusz Karol Ostrowski wymienia trzy odmiany tego herbu:
Kłośnik II - godło jak wyżej, umieszczone na łukowato wyciętym klinie, całość w polu srebrnym. Klejnot bez odmian.
Kłośnik III - jak wyżej, ale w miejsce lilii - kłos złoty na takiejż gałązce, z takimiż listkami po dwa na stronę. Klejnot bez odmian.
Kłośnik IV - w polu czerwonym pół lilii srebrnej na złotej podstawie, spoczywającej na kolumnie zielonej, o bazie złotej. Klejnot tautologiczny.
Według dokumentu nobilitacyjnego, opublikowanego przez Barbarę Trelińską, oryginalnym herbem była wersja IV, przy czym Trelińska opisuje kolumnę jako "snopek".
Najwcześniejsze wzmianki.
Nadany Janowi Januszowskiemu 4 stycznia 1588 ze zmianą nazwiska.
Herbowni.
Januszowicz, Januszowski.

</doc>
<doc id="1854039" url="https://pl.wikipedia.org/wiki?curid=1854039" title="716 Dywizja Piechoty (III Rzesza)">
716 Dywizja Piechoty (III Rzesza)

716 Dywizja Piechoty – niemiecka dywizja z czasów II wojny światowej, sformowana w Bielefeld na mocy rozkazu z 2 maja 1941 roku, w 15. fali mobilizacyjnej w VI Okręgu Wojskowym.
Struktura organizacyjna.
726. i 736. pułk piechoty, 656. oddział artylerii, 716. kompania pionierów, 716. kompania przeciwpancerna, 716. kompania łączności;
726. i 736. pułk grenadierów, 1716. pułk artylerii, 716. batalion pionierów, 716. kompania przeciwpancerna, 716. oddział łączności;
726. i 736. pułk grenadierów, 1716. pułk artylerii, 934. wschodni batalion, 716. batalion pionierów, 716. batalion fizylierów 716. oddział przeciwpancerny, 716. oddział łączności, 716. polowy batalion zapasowy;
706., 726. i 736. pułk grenadierów, 1716. pułk artylerii, 716. batalion pionierów, 716. batalion fizylierów 716. oddział przeciwpancerny, 716. polowy batalion zapasowy;
706. 726. i 736. pułk grenadierów, 1716. pułk artylerii, 1525. forteczny oddział artylerii, 716. batalion pionierów, 716. batalion fizylierów 716. oddział przeciwpancerny, 716. oddział łączności, 716. polowy batalion zapasowy;
706. pułk grenadierów, I./1716. pułku artylerii, 716. kompania przeciwpancerna;
I./706. pułku grenadierów, I./1716. pułku artylerii, 716. kompania przeciwpancerna, 716. batalion alarmowy;
5. szkolny batalion strzelców krajowych, 6. policyjny batalion SS, 726. szkolny pułk grenadierów (195. szkolny batalion grenadierów, 75. szkolny batalion strzelców, 553. polowy batalion zapasowy, I. Szkolny batalion grenadierów 19. Armii), 1716. pułku artylerii (I./1526. pułku artylerii, 260. szkolny oddział artylerii, 7. i 8. bateria Volkssturmu), 716. oddział przeciwpancerny, 716. oddział łączności, 716. polowy batalion zapasowy;
706., 726. i 736. pułk grenadierów, 1716. pułk artylerii, 716. batalion pionierów, 716. kompania fizylierów 716. kompania przeciwpancerna, 716. oddział łączności, 716. polowy batalion zapasowy;

</doc>
<doc id="1854041" url="https://pl.wikipedia.org/wiki?curid=1854041" title="Bradford-on-Avon (stacja kolejowa)">
Bradford-on-Avon (stacja kolejowa)

Bradford-on-Avon – stacja kolejowa w mieście Bradford on Avon w hrabstwie Wiltshire na linii kolejowej Wessex Main Line. Na stacji nie zatrzymują się pociągi pośpieszne.
Ruch pasażerski.
Ze stacji korzysta 117 522 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Bristolem, Bath Spa, Southampton, Weymouth i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę.
Obsługa pasażerów.
Kasa biletowa, automat biletowy, przystanek autobusowy, stacja dysponuje parkingiem samochodowym na 180 miejsc i rowerowym na 16.

</doc>
<doc id="1854042" url="https://pl.wikipedia.org/wiki?curid=1854042" title="Hochjoch">
Hochjoch

Hochjoch (2520 m n.p.m.) – szczyt w austriackiej prowincji Vorarlberg, w paśmie Ferwall. Region turystyczny i narciarski związany z Hochjoch jest nazywany "Kapellmeister" – od jednej z niższych kulminacji – Kapell, wznoszącej się nad osadą Schruns.
Komunikacja.
Do Schruns dojechać można malowniczą linią kolejową Montafonerbahn (z Bludenz) lub szosą (dostępne duże parkingi).
Turystyka.
W masywie Hochjoch jest zlokalizowane schronisko Wormser Hütte (2307 m n.p.m.), skąd można wyruszyć na szczyt lub w kierunku innych celów, po kilku trasach o różnej trudności.
Jeziora.
W okolicy znajdują się także malownicze jeziora, będące celami wycieczek, np. Herzsee (2216 m n.p.m.).
Koleje linowe.
W masywie Hochjoch funkcjonują dwie jednoodcinkowe koleje linowe:

</doc>
<doc id="1854044" url="https://pl.wikipedia.org/wiki?curid=1854044" title="Telewizor LCD">
Telewizor LCD



</doc>
<doc id="1854045" url="https://pl.wikipedia.org/wiki?curid=1854045" title="Frunzeneć Saki">
Frunzeneć Saki



</doc>
<doc id="1854046" url="https://pl.wikipedia.org/wiki?curid=1854046" title="Telewizor plazmowy">
Telewizor plazmowy



</doc>
<doc id="1854048" url="https://pl.wikipedia.org/wiki?curid=1854048" title="Frunzeneć Frunze">
Frunzeneć Frunze



</doc>
<doc id="1854050" url="https://pl.wikipedia.org/wiki?curid=1854050" title="Kjell Erik Sagbakken">
Kjell Erik Sagbakken

Kjell Erik Sagbakken (ur. 5 grudnia 1970 r.) – norweski skoczek narciarski. Najlepsze wyniki w Pucharze Świata osiągnął w sezonie 1998/1999, kiedy zajął 64. miejsce w klasyfikacji generalnej.
Rekord życiowy zawodnika został ustanowiony 1 marca 2001 w Oberstdorfie i wynosi on 211 metrów.

</doc>
<doc id="1854052" url="https://pl.wikipedia.org/wiki?curid=1854052" title="Wojkoweć Kercz">
Wojkoweć Kercz



</doc>
<doc id="1854055" url="https://pl.wikipedia.org/wiki?curid=1854055" title="Alejandro Posadas">
Alejandro Posadas

Alejandro Posadas (ur. 28 grudnia 1870 w Saladillo, zm. 21 listopada 1902 w Paryżu) – argentyński lekarz i lekarz weterynarii.
Życiorys.
Niezależnie od Roberto Johanna Wernickego opisał w 1892 jeden z pierwszych przypadków kokcydioidomikozy, dawniej nazywanej chorobą Posadasa-Wernickego. Przypadek ten potwierdzono w 2009 roku metodami biologii molekularnej. Zmarł na gruźlicę. Na jego cześć nazwano Hospital Posadas w Buenos Aires.

</doc>
<doc id="1854056" url="https://pl.wikipedia.org/wiki?curid=1854056" title="Lista gmin w stanie Nuevo León">
Lista gmin w stanie Nuevo León

Meksykański stan Nuevo León podzielony jest na 46 gmin "(hiszp. municipios)".

</doc>
<doc id="1854058" url="https://pl.wikipedia.org/wiki?curid=1854058" title="Martin Zimmermann">
Martin Zimmermann

Martin Zimmermann (ur. 1 września 1978) – austriacki skoczek narciarski. Medalista mistrzostw świata juniorów (1995 i 1996).

</doc>
<doc id="1854059" url="https://pl.wikipedia.org/wiki?curid=1854059" title="Wilfried Eberharter">
Wilfried Eberharter

Wilfried Eberharter (ur. 3 czerwca 1980) – austriacki skoczek narciarski. Najlepsze wyniki w Pucharze Świata osiągnął w sezonie 1998/1999, kiedy zajął 60. miejsce w klasyfikacji generalnej.

</doc>
<doc id="1854068" url="https://pl.wikipedia.org/wiki?curid=1854068" title="Miha Rihtar">
Miha Rihtar

Miha Rihtar (ur. 4 marca 1981 w Lublanie) – słoweński skoczek narciarski. Najlepsze wyniki w Pucharze Świata osiągnął w sezonie 1997/1998, kiedy zajął 65. miejsce w klasyfikacji generalnej.
Największym sukcesem tego zawodnika jest złoty medal mistrzostw świata juniorów wywalczony drużynowo w Canmore.

</doc>
<doc id="1854069" url="https://pl.wikipedia.org/wiki?curid=1854069" title="FK Antracyt">
FK Antracyt

FK Antracyt (ukr. Футбольний клуб «Антрацит», "Futbolnyj Kłub "Antracyt"") - ukraiński klub piłkarski z siedzibą w Antracycie, w obwodzie ługańskim.
Historia.
Chronologia nazw:
Drużyna piłkarska Awanhard Antracyt została założona w mieście Antracyt w XX wieku. Zespół występował w rozgrywkach mistrzostw i Pucharu obwodu woroszyłowgradskiego. W 1969 debiutował w Klasie B, 2 strefie ukraińskiej Mistrzostw ZSRR, w której zajął 7 miejsce. W 1970 w wyniku reorganizacji systemu lig ZSRR został zdeklasowany w rozgrywkach do Klasy B, 1 strefy ukraińskiej. Zajął w turnieju finałowym 6 miejsce, ale nie zakwalifikował się do grupy zespołów pozostających w rozgrywkach na szczeblu profesjonalnym. Potem kontynuował występy w rozgrywkach Mistrzostw i Pucharu obwodu.
Obecnie występuje w mistrzostwach obwodu ługańskiego jako FK Antracyt

</doc>
<doc id="1854070" url="https://pl.wikipedia.org/wiki?curid=1854070" title="Westbury (stacja kolejowa)">
Westbury (stacja kolejowa)

Westbury – stacja kolejowa w mieście Westbury w hrabstwie Wiltshire na linii kolejowej Wessex Main Line i linii kolejowej Reading - Plymouth. Na stacji nie zatrzymują się pociągi pośpieszne.
Ruch pasażerski.
Ze stacji korzysta ok. 345 000 pasażerów rocznie (dane za rok 2007). Posiada bezpośrednie połączenia z Londynem. Exeterem, Plymouth, Bristolem, Bath Spa, Southampton, Weymouth i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę. 
Obsługa pasażerów.
Kasa biletowa, automat biletowy, przystanek autobusowy, postój taksówek, bufet. Stacja dysponuje parkingiem samochodowym na 240 miejsc i rowerowym na 24.

</doc>
<doc id="1854071" url="https://pl.wikipedia.org/wiki?curid=1854071" title="Dmitri Kruglov">
Dmitri Kruglov

Dmitri Kruglov (ur. 24 maja 1984 w Tapie) - piłkarz estoński grający na pozycji lewego obrońcy lub pomocnika.
Kariera klubowa.
Karierę piłkarską Kruglov rozpoczął w klubie HÜJK Emmaste. W 2001 roku zadebiutował w drugiej lidze estońskiej. W 2002 roku odszedł do Tallinna JK, gdzie spędził kolejny sezon. W 2003 roku został piłkarzem Levadii Tallinn. W 2004 roku wraz z Levadią został mistrzem Estonii oraz zdobył Puchar Estonii. W 2005 roku ponownie sięgnął po krajowy puchar, a także wywalczył wicemistrzostwo kraju.
Na początku 2005 roku Kruglov odszedł do Lokomotiwu Moskwa. W Priemjer-Lidze zadebiutował 3 lipca 2005 w wygranym 4:0 domowym spotkaniu z Terekiem Grozny. W 2005 roku zdobył Superpuchar Rosji, a w 2006 roku został wypożyczony do Kubania Krasnodar z Pierwszej Dywizji, jednak nie rozegrał w nim żadnego meczu. Z kolei w 2007 roku przebywał na wypożyczeniu w Torpedzie Moskwa.
W 2008 roku Kruglov najpierw został wypożyczony, a następnie sprzedany do azerskiego Neftçi PFK, w którym występował w podstawowym składzie. W sezonie 2010/2011 był zawodnikiem Interu Baku.
W 2011 roku Kruglov przeszedł do rosyjskiego FK Rostów. W 2013 roku wrócił do Levadii Tallinn.
Kariera reprezentacyjna.
W reprezentacji Estonii Kruglov zadebiutował 13 października 2004 roku w zremisowanym 2:2 spotkaniu eliminacji do Mistrzostw Świata 2006 z Łotwą. W swojej karierze grał także w eliminacjach do Euro 2008 i Mistrzostw Świata 2010.

</doc>
<doc id="1854072" url="https://pl.wikipedia.org/wiki?curid=1854072" title="Biblioteka Klasyków Psychologii">
Biblioteka Klasyków Psychologii

Biblioteka Klasyków Psychologii – książkowa seria wydawnicza PWN z lat 1986–2008.

</doc>
<doc id="1854073" url="https://pl.wikipedia.org/wiki?curid=1854073" title="Dmitrij Krugłow">
Dmitrij Krugłow



</doc>
<doc id="1854076" url="https://pl.wikipedia.org/wiki?curid=1854076" title="Sirkka Polkunen">
Sirkka Polkunen

Sirkka Tellervo "Telle" Vilander z d. Polkunen (ur. 6 listopada 1927 w Jyväskylä, zm. 28 września 2014 tamże) – fińska biegaczka narciarska, złota medalistka olimpijska oraz srebrna medalistka mistrzostw świata.
Kariera.
Jej olimpijskim debiutem były igrzyska w Oslo w 1952 roku, gdzie zajęła piąte miejsce w biegu na 10 km techniką klasyczną. Były to pierwsze igrzyska, na których rozegrano kobiece biegi narciarskie. Cztery lata później, podczas igrzysk olimpijskich w Cortina d’Ampezzo na tym samym dystansie zajęła ósme miejsce. Ponadto wspólnie z Mirją Hietamies i Siiri Rantanen wywalczyła złoty medal w sztafecie.
W 1954 roku wystartowała na mistrzostwach świata w Falun. Finki w tym samym składzie co w Cortina d’Ampezzo zdobyły kolejny medal w sztafecie, tym razem srebrny. Jako że był to także debiut kobiecych biegów na mistrzostwach świata, wraz z koleżankami zostały pierwszymi mistrzyniami świata w sztafecie w historii tego sportu. Na tych samych mistrzostwach zajęła także szóste miejsce w biegu na 10 km. Na kolejnych mistrzostwach już nie startowała.
Polkunen nigdy nie zdobyła tytułu mistrzyni Finlandii, ale w 1954 roku zdobyła srebrny medal w biegu na 10 km oraz brązowe medale na tym dystansie w latach 1951, 1953 i 1956. Wygrała także bieg na 10 km w Zakopanem w 1955 roku. W 1953 i 1955 roku była trzecia w biegu na 10 km podczas zawodów Salpausselän Kisat.

</doc>
<doc id="1854077" url="https://pl.wikipedia.org/wiki?curid=1854077" title="Bernard Moullier">
Bernard Moullier

Bernard Moullier (ur. 27 września 1957 r.) – francuski skoczek narciarski. Najlepsze wyniki w Pucharze Świata osiągnął w sezonie 1979/1980, kiedy zajął 25. miejsce w klasyfikacji generalnej.
Wystąpił na Igrzyskach Olimpijskich w Lake Placid, ale bez sukcesów.

</doc>
<doc id="1854078" url="https://pl.wikipedia.org/wiki?curid=1854078" title="Dilton Marsh (stacja kolejowa)">
Dilton Marsh (stacja kolejowa)

Dilton Marsh – stacja kolejowa we wsi Dilton Marsh w hrabstwie Wiltshire na linii kolejowej Wessex Main Line. Na stacji nie zatrzymują się pociągi pośpieszne.
Ruch pasażerski.
Ze stacji korzysta ok. 10 063 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Southampton i Salisbury. Pociągi odjeżdżają ze stacji na każdej z linii w odstępach co najwyżej dwugodzinnych w każdą stronę. 
Obsługa pasażerów.
Automat biletowy, przystanek autobusowy. Stacja nie dysponuje parkingiem samochodowym.

</doc>
<doc id="1854079" url="https://pl.wikipedia.org/wiki?curid=1854079" title="Robert Mösching">
Robert Mösching

Robert Mösching (ur. 23 listopada 1954 r.) – szwajcarski skoczek narciarski. Najlepsze wyniki w Pucharze Świata osiągnął w sezonie 1979/1980, kiedy zajął 28. miejsce w klasyfikacji generalnej.
Wystąpił na igrzyskach olimpijskich w Lake Placid, ale bez sukcesów.

</doc>
<doc id="1854081" url="https://pl.wikipedia.org/wiki?curid=1854081" title="Johannes-Müller-Institut für Physiologie">
Johannes-Müller-Institut für Physiologie

Johannes-Müller-Institut für Physiologie – niemiecki instytut naukowy otworzony w Berlinie w 1877 roku. Obecną nazwę nosi od 1999 roku, wcześniej pod nazwą Berliner Physiologische Institut.
Początkowo mieścił się przy Dorotheenstraße 35, od 1906 przy Hessische Straße, w 1995 przeniesiony na Tucholsky-Straße. Od 1999 przemianowany na Johannes-Müller-Institut für Physiologie.
Pierwszym dyrektorem Instytutu był Emil du Bois-Reymond (do śmierci w 1896 roku). Kolejnymi dyrektorami Instytutu byli:

</doc>
<doc id="1854082" url="https://pl.wikipedia.org/wiki?curid=1854082" title="Stanisław Pawlusiak">
Stanisław Pawlusiak

Stanisław Pawlusiak (ur. 30 kwietnia 1958 w Wilkowicach) – polski skoczek narciarski, reprezentant Polski. Dwukrotny medalista mistrzostw Polski. Wziął udział w premierowym sezonie Pucharze Świata. Syn Józefa i Heleny Pawlusiaków, brat Tadeusza, Anny, Józefa i Piotra. Mistrz Sportu.
Przebieg kariery.
W lutym 1976 wystąpił na mistrzostwach Europy juniorów w Libercu, gdzie zajął 19. miejsce.
Pawlusiak w sezonie 1978/79 wystartował w Turnieju Czterech Skoczni, zajmując ostatecznie 26. miejsce.
Rok później w TCS uplasował się na 49. miejscu. Wkrótce potem ustanowił rekord skoczni w Harrachovie (118 m). Podczas zawodów Pucharu Świata w Zakopanem był na 5., najwyższym w karierze, miejscu. Oddał skoki na 111 m i 110 m. W Saint-Nizier był 14. i 7. Wystąpił też na igrzyskach olimpijskich w Lake Placid. Na skoczni normalnej zajął 40. miejsce, a na dużej 43. W klasyfikacji generalnej Pucharu Świata 1979/1980 znalazł się na 42. miejscu z dorobkiem 22 punktów. Podczas mistrzostw Polski na skoczni dużej zdobył złoty medal, a na normalnej – brązowy.
W 1982 skakał w MŚ w Oslo. W konkursie drużynowym reprezentacja Polski w składzie Piotr Fijas, Pawlusiak, Bogdan Zwijacz była 14. Potem zakończył karierę z powodu astygmatyzmu oka. Obecnie mieszka w Wilkowicach, gdzie prowadzi zakład wulkanizacyjny.

</doc>
<doc id="1854084" url="https://pl.wikipedia.org/wiki?curid=1854084" title="Berliner Physiologische Institut">
Berliner Physiologische Institut



</doc>
<doc id="1854086" url="https://pl.wikipedia.org/wiki?curid=1854086" title="Tauno Käyhko">
Tauno Käyhko



</doc>
<doc id="1854087" url="https://pl.wikipedia.org/wiki?curid=1854087" title="Warminster (stacja kolejowa)">
Warminster (stacja kolejowa)

Warminster – stacja kolejowa w mieście Warminster w hrabstwie Wiltshire na linii kolejowej Wessex Main Line. Na stacji nie zatrzymują się pociągi pośpieszne.
Ruch pasażerski.
Ze stacji korzysta ok. 304 000 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Southampton i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy. Stacja dysponuje parkingiem samochodowym na 60 miejsc.

</doc>
<doc id="1854088" url="https://pl.wikipedia.org/wiki?curid=1854088" title="Szachtar Chrustalnyj">
Szachtar Chrustalnyj

Szachtar Chrustalnyj (ukr. Футбольний клуб «Шахтар» Хрустальний, "Futbolnyj Kłub "Szachtar" Chrustalnyj") - ukraiński klub piłkarski z siedzibą w Chrustalnym, w obwodzie ługańskim.
Historia.
Chronologia nazw:
Drużyna piłkarska Stachanoweć Krasnyj Łucz została założona w mieście Krasnyj Łucz w XX wieku. W 1938 zespół debiutował w rozgrywkach Pucharu ZSRR. Potem występował w rozgrywkach mistrzostw i Pucharu obwodu woroszyłowgradskiego. W 1965 pod nazwą Szachtar Krasnyj Łucz debiutował w Klasie B, 3 strefie ukraińskiej Mistrzostw ZSRR oraz w rozgrywkach Pucharu ZSRR. W 1970 w wyniku reorganizacji systemu lig ZSRR został zdeklasowany w rozgrywkach. W Klasie B, 1 strefie ukraińskiej najpierw zajął 12 miejsce, a potem w turnieju finałowym 25 miejsce i pożegnał się z rozgrywkami na szczeblu profesjonalnym. Potem kontynuował występy w rozgrywkach Mistrzostw i Pucharu obwodu.
Od początku rozgrywek w niezależnej Ukrainie drużyna dalej występuje w rozgrywkach Mistrzostw i Pucharu obwodu ługańskiego.
W maju 2016 w związku ze zmianą nazwy miasta na Chrustalnyj również zmienił nazwę na Szachtar Chrustalnyj.

</doc>
<doc id="1854089" url="https://pl.wikipedia.org/wiki?curid=1854089" title="Tauno Käyhkö">
Tauno Käyhkö

Tauno Olavi Käyhkö (ur. 6 maja 1950 w Rovaniemi) – fiński i kanadyjski skoczek narciarski.
Przebieg kariery.
Zadebiutował w sezonie 1969/1970 podczas 18. Turnieju Czterech Skoczni. W 1970 zajął piąte miejsce na dużej skoczni podczas mistrzostw świata w Wysokich Tatrach. Dwa lata później, na igrzyskach olimpijskich w Sapporo zajął 18. miejsce na normalnej skoczni, a na większym obiekcie był czwarty, przegrywając walkę o brązowy medal z Rainerem Schmidtem o zaledwie 0,1 punktu. W tym samym sezonie zajął trzecie miejsce w klasyfikacji generalnej 20. Turnieju Czterech Skoczni. W 1974 wystąpił na mistrzostwach w Falun, zajmując szóste miejsce na dużej skoczni.
W latach 1971 i 1973 zwyciężył w Turnieju Szwajcarskim.
W 1971 zwyciężył w igrzyskach Kennedy’ego w Lake Placid. W 1973 odniósł triumf w konkursach w Sapporo, Lahti, Ruce i Rovaniemi oraz podczas igrzysk szwedzkich, a rok później w Kuopio. W 1978 zwyciężył w świątecznym konkursie skoków w Sankt Moritz.
Od 1975 reprezentował Kanadę. W nowych barwach wystartował na mistrzostwach świata w Lahti w 1978, ponownie zajmując piąte miejsce na dużej skoczni. Wziął także udział w igrzyskach w Lake Placid w 1980, zajmując 26. miejsce na dużej skoczni oraz 30. miejsce na normalnym obiekcie.
Najlepsze wyniki w Pucharze Świata osiągnął w sezonie 1979/1980, kiedy zajął 55. miejsce w klasyfikacji generalnej. Był także mistrzem Finlandii na normalnej skoczni w 1971 i 1972, na dużej skoczni w 1971 i 1974 oraz trzykrotnie w drużynie.

</doc>
<doc id="1854091" url="https://pl.wikipedia.org/wiki?curid=1854091" title="Wolniejsza piłka">
Wolniejsza piłka

Wolniejsza piłka – w krykiecie to wolniejszy niż zazwyczaj rzut wykonywany przez fast bowlera. Celem bowlera jest sprowokowanie batsmana (odbijającego) do wykonania zbyt wczesnej próby odbicia przez co albo nie trafi w piłkę (bo machnie kijem zanim piłka doleci do niego) albo uderzy ją wysoko w powietrze co w rezultacie skończy się wyłapaniem piłki przez fieldera stojącego w pobliżu pitchu. Jest to zagranie analogiczne do changeupu w baseballu.
Wprowadzenie do krykieta techniki wolniejszej piłki przypisuje się zazwyczaj Franklynowi Stephensonowi, który zaczął ją wykorzystywać ze względu na inne wymagania taktyczne w meczach jednodniowych krykieta, nie tylko dla zdobywania wicketów, ale przede wszystkim do zmniejszenia ilości zdobywanych runów przez przeciwników (w meczach testowych ta taktyka się nie sprawdza, gdyż samo zmniejszenie ilości zdobywanych runów bez eliminowania odbijających przeciwnika doprowadza jedynie do nierozstrzygnięcia, patrz: możliwe wyniki w krykiecie), jako że wolniejszą piłkę trudniej wybić poza granicę boiska, jeśli jest odpowiednio rzucona. Wolniejsza piłka jest używana głównie w ostatnich 10 overach meczu jednodniowego, aby zmniejszyć przyspieszony wzrost zdobywanych punktów, jako że mecz się kończy a drużyna musi np. dogonić liczbę punktów przeciwnika, batsmani muszą się wtedy spieszyć. Wolniejsza piłka jest wtedy używana wraz ze zmianą długości czy linii rzutów, co sprawia kłopot zwłaszcza słabszym batsmanom, a tacy zazwyczaj odbijają pod koniec inningsa.
Aby jednak wolniejsza piłka była efektywna, akcja bowlingowa nie może się różnić od normalnej, czyli np. bowler nie może skrócić rozbiegu czy biec wolniej, bo zostanie to zauważone przez batsmana. Są jednak odpowiednie triki, które sprawiają, że piłka leci wolniej, mimo akcji imitującej normalną, szybką piłkę:
Pionierem wolniejszej piłki był wspomniany już Franklyn Stephenson. Rzut ten zdobył popularność wśród krykiecistów. Dwayne Bravo zdobył sławę eliminując Yuvraja Singha w drugim ODI w serii Indie przeciw Indiom Zachodnim w 2006 roku. Rzucił piłkę która imitowała full tossa, ale opadła na ziemię tuż przed Singhiem eliminując go i dając reprezentacji Karaibów zwycięstwo jednym punktem.
Szybsza piłka.
Wprawdzie wolniejsza piłka jest zazwyczaj skutkiem zmiany tempa rzutu przez bowlera, to niektórzy bowlerzy potrafią rzucić piłkę szybszą niż większość ich akcji. Pakistański bowler Imran Khan stwierdził w swojej książce, że szybsza piłka jest nawet skuteczniejsza niż wolniejsza.
Spinnerzy i medium pace bowlerzy używają szybszych piłek częściej niż fast bowlerzy.

</doc>
<doc id="1854092" url="https://pl.wikipedia.org/wiki?curid=1854092" title="Slower ball">
Slower ball



</doc>
<doc id="1854093" url="https://pl.wikipedia.org/wiki?curid=1854093" title="Anne Jahren">
Anne Jahren

Anne Jahren (ur. 20 czerwca 1963 w Bærum) − norweska biegaczka narciarska, trzykrotna medalistka olimpijska i czterokrotna medalistka mistrzostw świata.
Kariera.
Igrzyska olimpijskie w Sarajewie w 1984 r. były jej olimpijskim debiutem. To tam osiągnęła swoje największe sukcesy olimpijskie. Wraz z Inger Helene Nybråten, Britt Pettersen i Berit Aunli triumfowała w sztafecie 4x5 km. Ponadto Jahren wywalczyła brązowy medal w biegu na 20 km techniką klasyczną, w którym lepsze okazały się jedynie zwyciężczyni Marja-Liisa Hämäläinen z Finlandii oraz druga na mecie Raisa Smietanina, reprezentantka ZSRR. Startowała także na igrzyskach olimpijskich w Calgary. W swoim najlepszym indywidualnym starcie, w biegu na 5 km techniką klasyczną zajęła 4. miejsce. Ponadto wspólnie z Trude Dybendahl, Marit Wold i Marianne Dahlmo wywalczyła srebrny medal w sztafecie.
W 1985 r. zadebiutowała na mistrzostwach świata biorąc udział w mistrzostwach w Seefeld. Zdobyła tam srebrny medal w sztafecie razem z Anette Bøe, Grete Ingeborg Nykkelmo i Berit Aunli. Była także piąta w biegu na 10 km techniką dowolną. Mistrzostwa świata w Oberstdorfie w 1987 r. były najlepszymi w jej karierze. Zdobyła złoty medal w biegu na 10 km stylem klasycznym oraz srebrny w sztafecie. Norweżki w sztafecie wzięły udział w składzie: Marianne Dahlmo, Nina Skeime, Anne Jahren i Anette Bøe. Dwa lata później, podczas mistrzostw świata w Laht w 1989 r. zajęła 5. miejsce w biegu na 15 km techniką klasyczną. Ponadto wspólnie z Inger Helene Nybråten, Niną Skeime i Marianne Dahlmo zdobyła brązowy medal w sztafecie.
Podczas mistrzostw świata juniorów w Schonach w 1981 roku zwyciężyła w sztafecie i w biegu na 5 km. Na rozgrywanych rok później mistrzostwach świata juniorów w Murau była ósma na dystansie 5 km, a w sztafecie ponownie zdobyła złoty medal.
Najlepsze wyniki w Pucharze Świata osiągnęła w sezonie 1983/1984, kiedy to zajęła 3. miejsce w klasyfikacji generalnej. Łącznie 14 razy stawała na podium zawodów Pucharu Świata, w tym dwa razy zwyciężała. W 1990 r. postanowiła zakończyć karierę.

</doc>
<doc id="1854094" url="https://pl.wikipedia.org/wiki?curid=1854094" title="Ivo Zupan">
Ivo Zupan

Ivo Zupan (ur. 1 sierpnia 1956 r. w Jesenicach) – jugosłowiański skoczek narciarski. Najlepsze wyniki w Pucharze Świata osiągnął w sezonie 1979/1980, kiedy zajął 85. miejsce w klasyfikacji generalnej. Punktował tylko w jednym konkursie – 26 stycznia 1980 zajął 10. miejsce w konkursie w Zakopanem.

</doc>
<doc id="1854095" url="https://pl.wikipedia.org/wiki?curid=1854095" title="Melksham (stacja kolejowa)">
Melksham (stacja kolejowa)

Melksham – stacja kolejowa w mieście Melksham w hrabstwie Wiltshire na odnodze linii kolejowej Wessex Main Line Swindon - Trowbridge. Na stacji nie zatrzymują się pociągi pośpieszne.
Ruch pasażerski.
Ze stacji korzysta ok. 38 081 pasażerów rocznie (dane za rok 2007). Posiada bezpośrednie połączenia z Trowbridge, Chippenham i Swindon. Pociągi odjeżdżają ze stacjidwa razy dziennie w każdą stronę. 
Obsługa pasażerów.
Automat biletowy, kasa biletowa, przystanek autobusowy. postój taksówek. Stacja dysponuje parkingiem samochodowym na 10 miejsc.

</doc>
<doc id="1854096" url="https://pl.wikipedia.org/wiki?curid=1854096" title="Mistrzostwa Świata w Snookerze 2004">
Mistrzostwa Świata w Snookerze 2004

Embassy World Snooker Championship 2004 (Mistrzostwa świata w snookerze) odbyły się w dniach 17 kwietnia – 3 maja 2004 roku w Crucible Theatre w Sheffield.
Mistrzostwa wygrał Anglik Ronnie O’Sullivan, pokonując w finale Szkota Graeme’a Dotta 18:8.
Kwalifikacje.
Mecze te były rozgrywane w Prestatyn Sands w dniach 10 – 20 lutego 2004.
1. runda (19 Frejmów)
Brian Salmon 10-9 Chris Melling
Ian Preece 10-8 Justin Astley
Mike Hallett 10-6 James Leadbetter
Mehmet Husnu 10-2 Craig MacGillivray
Joe Delaney 10-6 Rodney Goggins
Adrian Rosa 10-6 Steve James
Adam Davies 10-8 David Hall
2. runda (19 Frejmów)
Tom Ford 10-8 Martin Gould
Craig Butler 10-9 Brian Salmon
Luke Simmonds 10-8 Matthew Couch
Ian Preece 10-0 Joe Johnson
Lee Walker 10-6 Mike Hallett
Gary Thomson 10-2 Luke Fisher
Peter Lines 10-4 Ian Brumby
David Gilbert 10-6 Michael Wild
Rory McLeod 10-7 Mehmet Husnu
Jason Prince 10-6 Darryn Walker
Joe Delaney 10-4 Andrew Higginson
Neil Robertson 10-8 Martin Dziewialtowski
Simon Bedford 10-5 Ian Sargeant
Liu Song 10-5 Wayne Brown
Leo Fernandez 10-9 Paul Sweeny
Michael Rhodes 10-9 Terry Murphy
Kwan Poomjang 10-9 Philip Williams
Gary Hardiman 10-6 Billy Snaddon
Munraj Pal 10-0 Andy Neck
Colm Gilcreest 10-7 Steven Bennie
Ryan Day 10-7 Adrian Rosa
Tony Jones 10-3 Adam Davies
Jason Ferguson 10-9 Carlo Giagnacovo
Ricky Walden 10-0 Stephen Croft
Joe Meara 10-8 Andrew Norman
Adrian Gunnell 10-5 Steve Mifsud
Ding Junhui 10-6 Atthasit Mahitthi
Paul Davies 10-4 Alain Robidoux
Supoj Saenla 10-8 Bradley Jones
Paul Wykes 10-4 Kurt Maflin
Stuart Mann 10-8 Jamie Cope
Scott MacKenzie 10-3 Johl Younger

</doc>
<doc id="1854099" url="https://pl.wikipedia.org/wiki?curid=1854099" title="Horniak Roweńky">
Horniak Roweńky



</doc>
<doc id="1854100" url="https://pl.wikipedia.org/wiki?curid=1854100" title="Britt Pettersen">
Britt Pettersen



</doc>
<doc id="1854101" url="https://pl.wikipedia.org/wiki?curid=1854101" title="Brit Pettersen">
Brit Pettersen

Brit Pettersen Tofte (ur. 29 listopada 1961 w Lillehammer) – norweska biegaczka narciarska, trzykrotna medalistka olimpijska oraz czterokrotna medalistka mistrzostw świata.
Kariera.
Igrzyska olimpijskie w Lake Placid w 1980 r. były jej olimpijskim debiutem. Wraz z Berit Aunli, Anette Bøe i Marit Myrmæl zdobyła tam brązowy medal w sztafecie 4x5 km. Na tych samych igrzyskach zajęła także 21. miejsce w biegu na 5 km techniką klasyczną. Jeszcze lepsze wyniki osiągnęła podczas igrzysk olimpijskich w Sarajewie, gdzie wspólnie z Inger Helene Nybråten, Anne Jahren i Berit Aunli zdobyła złoty medal w sztafecie. Ponadto Pettersen zdobyła także brązowy medal w biegu na 10 km stylem klasycznym. Wyprzedziły ją jedynie zwyciężczyni Marja-Liisa Hämäläinen z Finlandii oraz Raisa Smietanina ze Związku Radzieckiego. Startowała także na igrzyskach olimpijskich w Calgary w 1988 r. ale zajmowała miejsca poza czołową dziesiątką.
W 1982 r. wystartowała na mistrzostwach świata w Oslo. Razem z Inger Helene Nybråten, Anette Bøe i Berit Aunli zdobyła złoty medal w sztafecie. Ponadto zdobyła także brązowy medal w biegu na 5 km techniką dowolną. Podczas mistrzostw świata w Seefeld swoją medalową kolekcję poszerzyła o srebrny medal zdobyty w biegu na 20 km techniką klasyczną. Mistrzostwa świata w Oberstdorfie były ostatnimi w jej karierze. Zdobyła tam też swój ostatni medal zajmując trzecie miejsce w biegu na 10 km stylem klasycznym.
Najlepsze wyniki w Pucharze Świata osiągnęła w sezonach 1981/1982 i 1982/1983, kiedy to zajmowała drugie miejsce w klasyfikacji generalnej. Ponadto w sezonach 1984/1985 i 1985/1986 zajmowała trzecie miejsce w klasyfikacji generalnej.
W 1986 roku została uhonorowana Medalem Holmenkollen.

</doc>
<doc id="1854102" url="https://pl.wikipedia.org/wiki?curid=1854102" title="Dżafarkuli Chan Nachiczewański">
Dżafarkuli Chan Nachiczewański

Dżafarkuli Chan Nachiczewański (ros. "Джафаркули Хан Нахичеванский" (ur. 5 lutego 1859, zm. po 1929) – azerski działacz państwowy, zawodowy oficer, lider proklamowanej w 1918 roku Republiki Araksu. Syn rosyjskiego generała Kiełbali Chana Nachiczewańskiego, brat generała Husajna Chana Nachiczewańskiego, ojciec Dżamszida.

</doc>
<doc id="1854103" url="https://pl.wikipedia.org/wiki?curid=1854103" title="Dean (stacja kolejowa)">
Dean (stacja kolejowa)

Dean – stacja kolejowa we wsi West Dean w hrabstwie Wiltshire na linii kolejowej Wessex Main Line. Na stacji nie zatrzymują się pociągi pośpieszne.
Ruch pasażerski.
Ze stacji korzysta ok. 11 487 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Southampton i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę.
Obsługa pasażerów.
Automat biletowy, przystanek autobusowy. Stacja dysponuje parkingiem rowerowym na 8 miejsc.

</doc>
<doc id="1854104" url="https://pl.wikipedia.org/wiki?curid=1854104" title="Idiografizm">
Idiografizm

Idiografizm (gr. "ídios" własny, prywatny, swoisty, "gráphō" piszę) – pogląd w metodologii humanistyki XX w., według którego historia jako nauka ma wyłącznie idiograficzny charakter.
Przedstawiciele tego poglądu: Wilhelm Windelband, Heinrich Rickert, nauki idiograficzne zajmują się opisem i wyjaśnianiem faktów jednostkowych, a nie formułowaniem ogólnych praw naukowych.

</doc>
<doc id="1854105" url="https://pl.wikipedia.org/wiki?curid=1854105" title="Mottisfont and Dunbridge">
Mottisfont and Dunbridge

Mottisfont and Dunbridge – stacja kolejowa we wsi Dunbridge nieopodal Mottisfont w hrabstwie Hampshire na linii kolejowej Wessex Main Line. Na stacji nie zatrzymują się pociągi pośpieszne.
Ruch pasażerski.
W okresie od kwietnia 2020 do marca 2021 ze stacji skorzystało 9250 pasażerów. Posiada bezpośrednie połączenia z Bristolem, Bath Spa, Southampton i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę. 
Obsługa pasażerów.
Automat biletowy, przystanek autobusowy. Stacja dysponuje parkingiem rowerowym na 2 miejsca.

</doc>
<doc id="1854107" url="https://pl.wikipedia.org/wiki?curid=1854107" title="Marian Bielcik">
Marian Bielcik



</doc>
<doc id="1854108" url="https://pl.wikipedia.org/wiki?curid=1854108" title="Stanisław Nehring">
Stanisław Nehring

Stanisław Nehring (także: "Nehryng"; ur. 10 września 1888 w Chełmży, zm. 21 stycznia 1934 tamże) – polski działacz państwowy i socjalistyczny, samorządowiec, poseł na Sejm II kadencji (1928–1930). 
Życiorys.
Syn Kazimierza i Anieli z domu Malankowskiej. W młodości pracował jako robotnik, następnie urzędnik w Prusach Zachodnich. Po odzyskaniu przez Polskę niepodległości angażował się w działalność w ruchu socjalistycznym, będąc od 1925 członkiem Rady Naczelnej PPS oraz OKR w Grudziądzu (od 1927). 
W 1922 uzyskał mandat radnego Rady Miejskiej w Chełmży, był wybierany na kolejne kadencje, sprawując mandat do śmierci. Zaangażowany w ruch zawodowy II RP, pełnił obowiązki sekretarza Związku Zawodowego Robotników Rolnych, był także przewodniczącym zarządu Rady Klasowych Związków Zawodowych w Toruniu, a w 1928 również delegatem na Konferencję Samorządową PPS. 
W wyborach parlamentarnych w 1928 został wybrany z listy nr 2 (PPS) w okręgu wyborczym nr 31 (Toruń). Kandydował do Sejmu również z listy państwowej. 
W wyborach parlamentarnych w 1930 bezskutecznie ubiegał się o reelekcję z ramienia listy nr 7 (Centrolew), z listy państwowej. Był aresztowany 15 września 1930 pod zarzutem rozpowszechniania uchwał kongresu Centrolewu. Wyrokiem Sądu Okręgowego w Toruniu z 20 stycznia 1931 skazany na 10 miesięcy więzienia z zaliczeniem aresztu, po rozprawie warunkowo zwolniony. 
Zmarł w 1934, został pochowany na cmentarzu miejskim w Chełmży. 

</doc>
<doc id="1854109" url="https://pl.wikipedia.org/wiki?curid=1854109" title="Jan Fręś">
Jan Fręś

Jan Fręś (ur. 26 czerwca 1947 w Katowicach) – polonista, teatrolog, pisarz, krytyk teatralny, pedagog.
Wykształcenie i kariera zawodowa.
Ukończył studia polonistyczne na Uniwersytecie Śląskim w Katowicach (1970), odbył na tej uczelni staż asystencki. 
Od 1972 uczył języka polskiego w różnych szkołach, w latach 1979-84 pełnił funkcję dyrektora Zespołu Szkół Medycznych im. Z. Szlenkierówny w Katowicach. W latach 1986-1990 był wykładowcą, a później adiunktem Instytutu Kształcenia Nauczycieli - Oddział w Katowicach. 
Od 1989 jest doktorem nauk humanistycznych (Instytut Badań Pedagogicznych w Warszawie). Specjalizuje się w dziejach teatru i edukacji teatralnej. 
W latach 1992-1997 pełnił funkcję specjalisty ds. edukacji teatralnej w Teatrze Śląskim im. S. Wyspiańskiego w Katowicach. Zaangażował się w organizację pierwszych czterech edycji Ogólnopolskiego Festiwalu Sztuki Reżyserskiej w Katowicach. 
W latach 1998-2007 mieszkał w Tychach, gdzie prowadził autorski teatr "TnT".
, już na emeryturze współpracując z Lubuskim Teatrem im. L. Kruczkowskiego, Uniwersytetem Zielonogórskim w Zielonej Górze (wiedza o teatrze) i prowadzi autorski teatr nieprofesjonalny "Teatr Zza boru".
Działalność publicystyczna.
Od 1976 r. uprawia publicystykę kulturalną i krytykę teatralną na łamach "Poglądów", "Gońca Teatralnego", "Górnośląskiego Diariusza Kulturalnego", "Opcji", "Wyrazów", "Tyskiego Magazynu Kulturalnego" i "Pro Libris". Jest autorem artykułów naukowych i popularnonaukowych.

</doc>
<doc id="1854110" url="https://pl.wikipedia.org/wiki?curid=1854110" title="Czarna flaga">
Czarna flaga



</doc>
<doc id="1854112" url="https://pl.wikipedia.org/wiki?curid=1854112" title="Romsey (stacja kolejowa)">
Romsey (stacja kolejowa)

Romsey – stacja kolejowa w mieście Romsey w hrabstwie Hampshire na linii kolejowej Wessex Main Line. Na stacji nie zatrzymują się pociągi pośpieszne. Do stacji dochodzi linia Eastleigh to Romsey Line z Chandlers Ford.
Ruch pasażerski.
Ze stacji korzysta ok. 398 000 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Southampton, Chandlers Ford i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę. 
Obsługa pasażerów.
Kasa biletowa, automat biletowy, przystanek autobusowy. Stacja dysponuje parkingiem samochodowym na 20 miejsc i rowerowym na 20 miejsc.

</doc>
<doc id="1854113" url="https://pl.wikipedia.org/wiki?curid=1854113" title="Młaki nad Pogorią I">
Młaki nad Pogorią I

Młaki nad Pogorią I – użytek ekologiczny o powierzchnia 7 ha w województwie śląskim, w Dąbrowie Górniczej.
Cel ochrony.
Obszar położony między zbiornikiem Pogoria I a torami kolejowymi, nieopodal osiedla Pogoria uznano za użytek ekologiczny uchwałą Rady Miejskiej w Dąbrowie Górniczej nr LVI/989/2002 22 maja 2002 r. Użytek ma na celu chronić rzadkie siedliska torfowiskowe, z występującą unikatową roślinnością młak i mszystych moczarów.
Flora i fauna.
Tutejsze siedliska, nawadniane przez źródliskowe i wysiękowe wody, bogate są w składniki mineralne. Bardzo rzadkim w kraju i niespotykanym w regionie, jest występujący tu skład gatunkowy młaki niskoturzycowej.
Użytek obfituje w osobliwości florystyczne. Rosną tutaj rzadkie gatunki storczykowatych, m.in. wyblin jednolistny, gatunek zagrożony wyginięciem na terenie Polski, umieszczony w „Polskiej czerwonej księdze roślin”. Poza tym spotkać tu można 14 innych gatunków chronionych, z czego ponad połowa z nich występuje nadzwyczaj licznie. Są to np.: kosatka kielichowa, kruszczyk błotny, rosiczka długolistna, lipiennik Loesela, tłustosz dwubarwny.
Z ciekawych ptaków spotkać tu można np.: zaganiacza, potrzosa, trzcinniczka czy łozówkę.
Ssaki reprezentują będące pod ochroną ryjówka aksamitna i zębiełek białawy, a płazy – żaba trawna i moczarowa.

</doc>
<doc id="1854114" url="https://pl.wikipedia.org/wiki?curid=1854114" title="Czerwona flaga">
Czerwona flaga



</doc>
<doc id="1854115" url="https://pl.wikipedia.org/wiki?curid=1854115" title="Komunistyczna Partia Albanii (1991)">
Komunistyczna Partia Albanii (1991)

Komunistyczna Partia Albanii () – hodżystowska partia polityczna, działająca w Albanii.
Historia.
Partia powstała w 1991 w wyniku rozłamu w Albańskiej Partii Pracy. Przeciwnicy przekształcenia rządzącej partii w Socjalistyczną Partię Albanii, zdecydowali się powrócić do pierwotnej nazwy partii komunistycznej, pod którą działała w latach 1941–1948. Nowa siła polityczna sprzeciwiała się ewolucji programu partii w kierunku socjaldemokratycznym, postulując antyrewizjonizm i kontynuację kursu, realizowanego przez Envera Hodżę. Na czele partii stanął socrealistyczny poeta i autor pieśni patriotycznych Hysni Milloshi. Do partii przystąpiła także wdowa po E. Hodży – Nexhmije Hoxha. Pierwszym poważnym sprawdzianem popularności partii były wybory parlamentarne w 1992, w których wystawiła 31 kandydatów i zdobyła 0,4% głosów.
W lipcu 1992 parlament albański przyjął ustawę zabraniającą działalności partii komunistycznej w Albanii. Kolejną próbę legalizacji partii podjęto w lipcu 1996. Pod zarzutem „nielegalnego kolekcjonowania materiałów zagrażających porządkowi konstytucyjnemu i próby stworzenia partii komunistycznej” aresztowano czterech działaczy (Sami Meta, Kristaq Mosko, Timoshenko Pekmezi i Tare Isufi). Partia doczekała się legalizacji w 1998, kiedy władzę objęła Socjalistyczna Partia Albanii.
W wyborach parlamentarnych 2005 KPA uzyskała 8901 głosów (0,7%). W 2008 działacze partii zorganizowali szereg wieców dla uczczenia 100 rocznicy urodzin Envera Hodży, domagając się referendum dotyczącego odbudowy jego pomników, zniszczonych w latach dziewięćdziesiątych. Skandalem zakończyły się uroczystości w rodzinnej miejscowości Hodży – Gjirokastrze, gdzie działaczy partii nie wpuścił do domu syn Envera, Ilir Hodża, uważany za sympatyka Socjalistycznej Partii Albanii. W wyborach parlamentarnych 2009 partia nie brała udziału.
W 2002 doszło do podziału w łonie partii i wyłonienia się ugrupowania o nazwie Albańska Partia Pracy. Po czterech latach obie grupy ponownie się połączyły, pod wspólnym kierownictwem.
Partia wydaje własne pismo „Głos Prawdy” (), ma także swoją młodzieżówkę (Komunistyczna Młodzież Albanii). W 2007 władze partii szacowały, że liczy ona 7000 członków. W wyborach parlamentarnych 2013 partia zdobyła zaledwie 899 głosów, a w wyborach 2017 – 1029 głosów (0,07%).

</doc>
<doc id="1854116" url="https://pl.wikipedia.org/wiki?curid=1854116" title="Abdul Aziz Bin Abdul Rahman Al-Saud">
Abdul Aziz Bin Abdul Rahman Al-Saud



</doc>
<doc id="1854117" url="https://pl.wikipedia.org/wiki?curid=1854117" title="Redbridge (stacja kolejowa)">
Redbridge (stacja kolejowa)

Redbridge – stacja kolejowa na przedmieściach Southampton w hrabstwie Hampshire na linii kolejowej Wessex Main Line. Na stacji nie zatrzymują się pociągi pośpieszne. 
Ruch pasażerski.
Ze stacji korzysta ok. 20 238 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Southampton i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę. 
Obsługa pasażerów.
Kasa biletowa, automat biletowy, przystanek autobusowy. Stacja nie, dysponuje parkingiem samochodowym, parking rowerowy ma 8 miejsc.

</doc>
<doc id="1854118" url="https://pl.wikipedia.org/wiki?curid=1854118" title="Kronika Wiadomości Krajowych i Zagranicznych">
Kronika Wiadomości Krajowych i Zagranicznych



</doc>
<doc id="1854119" url="https://pl.wikipedia.org/wiki?curid=1854119" title="Millbrook (stacja kolejowa)">
Millbrook (stacja kolejowa)

Millbrook – stacja kolejowa na przedmieściach Southampton w hrabstwie Hampshire na linii kolejowej Wessex Main Line. Na stacji nie zatrzymują się pociągi pośpieszne. 
Ruch pasażerski.
Ze stacji korzysta 10 822 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Bristolem, Bath Spa, Southampton i Salisbury. Pociągi odjeżdżają ze stacji na każdej z linii w odstępach co najwyżej godzinnych w każdą stronę. 
Obsługa pasażerów.
Automat biletowy, przystanek autobusowy. Stacja nie dysponuje parkingiem samochodowym.

</doc>
<doc id="1854122" url="https://pl.wikipedia.org/wiki?curid=1854122" title="QSL">
QSL



</doc>
<doc id="1854126" url="https://pl.wikipedia.org/wiki?curid=1854126" title="Głęboki Nurt">
Głęboki Nurt

Głęboki Nurt – cieśnina łącząca Zalew Szczeciński z cieśniną Dziwną. Oddziela stały ląd (Wybrzeże Trzebiatowskie) od wyspy Wolin, a dokładnie jego półwyspu Rów.
W całości znajduje się w gminie Wolin, jednak jego zachodnia część znajduje się granicach administracyjnych miasta Wolin.
Po wschodniej stronie cieśniny znajduje się wzniesienie Wydrza Góra, a przy północnej Gołogóra. Nad Głębokim Nurtem położona jest wieś Zagórze.
Nazwę Głęboki Nurt wprowadzono urzędowo rozporządzeniem w 1949 roku, zastępując poprzednią niemiecką nazwę "Der tiefe Zug".

</doc>
<doc id="1854128" url="https://pl.wikipedia.org/wiki?curid=1854128" title="Konwencja w Lozannie">
Konwencja w Lozannie



</doc>
<doc id="1854129" url="https://pl.wikipedia.org/wiki?curid=1854129" title="Konwencja z Montreux">
Konwencja z Montreux

Konwencja z Montreux () – porozumienie regulujące prawo morza w cieśninach czarnomorskich (Bosfor i Dardanele). Dotyczy prawa i zasad przechodzenia przez cieśniny czarnomorskie statków i okrętów nienależących do Turcji, na której wodach terytorialnych znajdują się cieśniny. Została podpisana 20 lipca 1936 roku w Montreux. Sygnatariusze: Australia, Bułgaria, Francja, Grecja, Japonia, Rumunia, Turcja, Wielka Brytania i ZSRR. Spisana w języku francuskim, depozytariuszem jest rząd francuski. Zarejestrowana w Sekretariacie Ligi Narodów 11 grudnia 1936 r. pod nr 4015. Postanowienia konwencji obowiązują do czasów obecnych.
Postanowienia:
Anulowano w ten sposób postanowienia konferencji w Lozannie z 1923 roku, które zdemilitaryzowały cieśniny czarnomorskie oraz zezwalały na swobodny przepływ przez nie statków handlowych i wojennych wszystkich państw. Postanowieniom lozańskim przez cały czas ich obowiązywania sprzeciwiała się Turcja, która uważała cieśniny czarnomorskie za swoje wody terytorialne. Pod wrażeniem rewizji traktatu wersalskiego przez Niemcy Turcja wzmogła swój nacisk w tej sprawie na państwa zachodnie, które, w związku z przyłączeniem się Turcji do sankcji nałożonych na Włochy po agresji na Abisynię, wyraziły zgodę na tureckie propozycje.
Szczegółowe zasady przechodzenia okrętów wojennych.
W aneksie III zdefiniowano kategorie okrętów:
Wszystkie wyporności podawane były w tonach angielskich (1016,05 kg), stąd 10.000 ton = 10.160,5 ton metrycznych. Wyporność standardowa rozumiana była zgodnie z zapisami traktatu londyńskiego, z którego także przejęto definicje kategorii okrętów.
Zgodnie z art. 10 i 13, podczas pokoju lekkie okręty nawodne, mniejsze okręty i okręty pomocnicze wszystkich państw mogą przechodzić swobodnie przez cieśniny, bez opłat, pod warunkiem notyfikowania zamiaru przejścia rządowi tureckiemu na 8 dni przedtem (w przypadku państw nieczarnomorskich pożądany termin to 15 dni). Art. 14 stanowi, że okręty wszystkich państw znajdujące się w cieśninach nie mogą przekroczyć łącznej wyporności 15.000 ton i liczby 9 okrętów.
Art. 11 przewiduje wyjątek, że tylko państwa czarnomorskie mogą wysłać przez cieśniny okręt główny, o wyporności większej niż 15.000 ton, eskortowany przez nie więcej niż dwa niszczyciele. Art. 12 zezwalał tylko państwom czarnomorskim na przejście okrętów podwodnych na powierzchni, lecz jedynie do bazy w razie ich zakupu poza Morzem Czarnym lub na remont poza Morze Czarne, po uzgodnieniu. Traktat nie zawierał natomiast w ogóle postanowień przewidujących prawo do przejścia przez cieśniny lotniskowców. Dominuje pogląd, że wyłącza to możliwość przechodzenia przez cieśniny lotniskowców.
Artykuł 18 ograniczył łączną wyporność okrętów wojennych państw nieczarnomorskich znajdujących się na Morzu Czarnym podczas pokoju do 30.000 ton (maksymalnie, w razie wzmocnienia flot państw czarnomorskich, do 45.000 ton). Dalsze wejścia okrętów na Morze Czarne mogły odbywać się w ramach powyższych limitów tonażu. Jednocześnie artykuł ten ograniczył czas przebywania okrętów państw nieczarnomorskich na Morzu Czarnym do 21 dni.
Kontrowersje wśród części specjalistów i prawników wywołało przejście przez cieśniny 18 lipca 1976 roku radzieckiego okrętu „Kijew”, klasyfikowanego w ZSRR jako ciężki krążownik lotniczy i mającego pewne cechy krążowników, natomiast uznawanego na Zachodzie za lotniskowiec. Część prawników uważała, że stanowi to obejście konwencji, jednakże Turcja nie zakwestionowała zgłoszenia rejsu „Kijewa” jako "okrętu głównego". Od tej pory z Morza Czarnego wypływały dalsze radzieckie okręty lotnicze, budowane w Mikołajowie z przeznaczeniem dla innych radzieckich flot. Podkreślano jednak, że w istocie Turcja nie miała interesu w konfrontacji, która mogłaby doprowadzić do żądania zmiany (liberalizacji) konwencji, również ZSRR nie zamierzał zmieniać status quo, ograniczającego możliwość wchodzenia innych okrętów na Morze Czarne. Należy zauważyć, że obecnie obowiązujące ogólnie uregulowania prawa międzynarodowego (Konwencja Narodów Zjednoczonych o prawie morza) zawierają bardziej liberalne reguły prawa przejścia okrętów wojennych, niż wciąż obowiązująca w odniesieniu do cieśnin czarnomorskich konwencja z Montreux.

</doc>
<doc id="1854130" url="https://pl.wikipedia.org/wiki?curid=1854130" title="Maciej Śliwnicki">
Maciej Śliwnicki

Maciej Śliwnicki (zm. 1551 lub 1552) – polski prawnik i duchowny katolicki, prepozyt kapituły katedralnej poznańskiej w latach 1542–1551, kanonik gnieźnieński od 1529, archidiakon gnieźnieński od 1528, archidiakon poznański od 1541, autor "Sigismundiny" (Kodeksu Zygmunta), projektu kodyfikacji prawa miejskiego z 1527 r. Projekt oparty był na prawie rzymskim i kanonicznym, miał znieść prawo niemieckie, posiłkowo miał być stosowany również w odniesieniu do szlachty, ostatecznie odrzucony, bo szlachta się sprzeciwiła, argumentując, że pomija prawo niemieckie. Zatwierdzony przez Zygmunta Starego jedynie jako prawo obowiązujące w dobrach arcybiskupstwa gnieźnieńskiego.

</doc>
<doc id="1854132" url="https://pl.wikipedia.org/wiki?curid=1854132" title="Subject gateway">
Subject gateway



</doc>
<doc id="1854134" url="https://pl.wikipedia.org/wiki?curid=1854134" title="Tematyczna brama informacyjna">
Tematyczna brama informacyjna



</doc>
<doc id="1854135" url="https://pl.wikipedia.org/wiki?curid=1854135" title="Brama tematyczna">
Brama tematyczna



</doc>
<doc id="1854138" url="https://pl.wikipedia.org/wiki?curid=1854138" title="Dziedzinowy system hipertekstowy">
Dziedzinowy system hipertekstowy



</doc>
<doc id="1854139" url="https://pl.wikipedia.org/wiki?curid=1854139" title="Tematyczny system hipertekstowy">
Tematyczny system hipertekstowy



</doc>
<doc id="1854140" url="https://pl.wikipedia.org/wiki?curid=1854140" title="Chippenham (stacja kolejowa)">
Chippenham (stacja kolejowa)

Chippenham – stacja kolejowa w mieście Chippenham w hrabstwie Wiltshire na linii kolejowej Great Western Main Line. Na stacji nie zatrzymują się pociągi pośpieszne. Stacja jest również końcową dla bocznej linii łączącej linię z Wessex Main Line przez Melksham do Trowbridge. Część stacji uznana jest za zabytek klasy II.
Ruch pasażerski.
Ze stacji korzysta ok. 1 473 000 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Southampton i Salisbury. Pociągi odjeżdżają ze stacji w odstępach co najwyżej półgodzinnych w każdą stronę.
Obsługa pasażerów.
Automat biletowy, kasa biletowa, przystanek autobusowy, postój taksówek, bufet, kiosk. Stacja dysponuje parkingiem samochodowym na 640 miejsc i rowerowym na 52 miejsca.

</doc>
<doc id="1854143" url="https://pl.wikipedia.org/wiki?curid=1854143" title="Parafia św. Apostołów Piotra i Pawła w Łeknie">
Parafia św. Apostołów Piotra i Pawła w Łeknie

Parafia św. Apostołów Piotra i Pawła w Łeknie - parafia rzymskokatolicka w Łeknie. Dawniej znajdowała się w dekanacie łeknieńskim. Obecnie znajduje się w dekanacie wągrowieckim. Obecnie jej proboszczem jest Marek Rerek. Od 1933 parafia jest połączona unią personalną z Parafią św. Mikołaja w Tarnowie Pałuckim.

</doc>
<doc id="1854144" url="https://pl.wikipedia.org/wiki?curid=1854144" title="Didcot Parkway">
Didcot Parkway

Didcot Parkway – stacja kolejowa w mieście Didcot w hrabstwie Oxfordshire na liniach kolejowych Great Western Main Line i Cherwell Valley Line. Na stacji zatrzymują się pociągi pośpieszne. Od 1985 stacja pełni rolę park and ride. W pobliżu stacji znajduje się muzeum kolei Didcot Railway Centre.
Ruch pasażerski.
Ze stacji korzysta ok. 2 456 000 pasażerów rocznie (dane za rok 2009). Od 2002 roku zanotowano wzrost ruchu o 20%. Posiada bezpośrednie połączenia z Bristolem, Bath Spa, Londynem i Oksfordem. Pociągi odjeżdżają ze stacji w odstępach co najwyżej półgodzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy, postój taksówek, bufet, kiosk. Stacja dysponuje parkingiem samochodowym na 1227 miejsc i rowerowym na 166 miejsc.

</doc>
<doc id="1854147" url="https://pl.wikipedia.org/wiki?curid=1854147" title="J.J. Redick">
J.J. Redick

Jonathan Clay „J.J.” Redick (ur. 24 czerwca 1984 w Cookeville) – amerykański koszykarz, występujący na pozycji rzucającego obrońcy.
W 2002 wystąpił w meczu gwiazd amerykańskich szkół średnich – McDonald’s All-American.
Kariera.
Został wybrany z numerem 11 draftu 2006 przez Orlando Magic. Grał tam przez sześć i pół sezonu. W trakcie sezonu 2012/13, 21 lutego, został wymieniony do Milwaukee Bucks. 10 lipca 2013, w ramach wymiany między Bucks, Phoenix Suns i Los Angeles Clippers trafił do tych ostatnich na zasadzie sign and trade. 10 stycznia 2014 poprawił swój rekord pod względem punktów, zdobywając ich 33 w meczu z Dallas Mavericks.
8 lipca 2017 został zawodnikiem Philadelphia 76ers.
15 lipca 2019 dołączy do New Orleans Pelicans.
25 marca 2021 trafił w wyniku wymiany do Dallas Mavericks. Po zakończeniu sezonu został wolnym agentem.
Statystyki.
Na podstawie Basketball-Reference.com 
"Stan na koniec sezonu 2019/20"

</doc>
<doc id="1854148" url="https://pl.wikipedia.org/wiki?curid=1854148" title="Cholsey (stacja kolejowa)">
Cholsey (stacja kolejowa)

Cholsey – stacja kolejowa we wsi Cholsey w hrabstwie Oxfordshire na liniach kolejowych Great Western Main Line i Cholsey and Wallingford Railway. Na stacji nie zatrzymują się pociągi pośpieszne.
Ruch pasażerski.
Ze stacji korzysta 54 628 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Bristolem, Bath Spa, Londynem i Oksfordem. Pociągi odjeżdżają ze stacji w odstępach co najwyżej półgodzinnych w każdą stronę.
Obsługa pasażerów.
Automat biletowy, kasa biletowa, przystanek autobusowy. Stacja dysponuje parkingiem samochodowym na 54 miejsc i rowerowym na 14 miejsc.

</doc>
<doc id="1854150" url="https://pl.wikipedia.org/wiki?curid=1854150" title="Goring and Streatley">
Goring and Streatley

Goring &amp; Streatley – stacja kolejowa we wsi Goring-on-Thames i Streatley na granicy hrabstw Oxfordshire i Berkshire na liniach kolejowych Great Western Main Line. Na stacji nie zatrzymują się pociągi pośpieszne. 
Ruch pasażerski.
Ze stacji korzysta ok. 367 000 pasażerów rocznie (dane za rok 2007). Posiada bezpośrednie połączenia z Bristolem, Bath Spa, Londynem i Oksfordem. Pociągi odjeżdżają ze stacji w odstępach co najwyżej półgodzinnych w każdą stronę. 
Obsługa pasażerów.
Automat biletowy, kasa biletowa, przystanek autobusowy. Stacja dysponuje parkingiem samochodowym na 110 miejsc i rowerowym na 8 miejsc.

</doc>
<doc id="1854154" url="https://pl.wikipedia.org/wiki?curid=1854154" title="Heart of Wessex Line">
Heart of Wessex Line

Heart of Wessex – linia kolejowa w Wielkiej Brytanii między stacjami Bristol Temple Meads a Weymouth. Linia przebiega przez hrabstwa Somerset i Dorset. Do stacji Bath Spa jest tożsama z linią Great Western Main Line, a od Bath do Westbury - z linią Wessex Main Line. Linia jest obsługiwana przez spółkę First Great Western. Na linii nie jeżdżą pociągi pośpieszne HST. Linia nie jest zelektryfikowana, a rozstaw torów na całej długości wynosi 1435 mm.

</doc>
<doc id="1854156" url="https://pl.wikipedia.org/wiki?curid=1854156" title="Weymouth (stacja kolejowa)">
Weymouth (stacja kolejowa)

Weymooth – stacja kolejowa w mieście Weymouth w hrabstwie Dorset, końcowa dla linii Heart of Wessex i South Western Main Line. Stacja jest zelektryfikowana (zasilanie trzecią szyną). W przeszłości obsługiwała linie "Wilts, Somerset and Weymouth Railway" i Weymouth Harbour Tramway prowadzący ulicami miasta i zlikwidowany w 1987.
Ruch pasażerski.
Ze stacji korzysta ok. 662 000 pasażerów rocznie (dane za rok 2007). Posiada bezpośrednie połączenia z Bristolem, Exeterem, Londynem, Bournemouth i Southampton. Pociągi odjeżdżają ze stacji w odstępach co najwyżej półgodzinnych.
Obsługa pasażerów.
Automat biletowy, kasy biletowe, przystanek autobusowy, postój taksówek, kiosk, bufet. Stacja dysponuje parkingiem samochodowym na 45 miejsc i rowerowym na 14 miejsc.

</doc>
<doc id="1854157" url="https://pl.wikipedia.org/wiki?curid=1854157" title="Frome (stacja kolejowa)">
Frome (stacja kolejowa)

Frome – stacja kolejowa w mieście Frome w hrabstwie Somerset, na linii bocznej do głównej linii Heart of Wessex. W przeszłości była stacją końcową linii "Bristol and North Somerset Railway", zamknięta na mocy tzw. Beeching Axe w 1968.
Ruch pasażerski.
Ze stacji korzysta ok. 98 974 pasażerów rocznie (dane za rok 2007). Posiada bezpośrednie połączenia z Bristolem, Bath Spa i Weymouth. Raz dziennie stacja ma połączenie z Londynem i Cardiff. Pociągi odjeżdżają ze stacji w odstępach co najwyżej godzinnych w każdą stronę.
Obsługa pasażerów.
Automat biletowy, kasy biletowe, przystanek autobusowy, postój taksówek. Stacja dysponuje parkingiem samochodowym na 15 miejsc i rowerowym na 8 miejsc.

</doc>
<doc id="1854158" url="https://pl.wikipedia.org/wiki?curid=1854158" title="Bruton (stacja kolejowa)">
Bruton (stacja kolejowa)

Bruton – stacja kolejowa we wsi Bruton w hrabstwie Somerset, na linii Heart of Wessex. W przeszłości była stacją linii "Bristol and North Somerset Railway", zamkniętej na mocy tzw. Beeching Axe w 1968.
Ruch pasażerski.
Ze stacji korzysta 12 308 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Bristolem, Bath Spa i Weymouth. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Automat biletowy, kasy biletowe, przystanek autobusowy, postój taksówek. Stacja dysponuje parkingiem samochodowym na 10 miejsc i rowerowym na 4 miejsca.

</doc>
<doc id="1854159" url="https://pl.wikipedia.org/wiki?curid=1854159" title="Castle Cary (stacja kolejowa)">
Castle Cary (stacja kolejowa)

Bruton – stacja kolejowa w mieście Castle Cary w hrabstwie Somerset, na linii Heart of Wessex i linii kolejowej Reading – Plymouth. Stacja położona jest 1,5 km na północ od miasta.
Ruch pasażerski.
Ze stacji korzysta 50 758 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Bristolem, Bath Spa, Weymouth, Taunton, Exeterem i Londynem. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Kasy biletowe, przystanek autobusowy, postój taksówek. Stacja dysponuje parkingiem samochodowym na 100 miejsc i rowerowym na 4 miejsca.

</doc>
<doc id="1854161" url="https://pl.wikipedia.org/wiki?curid=1854161" title="Nokia 6700">
Nokia 6700



</doc>
<doc id="1854162" url="https://pl.wikipedia.org/wiki?curid=1854162" title="Nokia 6700 Gold Edition">
Nokia 6700 Gold Edition



</doc>
<doc id="1854173" url="https://pl.wikipedia.org/wiki?curid=1854173" title="Yeovil Pen Mill">
Yeovil Pen Mill

Yeovil Pen Mill – stacja kolejowa w mieście Yeovil w hrabstwie Somerset, na linii Heart of Wessex. Stacja położona jest 1,5 km na wschód od miasta. Jest jedną z dwóch stacji w mieście – druga to Yeovil Junction, oddalona od Pen Mill o ok. 1,5 km. Stacje nie są skomunikowane.
Ruch pasażerski.
Ze stacji korzysta ok. 104 700 pasażerów rocznie (dane za rok 2007). Posiada bezpośrednie połączenia z Bristolem, Bath Spa i Weymouth. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Kasy biletowe, przystanek autobusowy. Stacja dysponuje parkingiem samochodowym na 25 miejsc i rowerowym na 12 miejsc.

</doc>
<doc id="1854175" url="https://pl.wikipedia.org/wiki?curid=1854175" title="Pietro I Orseolo">
Pietro I Orseolo



</doc>
<doc id="1854176" url="https://pl.wikipedia.org/wiki?curid=1854176" title="Vaexjö">
Vaexjö



</doc>
<doc id="1854181" url="https://pl.wikipedia.org/wiki?curid=1854181" title="Linia kolejowa Reading – Plymouth">
Linia kolejowa Reading – Plymouth

Linia kolejowa Reading - Plymouth – część linii kolejowej łączącej Londyn z Penzance w południowej części Wielkiej Brytanii. Długość linii wynosi 362 km. Linią operuje spółka First Great Western. Na trasie kursują pociągi pośpieszne HST, rozstaw torów na całym odcinku wynosi 1435 mm.
Historia.
Linię ukończono w 1949 r. odcinkiem z Castle Cary do Taunton, zwanym "Castle Carry Cut-off"; wcześniej pociągi przemierzające trasę z Londynu do Plymouth musiały jechać przez Bristol.

</doc>
<doc id="1854184" url="https://pl.wikipedia.org/wiki?curid=1854184" title="Flaga gminy Oborniki Śląskie">
Flaga gminy Oborniki Śląskie



</doc>
<doc id="1854187" url="https://pl.wikipedia.org/wiki?curid=1854187" title="Josyp Fołys">
Josyp Fołys

Josyp Fołys (ur. 28 października 1862 w Kropiwniku Nowym, zm. 9 października 1917 w Wiedniu) — ukraiński działacz społeczny i polityczny, ksiądz greckokatolicki, mecenas.
Proboszcz wsi Skniłów, obecnie w granicach Lwowa. Od 1907 był posłem do parlamentu austriackiego, członek Komitetu Ludowego. Swój majątek zapisał na rozwój ukraińskiego ruchu narodowego.
Bibliografia.
 

</doc>
<doc id="1854188" url="https://pl.wikipedia.org/wiki?curid=1854188" title="Ukraiński ruch narodowy">
Ukraiński ruch narodowy



</doc>
<doc id="1854189" url="https://pl.wikipedia.org/wiki?curid=1854189" title="Gosen">
Gosen

 – miasto w Japonii w prefekturze Niigata, na wyspie Honsiu, nad rzeką Agano.
Położenie.
Miasto leży w środkowej części prefektury nad rzeką Agano. Miasto graniczy z:
Historia.
Miasto utworzono 3 listopada 1954 roku.
Transport.
Kolejowy.
W mieście znajdują się stacje kolejowe, główna to Gosen, na linii JR Zachodnie-Banetsu.

</doc>
<doc id="1854190" url="https://pl.wikipedia.org/wiki?curid=1854190" title="Iwan Sandulak">
Iwan Sandulak

Iwan Sandulak (także "Sanduliak-Łukyniw, Sanduliak-Łukycz", ur. 1848 w Karłowie koło Śniatynia, zm. 1926) – ukraiński działacz społeczny i polityczny.
Pochodził z rodziny chłopskiej. W latach 1908-1913 był posłem do Sejmu Krajowego Galicji z ramienia Ukraińskiej Partii Radykalnej.

</doc>
<doc id="1854191" url="https://pl.wikipedia.org/wiki?curid=1854191" title="Civil law">
Civil law



</doc>
<doc id="1854194" url="https://pl.wikipedia.org/wiki?curid=1854194" title="Agano (miasto)">
Agano (miasto)

 – miasto w Japonii, w prefekturze Niigata, na wyspie Honsiu, nad rzeką Agano.
Położenie.
Miasto leży w środkowej części prefektury nad rzeką Agano. Miasto graniczy z:
Transport.
Kolejowy.
Przez miasto przebiega linia JR Uetsu, na której znajdują się trzy stacje kolejowe: Kyogase, Suibara oraz Kamiyama.

</doc>
<doc id="1854195" url="https://pl.wikipedia.org/wiki?curid=1854195" title="Frode Haare">
Frode Haare



</doc>
<doc id="1854196" url="https://pl.wikipedia.org/wiki?curid=1854196" title="Lekkoatletyka na Igrzyskach Małych Państw Europy 2009">
Lekkoatletyka na Igrzyskach Małych Państw Europy 2009

Lekkoatletyka na Igrzyskach Małych Państw Europy 2009 – zawody sportowe, które odbywały się w Nikozji 2, 4 i 6 czerwca.

</doc>
<doc id="1854200" url="https://pl.wikipedia.org/wiki?curid=1854200" title="Yūma Nakayama">
Yūma Nakayama

 - japoński aktor i piosenkarz.
Nakayama jest członkiem j-popowej grupy Nakayama Yūma w/ B.I.Shadow i Hey!Say!7 West w wytwórni Johnny's Entertainment, a także byłym członkiem TOP KIDS.

</doc>
<doc id="1854201" url="https://pl.wikipedia.org/wiki?curid=1854201" title="McLaren MP4/8">
McLaren MP4/8

McLaren MP4/8 – samochód Formuły 1, zaprojektowany przez Neila Oatleya i Henriego Duranda dla zespołu Marlboro McLaren na sezon 1993. Kierowcami sezonu byli Ayrton Senna, Michael Andretti oraz zastępujący go po Grand Prix Włoch Mika Häkkinen. Po wygaśnięciu po 1992 roku umowy na dostawę silników z Hondą samochód był napędzany przez "klienckie" silniki Forda. MP4/8 osiągał gorsze wyniki aniżeli Williams FW15C, ale McLaren za sprawą Senny wygrał w 1993 roku pięć wyścigów i zdobył wicemistrzostwo w klasyfikacji konstruktorów. Senna natomiast w klasyfikacji kierowców został wyprzedzony tylko przez Alaina Prosta. W trakcie sezonu testowana była wersja MP4/8B, napędzana przez silniki Lamborghini. MP4/8B osiągał na torze lepsze czasy niż MP4/8, ale nigdy nie wziął udziału w Grand Prix. Zbudowano osiem egzemplarzy modelu.
Tło.
W 1992 roku kilkuletni okres dominacji samochodów McLaren-Honda zakończył się. Nowym mistrzem świata z dużą przewagą został Nigel Mansell z Williamsa, a Williams-Renault triumfował w klasyfikacji konstruktorów. Kierowcy McLarena: Ayrton Senna i Gerhard Berger, zdołali wprawdzie wygrać pięć wyścigów, jednakże Senna, mistrz świata z 1991 roku, w roku 1992 zajął czwarte miejsce w klasyfikacji kierowców, będąc wyprzedzonym nie tylko przez Mansella (do którego stracił 58 punktów), ale także przez Riccardo Patrese i Michaela Schumachera. Berger natomiast stracił punkt do Senny. McLaren w klasyfikacji konstruktorów był gorszy od Williamsa o 65 punktów, wyprzedzając trzeciego Benettona o osiem punktów. Po czterech z rzędu zdobytych tytułach w klasyfikacji kierowców i konstruktorów taki wynik był dla zespołu rozczarowaniem. Co więcej, dostawca silników dla McLarena – Honda – ogłosił, że po sezonie 1992 wycofuje się z Formuły 1. Inżynierowie McLarena pod kierownictwem Neila Oatleya (szefa ds. projektu) i Henriego Duranda (szefa ds. aerodynamiki) pracowali nad nowym samochodem, a szef zespołu, Ron Dennis, rozpoczął poszukiwania nad nowym dostawcą silników. Sprawiało to trudności, podobnie jak wybór kierowców, którzy mieliby ścigać się dla zespołu w sezonie 1993. Te okoliczności sprawiały, że nadchodzący sezon mógł wydawać się trudnym dla McLarena.
Silnik i skrzynia biegów.
Na początku lat 90. powszechnie uważano, że silniki Renault są najmocniejsze wśród stosowanych w Formule 1 jednostek napędowych. Z tego powodu Dennis próbował je pozyskać. Renault dostarczało już silniki zespołom Williams i Ligier i z różnych powodów nie mogło dostarczać silników trzeciemu zespołowi. Determinacja Dennisa była jednak tak duża, że próbował on nawet wykupić Ligiera. Nie doszło to jednak do skutku z powodu potencjalnego konfliktu interesów między dostawcą paliwa i oleju dla Renault (Elf) a długoterminowym sponsorem McLarena, firmą Shell. Ostatecznie Dennis zakupił dostępne dla klientów silniki Forda. W hierarchii Forda McLaren był drugim zespołem po Benettonie, który podpisał z Fordem umowę na wyłączność na otrzymywanie najnowszych silników Ford HBA8 V8.
Opracowany przez Coswortha silnik Ford HBE7 był dostosowany do projektu McLarena. Zawierał aluminiumowy blok i głowicę. Pojemność skokowa tej wolnossącej ośmiocylindrowej jednostki wynosiła 3493 cm³. Silnik został zamontowany wzdłużnie przed osią tylną i ważył 140 kg. Dysponował on mocą maksymalną około 630–640 KM przy 12 000 obr./min.. Było to o około 40 KM mniej, niż w silnikach używanych przez Benettona, i nawet do 80 KM mniej od silników Renault. W porównaniu do jednostki Hondy z 1992 roku (oznaczonej symbolem RA122E) zwiększył się kąt rozwarcia między cylindrami – z 60° do 75°. Zachowany został układ czterech zaworów na cylinder z podwójnym wałkiem rozrządu w głowicy, spotykany wcześniej w jednostkach Hondy. W MP4/8 wprowadzono nowy system zarządzania silnikiem. McLaren przez cały sezon korzystał z jednej specyfikacji silnika.
Napęd przenoszony był na tylną oś. Sześciobiegowa półautomatyczna skrzynia biegów była uruchamiana za pomocą łopatek znajdujących się za kierownicą. Była to elektrohydrauliczna jednostka z półautomatyczną aktywacją. System ten pozwalał kierowcy na stałe trzymanie stopy na pedale przepustnicy, jako że kabel przepustnicy został zastąpiony elektronicznym czujnikiem. System również automatycznie kontrolował szybkość podczas zmiany biegów. MP4/8 był drugim – po MP4/7A – samochodem McLarena, w którym zastosowano to rozwiązanie.
Nadwozie i zawieszenie.
Jednym z głównych powodów, dla którego Williams FW14B odnosił wiele sukcesów, było zaawansowane użycie systemów elektronicznych. Szczególnie rozwinięty był system aktywnego zawieszenia, który dawał Williamsowi przewagę nad nieco bardziej konwencjonalnym McLarenem MP4/7A. Podczas procesu projektowania modelu MP4/8 inżynierowie opracowali od zera wiele z tych systemów. Znajdowały się one w nadwoziu monocoqueowym, wykonanym z włókna węglowego o strukturze plastra miodu, które było ewolucją tego stosowanego w samochodzie z 1992 roku. Od poprzednika MP4/8 różnił się między innymi podniesionym tzw. "pedal boksem" i użyciem deflektorów pionowych za przednim zawieszeniem, a także zmniejszonym rozstawem osi. Samochód – w przeciwieństwie do konkurentów, jak na przykład Benettona B193 czy Ferrari F93A, nie był wyposażony w podpórki służące podniesieniu nosa.
Samochód był skonstruowany wokół rozwijanych przez TAG Electronics elektronicznych systemów dozwolonych regulaminem na sezon 1993. Po nieudanym eksperymencie z systemem aktywnego zawieszenia w 1992 roku (model MP4/7B) McLaren we współpracy z TAG zdecydował się wprowadzić to udogodnienie na rok 1993. Zdecydowano się również na wprowadzenie kontroli trakcji. Senna krytykował później system kontroli trakcji, mówiąc, że nie lubi sytuacji, gdy "komputery jadą za niego". Andretti z kolei miał duże problemy z dostosowaniem się do samochodu z takimi systemami.
Na zawieszenie składały się podwójne wahacze i popychacze poruszane przez znajdujące się wewnątrz sprężyny śrubowe, amortyzatory i siłowniki.
Kierowcy.
Problemem McLarena była nie tylko kwestia rozwiązania problemu braku dostawcy silników, ale także kierowców. Początkowo mówiono, że lider zespołu i trzykrotny mistrz świata, Ayrton Senna, chce przejść do Williamsa. Jednak gdy do tego zespołu przyszedł Alain Prost, zażądał on klauzuli, w której zastrzegł, że nie będzie jeździć w jednym zespole z Senną, stało się więc jasne, że Senna nie zostanie kierowcą Williamsa. Senna zatem po krótkim teście samochodu Penske Emersona Fittipaldiego (ścigającego się w IndyCar) spędził urlop w Brazylii, po czym powrócił do zespołu, ale jego żądania finansowe były wyższe niż kiedykolwiek. Negocjacje między Senną i McLarenem były długie i trudne i panowała opinia, że Senna nie podpisze z zespołem kontraktu na cały sezon, a jedynie kontrakt odnawialny co każdy wyścig. Tak też się stało. Drugi kierowca zespołu w sezonie 1992, Gerhard Berger, przeszedł do Ferrari, a jego miejsce zajął syn mistrza świata z 1978 roku, Mario Andrettiego – Michael. Michael Andretti był debiutantem w Formule 1, ale zyskał już sobie dobrą reputację poprzez występy w zawodach samochodów sportowych i jednomiejscowych w Stanach Zjednoczonych. Do jego największych sukcesów należy zdobycie tytułu mistrzowskiego serii CART w 1991 roku.
Przyjście Andrettiego do McLarena nie było jego pierwszym kontaktem z brytyjskim zespołem. Na początku lat 90. nastąpił wzrost zainteresowania kierowcami serii CART przez zespoły Formuły 1: Williams wykazywał zainteresowanie usługami Ala Unsera jra, a Benetton – Paula Tracy’ego. Dzięki kontaktom Mario Andrettiego w Formule 1 jego syn odbył na początku 1991 roku test na torze Estoril. Amerykanin zdołał podczas tego testu przejechać tylko dwanaście okrążeń, z czego cztery w suchych warunkach. Mimo to Ron Dennis podpisał z Andrettim "kontrakt testowy" – chociaż Andretti nie był kierowcą testowym McLarena w ścisłym tego słowa znaczeniu. "Kontrakt" polegał bowiem raczej na obserwowaniu postępów i kariery Andrettiego aniżeli udostępnianiu mu samochodu Formuły 1 do testowania. W 1991 roku Andretti odbył jeszcze tylko jeden test na torze Magny-Cours. Andretti nie testował następnie samochodu Formuły 1 aż do września 1992 roku, kiedy to w celu spotkania się z nim do Detroit poleciał Ron Dennis. Pozostając bez jednego kierowcy (Bergera) i zdając sobie sprawę z tego, że Senna może odejść z zespołu, Dennis podpisał roczny kontrakt z Andrettim z opcją przedłużenia na dwa kolejne lata, i to pomimo faktu, że Andretti nie obronił tytułu w serii CART.
W styczniu 1993 roku Dennis podpisał kontrakt z byłym kierowcą Lotusa, Miką Häkkinenem. Jako że wówczas wciąż nie było pewne, czy Senna będzie startował w McLarenie w sezonie 1993, istniała możliwość, że Häkkinen będzie etatowym kierowcą – w przypadku, gdyby Senna nie został w zespole. Jeśli natomiast Brazylijczyk kontynuowałby starty w McLarenie, Häkkinen objąłby funkcję kierowcy testowego.
MP4/8 w wyścigach.
Mimo trudnych początków MP4/8 okazał się konkurencyjnym samochodem. Głównym rywalem Senny i McLarena był Alain Prost, powracający po roku przerwy do Formuły 1. Prost zdobył pole position w pierwszym wyścigu sezonu, o Grand Prix RPA. W wyścigu Senna dwukrotnie obejmował prowadzenie, ale zajął ostatecznie drugie miejsce. Wygrał natomiast odbywające się w zmiennych warunkach Grand Prix Brazylii, zapewniając McLarenowi pierwszy triumf w sezonie 1993.
Następną eliminacją w kalendarzu było Grand Prix Europy, odbywające się po raz pierwszy na torze Donington. W kwalifikacjach najlepsi byli kierowcy Williamsa – Alain Prost i Damon Hill. W trakcie wyścigu padał jednak deszcz. Senna startował z czwartego miejsca, a po pierwszym zakręcie spadł na piątą pozycję. Jednakże po pierwszym okrążeniu był już liderem. Pogoda ciągle się zmieniała i Prost zjeżdżał na pit stop siedmiokrotnie. Senna natomiast zjechał do boksów cztery razy i odniósł zwycięstwo. Andretti tymczasem w trzech pierwszych wyścigach ukończył tylko trzy okrążenia.
Prost odniósł pewne zwycięstwa w dwóch następnych rundach, w San Marino i Hiszpanii. Zwycięzcą Grand Prix Monako po raz szósty, a piąty z rzędu, został Senna. Następne cztery wyścigi wygrał Prost, a dalsze trzy – Hill, Senna jednak regularnie zdobywał punkty. Tymczasem Andretti spisywał się słabo i mimo trzeciego miejsca w Grand Prix Włoch został zastąpiony przez Mikę Häkkinena. Jednym z błędów Andrettiego był fakt, że nie chciał się przeprowadzić do Europy, mieszkając w Stanach Zjednoczonych, przez co stracił wiele okazji do testowania samochodu. Andretti powrócił do serii CART w 1994 roku i wygrał swój pierwszy wyścig, prowadząc przez cały dystans.
Pierwszym kierowcą, który przerwał zwycięską passę Williamsa, był Michael Schumacher, który to wygrał Grand Prix Portugalii. W wyścigu o Grand Prix Japonii po około 20 okrążeniach zaczęło padać i Senna zaczął szybko niwelować stratę do Prosta. Brazylijczyk wygrał ten wyścig, a Häkkinen był trzeci w zaledwie jego drugim wyścigu dla McLarena. W ostatnim Grand Prix dla McLarena – Grand Prix Australii – Senna wywalczył o pierwsze w sezonie pole position, przez co Williams nie zdobył wszystkich pole positions w sezonie. W wyścigu Senna prowadził od startu do mety. W klasyfikacji końcowej sezonu był drugi, 26 punktów za Prostem. McLaren także zajął drugie miejsce, osiem punktów przed Benettonem, ówcześnie fabrycznym zespołem Forda.
Na długo przed zakończeniem sezonu Senna ogłosił, że w sezonie 1994 będzie kierowcą Williamsa w miejsce odchodzącego Prosta. Sennę zastąpił Martin Brundle, a silniki Ford zostały zastąpione przez jednostki napędowe Peugeot. Silniki Peugeot były dosyć słabe i kierowcy McLarena zdołali jedynie kilkakrotnie zdobyć podium. Natomiast Ayrton Senna zginął podczas wyścigu o Grand Prix San Marino 1994.
MP4/8B.
W sierpniu 1993 roku pojawiły się plotki łączące McLarena i Lamborghini. Włoska prasa spekulowała, że McLaren buduje samochód dla Chryslera – ówczesnego właściciela Lamborghini, i że Chrysler chce rozszerzyć swoje zaangażowanie na Formułę 1.
Silniki Lamborghini V12 zaprojektowane przez Mauro Forghierego zadebiutowały w Formule 1 w sezonie 1989. Lamborghini było dostawcą dla takich zespołów, jak Larrousse (1989–1990 i 1992–1993), Lotus (1990), Modena (1991, określany jako fabryczny zespół Lamborghini), Ligier (1991) i Minardi (1992). Na sezon 1993 Lamborghini wybudowało dla Larrousse'a nowy, lżejszy sinik, a logo Chryslera pojawiło się na samochodach francuskiego zespołu.
Chrysler, niepewny co do potencjału i szybkości Larrousse'a LH93, poprosił McLarena o przetestowanie silnika. Nowy silnik Lamborghini był najmniejszym i najlżejszym silnikiem V12, jaki kiedykolwiek rywalizował w Formule 1. McLaren zgodził się na test, by Chrysler mógł ocenić, jak dobrą jednostką jest nowy silnik Lamborghini. Dostarczono dla McLarena kilka jednostek, a brytyjski zespół poczynił konieczne zmiany w samochodzie i oznaczył go symbolem MP4/8B.
Pierwszy test odbył się 20 września 1993 roku na torze Silverstone, a kierowcą był Ayrton Senna. Silnik wówczas oficjalnie nie nazywał się Lamborghini, a Chrysler. Samochód był zupełnie pozbawiony reklam sponsorów. Test był wspierany przez wiceprezydenta Chryslera François Castainga, który chciał promować w Europie nową serię Neon, a partnerstwo z McLarenem było bardziej medialne aniżeli z Larroussem.
W październiku 1993 roku odbył się test na torze Estoril. Senna nazwał silnik wytrzymałym i obiecującym, ale zastrzegł, że potrzebuje więcej mocy i nie jest wyszukany. Wyraził jednak pewność, że jednostka Lamborghini będzie bardzo dobra w sezonie 1994. Senna powiedział, że "byłoby czymś bardzo interesującym ścigać się Lamborghini w Japonii", ale Ron Dennis zaprzeczył, jakoby McLaren miał zmienić dostawcę silników w trakcie sezonu 1993. Następnie silnik był testowany przez Mikę Häkkinena, który na torze Silverstone osiągnął nim czas okrążenia o 1,4 sekundy lepszy aniżeli samochodem wyposażonym w silnik Forda. Zachęcony tymi rezultatami Chrysler obiecał McLarenowi zupełnie nowe silniki V12 na sezon 1994.
Jednakże w tym czasie do Formuły 1 chciał wejść Peugeot z silnikiem V10 wywodzącym się z Grupy C. W połowie października Larrousse był bliski podpisania kontraktu z Peugeotem na sezon 1994, ale McLaren wówczas ogłosił, że Peugeot będzie jego dostawcą. Chrysler wyraził tym rozczarowanie, a w listopadzie 1993 roku sprzedał Lamborghini indonezyjskiemu playboyowi Tommy’emu Suharto. Lamborghini zaprzestał dostarczania silników, a na sezon 1994 Larrousse był zmuszony skorzystać z silników Forda. Tymczasem dla McLarena rok 1994 był jednym z najgorszych za czasów szefowania Dennisa temu zespołowi.

</doc>
<doc id="1854203" url="https://pl.wikipedia.org/wiki?curid=1854203" title="Jón Ásgrímsson">
Jón Ásgrímsson

Jón Ásgrímsson (ur. 15 maja 1978) – islandzki lekkoatleta specjalizujący się w rzucie oszczepem.
W 2009 roku wywalczył złoty medal igrzysk małych państw Europy w rzucie oszczepem oraz brąz w pchnięciu kulą. Wielokrotny triumfator mistrzostw Islandii w rzucie oszczepem. Rekord życiowy: 72,47 (5 września 1998, Hafnarfjörður)

</doc>
<doc id="1854205" url="https://pl.wikipedia.org/wiki?curid=1854205" title="Jon Asgrimsson">
Jon Asgrimsson



</doc>
<doc id="1854206" url="https://pl.wikipedia.org/wiki?curid=1854206" title="Ungarischer Handel">
Ungarischer Handel

Ungarischer Handel (zwana również "Fugger-Thurzo" lub "Neusohler Kupferhandlung") – na przełomie XV i XVI wieku największa na świecie spółka górniczo-metalurgiczna.
Powstanie.
Jakob Fugger był monopolistą produkcji miedzi w Alpach, natomiast Jan Thurzo był znawcą mineralogii, górnictwa oraz techniki górniczej, oraz fachowcem w odwadnianiu kopalń. Nadzorował również węgierskie kopalnie miedzi pomiędzy Preszburgiem (obecnie Bratysława), Budapesztem a głównym grzbietem Karpat. W związku z tym obaj zdecydowali się utworzyć w 1493 (podawany jest również rok 1495) w Neusohl spółkę, w której posiadali po 50% udziałów. Spółka została monopolistą na rynku produkcji i handlu miedzią, działała do 1546.
Rozwój.
Jan Thurzo troszczył się o szybkie i wysokie zyski. W ciągu krótkiego okresu odwodnił kopalnie i podwoił, a nawet potroił wydobycie rud. W celu przetworzenia wydobywanych rud Thurzo wybudował w Bańskiej Bystrzycy, Hohenkirchen i Villach wielkie huty i kuźnie. W hutach tych prowadzono seigrowanie (odsrebrzanie miedzi). W 1495 niedaleko Villach Jakub Fugger zbudował Fuggerau, kompleks metalurgiczny złożony z huty, kuźni, odlewni brązu, fabryki armat i warownej twierdzy.
Największym problemem handlu metalami i wyrobami w XV i XVI wieku był transport. W owym czasie dysponowano tylko wozami konnymi, zwierzętami jucznymi oraz transportem wodnym. Utrudnieniem były również różne prawa lokalne, granice, myta i prawo drogowe. Aby zapewnić bezproblemowe zaopatrzenie rynków zbytu, trzeba było zawierać wieloletnie umowy z opatami, biskupami, hrabiami, książętami, a nawet z cesarzami i królami. Ponieważ transporty metali były często rabowane, dlatego spółka planowała je z dużą precyzją, a transporty były konwojowane przez uzbrojoną ochronę.
Największy „szlak miedziowy” z kopalń w rejonie Bańskiej Bystrzycy prowadził do Krakowa, gdzie miedź była ładowana na statki rzeczne i spławiana Wisłą do Gdańska. Z tego powodu Kraków należał do związku miast hanzeatyckich. Z rudy miedzi odciągano srebro w hucie seigrowej w Mogile koło Krakowa, zaś dochody płynące z tego handlu były jednym z głównych źródeł zamożności miasta. Drugi „szlak miedziany” prowadził do Cieszyna, skąd dalej Odrą przez Wrocław do Szczecina. Obydwoma „szlakami miedziowymi” miedź docierała do wybrzeży Bałtyku, a z portów Morza Bałtyckiego transporty metalu docierały na statkach hanzeatyckich i niderlandzkich do Hamburga i Antwerpii, a dalej do portów francuskich, hiszpańskich i portugalskich.
Spółka w ciągu następnych lat potajemnie, za pośrednictwem podstawionych ludzi, nadal kupowała kolejne kopalnie i magazyny, budowała huty i drogi. Nieustannie rozszerzała swoje wpływy ponad granicami na obszarze Węgier, Czech, Polski, Saksonii i Dolnego Śląska, stopniowo przejmując udziały również w kopalniach złota.
Ołów potrzebny do wytopu złota spółka sprowadzała z Krakowa (gdzie istniało centrum handlu tym metalem) i z własnych kopalń ołowiu, które wcześniej zakupiła w Małopolsce (Olkusz, Trzebinia) i na Śląsku (Tarnowskie Góry). Ołów ten zaopatrywał huty złota w Złotym Stoku, Jeseníku i Hohenkirchen w Turyngii. W 1509 r. faktoria we Wrocławiu uzyskała koncesję na zakup działek i podjęcie robót górniczych i hutniczych w Złotym Stoku ("Reichenstein").
W ciągu kilku lat przedsiębiorstwo zostało największym bankiem świata, największym przedsiębiorstwem handlowym, najpotężniejszym i najważniejszym przedsiębiorstwem górniczym, największym pracodawcą w przemyśle górniczym, hutniczym, producentów broni, transportu, największym administratorem mennic i potęgą polityczną najwyższej rangi. Miało ambicje opanowania całego znanego świata. Z tego powodu otwierało filie we wszystkich ważnych strategicznie miejscach. Około 1510 miało przedstawicielstwa, huty i składy m.in. w Norymberdze, Frankfurcie, Kolonii, Antwerpii, Hohenkirchen, Lipsku, Wrocławiu, Krakowie, Wiedniu, Fuggerau, Budzie, Bańskiej Bystrzycy, Bańskiej Szczawnicy, Schwaz, Hall in Tirol, Bolzano, Wenecji, Rzymie, Lyonie, Madrycie i Londynie. Przedsiębiorstwo prowadziło swoją działalność ponad granicami państwowymi i blokami politycznymi, a jej decyzje miały wpływ na rozpoczęcie wojen i zawieranie pokojów.
W 1511 r. przedsiębiorstwo przejęło część kopalń złota w okolicach Złotego Stoku od zadłużonych w przedsiębiorstwie książąt legnicko-brzeskich i utworzyło tam swoją filię. W 1513 r. wykupiło dalsze udziały w złotostockich kopalniach i hutach, gdzie wprowadziło nowe metody wydobywcze, powodując kilkukrotny wzrost wydobycia. Uzyskane złoto sprzedawało do mennicy w Złotym Stoku, gdzie bito z niego dukaty. Prowadząc inwestycje i wykup udziałów stopniowo Ungarischer Handel odgrywał coraz większą rolę w produkcji europejskiego złota. Po utworzeniu w 1514 r. faktorii w Nysie działania objęły tereny Jesionika ("Frywaldau") i Zlatych Hor ("Cukmantel") na Śląsku Opawskim.
Upadek.
Bardzo trudne warunki pracy w kopalniach oraz niskie płace stały się przyczyną niepokojów społecznych. W 1525 w Królestwie Węgierskim wybuchło powstanie zbrojne, skierowane głównie przeciw rodzinie Thurzo. W związku z tym sejm węgierski uchwalił nakaz banicji całej rodziny Thurzo. Thurzonowie byli również zmuszeni wycofać się z Ungarischer Handel, której jedynymi właścicielami zostali Fuggerowie.

</doc>
<doc id="1854208" url="https://pl.wikipedia.org/wiki?curid=1854208" title="Taavi Rähn">
Taavi Rähn

Taavi Rähn (ur. 16 maja 1981 w Parnawie) – estoński piłkarz grający na pozycji środkowego obrońcy lub defensywnego pomocnika.
Kariera klubowa.
Karierę piłkarską Rähn rozpoczął w klubie KEK Pärnu. Potem trenował także w Pärnu Vaprus i PJK. W 1999 roku odszedł do Lelle SK i w jego barwach zadebiutował w pierwszej lidze estońskiej. W 2000 roku odszedł do Viljandi Tulevik, gdzie spędził kolejne dwa sezony. W 2002 roku został piłkarzem Flory Tallinn. W 2002 i 2003 roku dwukrotnie z rzędu wywalczył z Florą mistrzostwo Estonii.
W 2003 roku Rähn odszedł do ukraińskiej Wołyni Łuck. Tam stał się podstawowym zawodnikiem, jednak w 2006 roku spadł z Wołynią z Premier Lihi do Perszej Lihi. W 2007 roku został zawodnikiem litewskiego Ekranasu Poniewież. W latach 2008-2009 dwukrotnie z rzędu został z Ekranasem mistrzem Litwy.
W 2009 roku Rähn przeszedł do azerskiego Neftçi PFK, w którym występował w podstawowym składzie wraz z dwoma rodakami, Dmitrim Kruglovem i Andreiem Stepanovem. W 2010 roku został piłkarzem rosyjskiej Bałtiki Kaliningrad.
Kariera reprezentacyjna.
W reprezentacji Estonii Rähn zadebiutował 2 czerwca 2001 roku w przegranym 2:4 spotkaniu eliminacji do Mistrzostw Świata 2002 z Holandią. W swojej karierze grał także w eliminacjach do Euro 2004, Mistrzostw Świata 2006, Euro 2008 i Mistrzostw Świata 2010.

</doc>
<doc id="1854209" url="https://pl.wikipedia.org/wiki?curid=1854209" title="Taavi Rahn">
Taavi Rahn



</doc>
<doc id="1854212" url="https://pl.wikipedia.org/wiki?curid=1854212" title="Gustawa Mitelberg">
Gustawa Mitelberg

Gustawa Mitelberg (ur. 19 maja 1924 w Warszawie, zm. 12 grudnia 2009 w Paryżu) – ocalona z getta warszawskiego, autorka wspomnień.
Życiorys.
Urodziła się w Warszawie w rodzinie żydowskiej. 
Podczas II wojny światowej została przesiedlona wraz z rodziną do getta warszawskiego. 19 kwietnia 1943, kiedy oddziały SS wkroczyły do getta, odmówiła ukrycia się w mieszkaniu, w którym mieszkała jej rodzina. Wówczas była świadkiem zamordowania własnych rodziców. Została zatrzymana i jednak podczas transportu do obozu w Treblince udało jej się wyskoczyć z pociągu. Przeżyła dzięki pomocy, jaką otrzymała od rodziny polskich chłopów. Po powrocie do Warszawy ukrywała się pod fałszywym nazwiskiem. Tam została złapana i wysłana na roboty do Niemiec. Została wyzwolona przez wojska francuskie w Kempten (Allgäu) w Bawarii. Wraz z mężem i bratem Ludwikiem przeprowadziła się do Francji, gdzie mieszkała do końca życia.
W 1999 ukazała się wydana we Francji książka "Gutka. Od getta w Warszawie po odnalezioną wolność" (fr. "Gutka, du ghetto de Varsovie a la liberte retrouvee") André Caussata, któremu Gustawa Mitelberg opowiedziała swoje wojenne przeżycia.

</doc>
<doc id="1854214" url="https://pl.wikipedia.org/wiki?curid=1854214" title="Hude (Oldenburg)">
Hude (Oldenburg)

Hude (Oldenburg) – gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w powiecie Oldenburg.
Współpraca.
Miejscowości partnerskie

</doc>
<doc id="1854217" url="https://pl.wikipedia.org/wiki?curid=1854217" title="HMS Dreadnought (1960)">
HMS Dreadnought (1960)

HMS Dreadnought (S101) – pierwszy brytyjski okręt podwodny z napędem atomowym. HMS „Dreadnought” był okrętem myśliwskim (SSN), jednostką hybrydową – z brytyjską przednią częścią kadłuba i amerykańską rufą zaczerpniętą z okrętów typu "Skipjack" z kompletną siłownią z reaktorem S5W. Miejsce połączenia brytyjskiej części dziobowej z amerykańską rufą, otrzymało nieoficjalną nazwę "Checkpoint Charlie". Rząd Stanów Zjednoczonych wykonał w ten sposób znaczący gest, podkreślając specjalne stosunki łączące USA i Wielką Brytanię, oraz umożliwiając Royal Navy przejście na napęd nuklearny znacznie szybciej, niż byłoby to możliwe w innym przypadku.
W marcu 1971 roku okręt dotarł do Bieguna Północnego. Wycofany został ze służby w 1980 roku z powodu pęknięcia w reaktorze, po czym oczekuje kasacji w Rosyth (jak na 2016 rok).

</doc>
<doc id="1854220" url="https://pl.wikipedia.org/wiki?curid=1854220" title="Marcin Dawid">
Marcin Dawid

Marcin Dawid (ur. 28 stycznia 1980 w Poznaniu) – polski piłkarz, występujący na pozycji bramkarza, obecnie w farerskim klubie piłkarskim HB Tórshavn, klubie ze stolicy tego kraju. Jego zespół w sezonie 2009 zajął pierwsze miejsce w tabeli.
Kariera piłkarska.
Marcin Dawid zaczynał swoją karierę piłkarską w młodzieżowym składzie klubu SKS 13 Poznań, a później Lecha Poznań. W roku 1999 zaczął grać w dorosłym składzie czwartoligowego Huraganu Pobiedziska, gdzie został do roku 2002.
W roku 2003 podjął decyzję o wyjeździe na Wyspy Owcze, autonomiczną część Królestwa Danii, stanowiącą odrębną jednostkę w ramach FIFA i UEFA. Tam rozpoczął grę dla drugoligowego wtedy SÍ Sumba. Rozegrał w barwach nowego klubu wszystkie osiemnaście spotkań ligowych, a jego klub zajął trzecie miejsce w tabeli, zdobywając o trzy punkty mniej niż drugi TB Tvøroyri.
Kolejny sezon również nie przyniósł jego klubowi wielu sukcesów, zajął on siódme miejsce w drugoligowej tabeli]. Podczas swojego ostatniego sezonu w SÍ Sumba, został wypożyczony do GÍ Gøta. W bramce tego klubu zagrał 12 spotkań, zdobywając z klubem mistrzostwo kraju.
Podczas kolejnego sezonu Marcin Dawid wrócił do miejscowości Sumba, jednak jego klub zdążył połączyć się już wtedy z VB Vágur, tworząc nowy VB/Sumba. Nowy zespół występował w pierwszej lidze, zajmując ostatnie bezpieczne, ósme miejsce w tabeli, jedynie o dwa punkty wyprzedzając przedostatniego B68 Toftir. Bramkarz rozegrał wtedy dwadzieścia sześć spotkań spośród dwudziestu ośmiu rozegranych przez jego klub meczów.
Od roku 2007, aż do dziś Marcin Dawid rozgrywa spotkania w stołecznym HB Tórshavn, występującym regularnie w pierwszej lidze Wysp Owczych. Podczas swojego pierwszego sezonu nowy bramkarz pojawił się szesnaście razy, a jego klub zajął czwarte miejsce w tabeli. Podczas drugiego piłkarze HB Tórshavn stali się wicemistrzami archipelagu. Marcin Dawid rozegrał wtedy czternaście klubowych spotkań.
W roku 2009, jego klub zdobył, po trzech latach, dwudziesty tytuł mistrza Wysp Owczych, a Marcin Dawid pokazał się w bramce dziewięć razy.
W sezonie 2010 HB ponownie zostało mistrzem kraju oraz zdobyło superpuchar, a Dawid zagrał w 18 meczach. W sezonie 2011 grał tylko w rundzie wiosennej. Po rozegraniu trzech meczów odszedł z klubu, który w ligowej tabeli zajął 8. pozycję.

</doc>
<doc id="1854221" url="https://pl.wikipedia.org/wiki?curid=1854221" title="Fais">
Fais

Fais – mała wyspa położona na Pacyfiku. Jest lądem położonym najbliżej głębi Challengera, dzieli ją od niej około 290 km. Fais należy do Mikronezji, stanowi część stanu Yap.

</doc>
<doc id="1854222" url="https://pl.wikipedia.org/wiki?curid=1854222" title="Stephanie Vieillevoye">
Stephanie Vieillevoye



</doc>
<doc id="1854228" url="https://pl.wikipedia.org/wiki?curid=1854228" title="Urbanowo (Poznań)">
Urbanowo (Poznań)

Urbanowo – część Poznania zlokalizowana w obrębie osiedla samorządowego Sołacz, na wschód od właściwego Sołacza, na południe od Osiedla Słowiańskiego i na północ od doliny Bogdanki. Obecnie granicę wschodnią stanowi trasa PST. Nazwa Urbanowa powoli wychodzi z użycia i jest zapominana – na jego terenie powstało w latach 60. i 70. XX w. Osiedle Słowiańskie i właśnie z nim utożsamiane jest obecnie Urbanowo, mimo że jednostki te pokrywają się tylko częściowo.
Historia.
Urbanowo przyłączono do Poznania późno, bo dopiero 1 kwietnia 1933, wraz z Golęcinem. Stało się to z inicjatywy Władysława Czarneckiego, który dostrzegł, że przy wcześniejszym rozszerzeniu granic miasta w 1925, nie wzięto pod uwagę tych terenów.
Na terenie Urbanowa znajdowało się przed II wojną światową tzw. "Wesołe miasteczko", czyli baraki dla biednych, bezrobotnych i zadłużonych z ochronką prowadzona przez siostry zakonne z Sołacza. Przyjęło się wówczas mówić "iść na Wesołe". Obok funkcjonował posterunek policji w długim budynku z czerwonej cegły, przeniesiony później na ulicę św. Leonarda 2a.
Informacje ogólne.
Stara zabudowa Urbanowa rozciąga się wzdłuż ulicy Urbanowskiej, która to nazwa przypomina historyczną część miasta. Ponadto starsze zabudowania znajdują się także przy ul. Michała Drzymały. Do lat 80. XX w. przy ul. Urbanowskiej istniał zespół unikalnej zabudowy szachulcowej z końca XIX w., ale z uwagi na fatalny stan techniczny większość tych domów została rozebrana – pozostały dwa: przy ul. Urbanowskiej 3 i 11 (ten drugi otynkowany). Nowa zabudowa stara się w części imitować mur pruski.
Obecnie na zabudowę Urbanowa składa się mozaika stylów. Na północy dominują bloki wielorodzinne z lat 60. XX w., a na południu powojenne domy jednorodzinne, współczesne plomby (w tym nawiązujące stylowo do dawnej zabudowy szachulcowej), nieliczne zabudowania z przełomu XIX i XX w. oraz bloki z lat 40. XX w., kryte dachami dwuspadowymi. Dzielnica bogata jest w starą zieleń. Ulice Urbanowska i Drzymały mają charakter alei kasztanowych.
Mieszkańcem ulicy Urbanowskiej był Wincenty Pokrywka (1884-1949) – długoletni prezes "Sokoła" na Winiarach, dowódca oddziału powstańczego w 1918, inicjator budowy winiarskiego pomnika poległych. 26 grudnia 1922 odznaczony został Krzyżem Walecznych przez gen. Kazimierza Raszewskiego.
Komunikacja.
Dojazd zapewniają autobusy MPK Poznań – linia 182 (przystanki – "Sochaczewska" i "os. Słowiańskie"; ten pierwszy jest jednokierunkowy). Ulica Urbanowska ma częściowo starą nawierzchnię brukową.

</doc>
<doc id="1854229" url="https://pl.wikipedia.org/wiki?curid=1854229" title="Posłaniec Serca Jezusa">
Posłaniec Serca Jezusa



</doc>
<doc id="1854230" url="https://pl.wikipedia.org/wiki?curid=1854230" title="Zatoka Cicha">
Zatoka Cicha

Zatoka Cicha – zatoka cieśniny Dziwny po jej wschodniej stronie. Od północy ogranicza ją Wyspa Chrząszczewska, a od wschodu i południa stały ląd – Wybrzeże Trzebiatowskie i Równina Gryficka. Na północnym wschodzie Zatoka Cicha łączy się z zatoką Promną.
Do zatoki uchodzi struga Skarchówka oraz Dusinka, będąca dolnym biegiem Wołczenicy. Nad Zatoką Cichą znajduje się południowa część miasta Kamień Pomorski. Zatoka w całości znajduje się w gminie Kamień Pomorski.
Na obszarze wodnym Zatoki Cichej począwszy od ujścia rzeki Wołczenicy do linii biegnącej po równoleżniku 53°56’N został ustanowiony stały obwód ochronny dla rybołówstwa morskiego.
Nazwę "Cicha Zatoka" wprowadzono urzędowo rozporządzeniem w 1949 roku, zastępując poprzednią niemiecką nazwę zatoki – "Die Maade". Na niektórych polskich mapach przedstawiana jest także "Zatoka Madejska".

</doc>
<doc id="1854232" url="https://pl.wikipedia.org/wiki?curid=1854232" title="Andrei Stepanov">
Andrei Stepanov

Andrei Stepanov (ros. Андрей Степанов, "Andriej Stiepanow"; ur. 16 marca 1979 w Tallinnie) – piłkarz estoński pochodzenia rosyjskiego grający na pozycji środkowego obrońcy.
Kariera klubowa.
Karierę piłkarską Stepanov rozpoczął w klubie TVMK Tallinn. W 1996 roku zadebiutował w jego barwach pierwszej lidze estońskiej. W 1998 roku odszedł z TVMK do Lelle SK, gdzie grał przez dwa lata. W 2000 roku został zawodnikiem klubu Flora Tallinn. W 2000 roku został mistrzem kraju, a w latach 2001-2003 trzykrotnie z rzędu wywalczył tytuł mistrza Estonii.
W 2004 roku Stepanov odszedł do rosyjskiego Torpeda Moskwa. Tam był podstawowym zawodnikiem i w 2004 roku został uznany Piłkarzem Roku w Estonii. W 2006 roku spadł z zespołem Torpeda z Priemjer Ligi do Pierwszej Dywizji. W 2007 roku został zawodnikiem FK Chimki, którego zawodnikiem był przez dwa lata. W 2009 roku przeszedł do Watfordu, ale rozegrał tylko jedno spotkanie w Football League Championship.
W 2009 roku Stepanov przeszedł do azerskiego Neftçi PFK, w którym występował wraz z dwoma rodakami, Dmitrim Kruglovem i Taavim Rähnem. W 2010 roku wrócił do FK Chimki, a w 2011 roku został zawodnikiem białoruskiego FK Homel.
Kariera reprezentacyjna.
W reprezentacji Estonii Stepanov zadebiutował 30 października 1999 roku w zremisowanym 1:1 towarzyskim spotkaniu z Irakiem. W swojej karierze grał także w eliminacjach do Euro 2000, Mistrzostw Świata 2002, Euro 2004, Mistrzostw Świata 2006, Euro 2008 i Mistrzostw Świata 2010.

</doc>
<doc id="1854233" url="https://pl.wikipedia.org/wiki?curid=1854233" title="Tlenek żelaza">
Tlenek żelaza



</doc>
<doc id="1854235" url="https://pl.wikipedia.org/wiki?curid=1854235" title="Cerkiew św. Marii Magdaleny w Jerozolimie">
Cerkiew św. Marii Magdaleny w Jerozolimie

Cerkiew św. Marii Magdaleny – cerkiew prawosławna w Jerozolimie. Jest główną cerkwią żeńskiego monasteru Zmartwychwstania Pańskiego w ogrodzie Oliwnym, pozostającego w jurysdykcji Rosyjskiego Kościoła Prawosławnego poza granicami Rosji.
Historia.
Inicjatorem budowy cerkwi był archimandryta Antonin (Kapustin), który pragnął w ten sposób uczcić pamięć carycy Marii Aleksandrowny Romanowej. Budowa cerkwi, podobnie jak w przypadku cerkwi Wniebowstąpienia Pańskiego w Jerozolimie, była również związana z akcją wznoszenia w Jerozolimie rosyjskich cerkwi prawosławnych, co miało utrwalić obecność Rosjan w Ziemi Świętej. Działkę pod budowę cerkwi zakupiono w 1882, jednak dopiero trzy lata później, 21 stycznia 1885 położony został kamień węgielny. Car Aleksander III wsparł budowę kwotą 100 tys. rubli, jego bracia wpłacili po 15 tys. rubli, zaś wielka księżna Maria Aleksandrowna – 5 tys. 13 października 1888 cerkiew została poświęcona w obecności wielkich książąt Sergiusza Aleksandrowicza i Pawła Aleksandrowicza oraz wielkiej księżnej Elżbiety Fiodorowny. Ceremonię przeprowadził patriarcha Jerozolimy Nikodem. Wielka księżna Elżbieta została pochowana w cerkwi w 1921 razem z zamordowaną razem z nią mniszką Barbarą. W cerkwi znajduje się cząstka jej relikwii. Wzniesienie cerkwi spotkało się z nieprzychylną reakcją katolików, którzy uważali, że wzniesienie cerkwi prawosławnej w ogrodzie Oliwnym ma na celu zniechęcenie pielgrzymów różnych wyznań chrześcijańskich do modlitwy w ich sanktuariach. Padały jednak również głosy wysoko oceniające architekturę cerkwi rosyjskich w Jerozolimie.
Od 1934 przy cerkwi działała żeńska wspólnota monastyczna Zmartwychwstania Pańskiego, którego zakonnice prowadzą szkołę dla dzieci prawosławnych Arabów. Od początku swojego istnienia pozostaje ona w jurysdykcji Rosyjskiego Kościoła Prawosławnego poza granicami Rosji, jednak status monasteru posiada dopiero od 1988.
W 1988 w cerkwi pochowana została Alicja Battenberg, księżna Grecji i Danii, będąca matką Filipa, męża królowej brytyjskiej – Elżbiety II.
Architektura.
Projekt budynku wykonał Dawid Grimm, który naśladował architekturę cerkwi rosyjskich z XVI i XVII wieku. Cerkiew ma siedem kopuł i połączoną z przedsionkiem dzwonnicę. Nad wejściem znajduje się wizerunek patronki cerkwi na złoconym tle. Powyżej dachu znajduje się rząd oślich łuków. We wnętrzu budynku znalazły się cztery monumentalne freski ze scenami z życia św. Marii Magdaleny autorstwa Siergieja Iwanowa oraz marmurowy ikonostas z ikonami Wasilija Wierieszczagina. Wierieszczagin wykonał również znajdujący się w prezbiterium obraz anioła nad grobem Chrystusa. Oprócz relikwii św. Elżbiety Fiodorowny w cerkwi znajdują się relikwie starców Pustelni Optyńskiej i św. Marii Magdaleny oraz jeden z uznanych za cudowne wariantów Smoleńskiej Ikony Matki Bożej. Cerkiew została wzniesiona z białego piaskowca w miejscu, gdzie Jezus miał przepowiadać przyszłość Jerozolimy.
Podobny typ architektury reprezentuje sobór św. Mikołaja w Wiedniu, również cerkiew rosyjska.

</doc>
<doc id="1854243" url="https://pl.wikipedia.org/wiki?curid=1854243" title="Husajn Chan Nachiczewański">
Husajn Chan Nachiczewański

Husajn Chan Nachiczewański (az. Hüseyn xan Naxçıvanski, ros. Гусейн Хан Нахичеванский; ur. 28 lipca 1863 w Nachiczewaniu, zm. w styczniu 1919 w Piotrogrodzie) – rosyjski zawodowy oficer, generał kawalerii, z pochodzenia Azer.
Życiorys.
Urodził się 28 lipca 1863 roku w Nachiczewaniu, obecnie stolicy azerskiej Nachiczewańskiej Republiki Autonomicznej. Jego pradziad, Echsan, był ostatnim władcą Chanatu Nachiczewańskiego. Ojcem był Kiełbali Chan Nachiczewański, generał rosyjskiej armii, a matką Churszid Kajar-Irawani, wywodząca się z rodu panującego w Chanacie Erywańskim. Miał także starszego brata, Dżafarkuli Chana Nachiczewańskiego.
W 1874 roku został przyjęty do szkoły wojskowej, którą ukończył z wyróżnieniami w 1883 roku, następnie został przyjęty do elitarnej Gwardii Imperium Rosyjskiego, do regimentu kawalerii, w którym służył przez dwadzieścia lat.
Po wybuchu wojny rosyjsko-japońskiej w 1904 roku został skierowany na front. Jego oddział pozytywnie wyróżnił się w czasie przegranej wojny, a sam Nachiczewański został kilkukrotnie odznaczony. Po wojnie został dowódcą regimentu kawalerii gwardyjskiej, a w 1907 roku mianowano go na stopień generała-majora.
W 1912 roku został dowódcą brygady kawalerii, a w 1914 awansowano go na generała-lejtnanta i dowódcę dywizji kawalerii. Gdy wybuchła w sierpniu 1914 roku wojna został mianowany dowódcą kawalerii prawego skrzydła jednej z armii. Od 19 października był dowódcą korpusu kawaleryjskiego. W czerwcu 1915 został awansowany do stopnia generała-adiutanta i był jedynym muzułmaninem na tak wysokim stanowisku. 25 listopada został dowódcą sił zbrojnych na Kaukazie, a 23 stycznia 1916 roku generałem kawalerii. Był jednym z dowódców dowodzących w ofensywie Brusiłowa.
Gdy w marcu 1917 wybuchła w Piotrogrodzie rewolucja lutowa Nachiczewański był jednym z dwóch generałów, którzy zaproponowali carowi Mikołajowi II użycie swoich wojsk do stłumienia zamieszek, ale car nie odpowiedział na tę ofertę.
Po abdykacji cara odmówił służby Rządowi Tymczasowemu, przeszedł na emeryturę i zamieszkał z rodziną w Piotrogrodzie. Jako monarchista był także jednym z nielicznych Azerów, którzy nie zaangażowali się w działalność państwową nowo powstałej Demokratycznej Republiki Azerbejdżanu. Po rewolucji październikowej i zamordowaniu szefa piotrogrodzkiej Czeka, Mojżesza Urickiego, Nachiczewański znalazł się w grupie aresztowanych i rozstrzelanych w styczniu 1919 roku.

</doc>
<doc id="1854247" url="https://pl.wikipedia.org/wiki?curid=1854247" title="Gwiazda z Werginy">
Gwiazda z Werginy



</doc>
<doc id="1854250" url="https://pl.wikipedia.org/wiki?curid=1854250" title="Büsum">
Büsum

Büsum – miejscowość w Niemczech, w kraju związkowym Szlezwik-Holsztyn, w powiecie Dithmarschen, siedziba związku gmin Büsum-Wesselburen.

</doc>
<doc id="1854251" url="https://pl.wikipedia.org/wiki?curid=1854251" title="Buesum">
Buesum



</doc>
<doc id="1854255" url="https://pl.wikipedia.org/wiki?curid=1854255" title="Zagubieni (seria 2)">
Zagubieni (seria 2)

Drugi sezon amerykańskiego serialu "Zagubieni" miał swoją premierę w Stanach Zjednoczonych i Kanadzie 21 września 2005 roku, a ostatni odcinek 24 maja 2006 roku. Druga seria opowiada o dalszych losach grupy ludzi, którzy w wyniku katastrofy samolotu jakim lecieli, rozbili się na tajemniczej wyspie. Seria porusza również wątek Inicjatywy Dharma i ludzi z tylnej części samolotu. Akcja całego sezonu rozgrywa się w okresie od 4 do 27 listopada 2004 roku.
Sezon drugi Zagubionych został wydany na DVD pt. "Lost: The Complete Second Season – The Extended Experience", 5 września 2006 roku.
Seria została wyprodukowana przez Touchstone Television (obecnie ABC Studios), Bad Robot Productions oraz Grass Skirt Productions. Była ona emitowana przez ABC w Stanach Zjednoczonych, w każdą środę o godz. 21:00.
Osiągnięcia.
Sezon otrzymał dziewięć nominacji do nagrody Emmy, m.in. za reżyserię, jednak nie udało mu się wygrać w żadnej kategorii. Seria, mimo dwóch nominacji, nie otrzymała również ani jednej statuetki na rozdaniu Złotych Globów. Wydanie DVD zadebiutowało na pierwszym miejscu sprzedaży, rozchodząc się pierwszego dnia w liczbie 500 000 kopii. W internetowym sklepie Amazon, DVD zajęło siódme miejsce na liście najczęściej zamawianych produktów 2006 roku. Premiera drugiego sezonu zgromadziła przed telewizorami 23.47 mln Amerykanów. Średnio każdy odcinek w Stanach Zjednoczonych oglądało ok. 15.5 mln osób.
Lista odcinków.
&lt;onlyinclude&gt;
&lt;/onlyinclude&gt;

</doc>
<doc id="1854257" url="https://pl.wikipedia.org/wiki?curid=1854257" title="Fitobentos">
Fitobentos

Fitobentos – zespół organizmów tradycyjnie zaliczanych do roślin związanych z dnem zbiornika wodnego lub cieku i strefą przydenną (bentalem). Część bentosu. Czasem zakres ten jest ograniczany ze względu na rozmiar organizmów, tj. większe rośliny (rośliny naczyniowe, ramienice, gałęzatka itp.) nie są określane jako fitobentos, lecz jako makrofity. Według innych klasyfikacji makrofity związane z dnem również należą do bentosu. Drobne glony przyczepione do podłoża określane są z kolei jako mikrofitobentos (peryfiton), przy czym niektórzy autorzy rozgraniczają zespoły bentosu i peryfitonu, do pierwszej kategorii zaliczając wyłącznie organizmy zasiedlające dno, a do drugiej organizmy osiadłe na przedmiotach ponad dnem, gdyż warunki (zwłaszcza natlenienie i inne warunki fizyczno-chemiczne) w tych dwóch strefach różnią się. Do fitobentosu należą organizmy zaliczane według współczesnej taksonomii do różnych królestw biologicznych – oprócz glonów zaliczanych obecnie do roślin, takich jak drobne zielenice czy krasnorosty, również glony zaliczane do protistów (tzw. protisty roślinopodobne), jak okrzemki, a także do bakterii, czyli sinice. Inni przedstawiciele tych grup mogą wchodzić w skład fitoplanktonu, a nawet te same organizmy mogą w zależności od warunków trafiać do planktonu (tychoplankton).
Fitobentos tworzy zbiorowiska organizmów przybierające postać od nalotu po podwodne łąki (np. łąki ramienicowe). Glony bentosowe mogą przytwierdzać się do dna przy pomocy różnego rodzaju chwytników i stylików, wiele spoczywa luźno na podłożu, a niektóre zdolne są do ruchu pełzającego (dzięki wydzielaniu śluzu, którym odpychają się od podłoża poruszają się desmidie i niektóre okrzemki, a dzięki innego typu ruchom niektóre sinice nitkowate, takie jak drgalnica). Przytwierdzone do dna glony mogą mocno przylegać do dna tworząc struktury skorupiaste lub poduszkowate (np. "Rhodoplax schinzii") albo tworzyć wiotkie, taśmowate, biczowate, krzaczkowate lub płatowate plechy (np. listownica).
Fitobentos występuje do głębokości 130–180 m w morzach ciepłych i stosunkowo przezroczystych (np. Morze Śródziemne) lub kilkudziesięciu metrów w morzach północnych. Strefa przez niego zajmowana w zasadzie pokrywa się z litoralem (fitolitoral).
Stan makrofitów i fitobentosu jest jednym ze wskaźników stanu ekologicznego śródlądowych wód powierzchniowych określonych w Ramowej Dyrektywie Wodnej. Dla wód morskich i przejściowych zamiast kategorii "makrofity i fitobentos" stosowana jest kategoria "makroglony i okrytozalążkowe". W rozporządzeniu Ministra Środowiska RP wdrażającym tę dyrektywę stan fitobentosu jest wyrażany wskaźnikami okrzemkowymi.

</doc>
<doc id="1854260" url="https://pl.wikipedia.org/wiki?curid=1854260" title="Grömitz">
Grömitz

Grömitz – miejscowość i gmina uzdrowiskowa w Niemczech w kraju związkowym Szlezwik-Holsztyn, w powiecie Ostholstein. Siedziba wspólnoty administracyjnej "(Verwaltungsgemeinschaft)", w skład której oprócz gminy wchodzą: Dahme, Grube oraz Kellenhusen (Ostsee).
Współpraca.
Miejscowości partnerskie:

</doc>
<doc id="1854261" url="https://pl.wikipedia.org/wiki?curid=1854261" title="Groemitz">
Groemitz



</doc>
<doc id="1854265" url="https://pl.wikipedia.org/wiki?curid=1854265" title="Konstantin Vassiljev">
Konstantin Vassiljev

Konstantin Vassiljev (ros. Константин Васильев, "Konstantin Wasiljew"; ur. 16 sierpnia 1984 w Tallinnie) – estoński piłkarz występujący na pozycji pomocnika w estońskim klubie Flora Tallin oraz w reprezentacji Estonii.
Kariera klubowa.
Karierę piłkarską Vassiljev rozpoczął w klubie Tallinna JK. W 2000 zadebiutował w jego barwach w trzeciej lidze estońskiej. W 2002 został wypożyczony do HÜJK Emmaste, a potem do końca tamtego roku ponownie grał w Tallinna JK. W 2003 przeszedł do Levadii Tallinn i został mianowany kapitanem zespołu. W 2004 osiągnął z Levadią pierwsze sukcesy w karierze, gdy wywalczył zarówno mistrzostwo Estonii, jak i Puchar Estonii. W 2005 i 2007 także zdobył krajowy puchar, a w latach 2006 i 2007 dwukrotnie z rzędu zostawał mistrzem kraju.
W lutym 2008 Vassiljev podpisał kontrakt ze słoweńskim klubem Nafta Lendava. 2 marca 2008 zadebiutował w słoweńskiej Prvej Lidze w przegranym 0:2 meczu z NK MIK CM Celje. W 2011 przeszedł do innego słoweńskiego klubu, FC Koper. Następnie zaś trafił do rosyjskiej Priemjer-Ligi i został zawodnikiem Amkara Perm.
26 sierpnia 2014 Vassiljev podpisał kontrakt z Piastem Gliwice. 18 czerwca 2015 związał się 2-letnim kontraktem z Jagiellonią Białystok. 3 lipca 2017, podpisując trzyletni kontrakt, ponownie został zawodnikiem Piasta Gliwice.
Kariera reprezentacyjna.
W reprezentacji Estonii Vassiljev zadebiutował 31 maja 2006 w zremisowanym 1:1 towarzyskim spotkaniu z Nową Zelandią. W swojej karierze grał w eliminacjach do Euro 2008 i Mistrzostw Świata 2010. Jego bramka z 2009, zdobyta w spotkaniu przeciwko Armenii, dała mu nagrodę Srebrnej Piłki Estonii. Tę samą nagrodę otrzymał w 2011 i 2012, między innymi z uwagi na bramki zdobyte w spotkaniach z reprezentacjami Irlandii Północnej i Polski.

</doc>
<doc id="1854269" url="https://pl.wikipedia.org/wiki?curid=1854269" title="DeSoto (marka samochodów)">
DeSoto (marka samochodów)

DeSoto – dawny amerykański producent samochodów osobowych z siedzibą w Highland Park działający w latach 1928-1961. Marka należała do amerykańskiego koncernu Chrysler.
Historia.
Marka DeSoto powstała z inicjatywy prezesa Chryslera w sierpniu 1928 roku jako bardziej luksusowa alternatywa dla marek Dodge i Plymouth w celu konkurowania m.in. z Buickiem czy Oldsmobile. Nazwa została zainspirowana hiszpańskim odkrywcą Hernando de Soto, którego wizerunek został utrwalony w logotypie firmy.
Przez pierwszą dekadę istnienia DeSoto, która przypadła na okres przedwojenny, ofertę przedsiębiorstwa zasiliły głównie o wyższej klasy modele oparte na pokrewnych konstrukcjach firmy Dodge. Okres II Wojny Światowej oznaczała przerwę w funkcjonowaniu amerykańskiego przemysłu motoryzacyjnego w celach komercyjnych, także w przypadku DeSoto.
Po 1945 roku nastąpiło wznowienie funkcjonowania wszystkich dotychczasowych filii koncernu Chryslera. W kolejnych latach oferta DeSoto tworzona była przez kolejne modele skonstruowane w oparciu zarówno o technologię Chryslera, jak i Dodge oraz Plymoutha.
W listopadzie 1960 roku, po 47 latach rynkowej obecności, Chrysler podjął decyzję o likwidacji marki DeSoto z rynku i wycofaniu jej ze sprzedaży wraz z początkiem 1961 roku. Ostatni model DeSoto, oferowany po prostu pod tą marką bez dodatkowej nazwy, zastąpił Chrysler Newport i zjechał z taśm produkcyjnych w grudniu 1960 roku.

</doc>
<doc id="1854273" url="https://pl.wikipedia.org/wiki?curid=1854273" title="Alewtina Olunina">
Alewtina Olunina

Alewtina Siergiejewna Olunina (ros. Алевти́на Серге́евна Олю́нина, ur. 15 sierpnia 1942 w Pczołkinie) – rosyjska biegaczka narciarska reprezentująca Związek Radziecki, dwukrotna medalistka olimpijska i dwukrotna medalistka mistrzostw świata
Kariera.
Igrzyska olimpijskie w Grenoble w 1968 r. były jej olimpijskim debiutem. Zajęła tam 20. miejsce w biegu na 5 km, a na dystansie 10 km stylem klasycznym była jedenasta. Cztery lata później, na igrzyskach olimpijskich w Sapporo zajęła drugie miejsce w biegu na 10 km, przegrywając jedynie ze swoją rodaczką Galiną Kułakową. Ponadto wspólnie z Galiną Kułakową i Lubow Muchaczową triumfowała w sztafecie 3x5 km. Na tych samych igrzyskach zajęła także 4. miejsce w biegu na 5 km, przegrywając walkę o brązowy medal z Heleną Šikolovą z Czechosłowacji o zaledwie 0.08 sekundy.
W 1970 r. wystartowała na mistrzostwach świata w Wysokich Tatrach. Wraz z Galiną Kułakową i Niną Fiodorową zdobyła złoty medal w sztafecie 3x5 km. Triumfowała także w biegu na 10 km techniką klasyczną. Na kolejnych mistrzostwach świata już nie startowała.
Wielokrotnie zdobywała tytuł mistrza Związku Radzieckiego, zwyciężając na dystansie 5 km (1968 i 1972) oraz w sztafecie (1967, 1969-74).

</doc>
<doc id="1854274" url="https://pl.wikipedia.org/wiki?curid=1854274" title="Sergejs Mirskis">
Sergejs Mirskis

 
Sergejs Mirskis (ros. Сергей Мирский, Siergiej Mirski; ur. 1952) – łotewski polityk, od 2006 poseł na Sejm. 
Życiorys.
W 1969 ukończył szkołę średnią w Rydze. W latach 90. związany z Partią Rosyjską, kandydował z jej ramienia do Rady Miejskiej w Rydze, następnie pracował jako menadżer, pełnił również obowiązki wiceprezesa Centrum Zgody w Rydze. W latach 2006, 2010 i 2011 uzyskiwał mandat poselski z ramienia Centrum. 
Pochodzi z rodziny o korzeniach niemiecko-rosyjsko-polskich. Jako swoją narodowość podaje niemiecką.

</doc>
<doc id="1854279" url="https://pl.wikipedia.org/wiki?curid=1854279" title="Momelin">
Momelin

Momelin (ur. ?, zm. 685) – święty Kościoła katolickiego, biskup i opat.
Życiorys.
Pochodził z Konstancji i według żywota, pochodzącego z XI wieku, miał być strażnikiem pieczęci na dworze Chlotara II. W 615 roku wstąpił do zakonu, a dwadzieścia pięć lat później założył opactwo w Sithiu (Saint-Omer) i został wybrany jego pierwszym opatem. Wcześniej razem z Bertynem i Bertramem, na polecenie opata klasztoru Luxeuil, św. Walberta przybył do Thérouanne, na pomoc św. Audomarowi by podjąć się ewangelizacji diecezji. W 660 r. został konsekrowany na stolicę połączonych diecezji Nyon-Tournai.
Istnieją dokumenty podpisywane przez św. Momelina. Za jego sprawą przeniesiono ciało św. Eligiusza i był świadkiem spisywania testamentu św. Armanda (677). Pochowany został w Nyon, a w 1167 r. spoczął w miejscowej katedrze. Szczególnym kultem cieszy się w diecezjach Arras, Beauvais i Tournai. Jest opiekunem ludzi, mających zaburzenia mowy.
Jego wspomnienie obchodzone jest 16 października.

</doc>
<doc id="1854284" url="https://pl.wikipedia.org/wiki?curid=1854284" title="Alicja w Krainie Czarów (film 2010)">
Alicja w Krainie Czarów (film 2010)

Alicja w Krainie Czarów () – amerykański film fantasy z 2010 w reżyserii Tima Burtona, stanowiący filmową adaptację powieści "Alicja w Krainie Czarów" i "Po drugiej stronie lustra" Lewisa Carrolla. W roli tytułowej wystąpiła Mia Wasikowska, Johnny Depp jako Szalony Kapelusznik, Helena Bonham Carter jako Czerwona Królowa, Anne Hathaway jako Biała Królowa oraz Alan Rickman jako Absolem.
Premiera filmu w Polsce odbyła się 5 marca 2010. Film w wybranych kinach był dostępny w wersji Disney Digital 3D, IMAX 3D oraz RealD 3D. Postacie dubbingowali m.in. Cezary Pazura, Małgorzata Kożuchowska, Katarzyna Figura, Bartłomiej Topa, Jan Peszek czy Małgorzata Braunek. Głos Alicji podłożyła Marta Wierzbicka.
2 marca 2010 odbyła się premiera albumu promującego film Tima Burtona, "Almost Alice", m.in. z singlem "Alice" autorstwa Avril Lavigne.
Serwis Rotten Tomatoes przyznał filmowi wynik 51%.
Sequel filmu, zatytułowany "Alicja po drugiej stronie lustra", miał premierę 10 maja 2016 roku.
Fabuła.
Kiedy Alicja była małą dziewczynką, pobiegła za Białym Królikiem, wpadła do jego nory i znalazła się w fantastycznym i nieco dziwacznym świecie zwanym Krainą Czarów, gdzie żyją bajkowe stwory, mówiące zwierzęta i śpiewające kwiaty, a mieszkańcy obchodzą nieurodziny. Teraz Alicja ma już 19 lat i powraca do tej niezwykłej krainy, nic nie pamiętając z poprzedniej wizyty. Dochodzi do tego, gdy Alicja ucieka tuż przed swoimi zaręczynami. Biegnąc przez las zauważa głęboką norkę, zagląda w jej głąb i wpada do magicznej krainy. Okazuje się jednak, że Kraina Czarów również się zmieniła. Pod jej nieobecność Czerwona Królowa umocniła swoją władzę i nadal sprawuje rządy silną ręką; sprawuje również kontrolę nad smokiem Żaberzwłokiem. Natomiast klasyczny już Biały Królik nadal się spieszy myśląc, że się już dawno spóźnił.
Obsada.
Postacie ze świata rzeczywistego
Postacie z Krainy Czarów
Wersja polska.
Tłumaczenie.
Chociaż w momencie premiery filmu książkowa "Alicja w krainie czarów" dostępna była w przekładach dziewięciu tłumaczy, odpowiedzialny za polskie dialogi Jan Jakub Wecsile nie opierał się na żadnym z nich, sam tłumacząc wymyślone przez Carrolla nazwy. Przykładowo "vorpal sword", w najpopularniejszym polskim przekładzie autorstwa Macieja Słomczyńskiego nazywany migbłystalnym mieczem, w filmie nazywany jest turpim koncerzem, a "Jabberwocky" – Żaberzwłokiem (Dżabbersmokiem u Słomczyńskiego).
Dochód.
Podczas oficjalnej premiery "Alicji w Krainie Czarów" 5 marca 2010 film zarobił ponad 116 mln dolarów amerykańskich, co dało mu najlepszy wynik wiosny wszech czasów. Wpływy z tytułu sprzedanych biletów w sumie wyniosły 1 024 299 224 dolarów, co dało mu drugie miejsce (po "Toy Story 3") spośród najbardziej kasowych filmów 2010 roku, i 43. pozycję na liście najbardziej dochodowych filmów w historii kina. Należy do produkcji wytwórni Walt Disney Pictures z dochodem ponad miliarda dolarów, obok filmów "" (2006) i "Toy Story 3" (2010).
Wyróżnienia.
Oscary 2010
Złote Globy 2010
BAFTA 2010
Satelita 2010

</doc>
<doc id="1854288" url="https://pl.wikipedia.org/wiki?curid=1854288" title="Zbrodnia w Łopatkach">
Zbrodnia w Łopatkach

Zbrodnia w Łopatkach – seria zbiorowych egzekucji przeprowadzonych przez członków niemieckiego "Selbstschutzu" w nieczynnej kopalni piasku w pobliżu wsi Łopatki pod Wąbrzeźnem. W okresie od października do grudnia 1939 r. niemieccy okupanci zamordowali tam setki mieszkańców ziemi chełmińskiej, głównie przedstawicieli lokalnej inteligencji, jak również osoby aktywne społecznie i cieszące się poważaniem wśród polskiej społeczności. Zdaniem niektórych badaczy w Łopatkach mogło zginąć nawet do 2500 Polaków z powiatów wąbrzeskiego i sąsiednich.
Przejęcie władzy przez "Selbstschutz".
Wąbrzeźno zostało zajęte przez oddziały Wehrmachtu 6 września 1939 r. W mieście i jego okolicach natychmiast uaktywnili się członkowie miejscowego "Selbstschutzu" – paramilitarnej formacji złożonej z przedstawicieli niemieckiej mniejszości narodowej, zamieszkującej przedwojenne terytorium Rzeczypospolitej. "Selbstschutzmani" z powiatu wąbrzeskiego podlegali organizacyjnie II. Inspektoratowi "Selbstschutzu", który obejmował zasięgiem swego działania również powiaty: chełmiński, lipnowski i toruński. Siedziba inspektoratu znajdowała się w Płutowie, w dawnym dworze niemieckiego rodu Alvensleben, którego potomek – Ludolf-Hermann von Alvensleben – stał na czele pomorskiego "Selbstschutzu". Szefem II. Inspektoratu był zresztą inny członek rodu – Jacob Ludolf von Alvensleben.
Na terenie powiatu wąbrzeskiego niezwłocznie rozpoczęły się aresztowania Polaków, których ofiarą padli przede wszystkim przedstawiciele lokalnych elit politycznych, gospodarczych i intelektualnych, ale również osoby, do których członkowie "Selbstschutzu" żywili osobiste urazy bądź pretensje. Często okupanci kierowali się sporządzonymi wcześniej listami proskrypcyjnymi.
W połowie września na terenie hal fabrycznych należących do wąbrzeskich zakładów Polskiego Przemysłu Gumowego (obecnie Ergis S. A.) Niemcy utworzyli prowizoryczny obóz koncentracyjny dla mieszkańców Wąbrzeźna. Był to jeden z dziewiętnastu "obozów internowania" utworzonych przez "Selbstschutz" na terenie Pomorza. W październiku policja i "Selbstschutz" przeprowadziły w Wąbrzeźnie wielką obławę na przedstawicieli inteligencji i innych Polaków uznawanych za niebezpiecznych dla okupanta, w której wyniku ujęto ponad 1000 osób. Blisko 800 zatrzymanych uwięziono na terenie fabryki PPG. Pozostałych umieszczono w areszcie policji, który został zorganizowany w budynku więzienia sądowego w Wąbrzeźnie.
W obozie na terenie fabryki więziono również Polaków z innych miejscowości leżących w powiecie wąbrzeskim, przetrzymywanych wcześniej w pomniejszych aresztach lub prowizorycznych miejscach internowania. Między innymi, w dniu 16 września do obozu w Wąbrzeźnie trafiło blisko 70 Polaków z Kowalewa Pomorskiego, więzionych wcześniej w tamtejszej synagodze. Aresztanci musieli przejść pieszo blisko 16 kilometrów, niosąc gwiazdę Dawida z synagogi, a po drodze konwojenci znęcali się nad nimi, zmuszając do padania, czołgania się, jak również nie szczędząc ciosów kolbami karabinów.
Łącznie przez obóz w Wąbrzeźnie przeszło blisko tysiąc Polaków. Funkcję komendanta pełnił były bokser Erwin Müller. "Selbstschutzmani", a w szczególności Müller, traktowali uwięzionych z wielką brutalnością, nie szczędząc im bicia, szykan i upokorzeń. Wielu aresztantów zostało zakatowanych na śmierć przez strażników.
Z wymienionych wyżej miejsc odosobnienia więźniowie byli wywożeni na egzekucje. Jedna z pierwszych odbyła się 17 października 1939 r. na polach pod Nielubiem, miejscowością leżącą na południe od Wąbrzeźna. Funkcjonariusze policji i członkowie "Selbstschutzu" rozstrzelali tam ośmiu szanowanych mieszkańców Wąbrzeźna – członków Polskiego Związku Zachodniego (m.in. starostę powiatu wąbrzeskiego, Zygmunta Kalksteina).
Egzekucje w Piaskowni.
Jako główne miejsce kaźni mieszkańców powiatu wąbrzeskiego Niemcy wybrali jednak nieczynną kopalnię piasku („piaskownię”), znajdującą się pobliżu wsi Łopatki – 11 kilometrów od Wąbrzeźna. Pierwszą grupę Polaków rozstrzelano w Łopatkach w dniu 17 października 1939 r. Regularne egzekucje odbywały się tam przez kolejnych sześć tygodni. Co kilka dni do piaskowni zwożono grupy skazańców (zwykle po ok. 150 osób każda), gdzie następnie rozstrzeliwali ich "Selbstschutzmani".
W Łopatkach zginęła większość spośród blisko tysiąca więźniów obozu w Wąbrzeźnie. Zamordowano tam również wielu więźniów obozu "Selbstschutzu" w Rywałdzie (sąsiedni powiat grudziądzki), jak również wielu mieszkańców powiatu brodnickiego. Obok "Selbstschutzmanów" z Wąbrzeźna (z komendantem Müllerem na czele) znaczącą rolę w egzekucjach dokonywanych w Łopatkach odegrali bojówkarze z placówki "Selbstschutzu" w Kowalewie Pomorskim – w szczególności jej komendant Wilhelm Heinz Bormann oraz jego bliski współpracownik, Gwido von Kriess (właściciel majątku ziemskiego Chełmonie).
Pod koniec 1944 r., w związku ze zbliżaniem się Armii Czerwonej, Niemcy przystąpili do zacierania śladów zbrodni. Zwłoki pomordowanych zostały wykopane i spalone. Z tego powodu trudno dziś określić dokładną liczbę ofiar zbrodni w Łopatkach. Materiały Rady Ochrony Pamięci Walk i Męczeństwa podają liczbę około 2400 ofiar, w tym 25 kobiet i kilku księży. Inne źródła podają nieco mniejszą liczbę ofiar (od 1000 do 2000). Udało się ustalić zaledwie kilkadziesiąt nazwisk zabitych osób, m.in. Władysława Klimka – posła na Sejm RP oraz ks. Alojzego Puppela – proboszcza w Kowalewie Pomorskim i dziekana Dekanatu Golubskiego. W Łopatkach zamordowano też wielu Żydów, w tym kobiety, dzieci.
Po wojnie.
Po zakończeniu działań wojennych, dla uczczenia pamięci ofiar, na miejscu straceń usypano symboliczną mogiłę, a na sąsiednim wzgórzu postawiono pomnik z tablicą pamiątkową, na której widnieje napis: „Ku czci 2500 Polaków zamordowanych tu w 1939 r. przez zbrodniarzy hitlerowskich”.
Wilhelm Heinz Borman został ujęty i po procesie w Kowalewie Pomorskim skazany na karę śmierci. Wyrok wykonano. Losy Gwidona von Kriessa i Erwina Müllera nie są znane.

</doc>
<doc id="1854289" url="https://pl.wikipedia.org/wiki?curid=1854289" title="Sobór Trójcy Świętej w Jerozolimie">
Sobór Trójcy Świętej w Jerozolimie

Sobór Trójcy Świętej – prawosławny sobór w Jerozolimie, należący do Rosyjskiego Kościoła Prawosławnego. W przeszłości była to główna cerkiew rosyjskiej misji w Jerozolimie.
Historia.
Kamień węgielny pod budowę soboru został położony 11 września 1860 natychmiast po zainaugurowaniu działalności rosyjskiej misji prawosławnej w Jerozolimie. Ceremonię przeprowadził jej pierwszy zwierzchnik Cyryl (Naumow) oraz metropolita patriarchatu jerozolimskiego Melecjusz. W pierwotnych planach patronem cerkwi miał być św. Aleksander Newski, patron Rusi oraz ówczesnego cara rosyjskiego Aleksandra II. Ostatecznie jednak postanowiono wyświęcić sobór na cześć Trójcy Świętej. Pół miliona rubli na budowę soboru przekazał sam car, zaś dalsze 600 tys. napłynęło drogą dobrowolnych składek w całym kraju.
Budowa soboru trwała trzy lata. 8 listopada 1863 został on poświęcony przez patriarchę Jerozolimy Cyryla II razem z przełożonym misji rosyjskiej archimandrytą Antonim (Kapustinem). W tym samym roku obok soboru wzniesiono dzwonnicę. Cerkiew była remontowana w latach 1895–1897, kiedy dokonano wymiany zniszczonych fresków i przemalowano na biało fasadę obiektu. Po powstaniu Rosyjskiego Kościoła Prawosławnego poza granicami Rosji cerkiew przeszła w jego jurysdykcję, w której znajdowała się do 1948.
Architektura.
Budynek został wzniesiony z białego piaskowca, z siedmioma zielonymi kopułami. Naśladuje w swojej architekturze najstarsze cerkwie Góry Athos; w celu jak najdokładniejszego odwzorowania ich wyglądu architekt podróżował w to miejsce. Budynek nie zachował jednak czystości stylu greckiego budownictwa Athosu: zawiera elementy architektury klasycystycznej, renesansowej i neobizantyjskiej. David Kroyanker porównywał go z soborem Zwiastowania na moskiewskim Kremlu. Sobór może jednorazowo pomieścić 1200 osób.
Wnętrze soboru naśladuje z kolei tradycje prawosławia rosyjskiego. Ikonostas autorstwa N. Leontiewa został wykonany w 1869 w Petersburgu. Fundatorem królewskich wrót był wielki książę Konstantyn Nikołajewicz. Wszystkie dzwony w soborze zostały przywiezione z Rosji.

</doc>
<doc id="1854290" url="https://pl.wikipedia.org/wiki?curid=1854290" title="Großhansdorf">
Großhansdorf

Großhansdorf (dolnoniem. "Groothansdörp") – gmina w Niemczech, w kraju związkowym Szlezwik-Holsztyn, w powiecie Stormarn.
Współpraca.
Großhansdorf posiada umowę partnerską z miastem Tessin w Meklemburgii-Pomorzu Przednim.

</doc>
<doc id="1854293" url="https://pl.wikipedia.org/wiki?curid=1854293" title="Grosshansdorf">
Grosshansdorf



</doc>
<doc id="1854297" url="https://pl.wikipedia.org/wiki?curid=1854297" title="Chanat nachiczewański">
Chanat nachiczewański

Chanat nachiczewański (pers. خانات نخجوان, "Chanat-e Nachdżawan") – państwo feudalne w południowej części Kaukazu, nominalnie zależne od Persji. Obejmowało tereny obecnej Nachiczewańskiej Republiki Autonomicznej i część ziem Republiki Armenii.
Początkowo terytorium chanatu nachiczewańskiego było częścią chanatu erywańskiego, później zostało wydzielone w osobny organizm. Krótko po zdobyciu Erywania szach Abbas I Wielki ustanowił Maksud Sultana, przywódcę jednego z tureckich plemion, Kangarlu, na gubernatora Nachiczewanu. Perskie panowanie było przerwane przez okupację tych ziem przez imperium osmańskie w latach 1635–1636 i 1722– 1736.
W czasie wojny persko-rosyjskiej lat 1804–1813 siły rosyjskie generała Iwana Gudowicza okupowało krótko Nachiczewan jednak na skutek traktatu w Gulistanie Rosjanie wycofali się. W czasie następnej wojny persko-rosyjskiej, w 1827 roku Abbas Mirza powierzył chanowi Ehsanowi obronę twierdzy Abbasabad. Po ciężkich stratach Rosjanie oblegli twierdzę 14 lipca. Ehsan potajemnie skontaktował się dowódcą rosyjskim, Iwanem Paskiewiczem, i otworzył przed oblegającymi bramy 22 lipca. Zawarty traktat turkmanczajski z 1828 roku stanowił, że chanat stał się częścią Rosji, natomiast dotychczasowy chan został uposażony funkcją gubernatora Nachiczewanu i stopniem generała-majora.

</doc>
<doc id="1854298" url="https://pl.wikipedia.org/wiki?curid=1854298" title="Andreas Lasnik">
Andreas Lasnik

Andreas Lasnik (ur. 9 listopada 1983 w Voitsbergu) – austriacki piłkarz występujący na pozycji pomocnika.
Kariera klubowa.
Lasnik karierę rozpoczynał w klubie FC Lankowitz. Potem był graczem ASK Köflach, a w styczniu 2002 roku trafił do SV Ried. W Bundeslidze zadebiutował 16 marca 2002 w przegranym 0:2 meczu z Austrią Wiedeń. 6 listopada 2002 w wygranym 2:0 spotkaniu z Austrią Salzburg strzelił pierwszego gola w trakcie gry w Bundeslidze. W ciągu 3,5 roku Lasnik w barwach SV Ried zagrał 89 razy i zdobył 14 bramek.
W 2005 roku odszedł do Austrii Wiedeń, również grającej w Bundeslidze. Pierwszy ligowy mecz zaliczył tam 13 lipca 2005 przeciwko Admirze Wacker Mödling (2:1). W 2006 roku Lasnik zdobył z klubem mistrzostwo Austrii oraz Puchar Austrii. W 2007 roku ponownie wygrał z zespołem mistrzostwo Austrii.
W 2008 roku podpisał kontrakt z niemiecką Alemannią Aachen, występującą w 2. Bundeslidze. W tych rozgrywkach zadebiutował 24 sierpnia 2008 w przegranym 0:1 pojedynku z Hansą Rostock. W Alemannii spędził dwa sezony i rozegrał tam w sumie 14 ligowych spotkań.
Latem 2010 roku przeszedł do holenderskiego Willem II Tilburg. Po zaledwie roku zmienił klub na NAC Breda. W 2013 roku przeszedł do Panioniosu Ateny. W latach 2014-2015 grał w Kapfenberger SV.
Kariera reprezentacyjna.
Lasnik rozegrał jedno spotkanie w reprezentacji Austrii. Był to przegrany 0:1 mecz przeciwko Anglii, rozegrany 8 października 2005 w ramach eliminacji do Mistrzostw Świata 2006.

</doc>
<doc id="1854299" url="https://pl.wikipedia.org/wiki?curid=1854299" title="Wojna persko-rosyjska">
Wojna persko-rosyjska



</doc>
<doc id="1854300" url="https://pl.wikipedia.org/wiki?curid=1854300" title="Obszar Chronionego Krajobrazu „Góra Zamkowa”">
Obszar Chronionego Krajobrazu „Góra Zamkowa”

Obszar Chronionego Krajobrazu „Góra Zamkowa” położony jest w Będzinie, w województwie śląskim. Został ustanowiony 23 czerwca 1993 r. Jego powierzchnia wynosi 6,22 ha. Przez obszar prowadzą szlaki turystyczne – Szlak Husarii Polskiej i Szlak Dwudziestopięciolecia PTTK.
Cel ochrony.
Obszar chroniony obejmuje wzgórze wraz z zamkiem, parkiem i podziemiami. Park założony został przez Jana Gęborskiego. Podczas 20-lecia międzywojennego był odnawiany i wówczas utworzono park miejski z bramą wejściową obok dzisiejszego Domu Parafialnego. Drzewostan składa się z następujących gatunków drzew liściastych: graby, buki, jesiony, jawory, klony, lipy drobnolistne, dęby szypułkowe, robinia akacjowa i kasztanowiec zwyczajny. Poza tym występują tutaj siedliska grądowe.
Pod Górą Zamkową istnieją podziemia o licznych walorach geologicznych oraz przyrodniczych.

</doc>
<doc id="1854302" url="https://pl.wikipedia.org/wiki?curid=1854302" title="Wojny persko-rosyjskie">
Wojny persko-rosyjskie



</doc>
<doc id="1854311" url="https://pl.wikipedia.org/wiki?curid=1854311" title="Raspail">
Raspail



</doc>
<doc id="1854312" url="https://pl.wikipedia.org/wiki?curid=1854312" title="Théâtre des Champs Élysées">
Théâtre des Champs Élysées

Théâtre des Champs-Élysées – teatr w Paryżu (Francja), zaprojektowany przez Auguste Perreta, znany jako miejsce skandalu związanego z prawykonaniem Święta wiosny Igora Strawinskiego w 1913. Pomimo swojej nazwy, nie znajduje się na Avenue des Champs-Élysées, ale na Avenue Montaigne, pod numerem 15, w dzielnicy VIII.
Historia.
Teatr został ukończony w 1913, jako jeden z głównych przykładów Art déco w Paryżu. Jest to dzieło architekta Auguste Perreta, z zewnątrz zdobiony płaskorzeźbami przez Antoine Bourdellea. Kopuły wykonał Maurice Denis, a obrazy wewnątrz Édouard Vuillard. Kurtyny są dziełem Xaviera Roussela. Było to pierwsze większe dzieło architektoniczne na świecie wykonane całkowicie w betonie.
Teatr został założony przez dziennikarza i impresario Gabriela Astruca, z myślą o zapewnieniu miejsca nadającego się do wykonywania współczesnej muzyki, tańca i opery, w odróżnieniu od tradycyjnych, konserwatywnych instytucji tamtych czasów, jak na przykład Opery Paryskiej. W związku z tym wystawiono tam m.in. Święto wiosny Igora Strawinskiego – jedno z najbardziej przełomowych dzieł baletowych XX w.
Mimo że teatr pozostaje prywatny, jest sponsorowany przez państwową organizację finansową "Caisse des dépôts et consignations", która jest właścicielem budynku od 1970.
Wykorzystanie.
Obecnie wystawiane są z reguły trzy spektakle teatralne w roku, przedstawienia muzyczne i koncerty filharmoniczne. Ponadto odbywają się tutaj wykonania muzyki kameralnej, a nawet koncerty pop.
W tym samym budynku mieszczą się także mniejsze teatry – Comédie des Champs-Élysées (na 3 piętrze) i Studio des Champs-Élysées (na 5 piętrze).
Ceny biletów na główne przedstawienia bywają bardzo duże (na główną scenę ceny mogą dochodzić nawet do 150 € za najlepsze miejsca – dane na kwiecień 2006). Avenue Montaigne jest jedną z najbardziej ekskluzywnych ulic w Paryżu – jest ulicą partnerską dla Madison Avenue na Manhattanie w Nowym Jorku.
Teatr, zarówno na zewnątrz i wewnątrz, został pokazany w szpiegowskim filmie "Le silencieux" z 1973 z Lino Venturą.

</doc>
<doc id="1854314" url="https://pl.wikipedia.org/wiki?curid=1854314" title="Johnny Thunders and the Heartbreakers">
Johnny Thunders and the Heartbreakers



</doc>
<doc id="1854316" url="https://pl.wikipedia.org/wiki?curid=1854316" title="Katsutoshi Chiba">
Katsutoshi Chiba

Katsutoshi Chiba (jap. 千葉勝利, "Chiba Katsutoshi", ur. 14 września 1971) – japoński skoczek narciarski. Najlepsze wyniki w Pucharze Świata osiągnął w sezonie 1998/1999, kiedy zajął 51. miejsce w klasyfikacji generalnej. Startował głównie w Pucharze Kontynentalnym. Po raz ostatni w międzynarodowych zawodach wystartował w sezonie 2000/2001.

</doc>
<doc id="1854317" url="https://pl.wikipedia.org/wiki?curid=1854317" title="Johnny Thunders &amp; The Heartbreakers">
Johnny Thunders &amp; The Heartbreakers



</doc>
<doc id="1854319" url="https://pl.wikipedia.org/wiki?curid=1854319" title="Historia Ustronia">
Historia Ustronia

Historia Ustronia sięga początków XIV w. Pierwsza wzmianka o Ustroniu pochodzi z około 1305 r. Początkowo stanowił własność książąt cieszyńskich, w XV w. w znacznej części stał się własnością szlachecką. W 1633 r. Górny Ustroń ponownie znalazł się w rękach książęcych, po 1653 wszedł w skład cesarskiej Komory. W 1738 r. Komora Cieszyńska nabyła Dolny Ustroń. Obie wsie połączono najpóźniej w 1827 r. W 1774 r. założono hutę, która znacząco wpłynęła na rozwój Ustronia. W 1856 r. uzyskał status miasteczka. W 1956 r. otrzymał prawa miejskie.
Średniowiecze i początki epoki nowożytnej (do 1653 r.).
Pierwsza wzmianka o Ustroniu pochodzi z powstałej około 1305 r. księga uposażeń biskupstwa wrocławskiego. Biorąc pod uwagę brak wzmianek w tym źródle odnośnie do stopnia organizacyjnego tej osady czy informacji odnośnie do powinności, sądzi się, że była to osada powstała krótko przed sporządzeniem "księgi uposażeń". Pierwsi mieszkańcy Ustronia byli polskiego pochodzenia; przybyli z innych wsi położonych na Śląsku Cieszyńskim, a inicjatorem założenia wsi był książę Mieszko cieszyński.
Początkowo mieszkańcy Ustronia podlegali parafii w Goleszowie. Później (przypuszcza się, że na przełomie XIV i XV w., w Ustroniu powstała parafia rzymskokatolicka pod wezwaniem św. Klemensa. Pierwsza wzmianka o niej pochodzi z 1447 r.
W połowie XV w. książęta cieszyńscy (Przemysław II lub Kazimierz II) przekazali część Ustronia (zwaną później Dolnym Ustroniem) szlachcicowi Mikołajowi Klochowi I. Część zwana Górnym Ustroniem pozostała własnością Piastów cieszyńskich. W latach 70. XVI w. Klochowie popadli w spór graniczny z książętami cieszyńskimi. Zakończył się on w 1615 r., kiedy książę Adam Wacław zezwolił na usypanie kopców, rozgraniczających ustroński majątek Klochów od gruntów książęcych w górze doliny Wisły, na których powstała później Wisła.
Ostatni właściciel Ustronia z rodu Klochów, Marcin Kloch II, został zamordowany w 1621 r. przez bandę zbójców, grasującą na terenie Księstwa Cieszyńskiego w pierwszych latach wojny trzydziestoletniej. W wyniku działań krewnych i powinowatych zmarłego Ustroń został podzielony na kilka mniejszych działów. Pod koniec 1633 cały Górny Ustroń znalazł się w rękach księżnej Elżbiety Lukrecji. Z kolei Dolny Ustroń znalazł się ostatecznie w rękach Jerzego Tschammera (jedną część odziedziczył, co sankcjonowała umowa z 10 czerwca 1627 r., pozostałe kupił w latach 1628 i 1629).
Zachowało się niewiele informacji na temat mieszkańców Ustronia z czasów panowania Piastów. W 1530 r. do metryki studentów Akademii Krakowskiej zapisał się Jerzy, syn Marcina z Ustronia. W 1572 chłop Nohawka z Ustronia miał dług u pewnego rzeźnika z Cieszyna. Za czasów Elżbiety Lukrecji założono księgę gruntową dla Górnego Ustronia, z której pochodzi ponad 20 zapisów z lat 1647-1652. Pierwszymi znanymi wójtami wsi byli: Krzysiek (do 1649 r.), Jan Moskała (1649-1652), Maciej Lippus (1652-1654) i Maciej Wejda (od 1654 r.).
W XVI w. zwiększyły się feudalne obowiązki chłopów ustrońskich. Traktowano ich prawie jak niewolników.
Brak źródeł dla sytuacji religijnej w Ustroniu w XVI w. Sądzi się, że mieszkańcy Ustronia, podobnie jak rodzina Klochów, pozostali przy katolicyzmie do końca XVI w. Później większość z nich przypuszczalnie przeszła na protestantyzm. W 1619 r. istniała w Ustroniu parafia, przypuszczalnie ewangelicka. Po 1640 r. katolicy na krótko przejęli kościół w Ustroniu, który przed 1652 r. znalazł się w rękach ewangelików. Księżna Elżbieta Lukrecja, choć sama katoliczka, nie walczyła ze swoimi protestanckimi poddanymi. Sytuacja zmieniła się po śmierci księżnej w 1653 r., kiedy Księstwo Cieszyńskie przypadło Habsburgom. Już wiosną 1654 r. protestanci zostali pozbawieni kościołów na Śląsku Cieszyńskim, w tym i w Ustroniu.
Od wygaśnięcia Piastów cieszyńskich do Wiosny Ludów.
Właściciele.
Górny Ustroń po śmierci księżnej Elżbiety Lukrecji stał się własnością Habsburgów. Dobra ustrońskie początkowo były traktowane jako osobne państwo zarządzane przez urzędnika podległego cesarskiej Komorze. Około 1690 r. Górny Ustroń wszedł bezpośrednio w skład Komory. Dolny Ustroń należał do rodziny Tschammerów do 13 listopada 1729 r. Wtedy Leopold Tschammer sprzedał wieś Karolowi Leopoldowi Spensowi. Po śmierci Spensa w 1737 r. obciążony długami majątek został wystawiony na licytację. Dolny Ustroń kupiła Anna Józefa z Halamów, wdowa po Karolu Leopoldzie Spensie. W 1738 r. sprzedała Dolny Ustroń Komorze Cieszyńskiej i w ten sposób cała wieś ponownie znalazła się w jednym ręku.
Sytuacja gospodarcza i społeczna.
Po wygaśnięciu Piastów cieszyńskich władze cesarskiej Komory założyły browar kameralny w Ustroniu. W 1662 r. wynajmujący go Andrzej Smoliczek skarżył się, że nie przynosi spodziewanego zysku, a Kozigłowski, regent Komory, nie zgadza się na obniżkę ceny wynajmu. Najpóźniej w 1666 r. browar ustroński został zlikwidowany. W 1664 r. w Górnym Ustroniu powstała gorzelnia. Obie części Ustronia miały swoje karczmy. Na początku XVIII w. do Ustronia Górnego przeniesiono browar kameralny z Kozakowic Górnych. W 1718 r. w Górnym Ustroniu zbudowano nową karczmę, od 1770 r. w Dolnym Ustroniu działało dwóch karczmarzy.
Pod koniec XVII w. w Górnym Ustroniu istniał młyn oraz dwa folwarki. Również w Dolnym Ustroniu działał młyn, ale wyróżniał się tym, że miał dwa koła. Przy młynach działały tartaki; przed 1770 r. w Ustroniu Górnym powstał nowy pański tartak.
W XVIII w. mieszkańcy Ustronia zajmowali się też pasterstwem, kowalstwem, piekarstwem i tkactwem. Obok poddanych mieszkali też tu bogaci osadnicy jak młynarz Jan Kral, Urban Cieślar czy Michał Pinkas. W połowie XVIII w. w Ustroniu pojawili się Żydzi, zajmujący się głównie prowadzeniem karczm; pierwszym wyznawcą religii mojżeszowej na stałe zamieszkały w tej wsi był Lipmannn Deutsch. Od 1792 r. działała w Ustroniu fabryka papieru. Mimo że produkowała produkty dobrej jakości, Komora zlikwidowała ją w 1837 r.
W Górnym Ustroniu wójtostwo po Macieju Wejdzie (wójt od 1654 r.) przeszło w ręce rodziny Kocjanów. W 1687 r. Jurek Kocjan sprzedał wójtostwo Adamowi Macurze. Osobny wójt dla komorników istniał jeszcze w 1695 r.; później ta funkcja zanikła. Górny Ustroń posiadał swoją pieczęć od 1702 r., Dolny od 1776 r.
Wobec zwiększania się obowiązków pańszczyźnianych chłopi zaczęli uciekać z gruntów (przykładowo w 1714 r. szacowano grunt po zbiegłym Janku Kubicy zwanym Janeczka z Górnego Ustronia, około 1740 r. do Rzeczypospolitej uciekł kowal Paweł Ogrodzky z Dolnego Ustronia). W 1766 r. wybuchło powstanie chłopskie na Śląsku Cieszyńskim. W efekcie cesarzowa Maria Teresa powołała specjalną Komisję Urbarialną, mającą się zająć sytuacją cieszyńskich chłopów. Na jej ręce skargę złożyło siedmiu przedstawicieli Dolnego Ustronia na czele z wójtem Michałem Szklorzem; osobną skargę złożył dolnoustroński młynarz Jan Sztwiertnia. Skargi napływały w kolejnych latach. Sporządzony w 1770 r. urbarz nie zmniejszył obciążeń chłopów, ale zabronił panom ich samowolne podnoszenie.
Na lata 1771-1774 przypadły radykalne zmiany gospodarcze w Ustroniu: parcelacja tutejszych folwarków i uruchomienie huty żelaza (p. niżej). Na tle gospodarki leśnej pojawiły się spory między Komorą Cieszyńską a miejscowymi góralami. Komora pozornie dążyła do zaprowadzenia racjonalnej gospodarki leśnej, w praktyce chciała tylko zadbać o własne interesy (drewno było potrzebne jako środek opałowy dla ustrońskiej huty). Spór zakończył się 14 czerwca 1800 r. zawarciem ugody: rozdzielono tereny leśne zastrzeżone dla Komory i pastwiska zastrzeżono dla górali. Komora w 1806 r. podjęła nieudaną próbę zakazania wypasu kóz.
W pierwszej połowie XIX w. poważnym problemem stało się pijaństwo mieszkańców. Pod wpływem działań duchownych katolickich i ewangelickich wierni zaczęli składać śluby trzeźwości. W 1844 r. ustroński pastor Karol Kotschy wydał wraz z katechizmem powtórnie swoje kazanie pt. "Gorzkie kapki, ale zdrowe, dla tych, którzyby się chcieli opamiętać z pijaństwa między ludem naszym lub się go wystrzegać" oraz założył Bractwo Trzeźwości. W ciągu 7 tygodni do Bractwa wstąpiło 1789 dorosłych osób, a w ciągu kilku następnych tygodni liczebność Bractwa wzrosła do 2249 członków. W parafii rzymskokatolickiej w Ustroniu takie śluby w latach 1844-1845 złożyło 1138 osób, w tym 861 mieszkańców samego Ustronia.
Najpóźniej w 1837 r. doszło do połączenia Górnego i Dolnego Ustronia; w 1839 r. protest w tej sprawie do Gubernium w Brnie złożyli mieszkańcy Dolnego.
Silne deszcze w 1844 r. i ostre mrozy zimą z 1844 na 1845 r. zaowocowały najstraszliwszą w dziejach Śląska Cieszyńskiego klęską głodu, która była potęgowana przez gniliznę ziemniaków. Dodatkowo wybuchła epidemia tyfusu.
Sytuacja religijna.
Ustroń należał do parafii rzymskokatolickiej w Goleszowie. Ewangelicy nie mieli własnego kościoła, wędrowali do Czadcy, położonej za węgierską granicą. Gdy im tego zabroniono, zaczęli spotykać się w górach lasach. Akcję misyjną prowadził katolicki proboszcz z Goleszowa, Szymon Hitrecius (w latach 1679-1689 nawrócił 10 osób). Później szerzeniem katolicyzmu zajmowali się jezuiccy kaznodzieje (Leopold Tempes, Józef Roller). W 1750 r. z Cieszyna do Ustronia przeniesiono siedzibę sierocińca, który w ten sposób stał się faktycznie placówką państwową. Z jednej strony znajdowały tam schronienie sieroty oraz dzieci, których rodziców nie było stać na ich utrzymanie, ale z drugiej trafiały tam protestanckie i żydowskie dzieci, które poddawano przymusowej edukacji religijnej. Mimo różnych restrykcji władz, w 1770 r. w Ustroniu mieszkało 1248 „akatolików”, co stanowiło 73,3% ludności.
W 1781 r. cesarz Józef II ogłosił patent tolerancyjny, dwa lata później powstał samodzielny zbór ewangelicki w Ustroniu. W 1785 r. powstała parafia rzymskokatolicka w Ustroniu.
W 1837 r. w Ustroniu było 1560 katolików, 1443 protestantów i 12 Żydów.
Szkolnictwo.
Pierwszą szkołą w Ustroniu był Dom Sierot. W 1785 r. razem z parafią katolicką powstała katolicka szkoła trywialna. Od 1806 r. nauczycielem był Franz Pandura. Frekwencja uczniów była niska, dzięki staraniom Pandury poprawiła się i ponad połowa uczniów chodziła do szkoły. W 1811 r. Pandurę zastąpił Jan Strobel. Nadzorca szkolny donosił, że szkoła z powodu pijaństwa i lenistwa nauczyciela praktycznie upadła; w efekcie w 1812 r. nauczycielem został Jan Żukowski. Mianowany prowizorycznie, bez uprawnień nauczycielskich z biegiem lat popadł w konflikt z rodzicami dzieci i został odwołany. Ostatecznie w 1829 r. nauczycielem został Anotni Fixek, oceniany jako bardzo dobry nauczyciel. Za jego czasów do szkoły zaczęli uczęszczać protestanci i Żydzi. W 1844 r. szkoła doczekała się murowanego budynku.
W tym samym czasie co katolicka powstała szkoła ewangelicka. Pierwszym nauczycielem był Jan Kasparek z Dolnych Domasłowic; był nim do 1827 r. Kolejnymi nauczycielami byli Jerzy Szarzec (1828-1841) i Jan Szarzec (1841-1867). Zdaniem współczesnych wyższy poziom prezentowała szkoła ewangelicka. Obie szkoły były, zgodnie z ówczesnymi przepisami, utrakwistyczne – uczono w nich po polsku i po niemiecku.
Ustrońskie hutnictwo.
Kiedy ok. 1770 r. pierwsze badania geologiczne ujawniły w Ustroniu złoża rudy żelaza, postanowiono wybudować tu hutę. Problemem był brak odpowiednich środków finansowych, a także brak terenu na budowę huty. W takiej sytuacji książę Albert w 1771 r. doprowadził do parcelacji folwarku w Górnym Ustroniu na 25, a w Dolnym na 33 części. Dzięki temu powstały nowe osady (Jelenica, Wyrzchowina, na Rówieńskim), które połączyły Dolny i Górny Ustroń. Pieniądze uzyskane z parcelacji książę Albert zainwestował w budowę huty: pierwszy piec hutniczy (zlokalizowany w miejscu Zespołu Szkół Zawodowych) uruchomiono w 1772 r. Do 1774 r. przebudowano go w nowoczesny wielki piec. Dla jego funkcjonowania potrzebna była praca ok. 200 górników i 300 hutników. W 1780 r. zaczęła działalność ustrońska kuźnia „Adam”. Początkowo huta borykała się z kłopotami związanymi z brakiem większych ilości surowca (opierała się na rodzimych sferosyderytach) i środków opałowych (po 1781 r. zaczęło brakować drzew w okolicy Ustronia), pracownikami (zaledwie kilku specjalistów z zagranicy, resztę stanowili chłopi odrabiający w hucie pańszczyznę) i groźbą likwidacji. Ostatecznie huta przynosiła jednak większe zyski niż rozparcelowane folwarki i dalej się rozwijała. Powstały m.in. warsztat naprawczy dla ustrońskich zakładów metalurgicznych (nazywał się hutą „Klemens”), walcownia (nazywana „hutą „Hildegarda”), kolejne kuźnie „Albrecht” i „Krystyna”, dodatkowa świeżarka (wybudowana około 1830 r.), warsztat przetwórczy miedzi, zakład plastycznej obróbki cyny i gwoździarnia.
W latach 30. XIX w. złoża rudy żelaza w Ustroniu były na wyczerpaniu; zaradzono temu kopiąc w innych wioskach na Śląsku Cieszyńskim. Ustrońską hutę unowocześnił Ludwik Hohenegger, naczelny dyrektor hut Komory od 1839 r. Powstała nowa walcownia, usprawniono działanie pieca, ale powoli Komora zaczęła wiązać większe nadzieje z Trzyńcem. Pojawiły się jednak prywatne przedsięwzięcia przemysłowe (warszatat tokarski i ślusarski majstra Kotucza, warsztat wyrobów miedzi braci Kohlhauptów). Jednocześnie odkryte jeszcze w końcu XVIII w. lecznicze właściwości żużli wielkopiecowych już w pierwszym dziesięcioleciu następnego wieku dały asumpt do uruchomienia w Ustroniu uzdrowiska.
Od Wiosny Ludów do końca I wojny światowej.
W 1856 r. Ustroń został podniesiony do statusu „miasteczka”.
Według austriackiego spisu ludności z 1910 r. obszar współczesnego Ustronia, czyli cztery ówczesne gminy: Ustroń, Hermanice, Lipowiec i Nierodzim (bez będących jej przysiółkiem Bładnic Górnych) zamieszkiwało łącznie 6692 osób, z czego 6672 było zameldowanych na stałe, 6267 (93,9%) było polsko-, 390 (5,8%) niemiecko- a 15 (0,2%) czeskojęzycznymi, 3219 (48,1%) było katolikami, 3352 (50,1%) ewangelikami, 120 (1,8%) wyznawcami judaizmu a 1 osoba była jeszcze innej religii lub wyznania. Zaś w samej tylko gminie Ustroń 4275 osób, z czego 4265 było zameldowanych na stałe, 3917 (91,8%) było polsko-, 333 (7,8%) niemiecko- a 15 (0,4%) czeskojęzycznymi, 1728 (40,4%) było katolikami, 2439 (57,1%) ewangelikami, 107 (2,5%) wyznawcami judaizmu a 1 osoba była jeszcze innej religii lub wyznania.mieszkało

</doc>
<doc id="1854323" url="https://pl.wikipedia.org/wiki?curid=1854323" title="Pigwówka">
Pigwówka

Pigwówka – słodka nalewka z owoców pigwy lub pigwowca, o 40-45 procentowej zawartości alkoholu. Sporządzana w procesie maceracji, czyli przez zalanie składników alkoholem.

</doc>
<doc id="1854327" url="https://pl.wikipedia.org/wiki?curid=1854327" title="Gun-Marie Fredriksson">
Gun-Marie Fredriksson



</doc>
<doc id="1854329" url="https://pl.wikipedia.org/wiki?curid=1854329" title="Chinese Rocks">
Chinese Rocks

Chinese Rocks – singel zespołu The Heartbreakers, promujący album "L.A.M.F.". Wydany w Wielkiej Brytanii w 1977 przez wytwórnię Track Records.

</doc>
<doc id="1854332" url="https://pl.wikipedia.org/wiki?curid=1854332" title="Per Håkan Gessle">
Per Håkan Gessle



</doc>
<doc id="1854333" url="https://pl.wikipedia.org/wiki?curid=1854333" title="William Ashley">
William Ashley

William Henry Ashley (ur. 1778, zm. 26 marca 1838) – amerykański polityk, traper i pionier.
Brał udział w wojnie brytyjsko-amerykańskiej, jako dowódca milicji z Missouri w stopniu generała brygady. Po przystąpieniu Missouri do Unii został jej pierwszym porucznikiem-gubernatorem. 
W latach 1822–1823 zorganizował ekspedycję w górę rzeki Missouri, w której uczestniczyli m.in. Hugh Glass, James Bridger, Thomas Fitzpatrick, Jedediah Smith i James Beckwourth.
W latach 1831–1837 był członkiem Izby Reprezentantów Stanów Zjednoczonych z Missouri.

</doc>
<doc id="1854334" url="https://pl.wikipedia.org/wiki?curid=1854334" title="Renaud z Sydonu">
Renaud z Sydonu



</doc>
<doc id="1854335" url="https://pl.wikipedia.org/wiki?curid=1854335" title="Kenny Stamatopoulos">
Kenny Stamatopoulos

Kyriakos Stamatopulos (ur. 28 sierpnia 1979 w Kalamacie) – kanadyjski piłkarz pochodzenia greckiego występujący na pozycji bramkarza.
Kariera klubowa.
Stamatopulos urodził się w Grecji, ale gdy miał 6 miesięcy emigrował z rodziną do Kanady. Tam trenował hokej na lodzie, baseball oraz futbol amerykański. W 1996 roku powrócił z rodziną do Grecji, gdzie rozpoczął karierę piłkarską. Jego pierwszym zawodowym klubem była PAE Kalamata, do której trafił w 1999 roku. W ciągu czterech lat rozegrał tam 13 spotkań w Beta Ethniki.
W 2003 roku odszedł do szwedzkiego klubu Enköpings SK. W Allsvenskan zadebiutował 6 lipca 2003 w wygranym 3:1 meczu z GIF Sundsvall. W sezonie 2003 spadł z klubem do Superettan, a rok później do Division 1. Wówczas został graczem drugoligowego Bodens FK, z którym w sezonie 2005 również spadł do Division 1.
W 2006 roku Stamatopulos podpisał kontrakt z norweskim zespołem Tromsø IL. W Tippeligaen zadebiutował 9 kwietnia 2006 w przegranym 1:3 meczu z Molde FK. W sezonie 2007 grał na wypożyczeniu w kanadyjskim Toronto FC. Sezon 2009 spędził na wypożyczeniach w Lyn Fotball oraz Fredrikstad FK. W marcu 2010 przeszedł na wypożyczenie do szwedzkiego zespołu AIK Fotboll.
Kariera reprezentacyjna.
W reprezentacji Kanady Stamatopulos zadebiutował 14 listopada 2001 w przegranym 1:2 towarzyskim meczu z Maltą. W 2002 roku był uczestnikiem Złotego Pucharu CONCACAF, na którym nie rozegrał żadnego spotkania, a który Kanada zakończyła na 3. miejscu. W 2009 roku ponownie został powołany do kadry na Złoty Puchar CONCACAF, podczas którego również nie zagrał ani razu, a Kanada odpadła z turnieju w ćwierćfinale.

</doc>
<doc id="1854338" url="https://pl.wikipedia.org/wiki?curid=1854338" title="When You Were Young">
When You Were Young

When You Were Young – singiel wydany przez amerykański zespół The Killers, piosenka pochodzi z drugiego albumu zespołu "Sam’s Town", wydanego w październiku 2006. Sama piosenka została wydana we wrześniu 2006 roku.

</doc>
<doc id="1854339" url="https://pl.wikipedia.org/wiki?curid=1854339" title="Rejnald z Chatillon">
Rejnald z Chatillon



</doc>
<doc id="1854340" url="https://pl.wikipedia.org/wiki?curid=1854340" title="Live at Max’s Kansas City">
Live at Max’s Kansas City

Live at Max’s Kansas City – koncertowy album zespołu The Heartbreakers nagrany podczas występów w nowojorskim klubie Max’s Kansas City w 1979 r. Wydany został na rynku brytyjskim w tym samym roku przez wytwórnię Beggars Banquet. Reedycja na CD ukazała się nakładem wytwórni ROIR w 1995 r.
Lista utworów.
Bonus CD (1995):

</doc>
<doc id="1854342" url="https://pl.wikipedia.org/wiki?curid=1854342" title="Rajmund-Roupen">
Rajmund-Roupen



</doc>
<doc id="1854343" url="https://pl.wikipedia.org/wiki?curid=1854343" title="D.T.K. Live at the Speakeasy">
D.T.K. Live at the Speakeasy

D.T.K. Live at the Speakeasy – koncertowy album zespołu The Heartbreakers nagrany 15 marca w londyńskim klubie "Speakeasy". Wydany w 1982 na rynku brytyjskim przez wytwórnię Jungle Records (jako Johhny Thunders &amp; The Heartbreakers). Reedycja na CD została dokonana przez wytwórnię Receiver Records w 2004.

</doc>
<doc id="1854347" url="https://pl.wikipedia.org/wiki?curid=1854347" title="Bunkier Strzegomski">
Bunkier Strzegomski



</doc>
<doc id="1854352" url="https://pl.wikipedia.org/wiki?curid=1854352" title="McLaren MP4/9">
McLaren MP4/9

McLaren MP4/9 – bolid Formuły 1 zespołu McLaren
używany w sezonie 1994. Jego kierowcami byli Mika Häkkinen (nr 7) oraz Martin Brundle (nr 8). Kierowcą testowym był Philippe Alliot, który w jednym z wyścigów zastąpił Häkkinena.
Samochód został dostosowany do zmian regulaminowych na sezon 1994, które obejmowały między innymi zakaz używania ABS-u, automatycznych skrzyń biegów, kontroli trakcji czy aktywnych zawieszeń (pomimo tego zespół był jednym z podejrzanych o stosowanie tego rodzaju pomocy elektronicznych). Napędzał go silnik Peugeot A6 3.5 V10, stosowany wcześniej w wyścigowym modelu 905. Sponsorem tytularnym była firma Marlboro. Pozostali sponsorzy to Hugo Boss, Shell i Goodyear.
Wyniki osiągane za pomocą modelu MP4/9 były niezadowalające. Żaden z kierowców nie zdołał odnieść zwycięstwa, ponieważ powolny i zawodny okazał się silnik Peugeota. Kierowcy zdobyli łącznie 42 punkty, co dało zespołowi czwarte miejsce w klasyfikacji generalnej konstruktorów. Pod koniec sezonu zespół ogłosił zerwanie umowy z Peugeotem i nawiązanie długoterminowej współpracy z firmą Mercedes.

</doc>
<doc id="1854365" url="https://pl.wikipedia.org/wiki?curid=1854365" title="Koń arabski">
Koń arabski



</doc>
<doc id="1854366" url="https://pl.wikipedia.org/wiki?curid=1854366" title="Gry studyjne">
Gry studyjne

Gry studyjne – drugi solowy album warszawskiego producenta o pseudonimie Noon. Ukazał się 23 czerwca 2003 nakładem wytwórni Teeto Records.

</doc>
<doc id="1854367" url="https://pl.wikipedia.org/wiki?curid=1854367" title="Audomar (biskup Thérouanne)">
Audomar (biskup Thérouanne)

Audomar (łac. "Audomarus", "Aldemarus", "Odemarus") – żyjący w VII wieku święty Kościoła katolickiego, biskup.
Życiorys.
Urodzony w Coutances mnich z klasztoru Luxeuil był uczniem św. Eustazjusza. Na polecenie króla Dagoberta I podjął się ewangelizacji diecezji Thérouanne. Zlecił założenie opactwa w Sithiu (Saint-Omer) przysłanym mu do pomocy normandzkim misjonarzom, między którymi był św. Momelin. W podeszłym wieku stracił wzrok.
Jego wspomnienie obchodzone jest 9 września i 1 listopada.

</doc>
<doc id="1854368" url="https://pl.wikipedia.org/wiki?curid=1854368" title="Lubow Muchaczowa">
Lubow Muchaczowa

Lubow Aleksiejewna Muchaczowa-Osipowa (ros Любо́вь Алексе́евна Мухачёва-Осипова, ur. 23 lipca 1947 w Starej Russie) – rosyjska biegaczka narciarska reprezentująca Związek Radziecki, złota medalistka olimpijska.
Kariera.
Igrzyska w Sapporo w 1972 r. były pierwszymi i zarazem ostatnimi w jej karierze. Osiągnęła tam największy sukces w swojej karierze zdobywając wspólnie z koleżankami - Galiną Kułakową i Alewtiną Oluniną – złoty medal w sztafecie 3x5 km. Na tych samych igrzyskach zajęła także 6. miejsce w biegu na 5 km oraz 4. miejsce w biegu na 10 km stylem klasycznym. Walkę o brązowy medal na dystansie 10 km Muchaczewa przegrała z Marjattą Kajosmaa z Finlandii o nieco ponad 1 sekundę.
Nigdy nie startowała na mistrzostwach świata. Wielokrotnie za to zdobywała tytuł mistrzyni Związku Radzieckiego w sztafecie (w latach 1970-1972, 1975 oraz 1976). 

</doc>
<doc id="1854371" url="https://pl.wikipedia.org/wiki?curid=1854371" title="Atari Falcon040">
Atari Falcon040



</doc>
<doc id="1854372" url="https://pl.wikipedia.org/wiki?curid=1854372" title="Artur Chamidulin">
Artur Chamidulin

Artur Iskanderowicz Chamidulin (ros. Артур Искандерович Хамидулин, ur. 30 kwietnia 1977 w Ufie) – rosyjski skoczek narciarski, uczestnik Zimowych Igrzysk Olimpijskich 1998, brązowy medalista Zimowej Uniwersjady 2001.
W Pucharze Świata zadebiutował 22 marca 1997 w Planicy, gdzie zajął 37. miejsce. Pierwsze punkty PŚ zdobył 29 listopada 1998 w Lillehammer, gdzie był 28. Poza tym występem, jeszcze trzykrotnie zakwalifikował się do serii finałowej zawodów PŚ. Miało to miejsce 19 grudnia 1998 w Oberhofie (28. miejsce), dzień później także w Oberhofie (17. miejsce) i 30 grudnia 1998 w Oberstdorfie (28. miejsce). Rosjanin wystartował także w konkursach skoków w ramach Zimowych Igrzysk Olimpijskich 1998 w Nagano. W zawodach indywidualnych na skoczni normalnej zajął 25. miejsce, na skoczni dużej był 23., a w konkursie drużynowym wraz z innymi reprezentantami Rosji zajął dziewiąte miejsce.
W 2000 wystartował w mistrzostwach świata w lotach w Vikersund. W zawodach tych zaliczył groźny upadek, który zmusił go do zakończenia sezonu.
W konkursie skoków w ramach Zimowej Uniwersjady 2001 w Zakopanem, zdobył brązowy medal na skoczni normalnej.

</doc>
<doc id="1854373" url="https://pl.wikipedia.org/wiki?curid=1854373" title="James McCarthy">
James McCarthy

James McCarthy (ur. 12 listopada 1990 w Glasgow) – irlandzki piłkarz szkockiego pochodzenia występujący na pozycji prawego pomocnika w Evertonie.
Kariera klubowa.
McCarthy jest wychowankiem Hamilton Academical. Do pierwszego zespołu tego klubu włączony został przed sezonem 2006/2007. 30 sierpnia 2006 roku zadebiutował w meczu Scottish First Division z zespołem Queen of the South (1:1)&lt;ref name="06/07"&gt;&lt;/ref&gt;. 6 stycznia w meczu Pucharu Szkocji z Livingston zdobył pierwszą bramkę dla swojego klubu, zaś pierwszą bramkę w lidze strzelił w kwietniowym meczu z St. Johnstone. Przez cały sezon był podstawowym pomocnikiem klubu i rozegrał 23 ligowe mecze. W następnym sezonie wystąpił 35-krotnie i strzelił sześć goli. Hamilton Academical awansował także do Premier League.
W najwyższej szkockiej lidze zawodnik zadebiutował 11 sierpnia 2008 roku w meczu z Dundee United, przegranym 3:1. 13 września w spotkaniu z Aberdeen strzelił pierwszą bramkę. W całym sezonie rozegrał 37 meczów. Otrzymał również tytuł "SPFA Young Player of the Year", przyznawany dla najlepszego zawodnika młodego pokolenia w Scottish Premier League. Dwukrotnie został również najlepszym młodym piłkarzem miesiąca w lidze (w grudniu 2008 i lutym 2009).
21 lipca 2009 roku przeszedł za 1,2 miliona funtów do Wigan Athletic. 22 sierpnia zadebiutował w nowym klubie w meczu z Manchesterem United.
2 września 2013 roku został zawodnikiem Evertonu.
20 stycznia 2018 roku w meczu Premier League doznał poważnego złamania nogi.

</doc>
<doc id="1854374" url="https://pl.wikipedia.org/wiki?curid=1854374" title="Bleak Output">
Bleak Output

Bleak Output – pierwszy solowy album warszawskiego producenta o pseudonimie Noon. Wydawnictwo ukazało się w 2000 roku nakładem holenderskiej wytwórni muzycznej dDrecords. 23 lutego 2001 roku płyta została wydana w Polsce przez pododdział Asfalt Records – Teeto Records.
21 października 2004 wytwórnia Asfalt Records wydała edycję specjalną albumu zatytułowaną "Bleak Output – Special Edition". 
30 sierpnia 2011 roku nakładem oficyny Nowe Nagrania w dystrybucji Asfalt Records ukazała się reedycja albumu pt. "Bleak Output Max".

</doc>
<doc id="1854377" url="https://pl.wikipedia.org/wiki?curid=1854377" title="Oddgeir Heimdal">
Oddgeir Heimdal

Oddgeir Heimdal, występujący w źródłach także jako Oddgeir Heimdahl (ur. 1979) – norweski skoczek narciarski. Medalista letnich mistrzostw świata weteranów.
Kariera.
W oficjalnych zawodach międzynarodowych rozgrywanych przez FIS zadebiutował 15 marca 1997 w Vikersund, gdzie w konkursie Pucharu Kontynentalnego zajął 52. pozycję. W sierpniu tego samego roku w Rælingen uplasował się na 42. miejscu w zawodach tej samej rangi.
Mimo braku punktów Pucharu Kontynentalnego i tylko dwóch startach w zawodach tej rangi, 2 lutego 1999 w Harrachovie zadebiutował w Pucharze Świata – trenerzy reprezentacji Norwegii postanowili go w ten sposób nagrodzić za dobre wyniki uzyskiwane w rywalizacji krajowej. Heimdal, po skokach na odległość 110 i 107,5 metra, zajął 12. pozycję. Dzięki zdobytym wówczas 22 punktom został sklasyfikowany na 66. miejscu w klasyfikacji generalnej sezonu 1998/1999. Nigdy później nie wystąpił już jednak w zawodach najwyższej rangi.
Po jedynym w karierze starcie w Pucharze Świata kilkanaście razy startował jeszcze w Pucharze Kontynentalnym w konkurach rozgrywanych w Stanach Zjednoczonych i Norwegii. Punktował w sumie 6 razy, najwyżej, bo na 10. pozycji, plasując się 6 marca 1999 w Ishpeming. Dzień wcześniej w tym samym miejscu przegrał ze startującą w rywalizacji mężczyzn kobietą – Karlą Keck. Dwukrotnie sklasyfikowano go w klasyfikacji generalnej tego cyklu – w sezonie 1998/1999 zajął 127. miejsce (80 punktów), a w sezonie 1999/2000 był 255. (5 punktów).
Po raz ostatni do rywalizacji w oficjalnych zawodach międzynarodowych rozgrywanych pod egidą FIS zgłoszony był w marcu 2001, gdy w konkursach Pucharu Kontynentalnego w Vikersund prawdopodobnie dwukrotnie odpadł w kwalifikacjach.
9 lutego 2000 podczas testów Vikersundbakken skokiem na odległość 182 metrów ustanowił swój rekord życiowy.
Jest medalistą letnich mistrzostw świata weteranów.

</doc>
<doc id="1854382" url="https://pl.wikipedia.org/wiki?curid=1854382" title="Schwartz">
Schwartz

Schwartz - polskie studio projektowe, założone w Warszawie, zajmujące się kreacją animacji, grafiką, i produkcją muzyczną. 
Charakterystyka.
Od 2000 do 2005 wyprodukowało większość animacji i muzyki stanowiącej identyfikacje dla Telewizji Polskiej SA. Projektowało także na potrzebę programów dla TVN, Polsatu, TVS, Telewizji Puls, niemieckiej ZDF, ARD czy brytyjskiego Channel 4 i BBC. Oprócz animacji i udźwiękowiania Schwartz Studio jest autorem wielu znanych i rozpoznawanych logotypów a także grafik. 
Zakończyło swoją działalność w 2009.

</doc>
<doc id="1854384" url="https://pl.wikipedia.org/wiki?curid=1854384" title="SPPA">
SPPA

Dyplom SPPA (SP Powiat Award) – dyplom wydawany przez Polski Związek Krótkofalowców i nadawany krótkofalowcom, którzy przeprowadzili potwierdzoną obustronną łączność z innymi radiostacjami położonymi w polskich powiatach.

</doc>
<doc id="1854386" url="https://pl.wikipedia.org/wiki?curid=1854386" title="Wino z żyta">
Wino z żyta

Wino z żyta – jest winem produkowanym ze zdrowych i pozbawionych zanieczyszczeń nasion żyta (czasem dla poprawienia smaku z dodatkiem rodzynek). Charakterystyczną cechą wina z żyta jest burzliwa fermentacja. Jest ono tanie, szybkie i łatwe w produkcji (do jego sporządzenia niepotrzebne są żadne pomocnicze urządzenia stosowane zazwyczaj przy wyrobie win owocowych), a zdaniem wielu ekspertów jeśli jest właściwie przyrządzone i odleżałe "w smaku zupełnie dobre".

</doc>
<doc id="1854391" url="https://pl.wikipedia.org/wiki?curid=1854391" title="Lausanne UC">
Lausanne UC

Lausanne UC – szwajcarski męski klub siatkarski z Lozanny założony w 1975 roku. Obecnie występuje w Nationalliga A.
Sukcesy.
Puchar Szwajcarii: 
Mistrzostwo Szwajcarii: 
Superpuchar Szwajcarii:

</doc>
<doc id="1854394" url="https://pl.wikipedia.org/wiki?curid=1854394" title="Wydawnictwo im. Konstytucji 3 Maja">
Wydawnictwo im. Konstytucji 3 Maja

Wydawnictwo im. Konstytucji 3 Maja – wydawnictwo podziemne założone we wrześniu 1978 roku.
Do maja 1979 roku wydawnictwem kierował Andrzej Czuma, za sprawy techniczne odpowiadał Paweł Mikłasz, a za dystrybucję – Marian Gołębiewski. Ważną rolę odgrywali też Edward Staniewski i Janusz Krzyżewski. W tym czasie wydawnictwo zajmowało się głównie drukowaniem „Opinii” – pisma ROPCiO. Wykorzystywano offsety i kserografy w firmach państwowych w Warszawie. Za sprawą tajnego współpracownika „Janusz Lewandowski” SB od samego początku kontrolowała działalność wydawnictwa.
W maju 1979 roku wydawnictwem kierował M. Gołębiewski, do którego dołączyli Maciej Grzywaczewski i Wiesław Parchimowicz. Silną pozycję zachował Paweł Mikłasz. W tym czasie Wydawnictwo świadczyło usługi komercyjne różnym grupom opozycyjnym. W połowie 1979 r. oficyna uzyskała pożyczkę od KSS „KOR” (150 tys. złotych) z zastrzeżeniem, by nie pomagać Leszkowi Moczulskiemu. Także w tym okresie SB posiadała informacje o działalności Wydawnictwa od tajnych współpracowników „Janusz Lewandowski”, „Anka” oraz „Andrzej”, a także z podsłuchu.
Kontrolowanie oficyny przez SB przyniosło realne szkody opozycji – likwidację przez SB punktów poligraficznych, przejmowanie przez SB znaczącej części nakładów, trwonienie przez ROPCiO środków finansowych, wydawanie publikacji, które z punktu widzenia SB były mniej szkodliwe, sztuczne wydłużanie cykli wydawniczych, co w przypadku czasopism powodowało ich dezaktualizację.

</doc>
<doc id="1854396" url="https://pl.wikipedia.org/wiki?curid=1854396" title="Pomniki przyrody w Dąbrowie Górniczej">
Pomniki przyrody w Dąbrowie Górniczej

Pomniki przyrody w Dąbrowie Górniczej – lista pomników przyrody położonych w obrębie Dąbrowy Górniczej.
Bożodrzewy w Sikorce.
Bożodrzewy w Sikorce – pomnik przyrody w województwie śląskim, w Dąbrowie Górniczej. Pomnik znajduje się w jednej z dzielnic miasta, Sikorce, przy ul. Hallerczyków 165. 
Dwa bożodrzewy uznano za pomniki przyrody 10 sierpnia 2007 r. (uchwała Rady Miejskiej w Dąbrowie Górniczej Nr XV/217/07).
Drzewa mają w obwodach pni po 260 i 268 cm. Te wyniki lokują je w pierwszej dziesiątce drzew tego gatunku w Polsce. Bożodrzewy rzadko występują w Polsce. Sprowadzone do Europy z Chin po raz pierwszy w 1751 r., były sadzone w ogrodach zakładanych przy dworkach i pałacach.
Jedno z drzew uległo złomowi w 2014 r. (Uchwała nr XIII/285/2015 z dnia 16 grudnia Rady Miejskiej w Dąbrowie Górniczej w sprawie zniesienia ochrony prawnej w formie pomnika przyrody).
Lipy dobieckie.
Lipy dobieckie – pomnik przyrody w województwie śląskim, w Dąbrowie Górniczej. Drzewa rosną w Kuźniczce Nowej, nad Białą Przemszą. 
Dwie lipy drobnolistne uznano za pomniki przyrody 23 października 1958 r. (orzeczenie Nr 00143 PWRN w Katowicach).
Drzewa zawdzięczają swą nazwę XIX-wiecznej posiadłości rodu Dobieckich, która znajdowała się w niedalekiej okolicy. Lipy mają 350 i 390 lat.
Wywierzyska w Strzemieszycach Wielkich.
Wywierzyska w Strzemieszycach Wielkich – pomnik przyrody w województwie śląskim, w Dąbrowie Górniczej. Pomnik znajduje się w dzielnicy Dąbrowy Górniczej - Strzemieszycach Wielkich, w sąsiedztwie Huty Katowice. W okresie rozwoju górnictwa, w XIX w., woda ze źródeł była wykorzystywana do płukania rud ołowiu i żelaza w cyklu ich przeróbki. Obecnie woda ze źródeł zasila dwa stawy – górny i dolny, które usytuowane są w niewielkim parku miejskim. Źródła wywierzysk są bardzo wydajne - 50 l/sek. Leżą na wysokości 290 m n.p.m.
Wywierzyska objęto ochroną w maju 1996 r. (uchwała Rady Miejskiej w Dąbrowie Górniczej Nr XXV/316/96).Powierzchnia wywierzysk to 1,30 ha plus strefa ochronna. Celem ochrony są wydajne źródła, niosące bardzo czystą wodę wapniowo-magnezową, oraz towarzyszący wywierzysku zespół fauny źródliskowej.
Źródła strzemieszyckie to jedno z niewielu miejsc, gdzie zachowała się fauna źródliskowa. Jej przedstawicielami są: wypławek kątogłowy - gatunek prądolubny, związany z kamienistym dnem, źródlarka karpacka (drobny ślimak żyjący w dobrze natlenionych, zimnych wodach), kiełż zdrojowy (lubiący wodę z dużą zawartością węglanu wapnia), pstrąg potokowy (wymagający silnego przepływu chłodnej, czystej wody). Ten ostatni gatunek ma tutaj naturalne tarlisko, co jest ewenementem w warunkach Wyżyny Śląskiej. 
Jesion wyniosły przy ul. Łaskowej.
Jesion wyniosły przy ul. Łaskowej – pomnik przyrody w województwie śląskim, w Dąbrowie Górniczej. Pomnik znajduje się w jednej z dzielnic miasta, Łośniu, przy ul. Łaskowej. 
Jesion uznano za pomnik przyrody 29 listopada 1995 r. (uchwała Rady Miejskiej w Dąbrowie Górniczej Nr XXVIII/203/95).
Wiąz szypułkowy na Staszicu.
Wiąz szypułkowy rosnący przy ul. 11 Listopada (koło kościoła p.w. Chrystusa Króla, na terenie Domu Działkowca) uznano za pomnik przyrody 26 listopada 2008 r. Drzewo ma obwód 320 cm.
Buk zwyczajny w Ujejscu.
Dwa drzewa tego gatunku rosną przy ul. Podbuczyny w dzielnicy Ujejsce. Obwody pni tych drzew to 270 cm i 290 cm. Pomnik przyrody od 2004 r.
Dąb szypułkowy koło Pogorii 4.
Dąb szypułkowy o obwodzie pnia mierzonym na wysokości 130 cm wynoszącym 270 centymetry, rosnący przy ul. Unruga ustanowiono pomnikiem przyrody w 2009 r. (Uchwała nr XLI/741/09  z dnia 26.08.2009 r. Rady Miejskiej w Dąbrowie Górniczej (Dz.Urz. Woj. Śl. Nr 180, poz. 3284).
Jesion wyniosły, ul. św. Antoniego.
Drzewo o obwodzie pnia mierzonym na wysokości 130 cm wynoszącym 360 cm rośnie przy ul. św. Antoniego (dawna Gwardii Ludowej). Uznany za pomnik przyrody w 2008 r. (Uchwała nr  XXXII/568/08 /08 z dnia 26 listopada 2008 r. Rady Miejskiej w Dąbrowie Górniczej (Dz.Urz. Woj. Śl. Nr 8 poz. 253 z 2009 r.).
Kasztanowiec biały, ul. św. Antoniego.
Drzewo o obwodzie pnia mierzonym na wysokości 130 cm wynoszącym 340 cm rośnie przy ul. św. Antoniego (dawna Gwardii Ludowej). Uznany za pomnik przyrody w 2008 r. (Uchwała nr  XXXII/568/08 /08 z dnia 26 listopada 2008 r. Rady Miejskiej w Dąbrowie Górniczej (Dz.Urz. Woj. Śl. Nr 8 poz. 253 z 2009 r.).

</doc>
<doc id="1854397" url="https://pl.wikipedia.org/wiki?curid=1854397" title="Tom Aage Aarnes">
Tom Aage Aarnes

Tom Aage Aarnes (ur. 25 stycznia 1977 w Oslo) – norweski skoczek narciarski.
Najlepsze wyniki w Pucharze Świata osiągnął w sezonie 1998/1999, kiedy zajął 84. miejsce w klasyfikacji generalnej. Startował głównie w Pucharze Kontynentalnym.
W lutym 2000 w Lake Placid zdobył złoty medal Zimowych Igrzysk Dobrej Woli 2000 w konkursie drużynowym na skoczni dużej (w reprezentacji Norwegii skakali wówczas również Tore Sneli, Arne Sneli i Morten Ågheim), a w konkursie indywidualnym uplasował się na 4. pozycji.
W 2002 został ukarany dwuletnią dyskwalifikacją za naruszenie przepisów antydopingowych (w jego organizmie wykryto wówczas amfetaminę).
5 lutego 2000 na skoczni Vikersundbakken w Vikersund ustanowił swój rekord życiowy – 204 metry.

</doc>
<doc id="1854398" url="https://pl.wikipedia.org/wiki?curid=1854398" title="Mo’Nique">
Mo’Nique

Mo’Nique, właśc. Monique Imes (ur. 11 grudnia 1967 w Woodlawn w stanie Maryland) − amerykańska aktorka, komiczka i gospodyni talk-show, laureatka Oscara za rolę drugoplanową w filmie "Hej, skarbie".
Życiorys.
Urodziła się w Woodlawn w stanie Maryland jako jedna z czwórki dzieci Stevena Imesa Jra, doradcy ds. narkotyków i inżynier Alice Imes. Mo’Nique ma dwóch braci: Stevena i Geralda, oraz siostrę Millicent. Aktorka ukończyła Milford Mill High School w Baltimore County oraz uczęszczała na Morgan State University. Przed rozpoczęciem kariery muzycznej pracowała jako operator seks telefonu, monitorując rozmowy telefoniczne.
W latach 1999–2004 grała Nicole „Nikki” Parker w popularnym serialu "Egzamin z życia" ("The Parkers"). Rola przyniosła jej popularność, zwłaszcza w środowisku Afroamerykanów. Znana jest również z filmu "Domino", gdzie zagrała u boku Keiry Knightley i Mickeya Rourke.
Od 2003 prowadzi ceremonie rozdania nagród BET Awards. W 2004 podczas ceremonii wykonała taniec do piosenki „Crazy in Love” autorstwa Beyoncé, a w 2007 wykonała jej utwór „Déjà Vu”.
Z uwagi na jej poczucie humoru często jest zapraszana do audycji radiowych i talk-show, m.in. "The Oprah Winfrey Show" i "The Ellen DeGeneres Show". 5 października 2009 zaczęła prowadzić własny talk-show "The Mo’Nique Show" w stacji BET.
Wydała książkę "Skinny Women Are Evil" oraz wypuściła własną kolekcję ubrań "Mo’Nique's Big Beautiful and Loving It". W 2002 wystąpiła w teledysku Busta Rhymes „Pass the Courvoisier”.
W 2009 występuje w niezależnym dramacie społecznym "Hej, skarbie" w reżyserii Lee Danielsa. Film jest ekranizacją znanej książki "Push" autorstwa Sapphiry. Aktorka wciela się w rolę matki otyłej, nastoletniej Claireece – murzyńskiej analfabetki będącej w ciąży z drugim dzieckiem. Rola despotycznej Mary, głowy dysfunkcyjnej rodziny mieszkającej na przedmieściach Harlemu, przyniosła jej nagrodę specjalną Jury Sundance Film Festival. Ponadto aktorka otrzymuje najważniejsze nagrody sezonu, takie jak Złoty Glob, Satelita, Independent Spirit Awards czy nagroda Gildii Aktorów Filmowych dla najlepszej aktorki drugoplanowej. Kilkanaście kół krytyków stanowych przyznaje jej nagrody. 7 marca 2010 aktorka odebrała Oscara za najlepszą rolę drugoplanową w filmie "Hej, skarbie".

</doc>
<doc id="1854399" url="https://pl.wikipedia.org/wiki?curid=1854399" title="Marius Småriset">
Marius Småriset

Marius Småriset (ur. 3 maja 1977) – norweski skoczek narciarski. Najlepsze wyniki w Pucharze Świata osiągnął w sezonie 1998/1999, kiedy zajął 91. miejsce w klasyfikacji generalnej. Startował głównie w Pucharze Kontynentalnym, w którym w sezonie 1998/1999 zajął 2. miejsce w klasyfikacji generalnej.

</doc>
<doc id="1854400" url="https://pl.wikipedia.org/wiki?curid=1854400" title="Kadłub sztywny">
Kadłub sztywny

Kadłub sztywny – zwany też ciśnieniowym, główna część kadłuba okrętu podwodnego, która w jednostkach o budowie dwukadłubowej stanowi ich wewnętrzną strukturę odporną na działanie ciśnienia wody w określonych konstrukcyjnie granicach. W jednostkach tego rodzaju kadłub sztywny umieszczony jest wewnątrz kadłuba lekkiego, nieodpornego na ciśnienie hydrostatyczne, za to – w odróżnieniu od kadłuba sztywnego – mającego zwykle opływową formę, zmniejszającą opory ruchu okrętu.
Układ jednokadłubowy.
Po zakończeniu II wojny światowej standardem w konstruowaniu jednostek podwodnych stała się konstrukcja jednokadłubowa, w której kadłub sztywny jest jednocześnie zewnętrzną osłoną wnętrza okrętu, z uwagi zaś na dążenie do ograniczania kosztów budowy okrętu jednostka nie ma typowego kadłuba lekkiego. Klasyczną konstrukcję dwukadłubową stosowały nadal jedynie stocznie radzieckie, a współcześnie rosyjskie. Na początku lat 80. XX wieku do służby we flocie radzieckiej wprowadzono zbudowane z wykorzystaniem owiniętych kadłubem lekkim nawet dwóch kadłubów sztywnych w układzie katamaranu "okręty projektu 941" (NATO: "Tajfun"), których konstrukcję opracowano w biurze konstrukcyjnym Rubin (dawniej CKB-18). 20 maja 1959 roku, w holenderskiej stoczni Rotterdamse zwodowano pierwszą jednostkę typu "Dolfijn", których kadłub sztywny składał się z trzech cylindrów. Górny cylinder kadłuba sztywnego o pełnej długości mieścił załogę, urządzenia dowodzenia i kontroli oraz systemy broni, podczas gdy dwa umieszczone równolegle poniżej krótsze cylindry mieściły niezależne od siebie moduły maszynowni. Konstrukcje te stanowią do dziś unikalne projekty ekstremalne.
Głębokość zanurzenia.
Kadłub sztywny projektowany jest z uwzględnieniem ściśle określonej głębokości zmiażdżenia (ang. "collapse depth", "crash depth"), po osiągnięciu której - z niewielką tolerancją - jego zniszczenie musi być oczekiwane. Ciśnienie wody związane z tą głębokością brane jest za podstawę kalkulacji projektowych kadłuba, przy czym obok jego wytrzymałości, pod uwagę musi być brana również wytrzymałość na ciśnienie wszystkich elementów kadłuba wystawionych na działanie ciśnienia, a więc także luków, zaworów, wyrzutni torpedowych oraz odpornych na ciśnienie elementów zewnętrznej powłoki. Okręt podwodny nigdy nie powinien zanurzać się na głębokość zmiażdżenia, operując zasadniczo na głębokości nie przekraczającej dopuszczalnego zanurzenia obliczonego jako głębokość zmiażdżenia pomniejszona o określony margines bezpieczeństwa (głębokość testowa, ang. "test depth").
&lt;poem&gt;Standardowy margines bezpieczeństwa okrętów niemieckiej Kriegsmarine wynosił 2,5, zaś dla amerykańskich okrętów podwodnych z czasów drugiej wojny światowej wynosił 1,5. We współczesnych marynarkach wojennych margines bezpieczeństwa mieści się między tymi wartościami. W jednostkach niemieckich z czasów drugiej wojny światowej, głębokość zmiażdżenia określona była na 250 metrów, co przy zastosowaniu ówczesnych metod kalkulacji z uwzględnieniem marginesu 2,5, zapewniało bezpieczne zanurzenie (głębokość testową) na głębokości 100 metrów. Gdy jednak niemieckie okręty znalazły się w obliczu nieprzyjacielskiego ataku, często schodziły na głębokość 150-180 metrów bez odniesienia jakichkolwiek uszkodzeń. Przy uwzględnieniu natomiast współczesnych metod kalkulacji, okręty te miały głębokość zmiażdżenia wynoszącą 280 metrów. Stanowi to wyjaśnienie faktu, iż niemieckie okręty zanurzały się czasem aż na głębokość 250 metrów ulegając relatywnie niewielkim uszkodzeniom. Nigdy nie będzie wiadomo, czy którykolwiek z okrętów które zatonęły, zanurzył się na taką nieakceptowalnie wielką głębokość, ulegając skutkiem tego zniszczeniu.&lt;/poem&gt;
Obciążenie wstrząsami.
Oprócz ciśnienia hydrostatycznego, kadłub sztywny okrętu podwodnego musi także wytrzymywać działanie fali uderzeniowej generowanej przez pobliskie detonacje. Podwodna detonacja wywołuje natychmiastową falę ciśnienia (fale uderzeniową), a następnie wibracje pęcherzy gazu. Siła uderzenia fali uderzeniowej jest malejąca, nakłada się jednak na nie działanie pęcherzy gazu, które przybywają krótki czas później. Nakładające się wibracje działają na kadłub sztywny wywołując efekt zasysania.
Wytrzymałość kadłuba sztywnego.
Jako zasada, środkowa część kadłuba sztywnego ma formę cylindryczną, ze stożkowymi zakończeniami oddzielonymi od części środkowej przez grodzie końcowe. Przekrój takiego kadłuba sztywnego jest okrągły. Kadłub ciśnieniowy poddawany jest ciśnieniu wody, którego efekt jest odwrotny do ciśnienia jakiemu poddawany jest bojler pod ciśnieniem wewnętrznym. W odróżnieniu od poddawanego ciśnieniu rozprężającemu bojlera, kadłub sztywny poddawany jest ciśnieniu sprężającemu.
Wzdłużne naprężenie bojlera stanowi 1/2 wielkości naprężenia obwodowego, to zaś stanowi:
gdzie:
σ oznacza naprężenie (N/mm2)
p oznacza ciśnienie (bar = 10−1 N/mm2)
R oznacza promień (mm)
s oznacza grubość fragmentu kadłuba
Kadłub sztywny jest elastyczny – z wyjątkiem okrętów podwodnych zaprojektowanych do bardzo głębokiego zanurzania się – w konsekwencji bardziej ściśliwy niż otaczająca go woda morska. W rezultacie jeśli z takim kadłubem zanurzy się głębiej, kadłub ciśnieniowy zostaje ściśnięty silniej, a wyporność ulegnie zmniejszeniu co spowoduje iż okręt będzie szybciej zwiększał głębokość. Okręty przeznaczone do głębszego zanurzania – przez mniej ściśliwy kadłub niż ściśliwość otaczającej wody – muszą pobierać więcej wody do swoich zbiorników balastowych. Dzięki temu zjawisku, jednostki takie mogą utrzymywać zadaną głębokość zanurzenia, bez potrzeby użycia dodatkowych środków mechanicznych. W 1969 roku, amerykański okręt podwodny USS „Benjamin Franklin” (SSBN-640) skorzystał z tego zjawiska, przez trzy tygodnie unosząc się w Prądzie Zatokowym podczas eksperymentalnej podróży bez zasilania.

</doc>
<doc id="1854402" url="https://pl.wikipedia.org/wiki?curid=1854402" title="U ciebie w mieście">
U ciebie w mieście

U ciebie w mieście – kompilacja hip-hopowa promująca trasę koncertową „RBK Hip Hop Tour 2004”. Na albumie znalazły się utwory w wykonaniu zespołów WWO i Fenomen oraz raperów Vienio i Pele. Wydawnictwo ukazało się 10 maja 2004 roku nakładem wytwórni muzycznej Embargo Nagrania. Materiał był promowany teledyskim do utworu tytułowego, który został także dołączony do płyty. Obraz cieszył się znaczną popularnością w Polsce, był także emitowany we Francji na antenie stacji Trace TV oraz w Niemczech przez telewizję Viva. Piosenki zostały zarejestrowane na przełomie marca i kwietnia 2004 roku w Studio Schron i Studio Efekt. 
Nagrania dotarły do 21 miejsca zestawienia OLiS. Z kolei piosenka tytułowana uplasowała się na 30. miejscu Szczecińskiej listy Przebojów Polskiego Radia. Zyski ze sprzedaży kompilacji zostały przeznaczone na cele charytatywne.
12 maja 2005 roku ukazała się druga część kompilacji pt. U ciebie w mieście 2, ta promowała tournée „RBK Hip Hop Tour 2005”. Wydawnictwo ponownie wydała firma Embargo Nagrania. Zyski z jej sprzedaży również zostały przeznaczone na cele charytatywne. Na płycie znalazły się nagrania takich wykonawców jak: Vienio, Pezet, O.S.T.R., Ero oraz Pele. W ramach promocji do utworu tytułowego został zrealizowany teledysk w reżyserii Kuby Łubniewskiego i Wojtka Zielińskiego. Utwór dotarł ponadto do 47. miejsca Szczecińskiej Listy Przebojów PR.
7 listopada 2005 roku obie kompilacje zostały wydane na jednym nośniku.
Lista utworów.
Opracowano na podstawie materiału źródłowego.

</doc>
<doc id="1854403" url="https://pl.wikipedia.org/wiki?curid=1854403" title="Yan Fu">
Yan Fu

Yan Fu (ur. 8 stycznia 1854, zm. 27 października 1921) – chiński wojskowy i uczony.
Był oficerem marynarki, w latach 1877-1879 studiował w Greenwich Naval College w Wielkiej Brytanii.
Reformator chińskiej nauki, przetłumaczył na język chiński m.in. Thomasa Huxleya, Adama Smitha, Johna Stuarta Milla, Monteskiusza, Herberta Spencera i Karola Darwina. Swoje przekłady opatrywał obszernymi komentarzami, zaś pod względem językowym starał się wzorować je na stylu klasycznych dzieł chińskich. Był współautorem "Gong Jin’ou" (鞏金甌), przyjętego w 1911 roku pierwszego chińskiego hymnu.
Od 1912 roku stał na czele Uniwersytetu Pekińskiego, swoją działalnością i poglądami przyczyniając się do powstania Ruchu Nowej Kultury.

</doc>
<doc id="1854404" url="https://pl.wikipedia.org/wiki?curid=1854404" title="Rico Parpan">
Rico Parpan

Rico Parpan (ur. 14 kwietnia 1979 r.) – szwajcarski skoczek narciarski. Najlepsze wyniki w Pucharze Świata osiągnął w sezonie 1998/1999, kiedy zdobył 12 punktów i zajął 74. miejsce w klasyfikacji generalnej.
Brał udział w mistrzostwach świata w lotach w Oberstdorfie, ale bez sukcesów.

</doc>
<doc id="1854405" url="https://pl.wikipedia.org/wiki?curid=1854405" title="Live at the Lyceum Ballroom 1984">
Live at the Lyceum Ballroom 1984

Live at the Lyceum Ballroom 1984 – koncertowy album zespołu The Heartbreakers nagrany 25 marca 1984 w londyńskim Lyceum Ballroom. Wydany w 1985 na rynku brytyjskim przez wytwórnię ABC Records (jako Johhny Thunders and the Heartbreakers).

</doc>
<doc id="1854406" url="https://pl.wikipedia.org/wiki?curid=1854406" title="Saijo">
Saijo



</doc>
<doc id="1854412" url="https://pl.wikipedia.org/wiki?curid=1854412" title="Modena (zespół wyścigowy)">
Modena (zespół wyścigowy)

Modena – zespół Formuły 1 z Włoch.
Zespół nie odniósł większych sukcesów i często nazywany jest Lambo albo Lamborghini ze względu na powiązania z włoskim producentem.
Historia.
Zespół po raz pierwszy zaprezentował się jako team meksykański pod nazwą GLAS na początku 1990 r., z byłym kierowcą teamów Alfa Romeo i Spirit – Mauro Baldim i kontraktem na silniki V12 od Lamborghini. Jednak meksykańscy inwestorzy zniknęli, a Lamborghini postanowiło uratować zespół. Siedziba została przeniesiona do Modeny we Włoszech (stąd nowa nazwa) i zespół dołączył do stawki na sezon 1991. Lamborghini niechętnie odnosiło się do stwierdzenia, że byli tylko pracownikami zespołu, gdyż mogło źle się to odbijać na wizerunku marki, chociaż większość mediów zignorowała ten fakt. Jednakże Modena Team, po zastrzyku gotówki od Lamborghini, była całkowicie niezależna.
Według listy wejściowej sezonu 1991, Modena Team był zespołem, zaś nadwozie oznaczone było "Lambo 291". Kierowcami byli Nicola Larini i Eric van de Poele. Oba auta musiały przejść przedkwalifikacje w pierwszej połowie sezonu i każdy kierowca dokonał tego tylko raz – Larini podczas GP Stanów Zjednoczonych, kończąc wyścig na 7. miejscu, zaś van de Poele w San Marino, na początku jadąc na piątym miejscu, dopóki przez awarię nie spadł na 9. pozycję na okrążenie przed końcem wyścigu.
W połowie sezonu zespół był w poważnych kłopotach finansowych. Lamborghini odmówiło udostępnienia jakichkolwiek funduszy i choć zespół mógł przejść przedkwalifikacje, nie mógł dokonać żadnego postępu. Larini wziął udział w jeszcze czterech wyścigach: wypadając z GP Niemiec, dojeżdżając na 16-tej pozycji na Węgrzech oraz we Włoszech i zderzając się z Jeanem Alesi w Australii.
Mimo tego zespół zniknął przed sezonem 1992.

</doc>
<doc id="1854419" url="https://pl.wikipedia.org/wiki?curid=1854419" title="Białoruska Partia Agrarna">
Białoruska Partia Agrarna

Białoruska Partia Agrarna (, "Biełaruskaja ahrarnaja partyja", , "Biełorusskaja agrarnaja partija") – partia polityczna na Białorusi. Jej przewodniczącym jest Michaił Rusy, a organem kierowniczym – Centralna Rada. Zdaniem białoruskiego historyka Ihara Lalkoua, partia należy do tzw. "partii-fantomów", których działalność ogranicza się do pracy ich liderów i pewnej szczątkowej aktywności w czasie kampanii wyborczych.
Program.
Deklarowanym celem partii jest "wszechstronny udział jej członków w działalności organów władzy państwowej poprzez delegowanie swoich przedstawicieli do tych organów poprzez wybory; polityczna edukacja i wychowanie obywateli, kształtowanie i rozwój ich świadomości w duchu patriotyzmu i państwowości; wyrażanie opinii obywateli we wszelkich kwestiach życia społecznego i politycznego i kierowanie ich do świadomości szerokich mas społeczeństwa, organów władzy państwowej i organów samorządu lokalnego; udział w wyborach zgodnie z ustanowionym prawem; udział w przyjmowaniu i realizacji programów ekonomicznego i socjalnego rozwoju wsi; ochrona korzeni duchowych i zasad moralnych ludowego życia; rozwój wielowiekowego potencjału kultury materialnej i duchowej wsi białoruskiej".
Polityka zagraniczna.
Partia w swoim programie poświęca bardzo niewiele miejsca polityce zagranicznej. Pewne wnioski na temat jej propozycji w tym zakresie można wysnuć na podstawie "Odezwy do narodu rosyjskiego" opublikowanej w listopadzie 2004 roku. Odezwa podpisana została przez przewodniczących szeregu partii proprezydenckich, w tym Białoruskiej Partii Agrarnej. W dokumencie tym sygnatariusze jednoznacznie poparli integrację Białorusi i Rosji, w ostrych słowach krytykując Zachód i siły prozachodnie w kraju.
Zdaniem Ihara Lalkoua, partia we wszystkich aspektach życia społeczno-politycznego popiera stanowisko prezydenta Alaksandra Łukaszenki.
Historia.
Utworzona 13 czerwca 1992 roku jako Zjednoczona Agrarno-Demokratyczna Partia Białorusi ("Abjadnannaja ahrarna-demakratycznaja partyja Biełarusi"). Zarejestrowana 13 lipca 1992 roku. Na II zjeździe (28 stycznia 1994 roku) zmieniła nazwę na Białoruską Partię Agrarną. Pomyślnie przeszła obowiązkową ponowną rejestrację 22 września 1999. W wyborach parlamentarnych zdobywała kolejno następującą liczbę mandatów:
Wybory w latach 2000, 2004 i 2008 zostały uznane przez OBWE za niedemokratyczne, zatem ich oficjalne wyniki nie muszą odzwierciedlać rzeczywistego poparcia dla partii w białoruskim społeczeństwie.
12 czerwca 2009 roku Ministerstwo Sprawiedliwości Białorusi wystosowało wobec BPA pisemne ostrzeżenie, ponieważ partia nie przedstawiła informacji o swojej działalności, co ma w obowiązku robić każdego roku do dnia 1 marca. Drugą przyczyną było to, że regionalne oddziały partii nie uwzględniły zmiany nazwy partii, co było wielokrotnie zgłaszane jej kierownictwu. Zgodnie z białoruskim prawem w przypadku drugiego ostrzeżenia partia zostanie zlikwidowana.

</doc>
<doc id="1854420" url="https://pl.wikipedia.org/wiki?curid=1854420" title="Leif Frey">
Leif Frey

Leif Frey (ur. 14 stycznia 1979 r. w Lüdenscheid) – niemiecki skoczek narciarski. Najlepsze wyniki w Pucharze Świata osiągnął w sezonie 1998/1999, kiedy zajął 75. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854421" url="https://pl.wikipedia.org/wiki?curid=1854421" title="Krystyna Wilhelmina z Hesji-Eschwege">
Krystyna Wilhelmina z Hesji-Eschwege

Krystyna Wilhelmina z Hesji-Eschwege (ur. 1648, zm. 1702) – córka księcia heskiego Fryderyka i jego żony Elenory Katarzyny z Palatynatu Dwóch Mostów matka Krystyny była siostrą późniejszego Króla Szwecji Karola Gustawa X.
Młodość.
Urodzona jako drugie dziecko swoich rodziców (łącznie miała sześcioro rodzeństwa). Większość dzieciństwa spędziła z matką i rodzeństwem. Wówczas ojciec walczył w drugiej wojnie północnej. Jej brat Ernest przejął funkcję głowy rodziny po ojcu. i odziedziczył po nim posiadłość „Rotenburgen Quard”. Wtedy matka z dziećmi były zmuszone przeprowadzić się do Bremy, gdzie rodzina poznała dostojnika szlacheckiego który zdecydował zaopiekować się rodziną. Matka w podzięce za pomoc rodzinie ofiarowała mu rękę Krystyny.
Małżeństwo i dzieci.
W 1667 roku wyszła za księcia brunszwickiego Ferdynanda Albrechta. Z tego związku przyszło na świat dziewięcioro dzieci, z których dzieciństwo przeżyli:
Po zawarciu małżeństwa para zamieszkała w zamku w małym miasteczku Bevern. Mąż Krystyny był wielkim pasjonatem kultury i swoimi zainteresowaniami zafascynował żonę. Z okazji jej 30. urodzin polecił wystawić przedpremierowo dla swojej małżonki sztukę „Comödien-Saal”. Krystyna pod wpływem męża sama zafascynowała się sztuką i rzemiosłem. Haftowała głównie obrazy przedstawiające charakterystyczne dla epoki motywy vanitatywne. Niektóre z nich można zobaczyć w zbiorach Herzog Anton Ulrich-Museum. Ferdynad dużo podróżował w towarzystwie żony i teściowej. Na przestrzeni lat Krystyna Małżonkiem zwiedzili Szwecję, odwiedzali także imperium Habsburskie, a w szczególności Wiedeń. Podróżowali również kilkakrotnie do zamieszkiwanego wcześniej przez Krystyne Eschewege. Wspólnie przeprowadzili się również do byłego domu w Osterholz Convent w 1681, potem przeprowadzili się do Domshof w Bremie, by ostatecznie osiąść z powrotem w Bremie w 1868 r. Domshof było wtedy osobnym miastem dziś dzielnica Bremy. Krystyna mieszkała tam do końca swoich dni w 1702 r. piętnaście lat po śmierci męża.
Krystyna jak donoszą historycy doświadczała przemocy ze strony męża i była świadkiem jego dziwnych zachowań.

</doc>
<doc id="1854422" url="https://pl.wikipedia.org/wiki?curid=1854422" title="Lin Shu">
Lin Shu

Lin Shu (林紓; ur. 8 listopada 1852, zm. 9 października 1924) – chiński pisarz, poeta i malarz.
Przeszedł do historii, przekładając na język chiński ponad 170 utworów zachodnich autorów, m.in. Dumasa i Cervantesa. Lin Shu nie znał żadnych obcych języków, a przekładów dokonał na podstawie ustnych parafraz.
W 1919 roku wystąpił przeciwko Ruchowi Nowej Kultury, sprzeciwiając się upowszechnieniu języka baihua i rezygnacji z języka klasycznego.

</doc>
<doc id="1854426" url="https://pl.wikipedia.org/wiki?curid=1854426" title="TriBeCa">
TriBeCa

TriBeCa – część Dolnego Manhattanu w Nowym Jorku. Jest to obszar ograniczony ulicami: Canal Street, West Street, Courtlandt Alley, Broadway, Chambers Street. Nazwa TriBeCa pochodzi od pierwszych liter Triangle Below Canal Street. 

</doc>
<doc id="1854428" url="https://pl.wikipedia.org/wiki?curid=1854428" title="Sybilla Urszula z Brunszwiku-Lüneburga">
Sybilla Urszula z Brunszwiku-Lüneburga

Sybilla Urszula (4 lutego 1629 – 12 grudnia 1671) – księżniczka brunszwicka, córka księcia Augusta Młodszego i jego żony Doroty.
13 września 1663 poślubiła holsztyńskiego księcia Chrystiana.

</doc>
<doc id="1854429" url="https://pl.wikipedia.org/wiki?curid=1854429" title="Pawieł Gajduk">
Pawieł Gajduk

Pawieł Anatoljewicz Gajduk (ros. Павел Анатольевич Гайдук, ur. 11 lutego 1976 w Ałmaty) – kazachski skoczek narciarski. Najlepsze wyniki w Pucharze Świata osiągnął w sezonie 1998/1999, kiedy zajął 83. miejsce w klasyfikacji generalnej. Startował głównie w Pucharze Kontynentalnym. 
Brał udział w mistrzostwach świata w Trondheim, Ramsau, Lahti i Val di Fiemme oraz igrzyskach w Nagano i Salt Lake City, ale bez sukcesów.

</doc>
<doc id="1854430" url="https://pl.wikipedia.org/wiki?curid=1854430" title="Dangerous World Tour">
Dangerous World Tour

Dangerous World Tour – druga światowa trasa Michaela Jacksona. Odbyła się w Europie, Ameryce Łacińskiej i Azji. Trwała od 27 czerwca 1992 do 11 listopada 1993. Sponsorem był koncern Pepsi. Odbyło się 69 koncertów przed 3,9 mln fanów.
Wiele koncertów z przyczyn zdrowotnych a później za sprawą rozprawy o molestowanie nieletnich nie odbyło się, szczególnie w trzeciej fazie tourne.

</doc>
<doc id="1854431" url="https://pl.wikipedia.org/wiki?curid=1854431" title="Barwy">
Barwy



</doc>
<doc id="1854433" url="https://pl.wikipedia.org/wiki?curid=1854433" title="Matthias Erzberger">
Matthias Erzberger

Matthias Erzberger (ur. 20 września 1875 w Buttenhausen, zm. 26 sierpnia 1921 w Bad Griesbach im Rottal) – niemiecki pisarz i polityk.
Życiorys.
Syn urzędnika Josefa Erzbergera i Katheriny z d. Flad. W okresie 1896–1903 kierował wydawanym w Stuttgarcie pismem "Deutsches Volksblatt". W 1903 uzyskał mandat deputowanego do Reichstagu, reprezentując Partię Centrum. W okresie I wojny światowej kierował Biurem Propagandy Zagranicznej. W lipcu 1917 był autorem Rezolucji Pokoju, przyjętej przez Reichstag, a będącej wezwaniem do zakończenia wojny bez aneksji i kontrybucji, przy respektowaniu zasad prawa międzynarodowego i wolności mórz.
W październiku 1918 wszedł do rządu Maxa von Badena jako minister bez teki. W listopadzie 1918 w imieniu rządu Friedricha Eberta, kierował delegacją niemiecką, która w Compiègne prowadziła negocjacje rozejmowe z Ententą. W reakcji na warunki zawieszenia broni napisał:
W 1919 minister odpowiedzialny za sprawy zawieszenia broni, następnie objął resort finansów. Zreformował niemieckie koleje państwowe, które zaczęły przynosić dochody, doprowadził też do ujednolicenia systemu podatkowego. W 1920 został zdymisjonowany z rządu Philippa Scheidemanna.
Zginął 26 sierpnia 1921 zamordowany przez Heinricha Tillessena i Heinricha Schulza – członków Organizacji Consul. Do spacerującego po ulicach uzdrowiska Erzbergera oddano 12 strzałów z broni krótkiej. Został pochowany na cmentarzu katolickim w Biberach an der Riß.
Upamiętnienie.
Jego postać pojawia się w filmie fabularnym "Na Zachodzie bez zmian" ("Im Westen nichts Neues") z 2022 opartym na powieści Ericha Marii Remarque’a pod tym samym tytułem, gdzie zagrał go Daniel Brühl.

</doc>
<doc id="1854436" url="https://pl.wikipedia.org/wiki?curid=1854436" title="Jani Mylläri">
Jani Mylläri

Jani Mylläri (ur. 15 września 1981) – fiński skoczek narciarski. Najlepsze wyniki w Pucharze Świata osiągnął w sezonie 1998/1999, kiedy zajął 91. miejsce w klasyfikacji generalnej. Startował głównie w Pucharze Kontynentalnym.
Największym sukcesem tego zawodnika są dwa medale mistrzostw świata juniorów wywalczone drużynowo: brązowy w Sankt Moritz oraz srebrny w Saalfelden.

</doc>
<doc id="1854438" url="https://pl.wikipedia.org/wiki?curid=1854438" title="Tom Age Aarnes">
Tom Age Aarnes



</doc>
<doc id="1854440" url="https://pl.wikipedia.org/wiki?curid=1854440" title="Milan Živič">
Milan Živič

Milan Živič (ur. 1 maja 1981) – słoweński skoczek narciarski, reprezentant klubu SSK Velenje. Uczestnik mistrzostw świata juniorów (1999).
Najlepsze wyniki w Pucharze Świata osiągnął w sezonie 1997/1998, kiedy zajął 68. miejsce w klasyfikacji generalnej. Najlepsze miejsce w zawodach tej rangi zajął w swoim debiucie – 21 marca 1998 w Planicy, gdzie był czternasty. Startował głównie w zawodach Pucharu Kontynentalnego, gdzie jego największym osiągnięciem było trzynaste miejsce w konkursie w Lauschy w 2002.

</doc>
<doc id="1854442" url="https://pl.wikipedia.org/wiki?curid=1854442" title="Bernau">
Bernau



</doc>
<doc id="1854443" url="https://pl.wikipedia.org/wiki?curid=1854443" title="What Goes Around (album)">
What Goes Around (album)

What Goes Around – koncertowy album zespołu The Heartbreakers nagrany 7 lipca i 16 listopada 1975 w nowojorskim klubie CBGB's. Wydany w 1991 przez wytwórnię Bomp! Records (jako Johhny Thunders and the Heartbreakers).

</doc>
<doc id="1854447" url="https://pl.wikipedia.org/wiki?curid=1854447" title="Gangsters">
Gangsters

Gangsters – pierwszy singiel brytyjskiej grupy "drugiej fali ska" The Specials. Na stronie B umieszczono utwór "The Selecter" zespołu The Selecter. Na rynku ukazał się 27 lipca 1979 roku nakładem wytwórni 2 Tone Records. Autorem utworu był Jerry Dammers, producentem sam zespół. Wydany został tylko w wersji 7-cal. Zajął 6 pozycje na brytyjskiej liście przebojów.
Posiada kilka wersji okładki, w zależności od kraju w którym się ukazał. Obok wersji podstawowej na czarnym winylu, są też wersje na winylu czerwonym i zielonym.

</doc>
<doc id="1854449" url="https://pl.wikipedia.org/wiki?curid=1854449" title="Tomaš Plny">
Tomaš Plny



</doc>
<doc id="1854451" url="https://pl.wikipedia.org/wiki?curid=1854451" title="Tomáš Plný">
Tomáš Plný

Tomáš Plný (ur. 1983) – czeski skoczek narciarski. Uczestnik zimowego olimpijskiego festiwalu młodzieży Europy (1999).
Dwukrotnie wystąpił w Pucharze Świata – w grudniu 1998 roku w Harrachovie odpadł w kwalifikacjach, a 7 lutego 1999 roku tamże zajął 17. miejsce i tym samym zdobył punkty do klasyfikacji generalnej cyklu. Dało mu to 71. miejsce w klasyfikacji sezonu 1998/1999.
Kilkukrotnie startował również w zawodach Pucharu Kontynentalnego, jednak ani razu nie zdobył punktów do klasyfikacji generalnej.
W marcu 1999 roku wziął udział w konkursach skoków podczas zimowego olimpijskiego festiwalu młodzieży Europy w Szczyrbskim Jeziorze. W konkursie indywidualnym był siedemnasty, a w drużynowym – dziesiąty.

</doc>
<doc id="1854452" url="https://pl.wikipedia.org/wiki?curid=1854452" title="Robert Krenek">
Robert Krenek



</doc>
<doc id="1854454" url="https://pl.wikipedia.org/wiki?curid=1854454" title="Robert Křenek">
Robert Křenek

Robert Křenek (ur. 12 listopada 1974) – czeski skoczek narciarski. Uczestnik mistrzostw świata (1997) oraz zwycięzca Turnieju Schwarzwaldzkiego (1998).
W Pucharze Świata zadebiutował 9 marca 1996 roku w Harrachovie, zajmując 48. miejsce w konkursie głównym. Pierwsze w karierze punkty do klasyfikacji generalnej tego cyklu zdobył 14 grudnia 1996 roku w Harrachovie, kiedy uplasował się na 14. miejscu w konkursie. Dzień później na tym samym obiekcie był ósmy – było to jedyne w jego karierze miejsce w czołowej dziesiątce zawodów Pucharu Świata. Łącznie siedmiokrotnie zdobywał punkty PŚ. 
Wielokrotnie zdobywał punkty do klasyfikacji Pucharu Kontynentalnego. Czterokrotnie stanął na podium zawodów tej rangi – zwyciężył 7 i 8 marca 1998 roku w Schönwaldzie oraz był drugi i trzeci 21 i 22 lutego tego roku w Ishpeming. Dwa zwycięstwa w Schönwaldzie dały mu pierwsze miejsce w Turnieju Schwarzwaldzkim w 1998 roku.
W 1997 roku wziął udział w mistrzostwach świata w narciarstwie klasycznym w Trondheim. W konkursie indywidualnym na normalnej skoczni zajął 38. miejsce.

</doc>
<doc id="1854456" url="https://pl.wikipedia.org/wiki?curid=1854456" title="Ryoan-ji">
Ryoan-ji



</doc>
<doc id="1854458" url="https://pl.wikipedia.org/wiki?curid=1854458" title="Matthias Wallner">
Matthias Wallner

Matthias Wallner (ur. 8 maja 1975 w Sankt Johann) – austriacki skoczek narciarski. Najlepsze wyniki w Pucharze Świata osiągnął w sezonie 1995/1996, kiedy zajął 50. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854464" url="https://pl.wikipedia.org/wiki?curid=1854464" title="Karl-Heinz Dorner">
Karl-Heinz Dorner

Karl-Heinz Dorner (ur. 25 października 1979) – austriacki skoczek narciarski, trzykrotny drużynowy medalista mistrzostw świata juniorów. Najlepsze wyniki w Pucharze Świata osiągnął w sezonie 1995/1996, kiedy zajął 81. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854468" url="https://pl.wikipedia.org/wiki?curid=1854468" title="Geir Atle Woien">
Geir Atle Woien



</doc>
<doc id="1854469" url="https://pl.wikipedia.org/wiki?curid=1854469" title="Max Rubner">
Max Rubner

Max Rubner (ur. 2 czerwca 1854 w Monachium, zm. 27 kwietnia 1932 w Berlinie) – niemiecki fizjolog, dyrektor Berliner Physiologische Institut w latach 1909–1922.
Życiorys.
Był synem Johanna Nepomuka Rubnera i Barbary z domu Duscher. W 1873 zdał egzamin dojrzałości w Max-Gymnasium w Monachium. Od 1873 do 1877 studiował medycynę na Uniwersytecie Ludwika i Maksymiliana w Monachium. Jako student zaczął pracować z Adolfem von Baeyerem i Carlem Voitem. Po uzyskaniu tytułu doktora medycyny w 1878 został asystentem-wolontariuszem w Instytucie Fizjologicznym Voita. Od 1880 do 1881 uczył się u Carla Ludwiga w Lipsku, od 1883 wykładał w Monachium. W latach 1885-1891 profesor na katedrze fizjologii Uniwersytetu w Marburgu. W 1891 zastąpił Roberta Kocha na katedrze higieny Uniwersytetu Fryderyka Wilhelma w Berlinie. Od 1909 również na katedrze fizjologii, jako następca Theodora Engelmanna. W roku akademickim 1910/11 rektor Uniwersytetu. Był współzałożycielem i pierwszym dyrektorem (1913) Instytutu Fizjologii Pracy Cesarza Wilhelma (Kaiser-Wilhelm-Institut für Arbeitsphysiologie). Sekretarz Pruskiej Akademii Nauk. Członek Gesellschaft für Natur- und Heilkunde in Berlin oraz Niemieckiej Akademii Przyrodników Leopoldina (niem. "Deutsche Akademie der Naturforscher Leopoldina").
Na jego cześć nazwano instytut w Karlsruhe (Max Rubner-Institut).
Dorobek naukowy.
Reubner prowadził badania głównie z tematyki metabolizmu, energetyki organizmu i termogenezy. Razem z Ottonem Heubnerem prowadził badania nad metabolizmem noworodków. W 1883 wysunął hipotezę, że podstawowa przemiana materii ptaków i ssaków jest mniej więcej proporcjonalne do powierzchni ciała. Był też autorem hipotezy, według której im wolniejszy metabolizm danego gatunku, tym bardziej jest on długowieczny.

</doc>
<doc id="1854470" url="https://pl.wikipedia.org/wiki?curid=1854470" title="Geir Atle Wøien">
Geir Atle Wøien

Geir Atle Wøien (ur. 26 września 1975) – norweski skoczek narciarski. Najlepsze wyniki w Pucharze Świata osiągnął w sezonie 1993/1994, kiedy zajął 37. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854471" url="https://pl.wikipedia.org/wiki?curid=1854471" title="Puchar Świata w rajdach terenowych">
Puchar Świata w rajdach terenowych



</doc>
<doc id="1854472" url="https://pl.wikipedia.org/wiki?curid=1854472" title="Håkon Johnsen">
Håkon Johnsen

Hakon Johnsen – norweski skoczek narciarski. Najlepsze wyniki w Pucharze Świata osiągnął w sezonie 1993/1994, kiedy zajął 87. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854473" url="https://pl.wikipedia.org/wiki?curid=1854473" title="World Cup for Cross-Country Rallies">
World Cup for Cross-Country Rallies



</doc>
<doc id="1854476" url="https://pl.wikipedia.org/wiki?curid=1854476" title="Axel Kruse">
Axel Kruse

Axel Kruse (ur. 28 września 1967 w Wolgast) – niemiecki piłkarz występujący na pozycji napastnika.
Kariera klubowa.
Kruse jako junior grał w klubach Dynamo Wolgast, Motor Wolgast oraz Hansa Rostock, do której juniorskiej ekipy trafił w 1981 roku. W 1985 roku został włączony do pierwszej drużyny Hansy. W 1987 roku dotarł z nią do finału Pucharu NRD, jednak Hansa przegrała tam z Lokomotive Lipsk.
W 1989 roku Kruse przeszedł do drugoligowej Herthy Berlin. W 1990 roku awansował z nią do Bundesligi. Zadebiutował w niej 9 sierpnia 1990 w przegranym 1:2 meczu z FC St. Pauli. 15 września 1990 w przegranym 2:4 spotkaniu z VfL Bochum strzelił pierwszego gola w trakcie gry w Bundeslidze.
W styczniu 1991 roku Kruse odszedł do Eintrachtu Frankfurt, również grającego w Bundeslidze. Pierwszy ligowy mecz zaliczył tam 26 lutego 1991 przeciwko Karlsruher SC (2:2). W tamtym spotkaniu zdobył także bramkę. W 1992 oraz 1993 zajmował z zespołem 3. miejsce w Bundeslidze.
Latem 1993 roku został graczem innego pierwszoligowego zespołu – VfB Stuttgart. Zadebiutował tam 8 sierpnia 1993 w przegranym 1:5 pojedynku z Werderem Brema. Na początku 1994 roku Kruse został wypożyczony do szwajcarskiego FC Basel. Latem 1994 powrócił do Stuttgartu. Spędził tam jeszcze dwa sezony.
W 1996 roku podpisał kontrakt z drugoligową Herthą Berlin. W 1997 awansował z nią do Bundesligi, a rok później zakończył karierę.
Kariera reprezentacyjna.
W 1985 roku Kruse rozegrał jedno spotkanie w reprezentacji NRD U-21.

</doc>
<doc id="1854477" url="https://pl.wikipedia.org/wiki?curid=1854477" title="A Message to You Rudy">
A Message to You Rudy

A Message to You Rudy – utwór z 1967 roku, utrzymany w stylu rocksteady, napisany przez jamajskiego muzyka reggae Dandy’ego Livingstone’a. Pierwotnie piosenka był zatytułowana „Rudy, A Message to You”. Dwanaście lat później, angielski zespół The Specials nagrał własną wersję utworu, którą wydano na singlu 27 października 1979 roku, nakładem wytwórni 2 Tone Records. Producentem singla był Elvis Costello. Aranżacja brytyjskiej formacji, spopularyzowała kompozycję, która znalazła się na pozycji 10. brytyjskiego zestawienia UK Singles Chart. Był to drugi singiel w dyskografii grupy, należącej do „drugiej fali ska”.
Wersja The Specials.
Jest kilka wersji okładki singla, w zależności od kraju w którym się ukazał. Obok wersji podstawowej 7", we Francji w 2001 roku, ukazała się wersja CD (EMI).
Spis utworów.
Wersja 7".
Strona A
Strona B

</doc>
<doc id="1854481" url="https://pl.wikipedia.org/wiki?curid=1854481" title="Hypromeloza">
Hypromeloza

Hypromeloza (), skrótowiec od (hydroksypropylo)metyloceluloza, HPMC – organiczny związek chemiczny, pochodna celulozy, w której część grup hydroksylowych została alkilowana grupami metylowymi i 2-hydroksypropylowymi. Stosowana jako lek zwilżający, dodatek do żywności (E464), dodatek do klejów, farb, materiałów budowlanych i innych.
Ma postać białego, żółtawobiałego lub szarawobiałego proszku (lub granulek), higroskopijnego po wysuszeniu. Jest rozpuszczalna w wodzie, praktycznie nierozpuszczalna w etanolu, toluenie i acetonie.
Zastosowanie medyczne.
Stosowana jako lek zwilżający rogówkę oraz spojówkę oka. Hypromeloza zastępuje łzy podczas niedostatecznej czynności gruczołów łzowych.
Jeżeli lekarz nie zaleci inaczej, jedną lub dwie krople do worka spojówkowego, od 3 do 10 razy na dobę.
Użyte konserwanty mogą zabarwiać miękkie szkła kontaktowe.

</doc>
<doc id="1854482" url="https://pl.wikipedia.org/wiki?curid=1854482" title="Tero Koponen">
Tero Koponen

Tero Koponen (ur. 17 lutego 1977) – fiński skoczek narciarski, reprezentant klubu Kouvolan Hiihtoseura. Złoty medalista mistrzostw świata juniorów (1994).

</doc>
<doc id="1854483" url="https://pl.wikipedia.org/wiki?curid=1854483" title="Special Forces (album Alice Coopera)">
Special Forces (album Alice Coopera)

Special Forces – trzynasta płyta studyjna Alice Coopera z 1981 roku.

</doc>
<doc id="1854486" url="https://pl.wikipedia.org/wiki?curid=1854486" title="Thornford (stacja kolejowa)">
Thornford (stacja kolejowa)

Thornford – stacja kolejowa we wsi Thornford w hrabstwie Dorset, na linii Heart of Wessex z Bristolu do Weymouth.
Ruch pasażerski.
Ze stacji korzysta ok. 5 152 pasażerów rocznie (dane za rok 2007). W ciągu pięciu lat liczba korzystających ze stacji wzrosła ponad dwukrotnie. Posiada bezpośrednie połączenia z Bristolem, Bath Spa i Weymouth. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Stacja nie dysponuje parkingiem samochodowymani rowerowym.

</doc>
<doc id="1854488" url="https://pl.wikipedia.org/wiki?curid=1854488" title="Johan Rasmussen">
Johan Rasmussen

Johan Ivar Rasmussen (ur. 18 lipca 1970 r. w Borås) – szwedzki skoczek narciarski. Najlepsze wyniki w Pucharze Świata osiągnął w sezonie 1993/1994, kiedy zajął 45. miejsce w klasyfikacji generalnej. Startował też w Pucharze Kontynentalnym.
Brał udział w mistrzostwach świata w Val di Fiemme, Falun i Thunder Bay, igrzyskach w Lillehammer oraz mistrzostwach świata w lotach w Planic i Tauplitz, ale bez sukcesów.

</doc>
<doc id="1854489" url="https://pl.wikipedia.org/wiki?curid=1854489" title="Hrabstwo Palo Alto">
Hrabstwo Palo Alto

Hrabstwo Palo Alto – hrabstwo położone w USA w stanie Iowa z siedzibą w mieście Emmetsburg.

</doc>
<doc id="1854490" url="https://pl.wikipedia.org/wiki?curid=1854490" title="Służba Bezpieczeństwa PRL">
Służba Bezpieczeństwa PRL



</doc>
<doc id="1854492" url="https://pl.wikipedia.org/wiki?curid=1854492" title="Yetminster (stacja kolejowa)">
Yetminster (stacja kolejowa)

Yetminster – stacja kolejowa we wsi Yetminster w hrabstwie Dorset, na linii Heart of Wessex z Bristolu do Weymouth. 
Ruch pasażerski.
Ze stacji korzysta ok. 6 430 pasażerów rocznie (dane za rok 2007). Liczba pasażerów korzystających ze stacji ma charakter wzrostowy. Posiada bezpośrednie połączenia z Bristolem, Bath Spa i Weymouth. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Stacja dysponuje parkingiem samochodowym na 5 miejsc; nie dysponuje parkingiem rowerowym. Odprawa podróżnych odbywa się w pociągu.

</doc>
<doc id="1854493" url="https://pl.wikipedia.org/wiki?curid=1854493" title="Marek Szwarc (projektant, kompozytor)">
Marek Szwarc (projektant, kompozytor)

Marek Szwarc pseud. "Schwartz" (ur. 1973 w Warszawie) – projektant, fotograf, kompozytor, producent muzyczny, autor scenariuszy i muzyki do około 200 produkcji oraz programów TV.
Założyciel Studia Schwartz. W latach 90. XX fotografował konflikty w krajach byłej Jugosławii dla belgijskiej i holenderskiej prasy. Od 1999 roku porzucił fotografowanie na rzecz pracy z grafiką i animacją, a później także i muzyką. Jest autorem wielu logotypów dla takich instytucji jak Ministerstwo Rolnictwa, Telewizja Polska, Polsat Sport, Cyfrowy Polsat, Radio ZET oraz festiwalów w Sopocie i Opolu. Opracował między innymi animowaną scenografię dla Jeana Michela Jarre’a w Stoczni Gdańskiej podczas koncertu Przestrzeń Wolności 2005.
Jest laureatem wielu nagród w mediach, m.in. Animago, Złote Orły czy NIPTEL.
Od końca lat osiemdziesiątych grał jako perkusista w wielu warszawskich składach muzycznych i współtworzył industrialną grupę Najakotiva.
Od 2005 jako producent muzyczny i realizator związany z wieloma studiami nagraniowymi w Polsce i za granicą.
Uczestniczył w powstawaniu analogowego Rolling Tapes Studio w Kolonii Budzów, koło Srebrnej Górze.
W Los Angeles i Londynie pracował przy nagraniach z wieloma znanymi producentami jak chociażby Bruce Swedien czy Eddie Kramer.
Jest także zaangażowany w niezależną działalność artystyczną.

</doc>
<doc id="1854495" url="https://pl.wikipedia.org/wiki?curid=1854495" title="Słownik mitów i tradycji kultury">
Słownik mitów i tradycji kultury



</doc>
<doc id="1854496" url="https://pl.wikipedia.org/wiki?curid=1854496" title="Fondmetal">
Fondmetal

Fondmetal – konstruktor Formuły 1 od 1991 do 1992 oraz dostawca silników w 2000 i sponsor kilku teamów przez ten czas. Zespół nie zdobył ani jednego punktu w 29 wyścigach i nigdy nie był klasyfikowany w Mistrzostwach Świata. Firma od początku swojego istnienia produkowała felgi, co zresztą robi do dziś.
Zespół Fondmetal.
Zespół powstał z inicjatywy firmy Fondmetal Gabriele Rumiego, produkującej felgi. Rumi, entuzjasta wyścigów, często sponsorował włoskie zespoły w wielu klasach. W latach 80. Fondmetal zaopatrywał niektóre teamy w felgi, a w 1985 r. nazwa firmy pojawiła się po raz pierwszy na bolidzie Formuły 1 zespołu Osella. W ciągu kilku następnych lat firma była zaufanym sponsorem Oselli, często nawet jedynym. W 1989 r. Fondmetal został sponsorem tytularnym, a dwie białe Oselle Fa1M miały białe malowanie z dużym napisem Fondmetal z przodu. Z czasem Enzo Osella musiał sprzedać część udziałów w zespole Fondmetalowi. W 1990 firma posiadała większość zespołu, a pod koniec roku Gabriele Rumi ostatecznie przejął go całkowicie.
Rumi przeniósł siedzibę z Volpiano pod Turynem do Bergamo i samodzielnie prowadził zespół przez 1,5 roku. Wstępnie jako kierowcę zakontraktowano Oliviera Grouillarda z Oselli, jednak jego lekkomyślność i podejście do zespołu spowodowały, że zastąpiono go Gabriele Tarquinim. Nowy zespół nie był lepszy niż za czasów Oselli, często radzili sobie nawet gorzej od innych zespołów z końca stawki, jak AGS czy Coloni.
1991.
W sezonie 1991 Osella Squadra Corse zniknęła – zastąpił ją Fondmetal Corse. Wstępnie zespół dołączył do rywalizacji z bolidem FA1/ME, który był zeszłoroczną konstrukcję (Osella nie była w stanie skonstruować nowego bolidu w 1990). Bolid kierowany przez Oliviera Grouillarda W niebiesko-szarych barwach był niekonkurencyjny pod każdym względem. W pierwszych dwóch wyścigach sezonu Grouillard był wolniejszy od każdego. Chociaż Fondmetal korzystał z jednostek Coswortha przygotowanych przez Briana Harta z ostatniego sezonu Tyrrella, nawet Pedro Chaves w bolidzie Coloni był daleko przed konstrukcją z Bergamo. W tej nieprzyjaznej atmosferze awans do kwalifikacji wydawał się być niemożliwy. Jednak Rumi wiązał duże nadzieje z europejską częścią sezonu. Na GP San Marino zespół przygotował nowy bolid, nazwany FOMET1, opracowany przez grupę ekspertów w Wielkiej Brytanii nazwanej Fomet. Zlokalizowane w Bicester centrum projektowe było prowadzone przez Tino Belliego i założone przez Rumiego który stwierdził, że brytyjski wkład zespołu będzie niezbędny do osiągnięcia sukcesu. FOMET1 posiadał nową aerodynamikę, zawieszenie i kilka innych usprawnień, lecz mimo to konstrukcja wciąż posiadała znamiona dawnej Oselli. Wyniki poprawiły się, lecz nieznacznie. Z nowym bolidem Grouillard był szybszy niż Coloni, lecz nie gwarantowało to przejścia przez przedkwalifikacje. Zaledwie kilkukrotnie udało się przejść dalej, a rezultaty były marne, choć zakwalifikował się na 10. miejscu w Meksyku, przed Andreą de Cesarisem, który ukończył wyścig na czwartej pozycji. Ostatecznie Grouillard został zastąpiony przez byłego kierowcę AGS Gabriele Tarquiniego, który ukończył wyścig dwukrotnie (z trzech startów – raz nie przeszedł przez fazę przedkwalifikacji), jednak nie zdobył żadnych punktów.
1992.
Pod koniec sezonu 1991, z powodu problemów finansowych, brytyjski FOMET gdzie projektanci od lata pracowali nad nowym bolidem uniezależnił się. Tino Belli sprzedał projekt samochodu francuskiemu Larrousse'owi, zostawiając Fondmetal bez auta na przyszły sezon. Zamiast tego, Gabriele Rumi zatrudnił Sergio Rinlanda z Astauto, aby zaprojektował nową maszynę. Nie była ona gotowa przed rozpoczęciem sezonu więc pierwsze kilka wyścigów zespół pojechał z zeszłoroczną konstrukcją. Nowy bolid, nazwany GR01, miał kilka modyfikacji, z których najważniejszą było zamontowanie silnika V8 Forda (przeniesionego z zeszłorocznego modelu Benettona), który zamontowano zamiast V12 Lamborghini lub V10 Judda, którą zaproponował Rumi. Jednak silnik i nadwozie nie szły ze sobą w parze. Pojawiły się problemy z chłodzeniem, pojazd był bardzo zawodny. Zespół reprezentowało dwóch kierowców, Gabriele Tarquini i debiutujący Szwajcar Andrea Chiesa. Tarquini był dość szybki, ale jego bolid był bardzo podatny na wszelkie awarie.
Sprawy miały się polepszyć gdy wprowadzono nowy samochód. GR02 nie miał już nic wspólnego z Osellami i Fondmetalami z poprzednich lat. Projekt ten powstał pod koniec 1991 r., gdy Sergio Rinland pracował dla Brabhama nad nowym bolidem nazwanym Brabham BT61 – nie ujrzał on jednak światła dziennego. Podstawowe elementy projektu postanowiono przenieść na nowy bolid Fondmetal. Dzięki temu GR02 posiadał kilka mocnych punktów i był ceniony przez swoich kierowców. Jednak rezultaty okazały się być rozczarowujące – bolidy często zatrzymywały się tuż po tym, jak udało im się zakwalifikować. Zespół miał niski budżet, mało testów i wolno się rozwijał. Rzadko udawało się dojeżdżać do mety. Tarquini często kwalifikował się zaskakująco wysoko, jak np. w Belgii, gdzie zdobył najlepsze miejsce w kwalifikacjach tego sezonu – 11. pozycję. Chiesa natomiast rzadko kiedy przechodził fazę przedkwalifikacji, dlatego został szybko zastąpiony przez Erica van de Poele na GP Węgier.
Gdy był konkurencyjny, zderzył się z Tarquinim, jednocześnie zaprzepaszczając ostatnią szansę na punkty. Dwa wyścigi później, we wrześniu 1992 r., zespół został rozwiązany ze względu na recesję i słabe wyniki (najlepszym rezultatem było 10. miejsce).
Fondmetal i Forti Corse.
Przed zamknięciem fabryki, Gabriele Rumi zatrudnił Sergio Rinlanda do pracy nad bolidem na sezon 1993. Plany maszyny zostały skończone pod koniec 1992 r. Kilka lat później Rinland sprzedał plany Guido Fortiemu, który w sezonie 1995 wszedł z zespołem Forti Corse. Nadwozie bolidu FG01 miało sporo podobieństw do bolidu GR02 z 1992 r.
Fondmetal i Minardi.
Rumi powrócił do F1 w skromniejszej formie w 1995, sponsorując Tyrrella, przenosząc się rok później do Minardi. Fondmetal posiadał tunel aerodynamiczny we Włoszech, z którego korzystał Tyrrell, Minardi i kilka innych teamów. Rumi mógł powoli zwiększać swoje udziały w ekipie z Faenzy, stając się współwłaścicielem i prezesem.
Przeszkodziło mu w tym wykrycie raka – był zmuszony wycofać swoje udziały w 2000 r., gdy team został sprzedany Paulowi Stoddartowi. Rumi zmarł w maju 2001. Fondmetal jednak nadal istnieje jako producent felg.

</doc>
<doc id="1854498" url="https://pl.wikipedia.org/wiki?curid=1854498" title="Fredrik Johansson (skoczek narciarski)">
Fredrik Johansson (skoczek narciarski)

Fredrik Johansson (ur. 14 lipca 1974 r. w Västerlövsta) – szwedzki skoczek narciarski. Najlepsze wyniki w Pucharze Świata osiągnął w sezonie 1993/1994, kiedy zajął 62. miejsce w klasyfikacji generalnej. Startował też w Pucharze Kontynentalnym.
Brał udział w mistrzostwach świata w Thunder Bay, Trondheim i Ramsau, igrzyskach w Lillehammer oraz mistrzostwach świata w lotach w Tauplitz, ale bez sukcesów.

</doc>
<doc id="1854500" url="https://pl.wikipedia.org/wiki?curid=1854500" title="Chetnole (stacja kolejowa)">
Chetnole (stacja kolejowa)

Chetnole – stacja kolejowa we wsi Chetnole w hrabstwie Dorset, na linii Heart of Wessex z Bristolu do Weymouth.
Ruch pasażerski.
Ze stacji korzysta ok. 1699 pasażerów rocznie (dane za rok 2007). Liczba pasażerów korzystających ze stacji ma tendencję spadkową. Posiada bezpośrednie połączenia z Bristolem, Bath Spa i Weymouth. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Stacja nie dysponuje parkingiem samochodowym ani parkingiem rowerowym. Odprawa podróżnych odbywa się w pociągu.

</doc>
<doc id="1854508" url="https://pl.wikipedia.org/wiki?curid=1854508" title="Maiden Newton (stacja kolejowa)">
Maiden Newton (stacja kolejowa)

Maiden Newton – stacja kolejowa we wsi Maiden Newton w hrabstwie Dorset, na linii Heart of Wessex z Bristolu do Weymouth. Stacja była w swej historii węzłowa, kończyła się tu linia "Bridport Railway", zamknięta na mocy Beeching Axe w 1976 oraz linia "Wilts, Somerset and Weymouth Railway".
Ruch pasażerski.
Ze stacji korzysta ok. 17 600 pasażerów rocznie (dane za rok 2007). Liczba pasażerów korzystających ze stacji ma tendencję spadkową. Posiada bezpośrednie połączenia z Bristolem, Bath Spa i Weymouth. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Stacja nie dysponuje parkingiem samochodowym na 10 miejsc; nie dysponuje parkingiem rowerowym. Odprawa podróżnych odbywa się w pociągu.

</doc>
<doc id="1854511" url="https://pl.wikipedia.org/wiki?curid=1854511" title="Lectifredo">
Lectifredo

Lectifredo (zm. 1140) – kardynał-prezbiter S. Vitale.
O jego pochodzeniu nic bliżej nie wiadomo, ze względu na imię można jedynie z pewnym prawdopodobieństwem stwierdzić, że był pochodzenia longobardzkiego. Do Kolegium Kardynalskiego powołał go Honoriusz II. W czasie podwójnej elekcji papieskiej w lutym 1130 stanął początkowo po stronie antypapieża Anakleta II, jednak w 1133 przeszedł do obozu prawowitego papieża Innocentego II. Był jedynym anakletiańskim kardynałem, który zachował swój urząd po Soborze Laterańskim II w kwietniu 1139. Występuje jako świadek na licznych bullach Honoriusza II (7 maja 1128), Anakleta II (27 marca do 24 kwietnia 1130) i Innocentego II (21 grudnia 1133 do 18 maja 1140).

</doc>
<doc id="1854513" url="https://pl.wikipedia.org/wiki?curid=1854513" title="Pamir (ujednoznacznienie)">
Pamir (ujednoznacznienie)



</doc>
<doc id="1854516" url="https://pl.wikipedia.org/wiki?curid=1854516" title="Goselinus">
Goselinus

Gozelinus (zm. ok. 1132) – kardynał prezbiter S. Cecilia.
O jego pochodzeniu nie wiadomo nic. Powołany do Kolegium Kardynalskiego przez Honoriusza II, w lutym 1130 stanął po stronie Innocentego II, a przeciw antypapieżowi Anakletowi II. Występuje jako świadek na bullach papieskich datowanych między 24 marca 1129 a 15 lipca 1132.

</doc>
<doc id="1854517" url="https://pl.wikipedia.org/wiki?curid=1854517" title="Nagrody Stowarzyszenia Dziennikarzy Polskich">
Nagrody Stowarzyszenia Dziennikarzy Polskich

Nagrody Stowarzyszenia Dziennikarzy Polskich – polskie nagrody dziennikarskie wzorowane na amerykańskiej nagrodzie Pulitzera. Przyznawane coroczne od 1992 roku w kilku kategoriach autorom tekstów prasowych, audycji radiowych, programów telewizyjnych oraz fotografii prasowych wyróżniających się rzetelnością, wartością informacyjną i innymi walorami jakościowymi.
Ponadto od 2003 roku przyznawany jest Laur SDP, będący wyrazem najwyższego uznania dziennikarzy, a także antynagroda „Hiena Roku” (od 1999 r.) dla dziennikarzy, którzy wyróżnili się szczególną nierzetelnością i lekceważeniem zasad etyki dziennikarskiej.
Laureaci otrzymują dyplomy honorowe oraz nagrody pieniężne fundowane przez Zarząd Główny Stowarzyszenia Dziennikarzy Polskich i prywatnych sponsorów.
Nagrody i laureaci.
Główna Nagroda Wolności Słowa (od 1999).
Przyznawana za publikacje w obronie demokracji i praworządności, demaskujące nadużycia władzy, korupcję, naruszanie praw obywatelskich, praw człowieka.
Nagroda Watergate (od 2000).
Przyznawana za publikacje z zakresu dziennikarstwa śledczego.
Nagroda im. Kazimierza Dziewanowskiego (od 1999).
Przyznawana za publikacje o problemach i wydarzeniach międzynarodowych.
Nagroda im. Macieja Łukasiewicza (od 2006).
Przyznawana za publikacje na temat współczesnej cywilizacji i kultury.
Nagroda im. Eugeniusza Kwiatkowskiego (od 2004).
Przyznawana za publikacje o przedsięwzięciach gospodarczych służących realizacji wizji nowoczesnej Polski.
Nagroda im. Stefana Żeromskiego (od 2003).
Przyznawana za publikacje o tematyce społecznej.
Nagroda im. Jerzego Zieleńskiego (od 2006).
Przyznawana za publikacje poświęcone popularyzacji wiedzy o Polsce i świecie.
Nagroda im. Bolesława Wierzbiańskiego (od 2003).
Przyznawana w porozumieniu z kapitułą Nagrody Pro Publico Bono za podejmowanie ważkich tematów społeczności lokalnych dla redakcji niezależnych gazet i czasopism, wydawanych w miejscowościach do 100 tys. mieszkańców.
Nagroda im. prof. Stefana Myczkowskiego (od 1999).
Przyznawana za publikacje o problemach ochrony środowiska, pod patronatem Klubu Publicystów Ochrony Środowiska „Ekos”.
Nagroda im. Józefa Ślisza (od 2011).
Przyznawana za publikacje o problemach społecznych i gospodarczych wsi i rolnictwa.
Nagroda im. Marka Cara (2000-2003).
Przyznawana była za publikacje internetowe. Nie mylić z inną Nagrodą im. Marka Cara przyznawaną za dokonania w zakresie wdrażania nowych technologii.
Nagroda im. Władysława Grabskiego (2000-2003).
Przyznawana była za publikacje o tematyce ekonomicznej i gospodarczej.
Nagroda im. Stana Musiała i Edwarda Piszka (2001-2005).
Przyznawana była za publikacje o sporcie i wychowaniu sportowym.
Nagroda specjalna Inicjatywy (2001-2002, od 2013).
Przyznawane były za promocję przedsiębiorczości w kontekście integracji z Unią Europejską.
Nagroda Dylematy ’99 (1999).
Przyznana została tylko raz w 1999 roku za publikacje na temat reform społecznych.
Nagroda im. Jacka Kalabińskiego (2000).
Przyznana została tylko raz w 2000 roku za pierwszeństwo w podaniu informacji.
Nagroda im. Wiesława Prażucha (2004-2005).
Przyznana została przyznana raz w 2004 roku za fotografie prasowe. W 2005 została wycofana.
Nagroda im. Janusza Kurtyki (od 2013).
Nagroda przyznawana od 2013 za publikacje o tematyce historycznej.
Nagroda im. Kazimierza Wierzyńskiego (od 2013).
Nagroda przyznawana od 2013 za publikacje o tematyce sportowej.
Nagroda im. Erazma Ciołka (od 2013).
Nagroda przyznawana od 2013 za fotografię społecznie zaangażowaną.
Nagroda im. Eugeniusza Lokajskiego (od 2013).
Nagroda przyznawana od 2013 za fotografię o tematyce sportowej.
Nagroda im. Aleksandra Milskiego (od 2014).
Nagroda przyznawana od 2013 dla redakcji mediów lokalnych.
Nagroda im. Adolfa Bocheńskiego (od 2016).
Nagroda przyznawana od 2017 za wyróżniające się dokonania dziennikarskie dla dziennikarzy do 30. roku życia.
Nagrody w latach 1992-1998.
Nagrody przyznawane w latach wcześniejszych nie nosiły swoich nazw. Obejmowały one zwykle 5 kategorii, wśród których regularnie nagradzano jedynie w:
Wyróżnienia specjalne.
Laur SDP (od 2003).
Przyznawany w uznaniu dla autorytetów zawodowych, etycznych, najwyższej klasy profesjonalizmu.
Nagrody specjalne.
Przyznana przez Fundację Solidarności Dziennikarskiej SDP.
Przyznana przez Dom Pracy Twórczej SDP w Kazimierzu.
Hiena Roku (od 1999).
Tytuł przyznawany dziennikarzom, którzy wyróżnili się szczególną nierzetelnością i lekceważeniem zasad etyki dziennikarskiej. 

</doc>
<doc id="1854518" url="https://pl.wikipedia.org/wiki?curid=1854518" title="Dorchester West">
Dorchester West

Dorchester West – stacja kolejowa w mieście Dorchester w hrabstwie Dorset, na linii Heart of Wessex z Bristolu do Weymouth. Od stacji na południe linia jest dwutorowa, za stacją łączy się z linią South Western Main Line. Jest jedną z dwóch stacji w mieście, drugą jest Dorchester South. W 1974 r. na stacji miał miejsce wypadek wykolejenia się pociągu, w którym 18 osób odniosło obrażenia
Ruch pasażerski.
Ze stacji korzysta ok. 65 977 pasażerów rocznie (dane za rok 2007). Liczba pasażerów korzystających ze stacji ma tendencję wzrostową. Posiada bezpośrednie połączenia z Bristolem, Bath Spa i Weymouth. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Stacja nie dysponuje parkingiem samochodowym, dysponuje parkingiem rowerowym na 8 miejsc. Odprawa podróżnych odbywa się w pociągu.

</doc>
<doc id="1854519" url="https://pl.wikipedia.org/wiki?curid=1854519" title="LuAZ">
LuAZ



</doc>
<doc id="1854522" url="https://pl.wikipedia.org/wiki?curid=1854522" title="Okręgowa Spółdzielnia Mleczarska w Sanoku">
Okręgowa Spółdzielnia Mleczarska w Sanoku

Okręgowa Spółdzielnia Mleczarska w Sanoku, w skrócie OSM Sanok – zakład mleczarski zlokalizowany w południowo-wschodniej Polsce, w Sanoku, przerabiający mleko krowie, kozie i owcze. 
Historia.
Pierwotnie spółdzielnia została założona w 1956. Budowa nowej infrastruktury zakładów mleczarskich została podjęta w 1968 w dzielnicy Olchowce. Zabudowania wykonywało Sanockie Przedsiębiorstwo Budowlane. Zakłady Mleczarskie w Sanoku zostały oddane do rozruchu 30 czerwca 1972. Siedzibą firmy jest zakład produkcyjny przy ul. Przemyskiej 22 w dzielnicy Olchowce miasta Sanoka.
W 1982 wprowadzono do sprzedaży nowy wyrób mleczarni pod nazwą ser sanocki.
Prezesami OSM byli Franciszek Noworolnik, Konrad Kwiatkowski. W 2003 prezesem zarządu został Wiesław Janowicz (ur. 1946), od 2003 członek zarządu Polskiego Związeku Hodowców Bydła Simentalskiego z siedzibą w Odrzechowej. Wiceprezesem zarządu był Edmund Borawski.
Okręgowa Spółdzielnia Mleczarska w Sanoku, działająca od 1980, została wpisana do rejestru przedsiębiorców 24 lipca 2002, a wykreślona z niego 9 kwietnia 2014.
W marcu 2014 OSM Sanok weszła w skład spółdzielni mleczarskiej Mlekovita, zaś zgodę na fuzję wydał Urząd Ochrony Konkurencji i Konsumentów.
Zakład posiada ponad 800 dostawców mleka z 22 gmin województwa podkarpackiego.

</doc>
<doc id="1854524" url="https://pl.wikipedia.org/wiki?curid=1854524" title="Too Much Too Young">
Too Much Too Young

 Too Much Too Young – trzeci singiel brytyjskiej grupy "drugiej fali ska" The Specials (wydany pod nazwą The Specials A.K.A.). Na rynku ukazał się 26 stycznia 1980 roku nakładem wytwórni 2 Tone Records. Producentami singla byli Dave Jordan i Jerry Dammers. Zajął 1 pozycję na brytyjskiej liście przebojów.
Singiel zawiera nagrania koncertowe z 1979 roku w "The Lyceum" (Londyn) – strona A, oraz w "Tiffanys" (Coventry) – strona B. Jest kilka wersji okładek w zależności od kraju w którym się ukazał. W wersji podstawowej ukazał się w formacie 7-cal., w Niemczech ukazała się wersja 12-cal. z tą samą zawartością (Chrysalis 1980). Są też wersje z dwoma utworami: francuska (Chrysalis 1980) i brytyjska wersja promocyjna (2 Tone Rec. 1980).
Spis utworów.
str.B.
Skinhead Symphony 6:36

</doc>
<doc id="1854525" url="https://pl.wikipedia.org/wiki?curid=1854525" title="GW Helion">
GW Helion



</doc>
<doc id="1854534" url="https://pl.wikipedia.org/wiki?curid=1854534" title="Upwey (stacja kolejowa)">
Upwey (stacja kolejowa)

Upwey – stacja kolejowa we wsi Upwey w hrabstwie Dorset, na liniach Heart of Wessex i South Western Main Line. Jest stacją zelektryfikowaną (trzecia szyna).
Ruch pasażerski.
Ze stacji korzysta ok. 35 089 pasażerów rocznie (dane za rok 2007). Liczba pasażerów korzystających ze stacji ma tendencję wzrostową. Posiada bezpośrednie połączenia z Bristolem, Bath Spa. Basingstoke, Southampton, Bournemouth, Londynem i Weymouth. Pociągi odjeżdżają ze stacji w odstępach dwugodzinnych w każdą stronę.
Obsługa pasażerów.
Automat biletowy, przystanek autobusowy. Stacja nie dysponuje parkingiem samochodowym na 32 miejsca, nie dysponuje parkingiem rowerowym.

</doc>
<doc id="1854537" url="https://pl.wikipedia.org/wiki?curid=1854537" title="Tortoise (czołg)">
Tortoise (czołg)

Tank, Heavy Assault, Tortoise (A39) – brytyjski prototypowy czołg superciężki z okresu II wojny światowej.
Tortoise został opracowany z myślą o atakowaniu silnie ufortyfikowanych pozycji nieprzyjaciela, więc nacisk położono przede wszystkim na silne opancerzenie pojazdu. Zbudowano sześć egzemplarzy czołgu (planowano 25), jednak żaden z nich nie zdążył wziąć udziału w działaniach bojowych. 
Załoga czołgu składała się z siedmiu osób – dowódcy, kierowcy, działonowego, dwóch ładowniczych obsługujących 32-funtową armatę oraz dwóch strzelców karabinów maszynowych. Wnętrze pojazdu podzielone było na trzy przedziały. W przednim znajdowała się skrzynia biegów, w drugim załoga, natomiast w ostatnim silnik Rolls-Royce Meteor. Armata umieszczona była w kadłubie pojazdu, co powoduje, że Tortoise może być klasyfikowany jako działo samobieżne.

</doc>
<doc id="1854538" url="https://pl.wikipedia.org/wiki?curid=1854538" title="Polska Poczta Lotnicza">
Polska Poczta Lotnicza

Polska Poczta Lotnicza – cywilna poczta lotnicza funkcjonująca w Polsce międzywojennej od 1919 do 1939 roku.
Historia poczty lotniczej w Polsce sięga roku 1919, gdy w Ministerstwie Kolei powstała sekcja lotnictwa cywilnego. W kwietniu 1921 roku Francuskie Towarzystwo Transportowe rozpoczęło przewożenie przesyłek lotniczych z Paryża i Strasburga poprzez Pragę z Warszawą. W maju 1921 firma Aerotarg (Towarzystwo Komunikacji Powietrznej AEROTARG) z siedzibą w Poznaniu rozpoczęła krajowe przewozy przesyłek lotniczych na trasach Poznań-Warszawa i Poznań-Gdańsk (linie Poznań-Łódź i Poznań-Kraków były tylko planowane i nie zostały otworzone). Aerotarg nie działał długo, tylko podczas Targów Poznańskich, i regularne przewozy skończyły się w czerwcu 1921 roku. Rozpoczęły się jednak na nowo w 1922 na trasie Warszawa-Lwów, a w 1923, Warszawa-Kraków. W 1925 doszły do tego połączenia Kraków-Lwów i Warszawa-Poznań, a także Warszawa-Gdańsk. Nowe połączenia międzynarodowe to: Kraków-Wiedeń, Lwów-Bukareszt, Warszawa-Zurich, Warszawa-Kopenhaga. W 1925 wydano także w Polsce pierwsze znaczki pocztowe przeznaczone dla poczty lotniczej. W 1926 rozpoczęły się pierwsze okolicznościowe loty balonowe. W 1929 powstały Polskie Linie Lotnicze LOT, a sieć połączeń krajowych została rozbudowana o połączenia Warszawa-Katowice, Warszawa-Bydgoszcz, Katowice-Poznań, Poznań-Bydgoszcz i Bydgoszcz-Gdańsk. W 1932 doszły jeszcze połączenia z Wilnem, a w 1935 z Gdynią.
W latach 1919-1939 komunikacja cywilna w Polsce miała dostęp do następujących portów lotniczych:

</doc>
<doc id="1854544" url="https://pl.wikipedia.org/wiki?curid=1854544" title="Sławomir Worach">
Sławomir Worach

Sławomir Marcin Worach (ur. 2 listopada 1979 w Łodzi) – polski polityk, samorządowiec, poseł na Sejm VI kadencji.
Życiorys.
Ukończył studia na Wydziale Prawa i Administracji Uniwersytetu Łódzkiego. Studiował też zarządzanie, był pracownikiem sądu rejonowego. W 2006 uzyskał mandat radnego łódzkiej rady miasta. Pełnił funkcję przewodniczącego klubu radnych PiS.
W wyborach parlamentarnych w 2007 startował do Sejmu z listy Prawa i Sprawiedliwości w okręgu łódzkim, uzyskując 4345 głosów. Mandat posła na Sejm VI kadencji objął 18 grudnia 2009 po śmierci Piotra Krzywickiego. W 2011 nie ubiegał się o reelekcję. Od listopada do grudnia tego samego roku był pełnomocnikiem nowej inicjatywy politycznej Solidarna Polska w okręgu piotrkowskim, a w grudniu objął tę funkcję w okręgu łódzkim.

</doc>
<doc id="1854546" url="https://pl.wikipedia.org/wiki?curid=1854546" title="Ruddy Jardiné">
Ruddy Jardiné

Ruddy Jardiné (ur. 14 września 1970) – francuski skoczek narciarski. Uczestnik mistrzostw świata juniorów (1988).
W trakcie kariery 22 razy brał udział w indywidualnych konkursach Pucharu Świata. Punkty zdobywał dwukrotnie – 14 grudnia 1993 w Predazzo, gdzie zajął 23. miejsce i 23 stycznia 1994 w Sapporo, gdzie był 16. Dzięki zdobytym w tych zawodach 23 punktom został sklasyfikowany na 65. pozycji w klasyfikacji generalnej sezonu 1993/1994. Dwukrotnie brał również udział w konkursach drużynowych Pucharu Świata, zajmując z reprezentacją Francji 6. (5 marca 1994 w Lahti) i 7. miejsce (25 marca 1994 w Thunder Bay).
Startował w ponad 100 konkursach Pucharu Europy i Pucharu Kontynentalnego, plasując się na podium tylko raz – 25 lutego 1995 w Ishpeming zajął 3. miejsce w zawodach Pucharu Kontynentalnego.
W 1988 wziął udział w mistrzostwach świata juniorów. W Saalfelden był 24. indywidualnie i 13. drużynowo.

</doc>
<doc id="1854549" url="https://pl.wikipedia.org/wiki?curid=1854549" title="Jak zostać gwiazdą">
Jak zostać gwiazdą

Jak zostać gwiazdą ("American Dreamz") – amerykański film komediowy z 2006 roku. Reżyserem i autorem scenariusza był Paul Weitz. Film stanowi satyrę na programy telewizyjne typu "talent show", a zarazem na ówczesnego prezydenta USA George'a W. Busha i jego administrację. W postać wzorowaną na Bushu wcielił się Dennis Quaid. Z kolei Hugh Grant wystąpił w roli będącej parodią twórcy i słynnego jurora anglojęzycznych wersji m.in. "Idola", Simona Cowella.
Opis fabuły.
Film opowiada historię jednej z edycji popularnego programu telewizyjnego, w którym piosenkarze-amatorzy mają szansę zrobić ogólnokrajową karierę i zdobyć popularność. Przyglądamy się zwłaszcza dwóm uczestnikom. Jednym z nich jest kelnerka z prowincjonalnego miasteczka w Ohio, która jest gotowa zrobić dla kariery dosłownie wszystko. Jej rywalem jest były islamski bojownik z Bliskiego Wschodu, który w głębi serca zawsze był wielkim fanem amerykańskich musicali. Tymczasem w Białym Domu niezbyt inteligentny prezydent, kontrolowany we wszystkim przez swego szefa kancelarii, rozpoczyna właśnie drugą kadencję. Jego notowania spadają i aby przypodobać się wyborcom, ma zostać jurorem w programie.
Obsada.
i inni
Produkcja i wyniki.
Film został wyprodukowany przez wytwórnię Universal Studios. Zdjęcia w całości powstały na terenie Los Angeles. Budżet filmu wyniósł ok. 17 mln dolarów. Łączny przychód z niego wyniósł ok. 16,5 mln dolarów, z czego aż 56,3% przyniosło wyświetlanie w kinach poza USA. Przedsięwzięcie zakończyło się więc stratami na poziomie ok. 500 tysięcy dolarów.

</doc>
<doc id="1854550" url="https://pl.wikipedia.org/wiki?curid=1854550" title="Liga Europy UEFA (2009/2010)/Faza pucharowa">
Liga Europy UEFA (2009/2010)/Faza pucharowa

Faza pucharowa rozgrywek Ligi Europy UEFA 2009/2010 rozpocznie się 18 lutego 2010 i zostanie zakończona meczem finałowym, który odbędzie się na stadionie Volksparkstadion w Hamburgu w Niemczech 12 maja 2010.
Zakwalifikowane drużyny.
Do startu w fazie pucharowej uprawnione są 32 drużyny:
Do dalszych etapów turnieju przechodzą zwycięzcy poszczególnych dwumeczów.
Losowanie par 1/16 i 1/8 finału odbyło się 18 grudnia 2009 (godz. 13:00). Zwycięzcy fazy grupowej Ligi Europy oraz 4 najlepsze z zespołów, które zajęły 3. miejsca w fazie grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej Ligi Europy oraz pozostałym drużynom, które zajęły 3. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w 1 parze.
 Drużyny rozstawione
 Drużyny nierozstawione
Drużyny, które awansowały z fazy grupowej Ligi Europy:
Zespoły, które odpadły z fazy grupowej Ligi Mistrzów:
1/8 finału.
Losowanie 1/8 finału odbyło się 18 grudnia, zaraz po zakończeniu losowania 1/16 finału.
Ćwierćfinały.
Ośmiu zwycięzców z poprzedniej rundy zostanie rozlosowanych w pary dwumeczowe. Pierwsze spotkania odbyły się 1 kwietnia 2010, a rewanże 8 kwietnia 2010.
Półfinały.
Czterech zwycięzców w ćwierćfinałach zostanie rozlosowanych w pary meczowe. Mecze odbędą się 22 kwietnia 2010 oraz 29 kwietnia 2010.
Finał.
Mecz finałowy został rozegrany 12 maja 2010 na stadionie HSH Nordbank Arena w Hamburgu. Obiekt ten gościł decydujący mecz rozgrywek UEFA po raz drugi – po finale Pucharu UEFA 1981/1982.

</doc>
<doc id="1854551" url="https://pl.wikipedia.org/wiki?curid=1854551" title="Steffen Siebert">
Steffen Siebert

Steffen Siebert (ur. 1974) – niemiecki skoczek narciarski. Najlepsze wyniki w Pucharze Świata osiągnął w sezonie 1993/1994, kiedy zajął 67. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854555" url="https://pl.wikipedia.org/wiki?curid=1854555" title="Shōhei Sakaguchi">
Shōhei Sakaguchi

 – japoński skoczek narciarski. Najlepsze wyniki w Pucharze Świata osiągnął w sezonie 1993/1994, kiedy zajął 78. miejsce w klasyfikacji generalnej.

</doc>
<doc id="1854560" url="https://pl.wikipedia.org/wiki?curid=1854560" title="Otakar Ševčík">
Otakar Ševčík

Otakar Ševčík (ur. 22 marca 1852 w Horažďovicach, zm. 18 stycznia 1934 w Pisku) – czeski skrzypek i pedagog.
Stworzył własną metodę nauki gry na skrzypcach.
Koncertował także w Polsce.

</doc>
<doc id="1854563" url="https://pl.wikipedia.org/wiki?curid=1854563" title="Christof Birchler">
Christof Birchler

Christof Birchler (ur. 31 stycznia 1974) – szwajcarski skoczek narciarski.
Najlepsze wyniki w Pucharze Świata osiągnął w sezonie 1993/1994, kiedy zajął 79. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854568" url="https://pl.wikipedia.org/wiki?curid=1854568" title="Zygmunt Gornowicz">
Zygmunt Gornowicz

Zygmunt Gornowicz (ur. 1949 w Gdańsku - zm. 2017r) – polski grafik.
Życiorys.
Studiował w latach 1978-1983 w Państwowej Wyższej Szkole Sztuk Plastycznych w Gdańsku (obecna nazwa uczelni od 1996 to Akademia Sztuk Pięknych w Gdańsku) na Wydziale Malarstwa i Grafiki, kierunek Projektowanie Graficzne u prof. Marka Freudenreicha. Dyplom w pracowni prof. Witolda Janowskiego (1983).
Zajmuje się projektowaniem graficznym, komunikacją wizualną, plakatem, grafiką wydawniczą, grafiką warsztatową, rysunkiem.
Prace w zbiorach: 

</doc>
<doc id="1854570" url="https://pl.wikipedia.org/wiki?curid=1854570" title="Dzieje Pawła i Tekli">
Dzieje Pawła i Tekli

Dzieje Pawła i Tekli () – apokryficzna historia, przypominająca nieco swego rodzaju religijną „powieść romantyczną”, opowiadająca o wpływie apostoła Pawła na młodą dziewczynę o imieniu Tekla. Jest zaliczana do apokryfów Nowego Testamentu.
Dzieło to powstało pod koniec II wieku na terenie Azji Mniejszej i skupia oraz interpretuje legendy o apostole Pawle. Przedstawia Pawła jako oddanego celibatariusza, cudotwórcę i heroicznego męczennika. Bardziej niż jako teologa przedstawia go jako propagatora prostej wiary, dającej się streścić w kilku zdaniach. Dzieło ukazuje nauczanie mężczyzn przez kobiety oraz kładzie nacisk na zachowanie dziewictwa. Zdaniem Clare Drury z poglądami podobnymi do wyrażonych w "Dziejach" polemizują listy pasterskie, zabraniając nauczania przez kobiety i podkreślając znaczenie małżeństwa.

</doc>
<doc id="1854573" url="https://pl.wikipedia.org/wiki?curid=1854573" title="Randy Weber (skoczek narciarski)">
Randy Weber (skoczek narciarski)

Raymond "Randy" Weber (ur. 22 maja 1977 w Steamboat Springs) – amerykański skoczek narciarski. Najlepsze wyniki w Pucharze Świata osiągnął w sezonie 1995/1996, kiedy zajął 52. miejsce w klasyfikacji generalnej. Startował głównie w Pucharze Kontynentalnym.
Brał udział w igrzyskach olimpijskich w Lillehammer i Nagano, mistrzostwach świata w Thunder Bay oraz w mistrzostwach świata w lotach w Tauplitz, ale bez sukcesów.

</doc>
<doc id="1854577" url="https://pl.wikipedia.org/wiki?curid=1854577" title="Borowik brunatny">
Borowik brunatny



</doc>
<doc id="1854580" url="https://pl.wikipedia.org/wiki?curid=1854580" title="Jani Mattila">
Jani Mattila

Jani Mattila (ur. 17 września 1976 w Nokii) – fiński skoczek narciarski. Najlepsze wyniki w Pucharze Świata osiągnął w sezonie 1996/1997, kiedy zajął 82. miejsce w klasyfikacji generalnej.
Największym sukcesem tego zawodnika jest złoty medal mistrzostw świata juniorów wywalczony drużynowo w Breitenwang.

</doc>
<doc id="1854581" url="https://pl.wikipedia.org/wiki?curid=1854581" title="Aleksander Dalzeel">
Aleksander Dalzeel

Aleksander Dalzeel (ur. ok. 1662 w Portpatrick w Szkocji, zm. 5 grudnia 1715 w Londynie) – szkocki pirat i kaper w służbie francuskiej z przełomu XVII i XVIII w.
Młodość.
Aleksander urodził się w Portpatrick na południowo-zachodnim wybrzeżu Szkocji. Bardzo wcześnie opuścił dom i został żeglarzem, a już w wieku 23 lat miał swój własny statek i sześć pomyślnie zakończonych nim rejsów.
Podczas jednej z podróży, w 1685 roku dotarł na Madagaskar, gdzie spotkał innego początkującego pirata – Henry Every'ego, – pod którym ostatecznie rozpoczął piracką karierę. Dalzeel miał szczęście, gdyż już w 1695 Every napadł na hinduski statek handlowy "Ganj-I-Sawai", przewożący ogromne bogactwa (m.in. metale szlachetne i klejnoty o łącznej wartości ~600 tys. £), które rozdzielił pomiędzy całą załogę.
Dalzeel dostał także od Every'ego własny statek i załogę, ale jeszcze przez pewien czas pozostawał pod rozkazami swojego dobroczyńcy. W końcu jednak drogi obydwu piratów rozeszły się i Alexander wyruszył na Karaiby.
Piracka kariera.
Początkowo Dalzeel nie miał szczęścia w Indiach Zachodnich, ale gdy zapasy były już na wyczerpaniu dostrzeżono okręt, który szybko okazał się hiszpańskim tzw. galeonem wojennym. Mimo że jednostka piracka była mniejsza i znacznie gorzej uzbrojona Aleksander Dalzeel postanowił zająć hiszpański okręt.
Hiszpanie również zobaczyli wrogi okręt, ale kapitan uznał, że jest zbyt mały aby zagrozić jego galeonowi. Dzięki temu piraci Dalzeela bez przeszkód zdołali zbliżyć się do Hiszpanów, a kapitan wywiercił dziurę w dnie, tak aby piraci nie mieli odwrotu i walczyli na śmierć i życie o galeon. Hiszpanie tymczasem zrezygnowali z wystawienia wart i zostali wzięci przez zaskoczenie. Cały galeon został opanowany w krótkim czasie, a zdumiony kapitan poddał się w swojej kajucie.
Zdobycznym okrętem Dalzeel popłynął do Port Royal na Jamajce, gdzie odebrał od gubernatora nagrodę. Wkrótce jednak szczęście opuściło pirata.
Niedługo po opuszczeniu Jamajki piraci podjęli próbę opanowania hiszpańskiego konwoju, ale Dalzeel wraz z całą załogą został zmuszony do poddania się przez eskortujący konwój potężny okręt wojenny typu man-of-war. Ponieważ piraci nie stawili oporu, uniknęli niewolnictwa i skazania na ciężkie roboty, a jedynie wysadzono ich – zresztą zgodnie z pirackim kodeksem – na stały ląd.
Dalzeel'owi udało się jednak dość szybko powrócić na Jamajkę, gdzie zaopatrzył się w nowy okręt i wyruszył łupić wybrzeże Kuby. Tym razem także nie dopisało mu szczęście i ponownie został złapany przez Hiszpanów, którzy odstawili go do Hawany. Pechowy pirat został tam skazany na śmierć przez powieszenie na morzu. Podczas egzekucji zdołał jednak uciec strażnikom i przedostać się na brzeg.
Niebawem też spotkał grupę innych piratów, których namówił do zdobycia okrętu, z którego właśnie uciekł. Zdobycznego statku nie udało się jednak odstawić do Port Royal, ponieważ Dalzeela zaskoczyła burza u brzegów Jamajki, która zatopiła okręt. Sam kapitan przeżył sztorm, dzięki schronieniu się w łodzi.
W służbie francuskiej.
Tymczasem, w Europie wybuchła wojna o hiszpańską sukcesję. Aleksander Dalzeel zgodził się na propozycję Francuzów, którzy słysząc o jego dokonaniach na Karaibach, zaproponowali mu status korsarza. Tym razem Szkot działał przez długi czas całkiem pomyślnie przeciwko jednostkom brytyjskim i holenderskim, ale w końcu w 1712 został schwytany i odesłany do Wielkiej Brytanii. Tam został osądzony za zdradę i skazany na najokrutniejszą ówczesną karę: powieszenie i poćwiartowanie. Los jednak zgotował kapitanowi Dalzeelowi nieoczekiwaną pomoc: wstawił się za nim John Erskine earl Mar (z pochodzenia również Szkot) i wyprosił o łaskę królewską dla korsarza.
Śmierć.
Po uwolnieniu Dalzeel ponownie wyruszył na morze i tym razem zdobył okręt francuski. Pojmanej załodze powiązał szyje z ich butami i wyrzucił za burtę, aby zobaczyć jak się topią. Za ten czyn znów zaczęto go ścigać i aresztowano w Szkocji. Stamtąd został przetransportowany do Londynu i powieszony 5 grudnia 1715.

</doc>
<doc id="1854582" url="https://pl.wikipedia.org/wiki?curid=1854582" title="Acta Pauli et Theclae">
Acta Pauli et Theclae



</doc>
<doc id="1854583" url="https://pl.wikipedia.org/wiki?curid=1854583" title="Gerhard Schallert">
Gerhard Schallert

Gerhard Schallert (ur. 20 marca 1975) – austriacki skoczek narciarski, reprezentant kraju, trzykrotny medalista zimowej uniwersjady w latach 1997 i 1999, wicemistrz świata juniorów w drużynie z 1993 roku.
W Pucharze Świata po raz pierwszy zaprezentował się podczas kwalifikacji do konkursu Turnieju Czterech Skoczni w 1994 roku w Innsbrucku. Pierwszy raz w konkursie głównym wystąpił 22 stycznia tego roku w Sapporo i zajął w nim 45. miejsce. Dzień później zdobył pierwszy w karierze punkt do klasyfikacji generalnej cyklu, zajmując 30. miejsce. Łącznie w swojej karierze pięciokrotnie plasował się w czołowej trzydziestce zawodów Pucharu Świata. Najwyższe, 23. miejsce w zawodach tej rangi osiągnął 15 grudnia 1996 w Harrachovie.
W sezonie 1992/1993 wygrał dwa kończące sezon konkursy Pucharu Europy w Gällivare (3 i 4 kwietnia 1993). Wcześniej, 27 marca tego roku uplasował się na drugim miejscu w Ruce, przegrywając z Toni Nieminenem. W cyklu kontynuującym Puchar Europy – Pucharze Kontynentalnym czterokrotnie zajął miejsca na podium. W sezonie 1993/1994 dwukrotnie był trzeci – 29 grudnia 1993 w Sankt Aegyd i 9 stycznia 1994 w Gallio, sezon później uplasował się na drugim miejscu podczas konkursu w Iron Mountain, a w sezonie 1995/1996 zajął trzecie miejsce w pierwszym konkursie w Zaō.
W latach 1990–1993 startował w zawodach z cyklu Alpen Cup. Dwukrotnie w konkursach w sezonie 1992/1993 stał na podium – 6 stycznia 1993 w Villach był trzeci, a 30 stycznia tego roku w Reit im Winkl zwyciężył. Dzięki temu zajął drugie miejsce w klasyfikacji generalnej cyklu.
W 1993 roku został wicemistrzem świata juniorów w konkursie drużynowym na mistrzostwach w Harrachovie. W konkursie indywidualnym zajął dziewiąte miejsce.
W 1997 roku uczestniczył w uniwersjadzie w Muju. W konkursach skoków zdobył dwa medale – brązowy w zawodach indywidualnych na normalnej skoczni i srebrny w zawodach drużynowych. W konkursie indywidualnym na dużej skoczni zajął siódme miejsce. Dwa lata później na uniwersjadzie w Popradzie ponownie został wicemistrzem w konkursie drużynowym.
Jest bratem Richarda Schallerta, skoczka i trenera skoków narciarskich, od 2014 roku głównego trenera czeskiej kadry narodowej.
Życie prywatne.
Gerhard Schallert urodził się w 1975 roku. Jego bratem jest Richard Schallert (ur. 1964), najpierw skoczek, a później trener skoków narciarskich, od 2014 główny szkoleniowiec reprezentacji Czech. Gerhard i Richard mają ponadto braci Rolanda (ur. 1969) i Klausa (ur. 1973), którzy również startowali w juniorskich zawodach w skokach narciarskich oraz Martina.
Przebieg kariery.
Początki kariery (do 1990).
W grudniu 1985 i styczniu 1986 stanął na podium zawodów w kategorii dzieci – w grudniu w Riezlern był trzeci za Alexandrem Betzem i Andreasem Beckiem, a w styczniu zwyciężył w Bezau. W dziecięcych i szkolnych zawodach startował również w kolejnych kilku latach. W kwietniu 1988 zajął trzecie miejsce w wiosennym konkursie skoków w Dornbirn, przegrywając ze swoim bratem Klausem i z Seppem Zehnderem. W lipcu 1989 triumfował w międzynarodowych zawodach do lat 14 rozegranych na igelicie w Oberstdorfie. W sierpniu tego samego roku w Garmisch-Partenkirchen został nieoficjalnym letnim wicemistrzem świata dzieci do lat 14 w konkursie indywidualnym, przegrywając z Zoranem Zupančičem oraz mistrzem w zawodach drużynowych, w których wystąpił wraz z Richardem Foldlem, Martinem Höllwarthem i Mario Stecherem. W marcu 1990 stanął na trzecim stopniu podium zawodów OPA w swojej wiekowej kategorii (roczniki od 1975) w Breitenbergu i również na trzecim stopniu zawodów Raiffeisen w Riezlern.
Lata 1990–1992.
W grudniu 1990 roku w Andelsbuch zadebiutował w zawodach z cyklu Alpen Cup, zajmując w nich 32. miejsce. W sezonie 1990/1991 wystartował we wszystkich sześciu konkursach tego cyklu, trzykrotnie plasując się w czołowej piętnastce zawodów, dającej punkty do klasyfikacji generalnej. Po raz pierwszy zdobył punkty podczas konkursu w Predazzo zorganizowanym 12 stycznia 1991. Uplasował się w nim na czwartym miejscu, za Milanem Kučerą, Damjanem Frasem i Markiem Nölke. W kolejnym konkursie, 19 stycznia w Täsch, Austriak zajął siódme miejsce. Punkty zdobył również za jedenaste miejsce w Les Rousses. W klasyfikacji generalnej cyklu Schallert uplasował się na jedenastej pozycji. W lutym 1991 roku po raz pierwszy zaprezentował się w zawodach Pucharu Europy. W konkursie rozegranym w Seefeld zajął on 30. miejsce w gronie 64 zawodników. Do zdobycia pierwszych w karierze punktów, czyli do 15. miejsca, które zajmował Thomas Klauser, zabrakło mu 18,7 punktu. W sezonie 1990/1991 dwukrotnie stanął na podium zawodów juniorskich. Najpierw, 21 lutego w Reit im Winkl, zajął drugie miejsce w memoriale Franza Haslbergera w kategorii dla skoczków w wieku 16 lat. Przegrał wówczas rywalizację z Adolfem Gruggerem. Z tym zawodnikiem, a także z Jozefem Wallerem, przegrał w zawodach OPA w tej samej kategorii wiekowej, rozegranych 3 marca w Einsiedeln.
Latem 1991 roku wystąpił w dwóch konkursach juniorskich na igelicie w Oberstdorfie. W pierwszych zajął drugie, a w drugich piąte miejsce. W sezonie zimowym wystartował w czterech z siedmiu konkursów z cyklu Alpen Cup 1991/1992, jednak tym razem tylko jeden raz zdołał wywalczyć punkty do klasyfikacji generalnej – 15 lutego 1992 w Hinterzarten zajął 14. miejsce.
Sezon 1992/1993.
W sezonie 1992/1993 zaprezentował się w czterech pierwszych konkursach cyklu Alpen Cup. We wszystkich uzyskał miejsca w czołowej dziesiątce zawodów – w Planicy był dziewiąty, w Villach trzeci, w Predazzo ósmy, a w Reit im Winkl odniósł pierwsze w karierze zwycięstwo w konkursie tej rangi. Dzięki temu w łącznej klasyfikacji Alpen Cup zajął drugie miejsce z dorobkiem 55 punktów. W klasyfikacji tej przegrał z Adolfem Gruggerem, a drugie miejsce zajmował ex aequo z Andreasem Beckiem i Gerhardem Gattingerem. Pomiędzy startami w Alpen Cupie, 10 stycznia wystąpił w zawodach Pucharu Europy w Wörgl, jednak zajął w nich 40. miejsce. W sezonie 1992/1993 zdobył jednak pierwsze w karierze punkty do klasyfikacji tego cyklu, pięciokrotnie plasując się w pierwszej dziesiątce zawodów. Najpierw, w norweskiej Sprovie zajął siódme i ósme miejsce. Następnie, w fińskiej Ruce po raz pierwszy w karierze stanął na podium zawodów Pucharu Europy, zajmując drugie miejsce za Toni Nieminenem. W ostatnich konkursach sezonu, w szwedzkim Gällivare Schallert dwukrotnie zwyciężył, dzięki czemu zapewnił sobie dziewiąte miejsce w klasyfikacji generalnej.
W marcu 1993 roku wystartował w mistrzostwach świata juniorów w narciarstwie klasycznym w Harrachovie. W konkursach skoków zajął dziewiąte miejsce indywidualnie i drugie drużynowo. Srebrny medal w drużynie zdobył wspólnie z Andreasem Wildhölzlem, Ingemarem Mayrem i Thomasem Kuglitschem.
Sezon 1993/1994.
W grudniu 1993 roku w Lillehammer po raz pierwszy po przekształceniu Pucharu Europy w Puchar Kontynentalny Schallert wystąpił w zawodach tego cyklu. W pierwszym starcie zajął 37. miejsce, w drugim był 29. i zdobył pierwsze dwa punkty do klasyfikacji generalnej. W grudniu uczestniczył jeszcze w pięciu zawodach Pucharu Kontynentalnego, za każdym razem punktując – w konkursach w Oberwiesenthal, Lauschy, Wörgl i Sankt Moritz plasował się w drugiej dziesiątce, a w Sankt Aegyd stanął na najniższym stopniu podium, ulegając Klausowi Huberowi i Christianowi Moserowi. W styczniu 1994 roku po raz pierwszy w karierze wziął udział w kwalifikacjach do konkursów Pucharu Świata. Wystartował w kwalifikacjach w Innsbrucku i Bischofshofen, zawodach 42. Turnieju Czterech Skoczni, jednak ani razu nie awansował do konkursu głównego. Po występie w Bischofshofen udał się do Gallio, gdzie ponownie zajął trzecie miejsce w zawodach Pucharu Kontynentalnego, tym razem przegrywając z Nicolasem Jeanem-Prostem i Ronny Hornschuhem. Niecałe dwa tygodnie po tym starcie ponownie wystąpił w Pucharze Świata, tym razem w dwóch konkursach Sapporo. W obu przypadkach zaprezentował się w zawodach głównych – 22 stycznia był 45., a dzień później 30., dzięki czemu zdobył pierwszy w karierze punkt do klasyfikacji generalnej PŚ.
Do końca sezonu zimowego 1993/1994, tj. w lutym i marcu 1994, Schallert występował w Pucharze Kontynentalnym. Łącznie jeszcze jedenastokrotnie zaprezentował się w zawodach tej rangi, w tym sześciokrotnie uplasował się w pierwszej trzydziestce dającej punkty do klasyfikacji generalnej. Trzy razy zajął miejsce w pierwszej dziesiątce zawodów – 11 lutego w Ruhpolding był piąty, 26 lutego w Schönwaldzie ósmy, a 10 marca w Zakopanem siódmy. Punkty zdobył również 13 lutego w Planicy (28. miejsce) oraz 12 i 13 marca w Szczyrbskim Jeziorze (22. i 16. miejsce).
Sezon 1994/1995.
W sierpniu i wrześniu 1994 zaprezentował się w dwóch z trzech konkursów pierwszej edycji Letniego Grand Prix w skokach na igelicie. W Hinterzarten odpadł w kwalifikacjach, a w Stams zajął 47. miejsce. W klasyfikacji łącznej tego cyklu zajął 64. miejsce w gronie 70 sklasyfikowanych skoczków.
Sezon 1994/1995 w Pucharze Kontynentalnym rozpoczął od 27. i 32. miejsca w konkursach w Lillehammer na początku grudnia 1994. Kilka dni później wziął udział w zawodach Pucharu Świata na normalnej skoczni w Planicy, jednak nie zdobył w nich punktów do klasyfikacji – w pierwszym konkursie zajął 39, a w drugim 42. miejsce. W drugi dzień świąt Bożego Narodzenia zajął siódme miejsce w konkursie Pucharu Kontynentalnego w Sankt Moritz. Na przełomie 1994 i 1995 roku drugi raz w karierze wziął udział w Turnieju Czterech Skoczni. W jego 43. edycji wystartował jednak dwukrotnie w zawodach głównych (45. miejsce w Garmisch-Partenkirchen i 28. w Bischofshofen), dwukrotnie start zakończył na seriach kwalifikacyjnych (w Oberstdorfie i Innsbrucku). Rezultat z Bischofshofen dał mu trzy punkty do klasyfikacji Pucharu Świata. W Turnieju Czterech Skoczni został sklasyfikowany na 45. miejscu.
Po zakończeniu turnieju wystąpił jeszcze w kwalifikacjach do konkursu Pucharu Świata w Willingen, jednak nie zdołał awansować do zawodów głównych. Następnie powrócił do rywalizacji w Pucharze Kontynentalnym, w którym startował już do końca sezonu zimowego. W konkursach zaliczanych do klasyfikacji generalnej jedenastokrotnie zajmował miejsca w pierwszej dziesiątce. W styczniu dokonał tego cztery razy – był siódmy w Courchevel, piąty w Szczyrbskim Jeziorze i dwukrotnie czwarty w Zakopanem. W rozegranych na początku lutego konkursach Turnieju Trzech Skoczni trzykrotnie uplasował się w dziesiątce – w Reit im Winkl był dziewiątym, w Saalfelden siódmy, a w Ruhpolding dziesiąty. Dzięki temu w klasyfikacji turnieju zajął siódme miejsce. W lutym zajął jeszcze drugie miejsce (za Ladislavem Dluhošem) w konkursie w Iron Mountain. Ponadto był drugi w Iron Mountain, piąty w Westby i szósty w Ishpeming w zawodach niezaliczanych do klasyfikacji cyklu. W marcu został sklasyfikowany na dziewiątym miejscu w Turnieju Schwarzwaldzkim, po zajęciu 11. i 13. miejsca w konkursach PK w Schönwaldzie. W kończących sezon kwietniowych zawodach w Gällivare i Rovaniemi trzykrotnie był w pierwszej dziesiątce – w Szwecji szósty, a w Finlandii czwarty i piąty. Łącznie dało mu to 632 punkty i piątą pozycję w klasyfikacji generalnej cyklu. Do triumfatora klasyfikacji generalnej, Olli Happonena, Schallert stracił 235 punktów, a do trzeciego zawodnika tej klasyfikacji, Risto Jussilainena, 19 punktów.
Sezon 1995/1996.
Latem 1995 roku wystąpił w Letnim Grand Prix. W Kuopio nie przebrnął kwalifikacji, a w Stams zajął 45. miejsce. W klasyfikacji cyklu był 67.
W grudniu w sezonie zimowym 1995/1996 uczestniczył w konkursach Pucharu Świata. Spośród pięciu grudniowych startów w zawodach tej rangi tylko raz nie awansował do konkursu głównego – 8 grudnia w Villach. Dwukrotnie zdobył punkty do klasyfikacji generalnej Pucharu Świata – 12 grudnia w Predazzo zajął 29. miejsce, a 17 grudnia w drugim konkursie w Chamonix był 28. Ponadto na dużej skoczni w Planicy uplasował się na 49., a w pierwszym konkursie w Chamonix na 42. miejscu. W styczniu 1996 roku wziął udział w kwalifikacjach do austriackich konkursów 44. Turnieju Czterech Skoczni, jednak ani w Innsbrucku, ani w Bischofshofen nie awansował do zawodów głównych.
Po turnieju powrócił do startów w Pucharze Kontynentalnym i to w nim występował do końca sezonu zimowego. Łącznie w sezonie 1995/1996 trzynaście razy uczestniczył w zawodach zaliczanych do klasyfikacji tego cyklu. Pierwsze w sezonie punkty wywalczył 12 stycznia w Reit im Winkl, zajmując szesnaste miejsce. W kolejnych dwóch konkursach Turnieju Trzech Skoczni, w Saalfelden i Berchtesgaden, również plasował się w drugiej dziesiątce stawki (na 14. i 19. miejscu), dzięki czemu zajął dwunaste miejsce w klasyfikacji łącznej turnieju. W dalszej części sezonu pięciokrotnie plasował się w pierwszej dziesiątce zawodów PK. W styczniu dokonał tego trzykrotnie – w Libercu był dziesiąty i szósty, a w Seefeld ósmy. Najlepsze rezultaty w sezonie osiągnął w marcowych konkursach w Zaō – w pierwszym z nich był trzeci za Frankiem Reichelem i Naoto Itō, a w drugim piąty. W pierwszej dziesiątce ukończył również zawody w Braunlage (na czwartym i siódmym miejscu), jednak nie były one premiowane punktami PK. Łącznie w sezonie zebrał 258 punktów i zajął 34. miejsce w klasyfikacji Pucharu Kontynentalnego. Z kolei zdobyte 3 punkty w Pucharze Świata uplasowały go na 91. miejscu w tym cyklu.
Lata 1996–1999.
Latem 1996 roku wystąpił w siedmiu konkursach Pucharu Kontynentalnego. Pięć z tych występów dało mu punkty do klasyfikacji generalnej cyklu. Najlepszy rezultat osiągnął 8 września we Frenštácie pod Radhoštěm, gdzie był czwarty. Ponadto zapunktował 18 sierpnia w Zakopanem (12. miejsce), 22 września w Hakubie (27. miejsce) oraz 26 i 27 września w Muju (16. i 25. miejsce).
W sierpniu i wrześniu dwukrotnie wystartował również w zawodach Letniego Grand Prix – 28 sierpnia w Predazzo był 45., a 1 września w Stams zajął 28. miejsce. Dało mu to 3 punkty do klasyfikacji generalnej i 52. miejsce w cyklu.
Sezon zimowy rozpoczął od występu w Pucharze Świata w Harrachovie. Do pierwszego konkursu się nie zakwalifikował, w drugim zajął 23. miejsce. Tym samym zdobył 8 punktów do klasyfikacji generalnej i osiągnął najlepsze w karierze miejsce w zawodach Pucharu Świata. Następnie wziął udział w trzech konkursach Pucharu Kontynentalnego i we wszystkich zajął miejsca w drugiej dziesiątce – w Brotterode był dziewiętnasty, w Lauschy szesnasty, a w Sankt Moritz dwudziesty.
Na przełomie grudnia 1996 i stycznia 1997 po raz ostatni w karierze wystąpił w Turnieju Czterech Skoczni, a konkretnie w 45. jego edycji. Do pierwszych trzech zawodów się nie zakwalifikował, a w czwartym (w Bischofshofen) zajął 38. miejsce. Był to ostatni występ Schallerta w zawodach Pucharu Świata. Cykl w tym sezonie ukończył na 88. miejscu w klasyfikacji generalnej.
W styczniu wziął udział w pięciu konkursach Pucharu Kontynentalnego i we wszystkich wywalczył punkty, a dwukrotnie uplasował się w pierwszej dziesiątce – 10 stycznia w Ramsau był piąty, a 18 stycznia w Oberhofie dziesiąty. Na przełomie stycznia i lutego uczestniczył w zimowej uniwersjadzie w Muju. W pierwszym konkursie skoków, indywidualnym na normalnej skoczni, zdobył brązowy medal. Przegrał wówczas tylko z Łukaszem Kruczkiem i Yoshiharu Ikedą. Cztery dni później Schallert zdobył srebrny medal w zawodach drużynowych. Zespół austriacki, w którym wystąpili także Alexander Pointner, Christian Reinthaler i Werner Schuster, przegrał z reprezentacją Japonii o 3 punkty. W drugim konkursie indywidualnym, rozegranym 2 lutego na dużym obiekcie, Schallert został sklasyfikowany na siódmym miejscu.
Po uniwersjadzie, do końca sezonu zimowego, startował w Pucharze Kontynentalnym. W siedmiu z ośmiu startów zdobył punkty do klasyfikacji cyklu, a czterokrotnie zakończył konkurs w czołowej dziesiątce. Starty zakończone w pierwszej dziesiątce osiągnął 22 lutego w Iron Mountain (10. miejsce), 1 marca w Ishpeming (7. miejsce), 9 marca w Braunlage (4. miejsce) i 15 marca w Vikersund (10. miejsce). W całym sezonie zebrał 401 punktów, dzięki czemu zajął 19. miejsce w klasyfikacji końcowej.
W styczniu 1999 roku wziął udział w zimowej uniwersjadzie w Popradzie. W drużynowym konkursie skoków, rozegranym na normalnej skoczni w Szczyrbskim Jeziorze, zdobył srebrny medal. W zespole Austrii, poza Schallertem, wystąpili Fabian Ebenhoch, Christian Reinthaler i Gerhard Gattinger. Do złotych medalistów, Japończyków, zabrakło im 38 punktów.

</doc>
<doc id="1854585" url="https://pl.wikipedia.org/wiki?curid=1854585" title="Tērvete">
Tērvete

Tērvete (niem. hist. "Hofzumberge") – wieś na Łotwie, w novadzie Tērvete, nad rzeką Tērvete. W 2005 roku liczyła 420 mieszkańców.
W miejscowości były trzy zamki. Dwór opisany w Dziejach Rezydencji jako Hoftenberg.

</doc>
<doc id="1854590" url="https://pl.wikipedia.org/wiki?curid=1854590" title="Roland Wakolm">
Roland Wakolm

Roland Wakolm (ur. 1979) – austriacki skoczek narciarski.
Przebieg kariery.
W styczniu 1996 zadebiutował w Pucharze Kontynentalnym, zajmując 73. miejsce w Bad Goisern. Pierwsze punkty tego cyklu zdobył rok później w Westby za zajęcie 21. lokaty. 16 sierpnia 1997 zwyciężył w zawodach Pucharu Kontynentalnego w Zakopanem. W styczniu 1998 zadebiutował w Pucharze Świata, zajmując 16. miejsce w Zakopanem. W sierpniu 1998 po raz drugi stanął na podium zawodów Pucharu Kontynentalnego, zajmując 3. miejsce w Oberstdorfie. W lutym 1999 zajął 2. miejsce w Pucharze Kontynentalnym w Braunlage. 
W oficjalnych zawodach międzynarodowych organizowanych przez FIS po raz ostatni wystąpił w marcu 2000 w Eisenerz, gdzie w Pucharze Kontynentalnym zajął 53. i 48. miejsce.

</doc>
<doc id="1854592" url="https://pl.wikipedia.org/wiki?curid=1854592" title="Head Games">
Head Games

Head Games – wydany w 1979 roku trzeci album zespołu rockowego Foreigner.

</doc>
<doc id="1854593" url="https://pl.wikipedia.org/wiki?curid=1854593" title="Polish New Wave">
Polish New Wave

Polish New Wave. Polska Nowa Fala 1983... – album kompilacyjny różnych wykonawców wydany w 1997 roku przez wytwórnię Mathaus Records.

</doc>
<doc id="1854595" url="https://pl.wikipedia.org/wiki?curid=1854595" title="Michael Kury">
Michael Kury

Michael Kury (ur. 30 sierpnia 1978) – austriacki skoczek narciarski. Najlepsze wyniki w Pucharze Świata osiągnął w sezonie 1995/1996, kiedy zajął 84. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854596" url="https://pl.wikipedia.org/wiki?curid=1854596" title="Mruczenie">
Mruczenie

Mruczenie – charakterystyczny dźwięk o niskiej częstotliwości (25 do 150 Hz) wydawany przez koty domowe, stanowiący element komunikacji kotów. Przeważnie sygnalizuje dobre samopoczucie, ale może być również emitowany w stresie, bólu, chorobie.
Mechanizm mruczenia kotów nadal nie jest dobrze poznany. Związane jest to m.in. z tym, że koty nie mają odrębnego narządu, który byłby za nie odpowiedzialny. Jedna z hipotez oparta na elektromiograficznych badaniach zakłada, że mruczenie powstaje przez drganie mięśni krtani, które gwałtownie rozszerzając się i uciskając głośnię, wywołują dźwięk podczas wdechu i wydechu.

</doc>
<doc id="1854597" url="https://pl.wikipedia.org/wiki?curid=1854597" title="Jo Cook">
Jo Cook

Jo Cook (ur. 22 marca 1984 r. w Hammersmith) – brytyjska wioślarka.

</doc>
<doc id="1854598" url="https://pl.wikipedia.org/wiki?curid=1854598" title="Alaksiej Szybko">
Alaksiej Szybko

Alaksiej Mikałajewicz Szybko (biał. Аляксей Мікалаевіч Шыбко, ros. Алексей Николаевич Шибко, "Aleksiej Nikołajewicz Szybko"; ur. 27 września 1977) – białoruski skoczek narciarski. Najlepsze wyniki w Pucharze Świata osiągnął w sezonie 1997/1998, kiedy zajął 93. miejsce w klasyfikacji generalnej. 
Brał udział w mistrzostwach świata w lotach w Oberstdorfie oraz igrzyskach olimpijskich w Nagano, ale bez sukcesów.

</doc>
<doc id="1854599" url="https://pl.wikipedia.org/wiki?curid=1854599" title="Kuhmalahti">
Kuhmalahti

Kuhmalahti – dawne miasto i gmina w Finlandii. 1 stycznia 2011 przyłączone do gminy Kangasala.
Położone było w Finlandii Zachodniej, w regionie Pirkanmaa. W 2009 roku miasto miało powierzchnię 220,68 km² (52, 17 km2 to wody). Mieszkało w nim 1 065 osób (stan na 30 czerwca 2009). Gęstość zaludnienia Kuhmalahti wynosiło 6,32 os./km2.
Liczba mieszkańców miasta systematycznie malała. W 1924 roku w Kuhmalahti mieszkały 2 263 osoby.
Herb miasta został zaprojektowany przez Gustafa von Numersa i wprowadzony w 1961 roku

</doc>
<doc id="1854601" url="https://pl.wikipedia.org/wiki?curid=1854601" title="Karaszyna">
Karaszyna

Karaszyna (ukr. Карашина) – wieś na Ukrainie, w obwodzie czerkaskim, w rejonie zwinogródzkim. 2001 r. liczyła 616 mieszkańców.

</doc>
<doc id="1854603" url="https://pl.wikipedia.org/wiki?curid=1854603" title="Melanie Wilson">
Melanie Wilson

Melanie Wilson (ur. 25 czerwca 1984 r. w Southampton) – brytyjska wioślarka.

</doc>
<doc id="1854604" url="https://pl.wikipedia.org/wiki?curid=1854604" title="The Neon Boys">
The Neon Boys

The Neon Boys – amerykański zespół rockowy działający w Nowym Jorku w latach 1972–1973.
Historia.
The Neon Boys powstał jesienią 1972 założony przez wokalistę/gitarzystę Toma Verlaine'a, basistę Richarda Hella i perkusistę Billy'ego Ficcę. Do zespołu próbował się dostać drogą castingu na posadę drugiego gitarzysty (bezskutecznie) nieznany wówczas jeszcze nikomu Douglas Colvin (Dee Dee Ramone). Na początku 1973 grupa jako trio dokonała nagrań sześciu utworów: "That's All I Know", "Love Comes in Spurts", "High-Heeled Wheels", "Tramp", "Hot Dog" i "Poor Circulation". Dwa pierwsze ukazały się po latach (1980) na splicie EP (Shake Records) dzielonym z późniejszym zespołem Hella The Voidoids. W 1991 brytyjska wytwórnia Overground Records wznowiła ten split (pt. "Don't Die") dodając utwór "High-Heeled Wheels". Trzy pozostałe piosenki do tej pory nie ujrzały światła dziennego w żadnym wydawnictwie. Wiosną 1973 Verlaine, Hell i Ficca zmienili nazwę grupy z The Neon Boys na Television.
Hell, który w Television nie zagrzał zbyt długo miejsca (odszedł jeszcze przez nagraniem ich debiutanckiego albumu) nagrał w 1977 piosenkę "Love Comes in Spurts" ze swoim zespołem The Voidoids na singlu "Blank Generation".

</doc>
<doc id="1854605" url="https://pl.wikipedia.org/wiki?curid=1854605" title="Michelle Vezie">
Michelle Vezie

Michelle Vezie (ur. 10 lipca 1989 r.) – brytyjska wioślarka.

</doc>
<doc id="1854606" url="https://pl.wikipedia.org/wiki?curid=1854606" title="Andrej Łyskawiec">
Andrej Łyskawiec

Andrej Anatoljewicz Łyskawiec (biał. Андрэй Анатольевіч Лыскавец, ros. Андрей Анатольевич Лысковец, "Andriej Anatoljewicz Łyskowiec"; ur. 7 października 1974 w Mińsku) – białoruski skoczek narciarski, olimpijczyk z Salt Lake City.
Najlepsze wyniki w Pucharze Świata osiągnął w sezonie 1997/1998, kiedy zajął 88. miejsce w klasyfikacji generalnej.
Brał udział w mistrzostwach świata w lotach w Oberstdorfie oraz igrzyskach olimpijskich w Salt Lake City, ale bez sukcesów.
Po igrzyskach w Salt Lake City nie powrócił do kraju z białoruska reprezentacją i pozostał na stałe w Stanach Zjednoczonych.

</doc>
<doc id="1854608" url="https://pl.wikipedia.org/wiki?curid=1854608" title="Plach Jeremiji">
Plach Jeremiji



</doc>
<doc id="1854611" url="https://pl.wikipedia.org/wiki?curid=1854611" title="Koneła">
Koneła

Koneła (ukr. Конела) – wieś na Ukrainie, w obwodzie czerkaskim, w rejonie humańskim. W 2001 roku liczyła 651 mieszkańców.
Prywatne miasto szlacheckie położone w województwie bracławskim. W 1627 roku należało do kasztelana krakowskiego Jerzego Zbaraskiego. W 1789 roku było własnością Kordyszowskich. 

</doc>
<doc id="1854613" url="https://pl.wikipedia.org/wiki?curid=1854613" title="Jessica Eddie">
Jessica Eddie

Jessica Eddie (ur. 7 października 1984 r. w Durham) – brytyjska wioślarka.

</doc>
<doc id="1854615" url="https://pl.wikipedia.org/wiki?curid=1854615" title="4 (album Foreigner)">
4 (album Foreigner)

4 jest czwartym albumem wydanym przez zespół rockowy Foreigner, wydany w 1981.

</doc>
<doc id="1854616" url="https://pl.wikipedia.org/wiki?curid=1854616" title="Siegmund Mayer">
Siegmund Mayer

Siegmund Mayer (ur. 27 grudnia 1842 w Bochtheim k. Wormacji, zm. we wrześniu 1910 w Pradze) – niemiecki fizjolog i histolog. Studiował medycynę na Uniwersytecie w Heidelbergu, Giessen i Tybindze. Tytuł doktora medycyny otrzymał w 1865 roku. W 1872 roku został profesorem nadzwyczajnym.

</doc>
<doc id="1854617" url="https://pl.wikipedia.org/wiki?curid=1854617" title="Ryūji Takahashi">
Ryūji Takahashi

Ryūji Takahashi (jap. 高橋竜二, "Takahashi Ryūji", ur. 25 lutego 1974 r. w Sapporo) – japoński skoczek narciarski. Najlepsze wyniki w Pucharze Świata osiągnął w sezonie 1997/1998, kiedy zajął 73. miejsce w klasyfikacji generalnej.

</doc>
<doc id="1854618" url="https://pl.wikipedia.org/wiki?curid=1854618" title="Koszowata">
Koszowata

Koszowata (ukr. Ківшовата, "Kiwszowata") – wieś w rejonie białocerkiewskim obwodu kijowskiego.
Siedziba dawnej w powiecie taraszczańskim na Ukrainie.
Pałac polskiej rodziny został rozgromiony po dekrecie "Małej Rady" ukraińskiej z 7 listopada 1917 roku.

</doc>
<doc id="1854619" url="https://pl.wikipedia.org/wiki?curid=1854619" title="Rycerz (film)">
Rycerz (film)

Rycerz – polski poetycki film fantasy z 1980 roku, w reżyserii Lecha Majewskiego.
Fabuła.
Akcja toczy się w średniowiecznej Europie, w fikcyjnym państwie wyniszczonym przez wojny i zarazy, w którym panuje chaos i bieda. Pewien rycerz, nie mogąc znieść widoku cierpień swoich rodaków, wyrusza na poszukiwanie legendarnej "złotostrunnej harfy", zatopionej w morzu, która ma przynieść zmianę i szczęście. Na swojej drodze spotyka liczne niebanalne postacie.

</doc>
<doc id="1854620" url="https://pl.wikipedia.org/wiki?curid=1854620" title="Lindsey Maguire">
Lindsey Maguire

Lindsey Maguire (ur. 15 stycznia 1982 r. w Edynburgu) – brytyjska wioślarka.

</doc>
<doc id="1854621" url="https://pl.wikipedia.org/wiki?curid=1854621" title="Sigmund Mayer">
Sigmund Mayer



</doc>
<doc id="1854624" url="https://pl.wikipedia.org/wiki?curid=1854624" title="Juho Forsman">
Juho Forsman

Juho Forsman (ur. ) – fiński skoczek narciarski. Najlepsze wyniki w Pucharze Świata osiągnął w sezonie 1997/1998, kiedy zajął 85. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854625" url="https://pl.wikipedia.org/wiki?curid=1854625" title="Skarb (ujednoznacznienie)">
Skarb (ujednoznacznienie)



</doc>
<doc id="1854626" url="https://pl.wikipedia.org/wiki?curid=1854626" title="Alison Knowles (wioślarka)">
Alison Knowles (wioślarka)

Alison Knowles (ur. 27 marca 1982 r. w Bournemouth) – brytyjska wioślarka.

</doc>
<doc id="1854629" url="https://pl.wikipedia.org/wiki?curid=1854629" title="Lińce">
Lińce



</doc>
<doc id="1854631" url="https://pl.wikipedia.org/wiki?curid=1854631" title="Vopli Vidopliassova">
Vopli Vidopliassova



</doc>
<doc id="1854633" url="https://pl.wikipedia.org/wiki?curid=1854633" title="Casey Colby">
Casey Colby

Casey Colby (ur. 3 listopada 1974 w Lake Placid) – amerykański skoczek narciarski i trener. Najlepsze wyniki w Pucharze Świata osiągnął w sezonie 1997/1998, kiedy zajął 75. miejsce w klasyfikacji generalnej. Startował głównie w Pucharze Kontynentalnym.
Brał udział w igrzyskach olimpijskich w Nagano, ale bez sukcesów.
Przed 2013 przez kilka lat prowadził reprezentację USA w skokach narciarskich.

</doc>
<doc id="1854635" url="https://pl.wikipedia.org/wiki?curid=1854635" title="Natasha Page">
Natasha Page

Natasha Page (ur. 30 kwietnia 1985 r. w Gloucester) – brytyjska wioślarka.

</doc>
<doc id="1854637" url="https://pl.wikipedia.org/wiki?curid=1854637" title="Nina Bałdyszewa">
Nina Bałdyszewa



</doc>
<doc id="1854638" url="https://pl.wikipedia.org/wiki?curid=1854638" title="Nina Fiodorowa">
Nina Fiodorowa

Nina Wiktorowna Bałdyczowa z d. Fiodorowa (ros. Нина Викторовна Балдычёва z d. Фёдорова, ur. 18 lipca 1947 w Trawinie, zm. 27 stycznia 2019 w Petersburgu) – rosyjska biegaczka narciarska reprezentująca Związek Radziecki, trzykrotna medalistka olimpijska oraz trzykrotna medalistka mistrzostw świata.
Kariera.
Igrzyska olimpijskie w Sapporo w 1972 r. były jej olimpijskim debiutem. Zajęła tam 10. miejsce w biegu na 5 kilometrów techniką klasyczną. Cztery lata później, podczas igrzysk olimpijskich w Innsbrucku zajęła trzecie miejsce w biegu na 5 km stylem klasycznym, przegrywając jedynie z Heleną Takalo i Raisą Smetaniną. Ponadto wspólnie z Raisą Smietaniną, Zinaidą Amosową i Galiną Kułakową zdobyła złoty medal w sztafecie 4x5 km. Startowała także na igrzyskach olimpijskich w Lake Placid w 1980 r. Zdobyła tam swój ostatni medal w karierze zajmując razem z Raisą Smietaniną, Niną Roczewą i Galiną Kułakową drugie miejsce w sztafecie. Jej najlepszym wynikiem na tych igrzyskach było 5. miejsce w biegu na 5 km stylem klasycznym.
W 1970 r. wystartowała na mistrzostwach świata w Wysokich Tatrach. Zdobyła tam brązowy medal w biegu na 5 km oraz wspólnie z koleżankami złoty medal w sztafecie. W zdobyciu złotego medalu pomogły jej Galina Kułakowa i Alewtina Olunina. Cztery lata później, podczas mistrzostw świata w Falun wywalczyła kolejny złoty medal w sztafecie. Tym razem reprezentantki ZSRR wystąpiły w składzie: Nina Bałdyczowa, Nina Seliunina, Raisa Smietanina i Galina Kułakowa. W swoim najlepszym starcie indywidualnym, w biegu na 5 km techniką klasyczną zajęła 5. miejsce.
Ponadto kilkakrotnie zdobywała tytuł mistrzyni Związku Radzieckiego, zwyciężając na dystansie 5 km (1971) oraz w sztafecie (1969-73, 1975–76, 1979).

</doc>
<doc id="1854639" url="https://pl.wikipedia.org/wiki?curid=1854639" title="Szeremetjewski HS Odessa">
Szeremetjewski HS Odessa



</doc>
<doc id="1854640" url="https://pl.wikipedia.org/wiki?curid=1854640" title="Wielka Szarpana Turnia">
Wielka Szarpana Turnia

Wielka Szarpana Turnia (słow. "Veľký Ošarpanec", niem. "Dubketurm", węg. "Dubke-torony") – turnia o wysokości ok. 2364 m n.p.m. znajdująca się w południowo-wschodniej grani Wysokiej w słowackiej części Tatr Wysokich. Wielka Szarpana Turnia należy do grupy trzech Szarpanych Turni, jest z nich najwyższa. Od Smoczej Kopki na północnym zachodzie oddziela Wielką Szarpaną Turnię siodło Szarpanej Przełączki, a od Pośredniej Szarpanej Turni na południowym wschodzie oddzielona jest Wyżnią Szarpaną Szczerbiną. Na wierzchołek Wielkiej Szarpanej Turni nie prowadzą żadne znakowane szlaki turystyczne, dostępna jest jedynie dla taterników.
Polskie i słowackie nazewnictwo Wielkiej Szarpanej Turni (także Szarpanych Turni) wywodzi się od jej „poszarpanego” kształtu. Niemiecka i węgierska nazwa upamiętnia jednego z pierwszych zdobywców jej wierzchołka – Ernsta Dubkego.
Historia.
Pierwsze wejścia turystyczne:

</doc>
<doc id="1854641" url="https://pl.wikipedia.org/wiki?curid=1854641" title="Caroline O’Connor">
Caroline O’Connor

Caroline O’Connor (ur. 25 kwietnia 1983 r. w Ealing) – brytyjska wioślarka.

</doc>
<doc id="1854642" url="https://pl.wikipedia.org/wiki?curid=1854642" title="Rosyjska misja prawosławna w Chinach">
Rosyjska misja prawosławna w Chinach

Rosyjska misja prawosławna w Chinach – misja prowadzona przez Rosyjski Kościół Prawosławny w okresie między 1727 a 1955. Jej zadaniem było nawracanie ludności chińskiej na prawosławie, zapewnianie opieki duszpasterskiej Rosjanom żyjących na stałe lub czasowo w Chinach, organizacja rosyjskojęzycznych placówek edukacyjnych, a pośrednio również wzmacnianie wpływów rosyjskich w tym kraju. W swojej działalności misja rywalizowała z podobnymi organizacjami prowadzonych przez Kościół łaciński oraz Kościoły protestanckie.
Powstanie misji.
Misja prawosławna w Chinach rozpoczęła działalność na mocy traktatu w Kiachcie w 1727. Oprócz innych ustaleń zezwalał on na legalną działalność duchownych prawosławnych na terytorium Chin oraz na budowę cerkwi w Pekinie. W latach 1727-1732 wzniesiony został obszerny kompleks obiektów mieszkalnych i sakralnych w centrum Pekinu z główną cerkwią Zaśnięcia Matki Bożej, od 1859 własność państwa rosyjskiego. Obiekty te były znacznie bogatsze od placówek misyjnych prowadzonych przez Kościoły protestanckie i Kościół katolicki. W latach 20. XIX wieku siedziba misji została zniszczona przez trzęsienie ziemi, jednak szybko została odbudowana. Carowie rosyjscy nie dysponowali wówczas stałą placówką dyplomatyczną w Chinach, więc misję prawosławną traktowali jako centrum działalności religijnej, ale i miejsce kształcenia tłumaczy języka chińskiego i źródło informacji wykorzystywanych w polityce międzynarodowej.
Działalność misji po 1858.
W 1858 doszło do zasadniczej zmiany w organizacji działalności misji rosyjskiej, gdyż Imperium Rosyjskie powołało do życia stałą placówkę dyplomatyczną w Pekinie. Przejęła ona dawne zabudowania misji, wykupując dla niej jeszcze obszerniejszą działkę. Dzięki temu misjonarze mogli skupić się na propagowaniu prawosławia wśród ludności miejscowej, co do tej pory odbywało się na mniejszą niż założono skalę. Rozpoczęto również szeroko zakrojoną akcję wznoszenia cerkwi prawosławnych w Chinach. 
Nowa siedziba misji rosyjskiej składała się z dwóch monasterów (męskiego i żeńskiego), wolno stojącej cerkwi Zaśnięcia Matki Bożej w Pekinie, domu zwierzchnika misji, młyna, biblioteki, szkoły, drukarni, stacji meteorologicznej, kuźni, łaźni, fabryki świec liturgicznych, sadu i budynku przeznaczonego dla zwierząt gospodarskich. W ten sposób obiekt był całkowicie samowystarczalny. Obiekty te były wzniesione w stylu chińskim. Misjonarze wznieśli szereg cerkwi prawosławnych w Pekinie i na prowincji chińskiej. Organizowali również szkoły przeznaczone w pierwszej kolejności dla osób rosyjskojęzycznych. Końcowy bilans misji, mimo dużego wysiłku finansowego, był jednak niewielki w porównaniu ze skalą działalności misji protestanckich i katolickich. Tuż przed zakończeniem działalności misji liczyła ona dwa monastery, skit oraz kilkanaście cerkwi. Ilość Chińczyków, którzy pod wpływem działalności misjonarzy przeszli na prawosławie, szacowana była w 1916 na sześć tysięcy. 
W XX wieku.
W odróżnieniu od misji innych wyznań chrześcijańskich, rosyjska misja nie napotykała przez pierwsze 160 lat istnienia wrogości ze strony ludności chińskiej. Dopiero w czasie powstania bokserów obiekty misji zostały zniszczone w nocy 11 czerwca 1900, zaś jej zwierzchnik archimandryta Innocenty (Figurowski) z innymi kapłanami i częścią wiernych schronił się w ambasadzie rosyjskiej. Spośród prawosławnych Chińczyków i Rosjan 222 osoby zostały zamordowane w czerwcu 1900. Ofiary te zostały następnie kanonizowane jako nowomęczennicy chińscy. Po tych zniszczeniach oberprokurator Świętego Synodu Konstantin Pobiedonoscew zalecał zamknięcie misji, ale ostatecznie zdecydowano o jej odbudowie. Do I wojny światowej kompleks budynków misji działał w dotychczasowym kształcie. Odbudowano również cerkiew Zaśnięcia Matki Bożej w Pekinie i wzniesiono nową pod wezwaniem Nowomęczenników Chińskich. Praca misyjna była jednak prowadzona na znacznie mniejszą skalę; misjonarze skupiali się na zapewnianiu opieki duszpasterskiej Rosjanom. 
W czasie rosyjskiej wojny domowej obiekty misji służyły jako schronienie wielu przeciwnikom rewolucji październikowej, którzy zbiegli z kraju. W 1920 w prowadzonej przez misjonarzy cerkwi św. Serafina z Sarowa w Pekinie pochowano ciała zamordowanych w Ałapajewsku późniejszych świętych prawosławnych – mniszki Warwary i wielkiej księżnej Elżbiety Fiodorowny. Jeszcze w tym samym roku zostały one przewiezione do cerkwi św. Marii Magdaleny w Jerozolimie. 
Działalność misji zamarła po powstaniu Chińskiej Republiki Ludowej. W 1955 została ona oficjalnie zamknięta z braku środków na jej utrzymywanie oraz na niemal zupełny brak osób otwarcie wyznających prawosławie w Chinach. Budynki sakralne i mieszkalne, które należały do misji, zostały przekazane rządowi chińskiemu oraz placówkom dyplomatycznym ZSRR. Większość rosyjskich cerkwi prawosławnych nie przetrwała rewolucji kulturalnej.

</doc>
<doc id="1854643" url="https://pl.wikipedia.org/wiki?curid=1854643" title="Jani Salo">
Jani Salo

Jani Salo (ur. 1974) – fiński skoczek narciarski. Najlepsze wyniki w Pucharze Świata osiągnął w sezonie 1994/1995, kiedy zajął 82. miejsce w klasyfikacji generalnej. Startował głównie w Pucharze Kontynentalnym.
Największym sukcesem tego zawodnika jest złoty medal mistrzostw świata juniorów wywalczony drużynowo w Vuokatti.

</doc>
<doc id="1854645" url="https://pl.wikipedia.org/wiki?curid=1854645" title="Podróż za jeden uśmiech (film)">
Podróż za jeden uśmiech (film)

Podróż za jeden uśmiech – film polski z 1972 roku zrealizowany na podstawie powieści Adama Bahdaja. Film jest kinową wersją popularnego serialu pod tym samym tytułem.
Treść.
Dwójka chłopców wybiera się pociągiem nad morze. W wyniku zamieszania gubią gdzieś przeznaczone na podróż pieniądze. To ich jednak nie załamuje i rozpoczynają podróż z Krakowa (z Warszawy w książce) nad morze - podróż wszystkimi możliwymi środkami transportu - podróż za jeden uśmiech. Poldek i Duduś, główni bohaterowie podróżują autostopem, poznają przy tym nowych, ciekawych ludzi i przeżywają niesamowite przygody. Rozpieszczony przez rodziców Duduś przeżywa wewnętrzną przemianę, podróżując przez Polskę z cygańskim taborem. Ich nietuzinkowa determinacja dojazdu do matek na Hel (Międzywodzie na wyspie Wolin w książce) bez pieniędzy zostaje nagrodzona. Chłopcy docierają na miejsce cali i zdrowi (choć każdy w inny sposób).

</doc>
<doc id="1854646" url="https://pl.wikipedia.org/wiki?curid=1854646" title="Tero Turkki">
Tero Turkki

Tero Turkki (ur. 1978, zm. 22 kwietnia 2015) – fiński skoczek narciarski. Najlepsze wyniki w Pucharze Świata osiągnął w sezonie 1994/1995, kiedy zajął 70. miejsce w klasyfikacji generalnej, zdobywając 23 punkty. Startował głównie w Pucharze Kontynentalnym.
W 1999 zakończył karierę.

</doc>
<doc id="1854647" url="https://pl.wikipedia.org/wiki?curid=1854647" title="Christina Hennings">
Christina Hennings

Christina Hennings (ur. 21 stycznia 1984 r. w Leer (Ostfriesland)) – niemiecka wioślarka.

</doc>
<doc id="1854648" url="https://pl.wikipedia.org/wiki?curid=1854648" title="Rafael Altamira y Crevea">
Rafael Altamira y Crevea

Rafael Altamira y Crevea (ur. 10 lutego 1866 w Alicante, zm. 1 czerwca 1951 w Meksyku) – hiszpański historyk i prawnik, sędzia Stałego Trybunału Sprawiedliwości Międzynarodowej.
Życiorys.
Urodził się w Alicante; studiował prawo w Walencji od 1882. W 1887 obronił doktorat na Uniwersytecie w Madrycie. W 1895 założył „Revista Critica de Historia y Literatura Españolas, Portuguesas y Hispanoamericanas”, pierwsze literacko-kulturalne czasopismo w Hiszpanii. Od 1897 był profesorem historii prawa na Uniwersytecie w Oviedo., a od 1914 na Uniwersytecie w Madrycie. W Oviedo opracował program rozpowszechniania wiedzy akademickiej poprzez seminaria, konferencje i kursy otwarte dla osób, które nie miały możliwości studiowania. W swych pracach naukowych koncentrował się na historii kultury, którą uważał za podstawę funkcjonowania społeczeństw.
Od czerwca 1909 do marca 1910 podróżował z wykładami po Ameryce Łacińskiej, gdzie nawiązał wiele kontaktów naukowych. Po powrocie do Hiszpanii był od 1911 do 1913 dyrektorem szkolnictwa podstawowego.
W 1919 został członkiem komitetu prawników opracowującego projekt trybunału światowego. W 1921 został wybrany sędzią Stałego Trybunału Sprawiedliwości Międzynarodowej. Jako jeden z trzech sędziów pełnił tę funkcję od powstania do rozwiązania STSM w 1945 (pozostali to Dionisio Anzilotti i Antonio Sánchez de Bustamante y Sirvén). Po wybuchu wojny domowej znalazł się na emigracji, najpierw w Hadze, od 1940 w Bajonnie, a od 1945 w Meksyku. W 1951 był kandydatem do Pokojowej Nagrody Nobla, ale zmarł przed głosowaniem.

</doc>
<doc id="1854649" url="https://pl.wikipedia.org/wiki?curid=1854649" title="Anika Kniest">
Anika Kniest

Anika Kniest (ur. 9 maja 1987 r. w Dreźnie) – niemiecka wioślarka.

</doc>
<doc id="1854650" url="https://pl.wikipedia.org/wiki?curid=1854650" title="Pośrednia Szarpana Turnia">
Pośrednia Szarpana Turnia

Pośrednia Szarpana Turnia (słow. "Prostredný Ošarpanec", niem. "Behnturm", węg. "Behn-torony") – turnia znajdująca się w południowo-wschodniej grani Wysokiej w słowackiej części Tatr Wysokich. Pośrednia Szarpana Turnia stanowi środkową z trzech Szarpanych Turni znajdujących się w tejże grani. Od północnego zachodu sąsiaduje z Wielką Szarpaną Turnią i oddzielona jest od niej Wyżnią Szarpaną Szczerbiną, od południowego wschodu natomiast sąsiaduje z Małą Szarpaną Turnią, od której oddziela ją Niżnia Szarpana Szczerbina. Pośrednia Szarpana Turnia jest wyłączona z ruchu turystycznego i nie prowadzą na jej wierzchołek żadne szlaki.
Polskie i słowackie nazewnictwo Pośredniej Szarpanej Turni pochodzi od jej kształtu. Nazwy niemiecka i węgierska upamiętniają jednego z członków zespołu, który jako pierwszy zdobył jej wierzchołek – Heinricha Behna.
Historia.
Pierwsze wejścia turystyczne:

</doc>
<doc id="1854651" url="https://pl.wikipedia.org/wiki?curid=1854651" title="Stefaan De Clerck">
Stefaan De Clerck

Stefaan Maria Joris Yolanda De Clerck (ur. 12 grudnia 1951 w Kortrijku) – belgijski i flamandzki polityk, minister sprawiedliwości. W latach 1999–2003 przewodniczący partii Chrześcijańscy Demokraci i Flamandowie (CD&amp;V).
Życiorys.
Ukończył w 1975 studia prawnicze na Katolickim Uniwersytecie w Leuven, następnie praktykował jako adwokat w rodzinnym mieście. Z ramienia Chrześcijańskiej Partii Ludowej (CVP) w 1990 uzyskał mandat posła do Izby Reprezentantów. W 1995 premier Jean-Luc Dehaene powierzył mu stanowisko ministra sprawiedliwości. Stefaan De Clerck podał się do dymisji w 1998 po ucieczce seryjnego zabójcy i gwałciciela Marca Dutroux.
W 1999 przejął kierownictwo w CVP po wyborczej porażce chadeków. Poprowadził ją do zwycięstwa w wyborach samorządowych, w rezultacie których został burmistrzem Kortrijku (do 2008). Zainicjował też reorganizację partii, w tym zmianę jej nazwy na Chrześcijańscy Demokraci i Flamandowie. W 2003 wybrano go w skład Senatu. W tym samym roku zrezygnował z kierowania swoim ugrupowaniem, ustępując na rzecz Yves'a Leterme, po tym jak CD&amp;V ponownie znaleźli się w opozycji. W 2004 przeszedł do pracy w Parlamencie Flamandzkim, a trzy lata później powrócił do Izby Reprezentantów.
30 grudnia 2008 ponownie objął tekę ministra sprawiedliwości w rządzie, na którego czele stanął Herman Van Rompuy. Pozostał na tym stanowisku także w kolejnym gabinecie sformowanym przez Yves'a Leterme. W 2010 ponownie wybrany do Izby Reprezentantów. W 2011 zakończył urzędowanie na stanowisku ministra. Nie kandydował w wyborach w 2014.

</doc>
<doc id="1854652" url="https://pl.wikipedia.org/wiki?curid=1854652" title="Jani Klinga">
Jani Klinga

Jani Klinga (ur. 2 czerwca 1975) – fiński skoczek narciarski i trener.
W Pucharze Świata zadebiutował 6 marca 1993 w Lahti, gdzie zajął 39. miejsce w konkursie na skoczni normalnej. Na tej samej skoczni, 28 stycznia 1995 zdobył pierwszy w karierze punkt do klasyfikacji Pucharu Świata. Dzień później zajął 24. miejsce na dużym obiekcie. Punkty Pucharu Świata zdobywał jeszcze czterokrotnie – 2 grudnia 1995 w Lillehammer (30. miejsce), 20 i 21 stycznia 1996 w Sapporo (dwukrotnie 22. miejsce) oraz 28 stycznia 1996 w Zakopanem (30. miejsce). Ostatni raz w zawodach PŚ wystartował 3 marca 1996 w Lahti, zajmując 37. miejsce. Dwukrotnie został sklasyfikowany w Pucharze Świata – w sezonie 1994/1995 był 86., a w sezonie 1995/1996 – 67.
Na międzynarodowej arenie startował głównie w zawodach Pucharu Kontynentalnego. Po raz pierwszy w zawodach tej rangi punktował w sezonie 1992/1993. Najwyższe miejsce w łącznej klasyfikacji Pucharu Kontynentalnego zajął w sezonie 1994/1995, kiedy był 36. z dorobkiem 231 punktów. W tym sezonie, w zawodach na Średniej Krokwi w Zakopanem, uplasował się na szóstej pozycji ze stratą 19,5 punktu do zwycięzcy zawodów – Františka Ježa.

</doc>
<doc id="1854653" url="https://pl.wikipedia.org/wiki?curid=1854653" title="Kathrin Thiem">
Kathrin Thiem

Kathrin Thiem (ur. 2 sierpnia 1988 r. w Hanowerze) – niemiecka wioślarka.

</doc>
<doc id="1854655" url="https://pl.wikipedia.org/wiki?curid=1854655" title="Ostatnia godzina">
Ostatnia godzina

Ostatnia godzina ("Tiempo Final", 2007) – kolumbijski serial telewizyjny nadawany przez stację Fox od 24 października 2007 r. W Polsce nadawany przez stację FoxLife od 8 sierpnia 2009 r. Producentem serialu jest Twentieth Century Fox w Kolumbii.
Opis fabuły.
Serial opowiada o codziennych wydarzeniach, których bieg zmienia się niespodziewanie, stawiając bohaterów w zaskakujących i trudnych sytuacjach. 

</doc>
<doc id="1854657" url="https://pl.wikipedia.org/wiki?curid=1854657" title="Katrin Reinert">
Katrin Reinert

Katrin Reinert (ur. 13 stycznia 1988 r. w Stuttgarcie) – niemiecka wioślarka.

</doc>
<doc id="1854658" url="https://pl.wikipedia.org/wiki?curid=1854658" title="Yannick Revuz">
Yannick Revuz

Yannick Revuz (ur. 24 lutego 1970) – francuski skoczek narciarski. Najlepsze wyniki w Pucharze Świata osiągnął w sezonie 1994/1995, kiedy zajął 70. miejsce w klasyfikacji generalnej. Startował głównie w Pucharze Kontynentalnym.
Brał udział w Mistrzostwach Świata w Val di Fiemme, ale bez sukcesów.

</doc>
<doc id="1854659" url="https://pl.wikipedia.org/wiki?curid=1854659" title="Placówka (film)">
Placówka (film)

Placówka – polski film z 1979 roku, zrealizowany na podstawie powieści Bolesława Prusa pod tym samym tytułem.
Treść.
Główny bohater, Józef Ślimak, to polski chłop. Pewnego dnia w okolicę sprowadzają się niemieccy osadnicy, którzy zaczynają wykupywać ziemię od polskich gospodarzy. Ślimak odmawia sprzedaży swojej działki, jednak nowym sąsiadom bardzo zależy, by ją mieć.

</doc>
<doc id="1854662" url="https://pl.wikipedia.org/wiki?curid=1854662" title="Kerstin Naumann">
Kerstin Naumann

Kerstin Naumann (ur. 17 września 1981 r. w Dreźnie) – niemiecka wioślarka.

</doc>
<doc id="1854665" url="https://pl.wikipedia.org/wiki?curid=1854665" title="Diego Perotti">
Diego Perotti

Diego Perotti Almeira (ur. 26 lipca 1988 w Moreno) – argentyński piłkarz występujący na pozycji napastnika. W latach 2009–2018 reprezentant Argentyny. Posiada także obywatelstwo hiszpańskie.
Kariera klubowa.
Diego Perotti urodził się Buenos Aires. Piłkarską karierę rozpoczynał w tamtejszym Boca Juniors, w którym trenował do 2002. Następnie trafił do innego klubu ze stolicy Argentyny – Deportivo Morón. W sezonie 2006/2007 występował z nim w rozgrywkach trzeciej ligi i w 34 występach strzelił 5 bramek.
Latem 2006 Perotti przeprowadził się do Hiszpanii, gdzie podpisał kontrakt z Sevillą. Początkowo występował w rezerwach klubu z Andaluzji, z którymi awansował do Segunda División. W sezonie 2008/2009 argentyński zawodnik został włączony do seniorskiej kadry Sevilli. W pierwszej lidze zadebiutował 15 lutego 2009 w zwycięskim 2:0 wyjazdowym meczu z Espanyolem Barcelona. Łącznie w ligowych rozgrywkach Perotti rozegrał 14 spotkań, w tym 8 w podstawowym składzie. 24 maja w 91. minucie pojedynku przeciwko Deportivo La Coruña strzelił zwycięską bramkę na 1:0. Sevilla zajęła w tabeli Primera División trzecie miejsce i awansowała do rundy grupowej Ligi Mistrzów. O miejsce w składzie swojego zespołu Perotti rywalizował głównie z Diegiem Capelem.
Od początku kolejnego sezonu wychowanek Boca Juniors stał się podstawowym piłkarzem Sevilli. Dobrą formą wzbudził zainteresowanie wielu innych klubów, między innymi Realu Madryt. Kontrakt Perottiego z Sevillą obowiązywał do 2013, a klauzula odstępnego wynosiła 24 miliony euro.
Po występach w Genoa CFC i AS Roma, w październiku 2020 został piłkarzem Fenerbahçe SK
Kariera reprezentacyjna.
W reprezentacji Argentyny Perotti zadebiutował 9 listopada 2009 w przegranym 1:2 meczu z Hiszpanią rozegranym w Madrycie. Wszedł na boisko na ostatnie 10 minut, zmieniając Leo Messiego. W kadrze na to spotkanie zastąpił kontuzjowanego Jonása Gutiérreza.

</doc>
<doc id="1854667" url="https://pl.wikipedia.org/wiki?curid=1854667" title="Nadine Schmutzler">
Nadine Schmutzler

Nadine Schmutzler (ur. 27 kwietnia 1984 r. w Herdecke) – niemiecka wioślarka.

</doc>
<doc id="1854668" url="https://pl.wikipedia.org/wiki?curid=1854668" title="Zoran Zupančič">
Zoran Zupančič

Zoran Zupančič (ur. 13 sierpnia 1975) – słoweński skoczek narciarski. Medalista zimowej uniwersjady (1995) oraz uczestnik mistrzostw świata juniorów (1993).

</doc>
<doc id="1854669" url="https://pl.wikipedia.org/wiki?curid=1854669" title="Organizacja Consul">
Organizacja Consul

Organizacja Consul (niem. "Organisation Consul", O.C.) – niemiecka organizacja tajna o profilu skrajnie prawicowym, działająca w latach 1921-1922.
Historia.
Organizację powołali do życia w 1921 kapitan Hermann Ehrhardt i Manfred von Killinger. Jej kadrę tworzyli b. żołnierze "Marinebrigade Ehrhardt", oddziału Freikorpsu, rozwiązanego przez władze Republiki Weimarskiej, po stłumieniu puczu Kappa. Początkowo organizacja nosiła nazwę Stowarzyszenia Byłych Oficerów Ehrhardta, by z czasem zmienić ją na Organizację Consul. Wykorzystując kontakty sięgające służby w oddziałach Freikorpsu, organizacja przyjmowała nowych członków, tworząc sieć współpracowników na całym obszarze Niemiec, w tym także na Górnym Śląsku.
Celem działalności OC była destabilizacja systemu demokratycznego Republiki Weimarskiej, tak aby możliwa stała się rewizja postanowień Traktatu wersalskiego. Organizacja przyjęła strukturę hierarchiczną, na czele której stał Consul (tego pseudonimu używał Hermann Ehrhardt), mający do pomocy sztab, adiutanta i zastępcę, którym był porucznik Alfred Hoffmann. Członkowie organizacji składali przysięgę i byli zobowiązani do doskonalenia umiejętności strzeleckich i troski o sprawność fizyczną – ćwiczyli gimnastykę, ale także sztuki walki. Zdrada tajemnic O.C. była karana śmiercią.
Najbardziej spektakularną formą działań Organizacji Consul były zamachy na osoby, których działalność uznawano za szkodliwą z punktu widzenia interesów Niemiec. W ramach O.C. działał tajny samozwańczy "sąd" o nazwie "Feme" (nawiązujący do średniowiecznych sądów kapturowych, zwanych Femgericht), który wydawał "wyroki śmierci", wykonywane następnie przez grupy egzekutorów. Prawdopodobnie pierwszą ofiarą O.C. był bawarski deputowany Karl Gereis, zamordowany 5 czerwca 1921. W sierpniu 1921 dwaj członkowie organizacji zamordowali b. ministra finansów Matthiasa Erzbergera, który przewodniczył delegacji niemieckiej, podpisującej rozejm z państwami Ententy. Śledztwo w sprawie zabójstwa ujawniło, że dokonali go dwaj członkowie O.C., których jednak nie udało się ująć. Zatrzymano 34 osoby podejrzewane o związki z O.C., ale zostały one wkrótce uwolnione, z braku dowodów.
W czerwcu 1922 ofiarą organizacji Consul padł minister spraw zagranicznych Walther Rathenau. Związane z organizacją pismo "Wiking" uznawało wybór osoby pochodzenia żydowskiego na szefa niemieckiej dyplomacji za "sytuację groteskową i niezgodną z interesami narodu niemieckiego".
Większość spośród 354 zamachów o podłożu politycznym, do których doszło w Niemczech w latach 1918-1922 przypisywano członkom O.C. Po zamordowaniu Rathenaua, organizacji przyjęła nową nazwę – Viking Bund.
Oficerowie założonego 3 sierpnia 1921 przez Ernsta Röhma Oddziału Szturmowego (SA) wywodzili się głównie z Organizacji Consul.

</doc>
<doc id="1854670" url="https://pl.wikipedia.org/wiki?curid=1854670" title="Mała Szarpana Turnia">
Mała Szarpana Turnia

Mała Szarpana Turnia (słow. "Malý Ošarpanec", niem. "Breuerturm", węg. "Breuer-torony") – turnia znajdująca się w południowo-wschodniej grani Wysokiej w słowackiej części Tatr Wysokich. Mała Szarpana Turnia stanowi najniższą i najbardziej wysuniętą na południe z trzech Szarpanych Turni znajdujących się w tej grani. Od Pośredniej Szarpanej Turni na północnym zachodzie oddzielona jest siodłem Niżniej Szarpanej Szczerbiny, a od południowego wschodu sąsiaduje z niewielką Rumanową Kopką. Na wierzchołek Małej Szarpanej Turni nie wiodą żadne znakowane szlaki turystyczne, jest ona dostępna jedynie dla taterników.
Polskie i słowackie nazewnictwo Małej Szarpanej Turni, podobnie jak innych Szarpanych Turni, wywodzi się od jej „poszarpanej” sylwetki. Nazwy niemiecka i węgierska upamiętniają Johanna Breuera – członka zespołu, który jako pierwszy zdobył jej wierzchołek.
Historia.
Pierwsze wejścia turystyczne:

</doc>
<doc id="1854674" url="https://pl.wikipedia.org/wiki?curid=1854674" title="Nina Wengert">
Nina Wengert

Nina Wengert (ur. 3 sierpnia 1984 r. w Stuttgarcie) – niemiecka wioślarka.

</doc>
<doc id="1854675" url="https://pl.wikipedia.org/wiki?curid=1854675" title="Ulrike Sennewald">
Ulrike Sennewald

Ulrike Sennewald (ur. 10 maja 1989 r. w Rostocku) – niemiecka wioślarka.

</doc>
<doc id="1854676" url="https://pl.wikipedia.org/wiki?curid=1854676" title="Moribund Oblivion">
Moribund Oblivion

Moribund Oblivion – turecki blackmetalowy zespół założony w 1999 roku w Stambule. 

</doc>
<doc id="1854677" url="https://pl.wikipedia.org/wiki?curid=1854677" title="Panienka z okienka">
Panienka z okienka



</doc>
<doc id="1854679" url="https://pl.wikipedia.org/wiki?curid=1854679" title="Laura Schwensen">
Laura Schwensen

Laura Schwensen (ur. 25 lipca 1991 w Kappeln) – niemiecka wioślarka.

</doc>
<doc id="1854680" url="https://pl.wikipedia.org/wiki?curid=1854680" title="Ulica Westerplatte w Katowicach">
Ulica Westerplatte w Katowicach



</doc>
<doc id="1854682" url="https://pl.wikipedia.org/wiki?curid=1854682" title="François Fargère">
François Fargère

François Fargère (ur. 1 września 1985 w Saint-Rémy) – francuski szachista, arcymistrz od 2009 roku.
Kariera szachowa.
W latach 1995–1999 kilkukrotnie reprezentował Francję na mistrzostwach świata i Europy juniorów w różnych kategoriach wiekowych. Na przełomie 2007 i 2008 r. podzielił I m. ((wspólnie z Fabienem Libiszewskim, Érikiem Prié i Dimitarem Marcholewem) w otwartym turnieju w Marsylii. W 2008 r. wypełnił pierwszą arcymistrzowską normę, zwyciężając (wspólnie z Hichamem Hamdouchim) w Montpellier. Kolejne dwie wypełnił w 2009 r., podczas drużynowych mistrzostw Francji oraz w Barcelonie (turniej "Obert Internacional de Sants", dz. II m. za Alexandrem Fierem, wspólnie z Michałem Krasenkowem).
Najwyższy ranking w dotychczasowej karierze osiągnął 1 marca 2011 r., z wynikiem 2520 punktów zajmował wówczas 23. miejsce wśród francuskich szachistów.

</doc>
<doc id="1854683" url="https://pl.wikipedia.org/wiki?curid=1854683" title="Francois Fargere">
Francois Fargere



</doc>
<doc id="1854686" url="https://pl.wikipedia.org/wiki?curid=1854686" title="Marek Szwarc">
Marek Szwarc



</doc>
<doc id="1854687" url="https://pl.wikipedia.org/wiki?curid=1854687" title="Hein-Arne Mathiesen">
Hein-Arne Mathiesen

Hein-Arne Mathiesen (ur. 4 kwietnia 1971) – norweski skoczek narciarski. Najlepsze wyniki w Pucharze Świata osiągnął w sezonie 1996/1997, kiedy zajął 61. miejsce w klasyfikacji generalnej. W sezonie 1996/1997 zajął 1. miejsce w klasyfikacji generalnej Pucharu Kontynentalnego.

</doc>
<doc id="1854688" url="https://pl.wikipedia.org/wiki?curid=1854688" title="Anzelm (kardynał S. Lorenzo in Lucina)">
Anzelm (kardynał S. Lorenzo in Lucina)

Anzelm (zm. ok. 1141) – kardynał.
O jego pochodzeniu nie wiadomo nic pewnego. Część późniejszych źródeł identyfikowała go z wzmiankowanym w 1102 i 1105 opatem S. Pietro in Caelo aureo w Pawii, ale identyfikacja ta okazała się błędna. Papież Honoriusz II mianował go kardynałem prezbiterem S. Lorenzo in Lucina. W trakcie podwójnej elekcji papieskiej w lutym 1130 stanął po stronie prawowitego papieża Innocentego II i jeszcze w tym samym roku razem z kardynałem Gerardo Caccianemici był jego legatem w Niemczech. Występuje jako świadek na licznych przywilejach Honoriusza II i Innocentego II datowanych między 7 maja 1128 a 21 czerwca 1141. Niedługo po tej ostatniej dacie zmarł.

</doc>
<doc id="1854689" url="https://pl.wikipedia.org/wiki?curid=1854689" title="Records">
Records

Records – pierwszy album kompilacyjny wydany w 1982 roku przez zespół rockowy Foreigner.

</doc>
<doc id="1854691" url="https://pl.wikipedia.org/wiki?curid=1854691" title="Kraj Przywiślański">
Kraj Przywiślański



</doc>
<doc id="1854693" url="https://pl.wikipedia.org/wiki?curid=1854693" title="Komunarec Komunarsk">
Komunarec Komunarsk



</doc>
<doc id="1854695" url="https://pl.wikipedia.org/wiki?curid=1854695" title="Sarah Bonikowsky">
Sarah Bonikowsky

Sarah Bonikowsky (ur. 23 sierpnia 1982 w Newmarket) – kanadyjska wioślarka.

</doc>
<doc id="1854696" url="https://pl.wikipedia.org/wiki?curid=1854696" title="Egil Grønn">
Egil Grønn

Egil Grønn (ur. 1973) – norweski skoczek narciarski. Najlepsze wyniki w Pucharze Świata osiągnął w sezonie 1996/1997, kiedy zajął 64. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854698" url="https://pl.wikipedia.org/wiki?curid=1854698" title="Arve Vorvik">
Arve Vorvik

Arve Vorvik (ur. 7 stycznia 1974) – norweski skoczek narciarski. Najlepsze wyniki w Pucharze Świata osiągnął w sezonie 1995/1996, kiedy zajął 52. miejsce w klasyfikacji generalnej. Startował głównie w Pucharze Kontynentalnym.
Brał udział w mistrzostwach świata w Thunder Bay.

</doc>
<doc id="1854701" url="https://pl.wikipedia.org/wiki?curid=1854701" title="Iwan Gudowicz">
Iwan Gudowicz

Iwan Wasiliewicz Gudowicz (, ur. 1741, zm. 22 stycznia 1820) – rosyjski oficer, zdobywca Hadżbieju (1789) i Dagestanu (1807).
Życiorys.
Jego ojciec był wpływowym człowiekiem w kozackiej starszyźnie, wysłał syna na edukację zagraniczną na uniwersytety Albertina i Lipski. Po powrocie do Sankt Petersburga w 1759 Iwan Gudowicz wstąpił do armii.
Wyróżnił się w czasie wojny przeciw Turcji w latach 1768-74, następne dziesięć lat spędził w wojskowej administracji w Riazaniu, Tambowie i na Podolu. Ponownie wyróżnił się w czasie kolejnej wojny rosyjsko-tureckiej, za sprawą serii błyskotliwych zwycięstw zyskał sobie ogólnoeuropejską sławę. W 1789 zdobył twierdzę Hadżibej, na miejscu której założono wkrótce Odessę, dowodził również zdobyciem Kilii, silnej fortecy w delcie Dunaju. W czasie przygotowań do zdobycia Izmaiłu został zastąpiony przez księcia Potiomkina Aleksandrem Suworowem i przeniesiony na front kaukaski, gdzie zdobył ważną twierdzę, Anapa, i wziął do niewoli 13 tysięcy żołnierzy.
Po tych sukcesach Gudowicz miał nadzieję na objęcie funkcji głównodowodzącego w planowanej wojnie przeciw Persji, ale powierzono je niedoświadczonemu Walerianowi Zubowowi. W związku z tym Gudowicz zaczął starać się o przejście w stan spoczynku, ale w tym czasie nastąpiła zmiana na tronie. Katarzynę II zastąpił Paweł I, który odwołał Zubowa i powołał na jego miejsce Gudowicza, jednocześnie przy koronacji w 1797 roku nadając mu tytuł księcia.
Gudowicz przeszedł na front kaukaski jeszcze przed wybuchem w 1804 roku kolejnej wojny przeciw Persji. W 1806 roku poprowadził armie rosyjskie do zwycięstwa, zajmując chanaty Derbentu, Şəki i Baku. Po bitwie nad Arpaczajem, w której stracił oko, został promowany na feldmarszałka.
W 1808 roku podjął nieudaną próbę zdobycia Erywania. Po tej klęsce podał się do dymisji i opuścił armię, by zostać merem Moskwy. Rządził miastem przez trzy lata, po czym, z powodu stanu zdrowia, odszedł na emeryturę i przeniósł się do rodowej posiadłości
Zmarł w wieku 80 lat, w styczniu 1820 roku.

</doc>
<doc id="1854702" url="https://pl.wikipedia.org/wiki?curid=1854702" title="Maria Gieorgiewna (Maria Grecka)">
Maria Gieorgiewna (Maria Grecka)



</doc>
<doc id="1854703" url="https://pl.wikipedia.org/wiki?curid=1854703" title="Chrześcijaństwo w Turcji">
Chrześcijaństwo w Turcji

Chrześcijaństwo w Turcji – pojęcie odnoszące się do opisu i historii chrześcijan żyjących w Republice Tureckiej. W tym kraju chrześcijaństwo ma bardzo długie tradycje, zwłaszcza na terenie Anatolii, z której pochodzi wielu jego wybitnych starożytnych wyznawców (np. Tymoteusz z Efezu, Mikołaj z Miry czy Polikarp ze Smyrny) i jeden z najważniejszych apostołów, Paweł z Tarsu.
Rys historyczny.
Tereny obecnie należące do Turcji były niegdyś częścią chrześcijańskiego Cesarstwa Bizantyńskiego, a co za tym idzie większość mieszkańców tych ziem było chrześcijanami. Sytuacja zaczęła zmieniać się wraz z podbojem Azji Mniejszej przez plemiona tureckie, które wyznawały islam. Mimo osiedlenia się w Anatolii tureckich koczowników i powolnej islamizacji rdzennych mieszkańców, jeszcze na początku XX wieku żyło tu kilka milionów chrześcijan, zwłaszcza że wielu władców Imperium Osmańskiego prowadziła tolerancyjną politykę religijną. Chrześcijanie zamieszkiwali głównie morskie wybrzeża Azji Mniejszej (Grecy) i wschodnią część kraju (przede wszystkim Ormianie i Asyryjczycy). Ich liczba jednak drastycznie spadła w wyniku polityki Mustafy Kemala Paszy, który chciał uczynić Turcję krajem jednolitym etnicznie i religijnie. Większość Greków wysiedlono do Grecji (plan zakładał wysiedlenie 1,5 mln ludzi), natomiast Ormian i Asyryjczyków poddano eksterminacji. Szacuje się, że w wyniku ludobójstwa prowadzonego przez Turków zginęło ok. 1,5 mln. Ormian i ok. 500 000 Asyryjczyków. Wielu tych których przeżyło wyemigrowało na zachód albo do sąsiednich krajów. Migracje trwają do dziś.
Ślady z przeszłości.
Mimo iż 99% ludności wyznaje islam to ślady obecności chrześcijaństwa widać w wielu miejscach. W Konstantynopolu (Stambuł) i Antiochii znajdują się dwa z pięciu starożytnych patriarchatów chrześcijańskich. W Antiochii mieszka jedna z najstarszych wspólnot chrześcijańskich, ustanowiona przez samego Świętego Piotra Apostoła. Znajduje się tam także wiele bardzo starych kościołów. Hagia Sophia (Świątynia Mądrości Bożej), zanim została przekształcona w meczet, była największą świątynią chrześcijańską na świecie.
Na terenie Turcji znajduje się także wiele ważnych dla chrześcijan miejsc. Wspólnoty chrześcijańskie w Efezie, Smyrnie, Pergamonie, Tiatyrze, Sardes, Filadelfii i Laodycei to Siedem Kościołów Azjatyckich, o których wspomina Święty Jan w Apokalipsie. Ten właśnie święty wraz z Marią, po wniebowstąpieniu Chrystusa, zamieszkali w małym domku w Efezie. Budynek ten zwany dzisiaj Domem Marii Dziewicy, jest miejscem pielgrzymek chrześcijan z całego świata. Jaskinia Siedmiu Śpiących również znajduje się w Efezie.
Wszystkie siedem soborów powszechnych, uznawanych zarówno przez kościół katolicki, jak i prawosławny, odbyło się na terenie dzisiejszej Turcji.
Liczebność.
Dziś w Turcji żyje około 45 tys. wyznawców Apostolskiego Kościoła Ormiańskiego, 30 tys. wyznawców Patriarchatu Konstantynopolitańskiego, 15 tys. wyznawców Syryjskiego Kościoła Ortodoksyjnego, 5,4 tys. Świadków Jehowy, 5 tys. Katolików, 3 tys. Protestantów, mniejsze społeczności chrześcijańskich Bułgarów, Chaldejczyków, Nestorianów i Gruzinów wraz z Anglikanami i Luteranami.
Wolność wyznania.
Turcja oficjalnie zapewnia chrześcijanom wolność wyznania a Ormianom i Grekom, jako uznawanym przez rząd mniejszościom, prowadzenie własnego szkolnictwa. Przyjęcie wiary chrześcijańskiej przez muzułmanina jest dozwolone prawnie, co jest bardzo rzadkie w krajach muzułmańskich. Odbiór społeczny osób które dokonały konwersji jest jednak zdecydowanie negatywny, podobnie jak stosunek do prawnie ustanowionego pluralizmu religijnego.
O ile prawo nie dyskryminuje chrześcijan, o tyle spotykają się oni czasami z dyskryminacją ze strony reszty społeczeństwa i innymi przejawami niechęci, nie wyłączając aktów przemocy, a nawet zabójstw (morderstwo trzech pracowników firmy drukującej Biblię czy śmierć ormiańskiego dziennikarza Hranta Dinka). Wypowiedzi godzące w chrześcijan pojawiają się nawet w środowiskach władzy i w wiodących mediach- na przykład minister Mehmet Aydin mówił o chrześcijańskich misjonarzach jako „separatystach” mających destruktywny wpływ na państwo.

</doc>
<doc id="1854704" url="https://pl.wikipedia.org/wiki?curid=1854704" title="Magnus Øverby">
Magnus Øverby

Magnus Øverby (ur. 1979) – norweski skoczek narciarski. Najlepsze wyniki w Pucharze Świata osiągnął w sezonie 1995/1996, kiedy podczas konkursu w Lillehammer zajął 24. miejsce. W klasyfikacji generalnej uplasował się na 84. pozycji. Startował głównie w Pucharze Kontynentalnym.

</doc>
<doc id="1854705" url="https://pl.wikipedia.org/wiki?curid=1854705" title="Jane Rumball">
Jane Rumball

Jane Rumball (ur. 9 lipca 1978 r. w Fredericton) – kanadyjska wioślarka.

</doc>
<doc id="1854707" url="https://pl.wikipedia.org/wiki?curid=1854707" title="August Wilhelm, książę Brunszwiku-Wolfenbüttel">
August Wilhelm, książę Brunszwiku-Wolfenbüttel



</doc>
<doc id="1854709" url="https://pl.wikipedia.org/wiki?curid=1854709" title="Nagroda Sixten Heymans">
Nagroda Sixten Heymans



</doc>
<doc id="1854710" url="https://pl.wikipedia.org/wiki?curid=1854710" title="Romina Stefancic">
Romina Stefancic

Romina Stefancic (ur. 21 lipca 1978 r. w Ljubljanie) – kanadyjska wioślarka.

</doc>
<doc id="1854711" url="https://pl.wikipedia.org/wiki?curid=1854711" title="August Młodszy, książę Brunszwiku-Wolfenbüttel">
August Młodszy, książę Brunszwiku-Wolfenbüttel



</doc>
<doc id="1854712" url="https://pl.wikipedia.org/wiki?curid=1854712" title="Stephan Harding">
Stephan Harding



</doc>
<doc id="1854714" url="https://pl.wikipedia.org/wiki?curid=1854714" title="Tony Daley">
Tony Daley

Anthony Mark Daley (ur. 18 października 1967 w Birmingham) – angielski piłkarz, reprezentant kraju grający na pozycji pomocnika. 
Kariera klubowa.
Daley urodził się w Birmingham. W 1985 rozpoczął swoją przygodę z futbolem w drużynie z rodzinnego miasta Aston Villa. Przez 9 sezonów w "The Villans" zagrał w 233 spotkaniach, w których strzelił 31 bramek. Przyczynił się do zdobycia przez klub Pucharu Ligi Angielskiej w sezonie 1993/94. 
W 1994 odszedł za 1,25 mln funtów do Wolverhampton Wanderers. Prześladowany przez kontuzję, w ciągu czterech sezonów zagrał w zaledwie 21 spotkaniach dla "Wilków". Po czterech latach, w 1998, został zawodnikiem Watfordu. W 1999 przez kilka miesięcy grał dla Walsall. W tym samym roku został piłkarzem Forest Green Rovers, w którym w 2002 zakończył karierę piłkarską.
Kariera reprezentacyjna.
Daley zadebiutował w reprezentacji Anglii 13 listopada 1991 w spotkaniu przeciwko Polsce, zremisowanym 1:1. 
W 1992 pojechał na Mistrzostwa Europy do Szwecji. Podczas turnieju zagrał w dwóch spotkaniach grupowych z Danią i gospodarzem Euro Szwecją. Mecz z zespołem "Trzech Koron" był ostatnim dla Daleya w drużynie "Synów Albionu", dla której w latach 1991–1992 wystąpił 7 razy.
Sukcesy.
Aston Villa

</doc>
<doc id="1854716" url="https://pl.wikipedia.org/wiki?curid=1854716" title="Ashley Brzozowicz">
Ashley Brzozowicz

Ashley Brzozowicz (ur. 17 grudnia 1982 w Toronto) – kanadyjska wioślarka.

</doc>
<doc id="1854717" url="https://pl.wikipedia.org/wiki?curid=1854717" title="Ottone da Brescia">
Ottone da Brescia

Ottone Cabuano da Brescia (zm. 1174) – włoski kardynał.
Pochodził z Brescii i ukończył studia na jakimś uniwersytecie, gdyż był tytułowany jako "magister". W 1152 papież Eugeniusz III mianował go kardynałem diakonem San Nicola in Carcere. W następnych latach kilkakrotnie działał jako legat papieski w północnej Italii (1153, 1156/7, 1158). W czasie podwójnej elekcji papieskiej we wrześniu 1159 poparł papieża Aleksandra III i był jednym z najbardziej zagorzałych jego stronników w walce z popieranymi przez cesarza Fryderyka Barbarossę antypapieżami. W 1160 wraz z dwoma innymi kardynałami był legatem we Francji, gdzie doprowadził do uznania Aleksandra III za papieża przez królów Anglii i Francji. W 1163 uczestniczył w zakończonych fiaskiem negocjacjach pokojowych z cesarzem. W 1167/68 przebywał w Normandii, gdzie pracował na rzecz załagodzenia sporu króla angielskiego Henryka II z arcybiskupem Canterbury Tomaszem Becketem. W latach 1169–72 ponownie przebywał w północnej Italii, gdzie wspierał walczącą z cesarzem Ligę Lombardzką. Występował jako świadek na licznych przywilejach papieskich między 1 sierpnia 1152 a 1 marca 1174.

</doc>
<doc id="1854718" url="https://pl.wikipedia.org/wiki?curid=1854718" title="Godlewo-Mierniki">
Godlewo-Mierniki

Godlewo-Mierniki – wieś w Polsce położona w województwie mazowieckim, w powiecie ostrowskim, w gminie Nur.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Zuzeli.
Historia wsi.
Założone prawdopodobnie w końcu XIV lub na początku XV w. przez książęcego mierniczego ziemi. W tamtym czasie osoba taka nazywała się "Godel" i stąd wzięła się prawdopodobnie nazwa "Godlewo".
W XVI w. istniało w okolicy kilkanaście przysiółków zamieszkiwanych przez drobną szlachtę herbu Gozdawa, która przyjęła nazwisko "Godlewscy".
Wieś "Godlewo Mierniki Mazai" o powierzchni 13 włók wymieniona w spisie podatkowym z roku 1578. Wymieniono właścicieli: Wawrzyniec, Albert, Marcin "i bracia" Godlewscy.
Wzmiankowani Godlewscy:
W 1788 wymienieni właściciele: Kazimierz, Józef, Kasper, Walenty i Zygmunt zwani "Satany". W tym czasie dziedziczyli tu również inni Godlewscy. W 1784 oprócz Godlewskich wymienieni: Moszczyński, Ołtarzewski, Stokowski i Woytkowski.
Dane o wsi:

</doc>
<doc id="1854719" url="https://pl.wikipedia.org/wiki?curid=1854719" title="Aleksandr Wołkow (skoczek narciarski)">
Aleksandr Wołkow (skoczek narciarski)

Aleksandr Siergiejewicz Wołkow (ros. Александр Сергеевич Волков, ur. 28 kwietnia 1978) – rosyjski skoczek narciarski. Najlepsze wyniki w Pucharze Świata osiągnął w sezonie 1996/1997, kiedy zajął 65. miejsce w klasyfikacji generalnej. Startował głównie w Pucharze Kontynentalnym.
Startował na mistrzostwach świata w Trondheim i Ramsau oraz igrzyskach olimpijskich w Nagano, ale bez sukcesów.

</doc>
<doc id="1854720" url="https://pl.wikipedia.org/wiki?curid=1854720" title="Søren Rieks">
Søren Rieks

Søren Rieks (ur. 7 kwietnia 1987 w Esbjergu) – duński piłkarz występujący na pozycji pomocnika. Od 2018 gra w drużynie Malmö FF.
Kariera klubowa.
Søren Rieks zawodową karierę rozpoczynał w 2005 roku w zespole Esbjerg fB, którego jest wychowankiem. W pierwszej lidze duńskiej zadebiutował 7 maja 2006 roku w przegranym 1:3 meczu z Aarhus GF. W 69. minucie zmienił wówczas Andreasa Klarströma. Był to jedyny występ Rieksa w sezonie 2005/2006, który Esbjerg fB zakończył na 6. pozycji w ligowej tabeli. W kolejnych rozgrywkach duński pomocnik wciąż pełnił rolę rezerwowego – wystąpił w 11 spotkaniach, jednak tylko w 1 jako podstawowy gracz swojej drużyny.
Miejsce w podstawowym składzie Esbjerg fB Rieks wywalczył sobie w sezonie 2007/2008. Duńczyk w 27 ligowych występach zdobył 7 bramek, dzięki czemu wspólnie ze swoim rodakiem Martinem Vingaardem i Gambijczykiem Njogu Demba-Nyrénem był najlepszym strzelcem w drużynie. Rieks strzelił między innymi 2 gole w zwycięskim 6:1 meczu z Lyngby Boldklub. 1 maja 2008 zdobył natomiast 2 bramki w przegranym 2:3 finałowym spotkaniu Pucharu Danii z Brøndby IF. Esbjerg fB zajęło w lidze 7. pozycję, a kolejne rozgrywki zakończyło na 9. lokacie.
Od początku sezonu 2009/2010 Rieks razem z Holendrem Timem Janssenem był najlepszym strzelcem swojego klubu. Menedżer gracza – Gulli Tomasson poinformował, że pozyskaniem jego klienta zainteresowanych jest kilka holenderskich zespołów. Sam Rieks przyznał, że jest fanem Manchesteru United, a jego piłkarskim idolem jest Paul Scholes.
W 2014 przeszedł do IFK Göteborg, a w 2018 do Malmö FF.
Kariera reprezentacyjna.
W latach 2007–2008 Rieks był reprezentantem Danii do lat 21. W seniorskiej drużynie zadebiutował 14 listopada 2009 roku w zremisowanym 0:0 pojedynku z Koreą Południową. 4 dni później strzelił bramkę w zwycięskim 3:1 spotkaniu przeciwko Stanom Zjednoczonym.

</doc>
<doc id="1854721" url="https://pl.wikipedia.org/wiki?curid=1854721" title="Soren Rieks">
Soren Rieks



</doc>
<doc id="1854723" url="https://pl.wikipedia.org/wiki?curid=1854723" title="Lauren Hutchins">
Lauren Hutchins

Lauren Hutchins (ur. 7 czerwca 1988 w North Vancouver) – kanadyjska wioślarka.

</doc>
<doc id="1854725" url="https://pl.wikipedia.org/wiki?curid=1854725" title="Wołodymyr Hływka">
Wołodymyr Hływka

Wołodymyr Hływka (ukr. Володимир Гливка, ur. 24 sierpnia 1973 we Lwowie) – ukraiński skoczek narciarski i trener skoków narciarskich, dwukrotny olimpijczyk. Pierwszy w historii reprezentant Ukrainy, który zdobył punkty w klasyfikacji generalnej Pucharu Świata w skokach narciarskich.
W swojej karierze zdobył łącznie 336 punktów w Pucharze Kontynentalnym, a jego najlepszą pozycją w klasyfikacji generalnej tego cyklu było 89. miejsce, które zajął w sezonie 1996/1997.
Hływka ma czworo rodzeństwa. Dwóch jego braci również uprawiało skoki narciarskie – bliźniak Andrij (uczestnik Mistrzostw Świata w Narciarstwie Klasycznym 1993) oraz Oleg, który po zakończeniu kariery sportowej został trenerem tej dyscypliny sportu, prowadząc między innymi Wołodymyra Hływkę podczas Zimowych Igrzysk Olimpijskich 2002. Skoki narciarskie trenuje również syn Olega – Maxim Glyvka, który na arenie międzynarodowej startuje jako reprezentant Stanów Zjednoczonych.
Przebieg kariery.
Skoki narciarskie zaczął uprawiać w wieku 9 lat. Na arenie międzynarodowej po raz pierwszy pojawił się w sezonie 1994/1995, kiedy to wystartował w konkursach Pucharu Kontynentalnego. W klasyfikacji generalnej Pucharu Kontynentalnego w tym sezonie zajął 130. pozycję z dorobkiem 46 punktów.
W zawodach Pucharu Świata w skokach narciarskich zadebiutował w sezonie 1995/1996. 17 lutego 1996 wystąpił w konkursie rozegranym w Iron Mountain. Uzyskał wówczas notę 74,7 punktów i zajął 36. pozycję. Dzień później oddał skoki na odległość 109 i 78 metrów, za które w sumie otrzymał notę w wysokości 110,9 punktów i został sklasyfikowany na 30. miejscu. Były to jego pierwsze i jedyne punkty w karierze, dzięki którym zajął 96. miejsce w klasyfikacji generalnej Pucharu Świata w sezonie 1995/1996. Hływka był pierwszym, a do sezonu 2008/2009, w którym punkty Pucharu Świata zdobyli Wołodymyr Boszczuk, Witalij Szumbareć i Ołeksandr Łazarowicz jedynym ukraińskim skoczkiem narciarskim, któremu się to udało. W sezonie 1995/1996 startował także w konkursach Pucharu Kontynentalnego, zajmując w klasyfikacji generalnej 96. miejsce, gromadząc w sumie 89 punktów. W sezonie 1996/1997 brał udział tylko w konkursach Pucharu Kontynentalnego i został sklasyfikowany na najwyższej w karierze, 89. pozycji w klasyfikacji generalnej z dorobkiem 105 punktów.
W sezonie 1997/1998 zdobył w sumie 2 punkty do klasyfikacji generalnej Pucharu Kontynentalnego, w której zajął 291. miejsce. W tym samym sezonie zakwalifikował się do udziału w Zimowych Igrzyskach Olimpijskich 1998 rozgrywanych w Nagano. W zawodach tych wystartował w obu indywidualnych konkursach skoków narciarskich. 11 lutego na skoczni normalnej oddał skok na odległość 73 metrów, za który uzyskał 77 punktów i został sklasyfikowany na 47. pozycji, nie kwalifikując się do drugiej serii konkursu. 15 lutego na skoczni dużej oddał skok na odległość 109 metrów, za który uzyskał 94,7 punktów i został sklasyfikowany na 30. pozycji, ostatniej dającej awans do drugiej serii konkursu. W drugiej serii zawodów skoczył 98,5 metra (28. wynik serii), uzyskując 73,8 punktów. W sumie za dwa skoki uzyskał łączną notę w wysokości 168,5 punktów i zajął 29. pozycję.
Kolejne punkty w zawodach międzynarodowych zdobył w sezonie 1999/2000, gdy zajął 245. pozycję w klasyfikacji generalnej tego cyklu z dorobkiem 7 punktów. W sezonie 2000/2001 trzykrotnie punktował w konkursach Pucharu Kontynentalnego. 10 lutego 2001 w Westby po skokach na odległość 93 i 103,5 metra zajął 19. miejsce. Dzień później w tej samej miejscowości po skokach na odległość 101 i 98,5 metra zajął 13. pozycję. 24 lutego 2001 w Ishpeming oddał dwa skoki na odległość 80 metrów i zajął 22. miejsce. W sumie w tych trzech konkursach zdobył 41 punktów do klasyfikacji generalnej Pucharu Kontynentalnego, w której został sklasyfikowany na 128. pozycji. W tym samym sezonie wystąpił także po raz trzeci i ostatni w karierze w zawodach Pucharu Świata. 20 stycznia 2001 w konkursie rozegranym w Park City oddał skok na odległość 100,5 metra i zajął 42. pozycję.
W sezonie 2001/2002 czterokrotnie punktował w konkursach Pucharu Kontynentalnego. 19 stycznia 2002 w Ishpeming oddał skoki na odległość 90,5 i 79,5 metra, zajmując 18. miejsce. Dzień później w tej samej miejscowości skoczył na odległość 88,5 oraz 82 metrów i ponownie zajął 18. pozycję. 26 stycznia 2002 w Westby oddał skoki na odległość 96,5 i
98,5 metrów i został sklasyfikowany na 17. miejscu. Dzień później w tej samej miejscowości był 27., po skokach na odległość 89,5 oraz 94 metrów. Łącznie w tych czterech konkursach zdobył 44 punkty do klasyfikacji generalnej, w której został sklasyfikowany na 123. miejscu. W tym samym sezonie zakwalifikował się do udziału w Zimowych Igrzyskach Olimpijskich 2002 rozgrywanych w Salt Lake City. W zawodach tych wystartował w kwalifikacjach do obu indywidualnych konkursów skoków narciarskich. 10 lutego 2002 na skoczni normalnej oddał skok na odległość 73,5 metra, za który otrzymał 72 punkty i został sklasyfikowany na przedostatniej, 47. pozycji wśród zawodników, którzy musieli brać udział w kwalifikacjach do zawodów, w związku z czym nie zakwalifikował się do konkursu głównego. Dwa dni później na skoczni dużej uzyskał 54,9 punktów za skok na odległość 90,5 metra. Został wówczas sklasyfikowany na 49., czwartym od końca, miejscu wśród zawodników, którzy musieli brać udział w kwalifikacjach do zawodów, w związku z czym ponownie nie zakwalifikował się do konkursu głównego.
Po konkursach olimpijskich w Salt Lake City zakończył profesjonalną karierę zawodniczą. Zamieszkał wówczas na stałe w Stanach Zjednoczonych, gdzie nadal, choć amatorsko, uprawiał skoki narciarskie. Został również trenerem skoków narciarskich, pracując w tej roli w kilku amerykańskich klubach sportowych. Hływka, mimo zakończenia kariery zawodniczej startował jednak w lokalnych amerykańskich konkursach skoków narciarskich. Brał także wielokrotnie udział w mistrzostwach Stanów Zjednoczonych w skokach narciarskich, początkowo jako gość i poza oficjalną klasyfikacją, a po otrzymaniu amerykańskiego obywatelstwa jako pełnoprawny ich uczestnik.
W sezonie 2011/2012 wznowił profesjonalną karierę sportową. 12 lutego 2012, w wieku niespełna 39 lat, po 10 latach przerwy w startach w oficjalnych zawodach międzynarodowych rozgrywanych przez Międzynarodową Federację Narciarską, wziął udział w konkursie Pucharu Kontynentalnego rozegranym w Iron Mountain. Po skokach na odległość 107 i 90,5 metrów został sklasyfikowany na 29. miejscu, zdobywając 2 punkty do klasyfikacji generalnej tego cyklu. 18 lutego wygrał oficjalny trening przed konkursem w Brattleboro zaliczanym do klasyfikacji generalnej cyklu FIS Cup w sezonie 2011/2012, skacząc na odległość 88,5 metrów. W konkursie rozegranym tego samego dnia i będącym jego debiutem w zawodach zaliczanych do cyklu FIS Cup był trzynasty, skacząc na odległość 77,5 i 82,5 metrów. Dzień później w serii próbnej był czwarty po skoku na odległość 85 metrów, a w konkursie głównym zajął 17. pozycję po skokach na odległość 76,5 i 73,5 metrów. W obu tych konkursach zdobył w sumie 34 punkty do klasyfikacji generalnej cyklu FIS Cup w sezonie 2011/2012.

</doc>
<doc id="1854726" url="https://pl.wikipedia.org/wiki?curid=1854726" title="Larissa Lagzdins">
Larissa Lagzdins

Larissa Lagzdins (ur. 26 listopada 1984 r. w Ottawie) – kanadyjska wioślarka.

</doc>
<doc id="1854727" url="https://pl.wikipedia.org/wiki?curid=1854727" title="Cécile Manorohanta">
Cécile Manorohanta

 Cécile Marie Ange Dominique Manorohanta, madagaskarska polityk, minister obrony w latach 2007-2009, wicepremier i minister spraw wewnętrznych w 2009, premier Madagaskaru od 18 grudnia 2009 do 20 grudnia 2009. 
Życiorys.
Cécile Manorohanta od 27 października 2007 do 9 lutego 2009 zajmowała stanowisko ministra obrony w rządzie premiera Charlesa Rabemananjary. Była pierwszą kobietą w historii kraju na tym stanowisku. Zrezygnowała z urzędu w reakcji na brutalne stłumienie przez władze protestu opozycji, w którym zginęło ponad 20 osób. Przekazała moralne wsparcie rodzinom ofiar i stwierdziła, że "nie akceptuje przemocy" i w związku z tym "zdecydowała nie być dłużej członkiem tego rządu". 
8 września 2009 została mianowana wicepremierem i ministrem spraw wewnętrznych w drugim rządzie Monji Roindefo, powołanym jednostronnie przez Andry Rajoelinę, pomimo postanowień wcześniejszego porozumienia mającego zakończyć kryzys polityczny na Madagaskarze. Stanowisko zachowała również w gabinecie premiera Eugène'a Mangalazy. 18 grudnia 2009, po odwołaniu przez Rajoelinę premiera Mangalazy, objęła stanowisko szefa rządu. Jednak już po dwóch dniach prezydent Rajoelina dokonał kolejnej zmiany na stanowisku premiera, powołując na ten urząd pułkownika Alberta Camille'a Vitala.

</doc>
<doc id="1854730" url="https://pl.wikipedia.org/wiki?curid=1854730" title="Traktat o naturze ludzkiej">
Traktat o naturze ludzkiej

Traktat o naturze ludzkiej (oryg. ang. "Treatise of Human Nature, being an Attempt to introduce the Experimental method of Reasoning into Moral Subjects") jest fundamentalnym dziełem filozoficznym Davida Hume'a, opublikowanym w latach 1739 (część I-II) i 1740 (część III). 
Dzieło to pisał Hume podczas swojego pobytu we Francji i ukończył je mając zaledwie 30 lat. Z jego publikacją wiązał wiele nadziei: spodziewał się sławy, uznania w środowisku filozoficznym i posady uniwersyteckiej. 
Książka spotkała się jednak z chłodnym przyjęciem, a Hume (by rozbudzić zainteresowanie) napisał nawet recenzję swojej książki podpisując ją fałszywym nazwiskiem, co jednak nie zmieniło sytuacji.
Sławę i niezależność finansowa przyniosła mu dopiero publikacja monumentalnej "Historii Anglii" oraz licznych esejów na tematy historyczne, ekonomiczne i kulturalne.
Istnieją dwie podstawowe tendencje w interpretacji znaczenia "Traktatu", starsza, związana z jego interpretacją przez XIX wieczną filozofię akademicką, docenia rozmach tego dzieła i jego zdolność do zainspirowania wielu szkół filozoficznych. Uważa jednak, że "Traktat" jest pracą młodzieńczo niedojrzałą, emocjonalną, a nawet niespójną, o charakterze krytycznym i „niszczycielskim”, niezwiązaną zasadniczo z późniejszym, dojrzałym i pozytywnym piśmiennictwem Hume’a ("Historią Anglii", eseistyką i dwoma "Badaniami"). Stanowisko to niekiedy bywa łagodzone uwagą, że prawdopodobnie "Traktat" został przed publikacją przez samego autora ocenzurowany i usunięto z niego te fragmenty, które miały stanowić podstawę wyrazistego, spójnego a także naturalistycznego modelu ludzkiej natury.
W drugiej, późniejszej tendencji dominuje twierdzenie, że "Traktat" jest dziełem spójnym, przedstawiającym systematycznie wyłożoną koncepcję natury ludzkiej, i jako taki jest fundamentem późniejszej twórczości Hume’a stanowiącym klucz dla jej zrozumienia.
Hume w "Traktacie" prezentuje swoje filozoficzne i psychologiczne poglądy w sposób systematyczny. Za wzorem Hobbesa stosuje skonstruowaną z inspiracji Galileusza i Kartezjusza „metodę geometryczną” polegająca na przechodzeniu przy pomocy wnioskowania logicznego od kwestii prostych do bardziej złożonych. 
W tym wypadku jego refleksja przechodzi od szczegółowych problemów psychiki jednostki do spraw ogólnych: ludzkiej wiedzy i jej ograniczeń. Następnie omówione są problemy moralności i etyki by wreszcie przejść do najważniejszych zjawisk kulturowych: religii i państwa. 
Hume wyjaśnia najpierw to, jak budowa ciała warunkuje ludzkie postrzeganie rzeczywistości, następnie wskazuje na zależność między postrzeganiem rzeczywistości przez człowieka a jego działaniami (na tym polega empiryzm "Traktatu"). Później Hume ukazuje społeczeństwo jako efekt ludzkich działań, by wreszcie omówić państwo i religię jako najpoważniejsze czynniki scalające społeczeństwa. 
Konsekwencja w przechodzeniu od problemów prostych do złożonych wskazuje na to, że "Traktat" jest dziełem spójnym, a autocenzura nie zniekształciła dzieła w znaczącym stopniu.

</doc>
<doc id="1854731" url="https://pl.wikipedia.org/wiki?curid=1854731" title="Krista Guloien">
Krista Guloien

Krista Guloien (ur. 20 marca 1980 r. w New Westminster) – kanadyjska wioślarka.

</doc>
<doc id="1854733" url="https://pl.wikipedia.org/wiki?curid=1854733" title="Peggy DeVos">
Peggy DeVos

Peggy DeVos (ur. 11 października 1979 r. w Kamloops) – kanadyjska wioślarka.

</doc>
<doc id="1854735" url="https://pl.wikipedia.org/wiki?curid=1854735" title="Sezon snookerowy 2002/2003">
Sezon snookerowy 2002/2003

Poniższa lista obejmuje najważniejsze wydarzenia w snookerze w sezonie 2002/2003. 

</doc>
<doc id="1854736" url="https://pl.wikipedia.org/wiki?curid=1854736" title="Dwór biskupów krakowskich „Lamus” w Sławkowie">
Dwór biskupów krakowskich „Lamus” w Sławkowie

Dwór biskupów krakowskich „Lamus” (nr rej. 1244/81 z 20.01.1981 r.) – widoczny od strony ul. Staropocztowej dwór biskupi zwany „Lamusem” (ul. Zamkowa 9) pochodzi najprawdopodobniej z XVIII w. Mieściła się w nim siedziba administracji biskupiej. Służył też jako letnia rezydencja biskupów krakowskich. Budynek parterowy, podpiwniczony, o grubych murach z łamanego kamienia. Dach mansardowy z zagospodarowanym poddaszem.

</doc>
<doc id="1854738" url="https://pl.wikipedia.org/wiki?curid=1854738" title="Markus Eigentler">
Markus Eigentler

Markus Eigentler (ur. 18 października 1980 w Innsbrucku) – austriacki skoczek narciarski. Najlepsze wyniki w Pucharze Świata osiągnął w sezonie 1996/1997, kiedy zajął 78. miejsce w klasyfikacji generalnej. Startował głównie w Pucharze Kontynentalnym.
Największym sukcesem tego zawodnika jest srebrny medal mistrzostw świata juniorów wywalczony drużynowo w Asiago.

</doc>
<doc id="1854739" url="https://pl.wikipedia.org/wiki?curid=1854739" title="Bitwa nad Arpaczajem">
Bitwa nad Arpaczajem

Bitwa nad Arpaczajem (ros. "Битва на реке Арпачай") – starcie zbrojne, które miało miejsce 18 czerwca 1807 pomiędzy wojskami rosyjskimi a trzykrotnie liczniejszą armią osmańską na terenie obecnej Armenii.
W bitwie dowódca rosyjski, Iwan Gudowicz, stracił oko. Za błyskotliwe zwycięstwo został nagrodzony nominacją na feldmarszałka.

</doc>
<doc id="1854741" url="https://pl.wikipedia.org/wiki?curid=1854741" title="Dyplom Polska">
Dyplom Polska

Dyplom Polska – dyplom wydawany przez Polski Związek Krótkofalowców i nadawany krótkofalowcom, którzy przeprowadzili kompletną łączność (dwustronna wymiana) z innymi radiostacjami położonymi w każdym z polskich województw.
Warunki uzyskania dyplomu.
Dla stacji spoza Europy.
Stacje zagraniczne dyplom POLSKA mogą zdobyć w czasie trwania jednej edycji zawodów SP DX Contest, na podstawie logu za zawody tj. bez posiadania kart QSL.

</doc>
<doc id="1854742" url="https://pl.wikipedia.org/wiki?curid=1854742" title="Paul Magnette">
Paul Magnette

Paul Magnette (ur. 28 czerwca 1971 w Leuven) – belgijski i waloński polityk i politolog, nauczyciel akademicki, od 2007 do 2013 minister na szczeblu krajowym, od 2013 do 2014 p.o. przewodniczącego Partii Socjalistycznej, w latach 2014–2017 premier Walonii.
Życiorys.
Ukończył studia z zakresu nauk politycznych na Université Libre de Bruxelles (ULB), w 1999 na tej samej uczelni uzyskał stopień naukowy doktora. Specjalizuje się w zakresie integracji europejskiej. Od 1995 pracował w krajowym funduszu badań naukowych ("Fonds National de la Recherche Scientifique"). W 2000 otrzymał prestiżową krajową nagrodę "Prix Francqui" za badania europejskie. W latach 2001–2007 zajmował stanowisko profesora uczelnianego na ULB, prowadząc wykłady z politologii.
20 lipca 2007 objął stanowisko ministra zdrowia, spraw społecznych i równych szans w regionalnym rządzie Walonii. 21 grudnia tego samego roku Guy Verhofstadt powierzył mu tekę ministra klimatu i energii w swoim przejściowym gabinecie na szczeblu krajowym. To same stanowisko Paul Magnette obejmował w trzech kolejnych rządach, na czele których stali Yves Leterme, Herman Van Rompuy i ponownie pierwszy z nich. W wyborach w 2010 uzyskał mandat posła do Izby Reprezentantów.
6 grudnia 2011 Paul Magnette został ministrem ds. przedsiębiorstw państwowych, polityki naukowej, współpracy na rzecz rozwoju w rządzie, na czele którego stanął Elio Di Rupo. W 2012 wybrany na urząd burmistrza Charleroi (utrzymał tę funkcję po wyborach w 2018). W 2013 został pełniącym obowiązki przewodniczącego walońskich socjalistów, wobec czego odszedł z rządu, rok później wybrany do regionalnego parlamentu (zakończył w tymże roku pełnienie obowiązków przewodniczącego PS). W lipcu 2014 zastąpił Rudy'ego Demotte na stanowisku ministra-prezydenta Regionu Walońskiego. Funkcję tę pełnił do lipca 2017.
W 2019 uzyskał mandat eurodeputowanego, którego jednak nie objął. W tym samym roku stanął na czele Partii Socjalistycznej.

</doc>
<doc id="1854743" url="https://pl.wikipedia.org/wiki?curid=1854743" title="Klara Augusta z Brunszwiku-Lüneburg">
Klara Augusta z Brunszwiku-Lüneburg

Klara Augusta z Brunszwiku-Lüneburg (25 czerwca 1632 – 6 października 1700) – księżniczka brunszwicka. Córka Augusta II Brunszwickiego i jego żony Doroty.
7 czerwca 1653 poślubiła księcia Fryderyka Wirtemberskiego. Ze związku narodziło się dwanaścioro dzieci:

</doc>
<doc id="1854745" url="https://pl.wikipedia.org/wiki?curid=1854745" title="Noritaka Kasama">
Noritaka Kasama

Noritaka Kasama (jap. 笠間法考, "Kasama Noritaka", ur. 21 marca 1974 r.) – japoński skoczek narciarski. Reprezentant klubu Tokyo Biso. Najlepsze wyniki w Pucharze Świata osiągnął w sezonie 1995/1996, kiedy zajął 73. miejsce w klasyfikacji generalnej. Startował głównie w Pucharze Kontynentalnym.

</doc>
<doc id="1854748" url="https://pl.wikipedia.org/wiki?curid=1854748" title="Krystyna Wilhelmina Hessen-Eschwege">
Krystyna Wilhelmina Hessen-Eschwege



</doc>
<doc id="1854749" url="https://pl.wikipedia.org/wiki?curid=1854749" title="Lesley Thompson-Willie">
Lesley Thompson-Willie

Lesley Thompson-Willie (ur. 20 września 1959 r. w Toronto) – kanadyjska wioślarka.

</doc>
<doc id="1854752" url="https://pl.wikipedia.org/wiki?curid=1854752" title="Magyar Suzuki">
Magyar Suzuki

Magyar Suzuki Zrt. – założone w 1991 w Ostrzyhomiu (Węgry) przedsiębiorstwo produkujące samochody, filia Suzuki. W 2008 roku była 45 co do wielkości sprzedaży spółką handlową w Europie Środkowej i Wschodniej. Produkcja Magyar Suzuki stanowiła 2,2% całkowitego węgierskiego eksportu (stan na wrzesień 2007 r.).
Historia.
Przedsiębiorstwo założono w 1991 roku w Ostrzyhomiu. Fabrykę i siedzibę zaprojektował László Csaba. Produkcję rozpoczęto w roku 1992. Początkowo produkowano modele Swift z silnikiem o pojemności 1,0 i 1,3 litra, osiągając w 1993 roku liczbę 10000 wyprodukowanych sztuk. 6 października 2006 roku wyprodukowano milionowy egzemplarz.
19 kwietnia 2017 roku w fabryce wyprodukowano trzymilionowy samochód, to był Suzuki SX4 S-Cross.

</doc>
<doc id="1854755" url="https://pl.wikipedia.org/wiki?curid=1854755" title="Bieliźniarka">
Bieliźniarka



</doc>
<doc id="1854759" url="https://pl.wikipedia.org/wiki?curid=1854759" title="Maarten Tromp">
Maarten Tromp



</doc>
<doc id="1854761" url="https://pl.wikipedia.org/wiki?curid=1854761" title="Żabinka (Białoruś)">
Żabinka (Białoruś)



</doc>
<doc id="1854762" url="https://pl.wikipedia.org/wiki?curid=1854762" title="Igły nad Drągiem">
Igły nad Drągiem

Igły nad Drągiem (słow. "Ihly nad Drúkom", "Zub nad Ľadovým") – grupa czterech małych turniczek składających się w jedną niepozorną turnię znajdująca się w Grani Kończystej w słowackiej części Tatr Wysokich. Od Turni nad Drągiem znajdującej się na północy oddzielone są Stadłową Przełączką, a od Małej Kończystej na południu oddziela je siodło Przełączki pod Małą Kończystą. Na wierzchołki Igieł nad Drągiem nie prowadzą żadne znakowane szlaki turystyczne, są dostępne jedynie dla taterników.
Nazewnictwo Igieł nad Drągiem wywodzi się od turni Drąg, powyżej której się znajdują. Alternatywne nazewnictwo słowackie ("Zub nad Ľadovým") pochodzi od Zmarzłego Stawu Mięguszowieckiego.
Historia.
Pierwsze wejścia turystyczne:

</doc>
<doc id="1854763" url="https://pl.wikipedia.org/wiki?curid=1854763" title="Łukasz Kardas">
Łukasz Kardas



</doc>
<doc id="1854765" url="https://pl.wikipedia.org/wiki?curid=1854765" title="Henryk Rudolf (książę Brunszwiku-Lüneburga)">
Henryk Rudolf (książę Brunszwiku-Lüneburga)

Henryk Rudolf z Brunszwiku-Lüneburg (28 kwietnia 1625 – 30 września 1627) – książę brunszwicki. Najstarszy syn księcia Brunszwiku Augusta Młodszego i jego drugiej żony Doroty. Od narodzenia do śmierci był następcą tronu.

</doc>
<doc id="1854766" url="https://pl.wikipedia.org/wiki?curid=1854766" title="Larry Kaufman">
Larry Kaufman

Larry Kaufman, właściwie Lawrence Charles Kaufman (ur. 15 listopada 1947 w Waszyngtonie) – amerykański szachista i trener szachowy, arcymistrz od 2008 roku.
Kariera szachowa.
W 1966 zwyciężył w turnieju "American Open". W latach 1967 i 1972 dwukrotnie reprezentował Stany Zjednoczone na drużynowych mistrzostwach świata studentów, w 1967 zdobywając tytuł wicemistrzowski. W 1979 podzielił III m. (za Michaelem Rohdei Leonidem Szamkowiczem, wspólnie z Eugene Meyerem) w otwartym turnieju w "Marshall Open" w Nowym Jorku, natomiast w 1980 otrzymał tytuł mistrza międzynarodowego. Wielokrotnie zwyciężał w mistrzostwach stanów Waszyngton (dwukrotnie), Wirginia, Floryda (dwukrotnie), Massachusetts, Karolina Południowa, Pensylwania i Maryland (czterokrotnie). Największy sukces w karierze odniósł w 2008 w Bad Zwischenahn, zdobywając tytuł mistrza świata "weteranów" (zawodników powyżej 60. roku życia). Za osiągnięcie to Międzynarodowa Federacja Szachowa przyznała mu tytuł arcymistrza.
Sukcesy osiągał również w grze w shōgi: w 1998 zajął II m. w indywidualnych mistrzostwach Stanów Zjednoczonych, w 1998 i 1999 dwukrotnie zwyciężył w turniejach "Pan-Atlantic Championship". Poza tym, w 1999 zwyciężył w turniejach "European Open", "Eastern Open" oraz "Osaka Shogi Renmei", był również drugi w turnieju "First International Shogi Tournament" w Tokio.
Larry Kaufman znany jest również znany jako twórca szachowych programów komputerowych, m.in. "Socratesa", "Mini" i "Rexa". Jest również współautorem programu Rybka oraz Komodo. W 2004 napisał książkę "The Chess Advantage in Black and White: Opening Moves of the Grandmasters" ().
Najwyższy ranking w karierze osiągnął 1 stycznia 1982, z wynikiem 2445 punktów zajmował wówczas 31. miejsce 
wśród amerykańskich szachistów.

</doc>
<doc id="1854768" url="https://pl.wikipedia.org/wiki?curid=1854768" title="Cerkiew św. Mikołaja w Harbinie">
Cerkiew św. Mikołaja w Harbinie

Cerkiew św. Mikołaja w Harbinie – nieistniejąca cerkiew prawosławna w Harbinie, wzniesiona w latach 1899–1900 w ramach działalności rosyjskiej misji prawosławnej w Chinach. 
Była to jedna z najwcześniej powstałych cerkwi w Harbinie, gdzie w okresie między 1898 a upadkiem caratu wzniesiono na potrzeby rosyjskiej społeczności kilkanaście prawosławnych świątyń. Autor projektu, Josif Padlewski, pochodził z Petersburga. Budynek był utrzymany w stylu naśladującym szesnastowieczną architekturę cerkwi regionu Wołogdy, został zbudowany bez użycia gwoździ. W jej zachodniej części znajdowała się ostrosłupowa, trójkondygnacyjna dzwonnica z dachem namiotowym, wykończona niewielką kopułą z krzyżem. Wejście do budynku prowadziło przez przedsionek z oślim łukiem. 
Była to najbardziej reprezentacyjna świątynia w mieście, zlokalizowana w jego centralnej części, w niedalekiej odległości od kościołów katolickiego i protestanckiego. Po likwidacji misji rosyjskiej w 1955 i wyjeździe z Chin większości rosyjskich mieszkańców Harbinu cerkiew nie była używana. W czasie rewolucji kulturalnej, 24 czerwca 1966, została całkowicie zniszczona. W tym samym dniu spalono również całe wyposażenie cerkwi Iwerskiej Ikony Matki Bożej w Harbinie.

</doc>
<doc id="1854769" url="https://pl.wikipedia.org/wiki?curid=1854769" title="Przełączka pod Małą Kończystą">
Przełączka pod Małą Kończystą

Przełączka pod Małą Kończystą (słow. "Štrbina pod Malou Končistou") – przełączka znajdująca się w Grani Kończystej w słowackiej części Tatr Wysokich. Oddziela ona Igły nad Drągiem na północy od Małej Kończystej na południu. Na siodło Przełączki pod Małą Kończystą nie wiodą żadne znakowane szlaki turystyczne, jest ona dostępna jedynie dla taterników.
Nazewnictwo Przełączki pod Małą Kończystą wywodzi się bezpośrednio od Małej Kończystej.
Historia.
Pierwsze wejścia turystyczne:

</doc>
<doc id="1854770" url="https://pl.wikipedia.org/wiki?curid=1854770" title="Jabłonów (rejon turczański)">
Jabłonów (rejon turczański)

Jabłonów (ukr. Яблунів) – wieś nad Stryjem na Ukrainie, w obwodzie lwowskim, w rejonie turczańskim. Liczy około 432 mieszkańców. Pierwsze wzmianki o miejscowości pochodzą z 1563 r.
W 1880 r. wieś liczyła około 530 mieszkańców, a w 1921 r. około 618 mieszkańców. W okresie międzywojennym w granicach Polski, wchodziła w skład powiatu turczańskiego.
W 1992 r. na tutejszym cmentarzu pochowano ekshumowane w okolicach Boryni zwłoki Wasyla Mizernego.

</doc>
<doc id="1854771" url="https://pl.wikipedia.org/wiki?curid=1854771" title="Bieliźniarka (mebel)">
Bieliźniarka (mebel)

Bieliźniarka – samodzielny mebel lub część szafy z półkami i szufladkami, z przeznaczeniem do przechowywania bielizny – osobistej, pościelowej i stołowej. Pojawiła się w XVIII wieku.

</doc>
<doc id="1854772" url="https://pl.wikipedia.org/wiki?curid=1854772" title="Jekatierina Ławrientjewa">
Jekatierina Ławrientjewa

Jekatierina Ławrientjewa (ros. Екатерина Лаврентьева; ur. 26 czerwca 1981 w Kandałakszy) – rosyjska saneczkarka startująca na torach naturalnych. W swojej karierze zdobyła piętnaście medali mistrzostw świata z czego cztery razy wywalczyła złoty medal w konkurencji jedynek. Na mistrzostwach Europy zdobyła trzynaście medali w tym sześć razy stawała na najwyższym stopniu podium (pięć razy w jedynkach i raz drużynowo).
Poza tym Rosjanka dwunastokrotnie wygrała klasyfikację generalną Pucharu Świata.

</doc>
<doc id="1854773" url="https://pl.wikipedia.org/wiki?curid=1854773" title="Anna Hajduk">
Anna Hajduk



</doc>
<doc id="1854775" url="https://pl.wikipedia.org/wiki?curid=1854775" title="Podatek drogowy">
Podatek drogowy



</doc>
<doc id="1854777" url="https://pl.wikipedia.org/wiki?curid=1854777" title="Stadłowa Przełączka">
Stadłowa Przełączka

Stadłowa Przełączka (słow. "Štrbina nad Ľadovým") – przełączka położona na wysokości ok. 2405 m n.p.m. znajdująca się w Grani Kończystej w słowackich Tatrach Wysokich. Siodło Stadłowej Przełączki oddziela Turnię nad Drągiem na północy od Igieł nad Drągiem na południu. Stadłowa Przełączka jest wyłączona z ruchu turystycznego i nie prowadzą na nią żadne szlaki.
Polskie nazewnictwo Stadłowej Przełączki pochodzi od polany Stadło znajdującej się na północnych stokach Osterwy. Nazwa słowacka wywodzi się od Zmarzłego Stawu Mięguszowieckiego.
Historia.
Pierwsze wejścia:

</doc>
<doc id="1854778" url="https://pl.wikipedia.org/wiki?curid=1854778" title="Kryterium Jeansa">
Kryterium Jeansa



</doc>
<doc id="1854783" url="https://pl.wikipedia.org/wiki?curid=1854783" title="Język twi">
Język twi

Język twi – jeden z nigero-kongijskich języków Afryki Zachodniej, uważany za odmianę języka akan, używany na terytorium Ghany. 
Występują w nim tzw. tony gramatyczne, różnicujące aspekty gramatyki, np. "ómfá" („on musi wziąć”), "ômfá" („on nie wziął”). Dialekty twi: Ahafo, Akuapem, Akyem, Asante, Asen, Dankyira, Kwawu.

</doc>
<doc id="1854786" url="https://pl.wikipedia.org/wiki?curid=1854786" title="Broomeia">
Broomeia



</doc>
<doc id="1854787" url="https://pl.wikipedia.org/wiki?curid=1854787" title="Shahabuddin Ahmed">
Shahabuddin Ahmed

Shahabuddin Ahmed (bn. শাহাবুদ্দিন আহমেদ) (ur. 1 lutego 1930, zm. 19 marca 2022) – banglijski polityk, dwukrotny prezydent Bangladeszu, były sędzia banglijskiego sądu najwyższego.
Ahmed studiował na uniwersytecie w Dakce. Po zakończeniu studiów wstąpił do partii "Liga Awami". W latach 1990-1991 przejął urząd prezydenta po obaleniu Hussaina Muhammada Ershada. Po nastaniu ustroju demokratycznego w kraju wrócił do obowiązków sędziego banglijskiego sądu najwyższego. W 1996 wybrany na prezydenta kraju – piastował tę funkcję do 2001 roku. Po zakończeniu kadencji prezydenckiej całkowicie wycofał się z życia politycznego.
Shahabuddin Ahmed był żonaty z Anowarą Begum, z którą miał dwóch synów oraz trzy córki.

</doc>
<doc id="1854788" url="https://pl.wikipedia.org/wiki?curid=1854788" title="Ahrensfelde">
Ahrensfelde

Ahrensfelde – gmina w Niemczech, w kraju związkowym Brandenburgia, w powiecie Barnim.
W gminie znajduje się przystanek kolejowy Ahrensfelde Friedhof.

</doc>
<doc id="1854789" url="https://pl.wikipedia.org/wiki?curid=1854789" title="Cerkiew św. Aleksandra Newskiego w Wuhanie">
Cerkiew św. Aleksandra Newskiego w Wuhanie

Cerkiew św. Aleksandra Newskiego – cerkiew prawosławna w mieście Wuhan w chińskiej prowincji Hubei, na terenie dawnego miasta Hankou. Najstarsza zachowana cerkiew wzniesiona przez Rosjan na terytorium Chin.
Jedna ze świątyń zbudowanych przez rosyjskich misjonarzy prawosławnych w Chinach. Powstała w 1893 na terenie ówczesnej brytyjskiej koncesji w mieście Hankou (będącym obecnie częścią Wuhanu). Funkcjonowała jeszcze po zamknięciu misji w 1955, do 1958. Od tego czasu jest wykorzystywana do celów niesakralnych. W 2013 początkowo rozważano jej rozbiórkę, w związku z planami budowy tunelu pod Jangcy, ostatecznie jednak podjęto decyzję o jej odrestaurowaniu w pierwotnym kształcie. Przy odnowionej na koszt państwa chińskiego cerkwi zaplanowano utworzenie rosyjsko-chińskiego centrum kulturalnego. Otwarcie placówki miało miejsce 6 sierpnia 2015; w uroczystości wziął udział przedstawiciel Rosyjskiego Kościoła Prawosławnego – metropolita niżnonowogrodzki i arzamaski Jerzy (Daniłow).
Cerkiew wzniesiona jest w stylu neobizantyńskim, posiada jedną kopułę z krzyżem. Wejście do budynku prowadzi przez drzwi ze skromnym portalem. Wszystkie jej okna są półkoliste. Na fasadzie, powyżej głównego wejścia, znajduje się jedno podzielone na dwie części okno z witrażem. Wszystkie elewacje cerkwi mają formę oślich łuków wspartych na ciemnoróżowych pilastrach.

</doc>
<doc id="1854790" url="https://pl.wikipedia.org/wiki?curid=1854790" title="Ahrensfelde (ujednoznacznienie)">
Ahrensfelde (ujednoznacznienie)

1 gmina w Niemczech:
1 dzielnica miasta w Niemczech:

</doc>
<doc id="1854792" url="https://pl.wikipedia.org/wiki?curid=1854792" title="Feliks Andrzejewski">
Feliks Andrzejewski

Feliks Andrzejewski (ur. 22 maja 1889 w Łowiczu, zm. 31 marca 1946 w Łodzi) – polski polityk, samorządowiec, poseł na Sejm III kadencji, członek AK i WIN, rzemieślnik.
Życiorys.
Dzieciństwo i młodość.
Urodził się w rodzinie rzemieślnika Bazylego i Antoniny z domu Wasilewskiej. Ojciec był powstańcem styczniowym, który po powrocie z zesłania na Syberię, prowadził w Łowiczu zakład zduński. Feliks Andrzejewski uczęszczał do szkoły realnej w Łowiczu skąd został usunięty za udział w strajku, ukończył także kursy techniczne w Warszawie. W 1905 wstąpił do OB PPS, pełnił funkcję instruktora i organizatora "piątek bojowych" Organizacji we Włocławku, Dąbrowie Górniczej oraz Łodzi. W 1907 wyjechał do Odessy a w 1908 uciekł przed aresztowaniem do Galicji, gdzie podjął działalność w PPSD. W latach 1911–1918 służył w armii Austro-Węgier.
II Rzeczpospolita.
W 1918 umarł jego ojciec, a on przejął po nim zakład zduński. Był także właścicielem wytwórni kafli w Łowiczu. Udzielał się także w samorządzie terytorialnym – przez wiele lat był radnym miejskim Łowicza, a przez 3 lata wchodził w skład ówczesnego organu wykonawczego miasta (ławnik magistratu). Józef Andrzejewski był także aktywny na polu działalności społecznej – prezesował Towarzystwu Rzemieślniczemu i Związkowi Rezerwistów, był także radnym warszawskiej Izby Rzemieślniczej i członkiem Sejmiku Powiatowego. Po zamachu majowym rozpoczął współpracę z obozem rządzącym. Od 1928 pełnił funkcję przewodniczącego Komitetu Miejskiego BBWR w Łowiczu. Startował w wyborach do Sejmu III kadencji jako zastępca posła z listy nr 1 (BBWR) w okręgu wyborczym nr 11 (Łowicz). Do Sejmu wszedł pod koniec trzeciej kadencji na miejsce Karola Polakiewicza, który zrzekł się mandatu. Ślubowanie złożył 28 marca 1935, po zakończeniu kadencji brał udział w kolejnych wyborach (w okręgu nr 13 z siedzibą w Łowiczu), jednak posłem już nie został. 
Działalność konspiracyjna po wrześniu 1939.
W okresie II wojny światowej już od samego początku czynnie włączył się w działalność konspiracyjną. W październiku 1939 współorganizował Tajną Organizację Wojskową w Łowiczu, która to organizacja od 1943 podporządkowała się AK. W Armii Krajowej był dowódcą patrolu Kedywu, pomagał także sowieckim jeńcom wojennym. Działalność konspiracyjna zwróciła na niego uwagę Gestapo, uciekł podczas próby aresztowania w październiku 1944 i do 17 stycznia 1945 ukrywał się w okolicach Głowna. Po zakończeniu okupacji niemieckiej nie zaprzestał działalności w podziemiu, był członkiem WiN (prawdopodobnie jej komendantem w powiecie łowickim). 23 stycznia 1946 został aresztowany przez UB i przewieziony do więzienia w Łodzi.
Zmarł w więzieniu, w niewyjaśnionych okolicznościach, najprawdopodobniej zamordowany. Akt zgonu podaje, że przyczyną śmierci był rak płuc, natomiast żona znalazła jego zmasakrowane ciało w prosektorium Akademii Medycznej w Łodzi. Feliks Andrzejewski został pochowany na cmentarzu kolegiackim w Łowiczu.
Rodzina.
Feliks Andrzejewski miał brata Zygmunta Antoniego (1880–1948) malarza i był żonaty, od 1920, z Kazimierą z domu Rębowska – uczestniczką strajku szkolnego w Łowiczu. Mieli trzy córki: ekonomistkę Zofię Burakowską (ur. 1920), lekarkę Barbarę Biedrzycką (ur. 1922) oraz farmaceutkę Irenę Szcześniewską (ur. 1926).

</doc>
<doc id="1854795" url="https://pl.wikipedia.org/wiki?curid=1854795" title="Szachtar Hołubiwka">
Szachtar Hołubiwka

Szachtar Hołubiwka (ukr. Футбольний клуб «Шахтар» Голубівка, "Futbolnyj Kłub "Szachtar" Hołubiwka") - ukraiński klub piłkarski z siedzibą w Hołubiwce, w obwodzie ługańskim.
Historia.
Chronologia nazw:
Drużyna piłkarska Szachtar Kirowsk została założona w mieście Kirowsk w XX wieku. Zespół występował w rozgrywkach mistrzostw i Pucharu obwodu woroszyłowgradskiego. W sezonie 1969 zdobył mistrzostwo Ukraińskiej SRR. Sukces ten pozwolił w sezonie 1970 debiutować w Klasie B, 2 strefie ukraińskiej Mistrzostw ZSRR, w której zajął 19 miejsce. Ale pożegnał się z rozgrywkami na szczeblu profesjonalnym. Potem kontynuował występy w rozgrywkach mistrzostw i Pucharu obwodu.
W maju 2016 w związku ze zmianą nazwy miasta zmienił nazwę na Szachtar Hołubiwka.

</doc>
<doc id="1854800" url="https://pl.wikipedia.org/wiki?curid=1854800" title="Dorota z Anhaltu-Zerbst">
Dorota z Anhaltu-Zerbst

Dorota Anhalt-Zerbst (25 września 1607 - 26 września 1634) – księżna Brunszwiku-Lüneburg. Córka księcia askańskiego Rudolfa.
W 1623 roku poślubiła księcia Brunszwiku Augusta II, dając początek młodszej linii dynastii brunszwickiej. Ze związku przyszło na świat pięcioro dzieci:

</doc>
<doc id="1854801" url="https://pl.wikipedia.org/wiki?curid=1854801" title="Letter From a Thief">
Letter From a Thief

Letter From a Thief – drugi singel amerykańskiej alternatywnometalowej grupy Chevelle z ich piątego albumu, Sci-Fi Crimes. Został wydany 7 grudnia 2009. Chevelle pierwszy raz zagrało go w Atlancie w stanie Georgia 9 kwietnia 2009. Lider zespołu, Pete Loeffler, powiedział, że piosenka traktuje o osobistym przeżyciu zespołu, gdy ich sprzęt (w tym nagrodzona czerwona gitara PRS Pete’a, widoczna w teledysku do utworu „Send the Pain Below”) zostały skradzione w Dallas, a gitara została później zwrócona w Kalifornii przez pewnego człowieka, gdy dowiedział się, do kogo należała. Filmiki o powstawaniu utworu zostały umieszczone na oficjalnej stronie zespołu 30 listopada. 18 grudnia 2009 roku zadebiutował teledysk do utworu.

</doc>
<doc id="1854806" url="https://pl.wikipedia.org/wiki?curid=1854806" title="Pożar w kinie Cinema Statuto w Turynie">
Pożar w kinie Cinema Statuto w Turynie

Pożar w kinie Cinema Statuto w Turynie – katastrofa, do jakiej doszło 13 lutego 1983 roku w mieście Turyn we Włoszech. W wyniku pożaru śmierć poniosły 64 osoby.
Kino.
Katastrofa miała miejsce w "Cinema Statuto", mieszczącym się przy Via Luigi Cibrario w Turynie. "Cinema Statuto" było wówczas największym kinem w mieście. W budynku mieściła się również niewielka galeria wystawowa. Feralnego wieczoru, gdy wybuchł pożar, odbywała się projekcja filmu "Pechowiec" ("La Chèvre") z Gérardem Depardieu w roli głównej. W momencie wybuchu pożaru na terenie kina znajdowało się kilkaset osób, z czego 30 osób na widowni.
Pożar.
W niedzielę 13 lutego 1983 roku, około godziny 18.15, w holu galerii kilka osób nagle poczuło silny zapach dymu. Szybko zorientowano się, że na terenie kina wybuchł pożar. Wszyscy znajdujący się w galerii rzucili się do ucieczki w kierunku głównego wyjścia, wkrótce potem płomienie ogarnęły całe pomieszczenie. Ewakuację utrudniały zamknięte wyjścia ewakuacyjne – na sześć wyjść, które znajdowały się na terenie kompleksu, otwarte było tylko jedno. Ostatecznie w wyniku pożaru zginęły 64 osoby. Przeważająca większość ofiar śmiertelnych zmarła w wyniku zatrucia tlenkiem węgla. Najmłodsza ofiara pożaru miała 7 lat, najstarsza 55.
Do dziś pożar w kinie "Cinema Statuto" jest największą pod względem liczby ofiar katastrofą, do jakiej doszło w Turynie od czasu II wojny światowej.
Śledztwo.
Śledczy ustalili, iż pożar powstał w wyniku zetknięcia się grzejnika z zasłonami znajdującymi się w galerii. W czasie śledztwa wykluczono podpalenie. Właściciela kina, Raimondo Capellę, oskarżono o szereg zaniedbań, w tym głównie o niedopilnowanie drożności wyjść ewakuacyjnych. Capella został skazany przez sąd pierwszej instancji na 8 lat pozbawienia wolności; sąd drugiej instancji skrócił ten wyrok do 2 lat. Capella miał wypłacić rodzinom ofiar w sumie 3 miliardy lirów odszkodowania.
Teorie na temat pożaru.
Jedną z pierwszych teorii na temat przyczyn pożaru było podpalenie. W przeddzień pożaru, na terenie parku Villa della Regina, oddalonego o kilkaset metrów od "Cinema Statuto", odbywało się spotkanie przedstawicieli sekt z całej Europy. Uważano, iż członkowie jednej z sekt umyślnie wywołali pożar na cześć szatana. Oficjalnie szybko ustalono, że przypuszczenia te nie mają pokrycia w faktach, jednak do dziś nie brakuje w Turynie zwolenników tej teorii spiskowej.
Inna teoria, która powstała kilka miesięcy po katastrofie mówiła, że pożar w "Cinema Statuto" był pierwszym pożarem wywołanym przez seryjnego podpalacza, który w czerwcu 1983 roku w Turynie usiłował podpalić trzy inne kina. Sprawcy tych podpaleń nigdy nie schwytano.
Ofiary pożaru.
Pełna lista ofiar śmiertelnych pożaru w kinie "Cinema Statuto":

</doc>
<doc id="1854808" url="https://pl.wikipedia.org/wiki?curid=1854808" title="Patrick Pigneter">
Patrick Pigneter

Patrick Pigneter (ur. 19 lipca 1987 w Bolzano) – włoski saneczkarz startujący na torach naturalnych. Jego partnerem w konkurencji dwójek jest Florian Clara. W swojej karierze zdobył dwadzieścia jeden medali mistrzostw świata z czego dwanaście razy wywalczył złoty medal (trzy razy w konkurencji jedynek, pięć razy w konkurencji dwójek i cztery razy drużynowo) oraz dwadzieścia razy wywalczył medal na mistrzostwach Europy w tym dziesięć razy stawał na najwyższym stopniu podium (trzy razy w jedynkach, cztery razy w dwójkach i trzy razy drużynowo).
Poza tym Włoch dwudziestoczterokrotnie wygrał klasyfikację generalną Pucharu Świata, jedenaście razy w jedynkach i trzynaście razy w dwójkach. Dotychczas w zawodach Pucharu Świata odniósł 49 zwycięstw w rywalizacji jedynek i 68 zwycięstw w rywalizacji dwójek.

</doc>
<doc id="1854814" url="https://pl.wikipedia.org/wiki?curid=1854814" title="Steppenwolf (album)">
Steppenwolf (album)

Steppenwolf – debiutancki album wydany przez zespół rockowy Steppenwolf w 1968 roku zawierający dwa największe przeboje zespołu "Born to Be Wild" i "The Pusher", które później były wykorzystane filmie Easy Rider w reżyserii Dennisa Hoppera. 

</doc>
<doc id="1854815" url="https://pl.wikipedia.org/wiki?curid=1854815" title="Mary Elizabeth McGlynn">
Mary Elizabeth McGlynn

Mary Elizabeth McGlynn (ur. 16 października 1966) – amerykańska aktorka, reżyserka i piosenkarka. Znana z udzielania swojego głosu do anglojęzycznych wydań anime i utworów ze ścieżek dźwiękowych gier komputerowych z serii "Silent Hill". Mary E. McGlynn była doradcą w Interlochen Arts Camp w Intelochen, Michigan. W 2007 zdobyła również American Anime Award za użyczenie głosu Major Motoko Kusanagi w ". 17 czerwca 1988 wyszła za mąż za Darana Norrisa.

</doc>
<doc id="1854818" url="https://pl.wikipedia.org/wiki?curid=1854818" title="Zubrzyca (rejon turczański)">
Zubrzyca (rejon turczański)

Zubrzyca (ukr. Зубриця) – wieś nad Rybnikiem Zubrzyckim na Ukrainie, w obwodzie lwowskim, w rejonie turczańskim. Liczy około 157 mieszkańców. Pierwsza wzmianka o miejscowości pochodzi z 1578 r.

</doc>
<doc id="1854820" url="https://pl.wikipedia.org/wiki?curid=1854820" title="Tom Scott (muzyk)">
Tom Scott (muzyk)

Tom Scott (ur. 19 maja 1948 w Los Angeles) – amerykański saksofonista i kompozytor jazzowy.
Scott w swoim dorobku posiada solowe nagrania, dyrygowanie oraz współpracę z różnymi artystami, takimi jak Whitney Houston, Barbra Streisand, Joni Mitchell, Steely Dan, Quincy Jones czy Frank Sinatra. Znany z uczestnictwa w formacji Blues Brothers Band, z którą nagrał płytę Briefcase Full of Blues.
Tom Scott był także kandydatem do 13 nagród Grammy, z których zdobył 3.

</doc>
<doc id="1854822" url="https://pl.wikipedia.org/wiki?curid=1854822" title="Iyaz">
Iyaz

Keidran Jones (ur. 15 kwietnia 1987), lepiej znany pod pseudonimem Iyaz - piosenkarz i raper. 
Iyaz dorastał w Tortoli na Brytyjskich Wyspach Dziewiczych. Muzykę zaczął nagrywać już w college'u, a jego piosenki stały się popularne na Karaibach. Został odkryty na MySpace przez Seana Kingstona, dzięki któremu podpisał kontrakt z wytwórnią Time Is Money/Beluga Heights, należącą do Warner Bros. Records. Jego pierwszym singlem był"Replay", który odniósł sukces w Stanach Zjednoczonych, gdzie uplasował się na 2. pozycji "Billboard" Hot 100 i rozszedł w ponad 2.500.000 kopii. Wokalista przyznał, że w 2010 roku planuje wydanie albumu oraz kolejnych singli. 
W 2010 r. wraz z wokalistką Charice nagrał utwór "Pyramid", który stał się hitem w Stanach Zjednoczonych i znalazł się na 1 miejscu listy Billboard Hot Dance/Club.
Iyaz wziął także udział w nagraniu singla charytatywnego "We Are the World 25 for Haiti".
W 2010 roku wystąpił gościnnie w serialu komediowym Hannah Montana (odc. 94 "Hannah's Gonna Get This"), gdzie razem z główną bohaterką zaśpiewał piosenkę "Gonna Get This".

</doc>
<doc id="1854823" url="https://pl.wikipedia.org/wiki?curid=1854823" title="Podgrzybek morawski">
Podgrzybek morawski



</doc>
<doc id="1854825" url="https://pl.wikipedia.org/wiki?curid=1854825" title="Szachtar Ługańsk">
Szachtar Ługańsk

Szachtar Ługańsk (ukr. Футбольний клуб «Шахтар» Луганськ, "Futbolnyj Kłub "Szachtar" Łuhanśk") - ukraiński klub piłkarski z siedzibą w Ługańsku.
Historia.
Drużyna piłkarska Szachtar Ługańsk została założona w Ługańsku w 1977. Zespół reprezentował kopalnię "Ługańska nr 1" (ukr. шахта «Луганська №1») i występował w rozgrywkach mistrzostw miasta. 
Od początku rozgrywek w niezależnej Ukrainie klub występował w rozgrywkach mistrzostw i Pucharu obwodu woroszyłowgradskiego. W 1993 na stanowisko głównego trenera został zaproszony były piłkarz Zorii Ługańsk Ołeksandr Tkaczenko. W 1999 klub startował w rozgrywkach Amatorskiej Lihi, gdzie zajął trzecie miejsce w 3. grupie. W następnym sezonie powtórzył sukces - trzecie miejsce w 8. grupie. Dopiero w 2001 najpierw zajął pierwsze miejsce w 6. grupie, a potem w turnieju finałowym zdobył mistrzostwo. Sukces ten pozwolił w sezonie 2002/03 występować w rozgrywkach Drugiej Lihi. Zajął wysokie drugie miejsce, ale przed rozpoczęciem nowego sezonu zrezygnował z dalszych występów na szczeblu profesjonalnym. Potem kontynuował występy w rozgrywkach mistrzostw i Pucharu obwodu, dopóki nie został rozwiązany.

</doc>
<doc id="1854826" url="https://pl.wikipedia.org/wiki?curid=1854826" title="Biblioteka Krytyki Współczesnej">
Biblioteka Krytyki Współczesnej

Biblioteka Krytyki Współczesnej – książkowa seria wydawnicza Państwowego Instytutu Wydawniczego z lat 1967-1988.

</doc>
<doc id="1854827" url="https://pl.wikipedia.org/wiki?curid=1854827" title="Zworzec">
Zworzec

Zworzec (ukr. Зворець) – wieś na Ukrainie, w obwodzie lwowskim, w rejonie turczańskim. Liczy około 226 mieszkańców. Pierwsza wzmianka o miejscowości pochodzi z 1560 r.

</doc>
<doc id="1854828" url="https://pl.wikipedia.org/wiki?curid=1854828" title="Agent Provocateur (album)">
Agent Provocateur (album)

Agent Provocateur – piąty album wydany przez zespół rockowy Foreigner, wydany w 1984. Na płycie znajduje się największy przebój grupy I Want to Know What Love Is.

</doc>
<doc id="1854829" url="https://pl.wikipedia.org/wiki?curid=1854829" title="Replay (singel Iyaza)">
Replay (singel Iyaza)

Replay – singel Iyaza, wydany 7 lipca 2009 roku. Zadebiutował na 96. miejscu "Billboard" Hot 100, ostatecznie awansując na 2. pozycję. "Replay" rozszedł się w Stanach Zjednoczonych w ponad 2.500.000 kopii.
W oficjalnym remiksie piosenki wziął udział raper Flo Rida.

</doc>
<doc id="1854832" url="https://pl.wikipedia.org/wiki?curid=1854832" title="Matt Murphy">
Matt Murphy

Matt „Guitar” Murphy (ur. 29 grudnia 1929 w Sunflower, zm. 15 czerwca 2018 w Miami) – amerykański gitarzysta bluesowy.
Życiorys.
W 1952, Murphy przebywał w Chicago, gdzie rozpoczął długotrwałą współpracę z Memphis Slim, wydając z nim album "At The Gate of Horn" (1959).
Matt Murphy nie miał własnego zespołu do 1982 roku, ale grał z wieloma ówcześnie znanymi grupami i osobami. Wśród nich byli:
Murphy’ego można zobaczyć w filmach "The Blues Brothers" oraz "Blues Brothers 2000". Współpraca z Blues Brothers Band spowodowała, że stał się on jednym z najbardziej znanych gitarzystów bluesowych w Stanach Zjednoczonych.
Istnieje gitara sygnowana przez Murphy’ego, która jest produkowana przez firmę Cort.
Murphy stał się znacznie mniej aktywny, odkąd doznał udaru mózgu na scenie podczas występów w Nashville w 2003 r.

</doc>
<doc id="1854833" url="https://pl.wikipedia.org/wiki?curid=1854833" title="Święty Borys">
Święty Borys



</doc>
<doc id="1854834" url="https://pl.wikipedia.org/wiki?curid=1854834" title="Święty Gleb">
Święty Gleb



</doc>
<doc id="1854835" url="https://pl.wikipedia.org/wiki?curid=1854835" title="Długie trwanie">
Długie trwanie

Długie trwanie (fr. "longue durée") – termin opracowany przez Fernanda Braudela oznaczający perspektywę czasową, w której dokonują się przemiany cywilizacyjne i religijne. Z perspektywy długiego trwania większość wydarzeń politycznych jest nieistotna, czy wręcz niezauważalna.
W koncepcji metodologicznej Braudela wydarzenia polityczne (bitwy, wojny etc.) stanowią najpłytszą warstwę historii, na głębszym poziomie znajdują się procesy gospodarcze. Przemiany cywilizacyjne i religijne budują poziom najgłębszy, który jest zarazem najważniejszy dla zrozumienia całości dziejów.

</doc>
<doc id="1854836" url="https://pl.wikipedia.org/wiki?curid=1854836" title="Birch Johnson">
Birch Johnson

Birch "Crimson Slide" Johnson (ur. Dublin w stanie Georgia) – amerykański puzonista. Przez 10 lat Birch był członkiem "Blues Brothers Band" i pojawił się jako aktor w filmie "Blues Brothers 2000". Jest absolwentem University of Alabama, otrzymując tytuł Bachelor of Music. W stanie Alabama, studiował u Steve Sample'a. Następnie uczył się w Eastman School of Music, otrzymując tytuł magistra na kierunku wykonywania jazzu.

</doc>
<doc id="1854839" url="https://pl.wikipedia.org/wiki?curid=1854839" title="Inside Information">
Inside Information

Inside Information – szósty album wydany przez zespół rockowy Foreigner, wydany w 1987. Płyta jest ostatnim albumem nagranym z Lou Grammem po jego odejściu z zespołu w 1990 roku.

</doc>
<doc id="1854841" url="https://pl.wikipedia.org/wiki?curid=1854841" title="Torpedo Odessa">
Torpedo Odessa

Torpedo Odessa (ukr. Футбольний клуб «Торпедо» Одеса, "Futbolnyj Kłub "Torpedo" Odesa") - ukraiński klub piłkarski z siedzibą w Odessie.
Historia.
Chronologia nazw:
Drużyna piłkarska Torpedo Odessa została założona w mieście Odessa w latach 30. XX wieku. Zespół występował w rozgrywkach lokalnych. W 1949 zdobył mistrzostwo Ukraińskiej SRR. Potem występował w mistrzostwach i Pucharze obwodu odeskiego, dopóki nie został rozformowany.

</doc>
<doc id="1854843" url="https://pl.wikipedia.org/wiki?curid=1854843" title="Jason Smith">
Jason Smith

Jason Victor Smith (ur. 2 marca 1986 w Kersey) – amerykański koszykarz, grający na pozycji silnego skrzydłowego.
Życiorys.
Smith został wybrany z numerem 20 w drafcie NBA w 2007 przez Miami Heat, ale niedługo potem został oddany do Philadelphii 76ers za Daequana Cooka, 28 czerwca 2007 w noc draftu. Smith wystąpił w swoim pierwszym sezonie w NBA w 76 meczach sezonu zasadniczego, grając średnio 14,5 minuty.
Opuścił sezon 2008/2009 z powodu zerwania więzadeł krzyżowych w lewym kolanie podczas trwania obozu treningowego Sixers w Las Vegas.
18 lipca 2014 podpisał kontrakt z New York Knicks. W lipcu 2015 zawarł kontrakt z Orlando Magic. 7 lipca 2016 roku podpisał umowę z Washington Wizards.
7 grudnia 2018 trafił w wyniku wymiany z udziałem trzech zespołów do Milwaukee Bucks. 7 lutego 2019 dołączył w wyniku transferu do New Orleans Pelicans. 20 marca opuścił klub.

</doc>
<doc id="1854851" url="https://pl.wikipedia.org/wiki?curid=1854851" title="Dżamuna">
Dżamuna



</doc>
<doc id="1854852" url="https://pl.wikipedia.org/wiki?curid=1854852" title="Łokomotyw Żdanow">
Łokomotyw Żdanow



</doc>
<doc id="1854853" url="https://pl.wikipedia.org/wiki?curid=1854853" title="Podgrzybek pasożytniczy">
Podgrzybek pasożytniczy



</doc>
<doc id="1854855" url="https://pl.wikipedia.org/wiki?curid=1854855" title="Synagoga w Żółkiewce">
Synagoga w Żółkiewce

Synagoga w Żółkiewce – powstała w 1868 r. w miejscu starej synagogi. Miała kształt prostokąta o wymiarach 25 na 16 metrów. Spłonęła w pożarze miasta 21 maja 1938 r. Do wybuchu II wojny światowej nie została odbudowana.

</doc>
<doc id="1854858" url="https://pl.wikipedia.org/wiki?curid=1854858" title="Placówki dyplomatyczne i konsularne Polski na świecie oraz obcych państw w Polsce">
Placówki dyplomatyczne i konsularne Polski na świecie oraz obcych państw w Polsce

Poniższy artykuł przedstawia listę ambasad, konsulatów i innych przedstawicielstw dyplomatyczno-konsularnych Rzeczypospolitej Polskiej na świecie oraz zagranicznych ambasad i konsulatów ulokowanych lub akredytowanych w Polsce.
Stosunki dyplomatyczne Rzeczypospolitej Polskiej.
Spośród 193 państw członkowskich Organizacji Narodów Zjednoczonych, Polska utrzymuje stosunki dyplomatyczne ze wszystkimi. Podmioty spoza ONZ, z którymi Polska nawiązała stosunki dyplomatyczne to: Stolica Apostolska, Palestyńska Władza Narodowa oraz Suwerenny Wojskowy Zakon Maltański.
Placówki dyplomatyczne i konsularne Rzeczypospolitej Polskiej.
Ambasady Rzeczypospolitej Polskiej.
Polska posiada swoje ambasady w 92 państwach świata:
Konsulaty zawodowe Rzeczypospolitej Polskiej.
Polska posiada 33 konsulaty generalne w 19 państwach świata. Lista nie uwzględnia wydziałów konsularnych polskich ambasad.
Placówki dyplomatyczne i konsularne obcych państw w Polsce.
Ambasady obcych państw w Polsce.
W Polsce znajduje się 96 ambasad:
Placówki dyplomatyczne obcych państw akredytowane w Polsce.
66 placówek dyplomatycznych ulokowanych za granicą są akredytowane w Polsce:
Konsulaty zawodowe w Polsce.
W Polsce znajduje się 20 urzędów konsularnych 11 państw świata. Lista nie uwzględnia wydziałów konsularnych ambasad. San Marino jest jedynym państwem posiadającym w Polsce swój zawodowy konsulat przy jednoczesnym braku ambasady.

</doc>
<doc id="1854862" url="https://pl.wikipedia.org/wiki?curid=1854862" title="Jason Derulo">
Jason Derulo

Jason Derulo, dawniej Derülo, właśc. Jason Joel Desrouleaux (ur. 21 września 1989 w Miramar) – amerykański wokalista haitańskiego pochodzenia, producent muzyczny, tancerz, choreograf, aktor i autor tekstów.
Od początku solowej kariery w 2009 r. sprzedał na całym świecie ponad 30 mln singli i ma na koncie 11 platynowych singli.
Życiorys.
Wczesne lata.
Rozpoczął występować w wieku pięciu lat, a trzy lata później napisał swoją pierwszą piosenkę, „Crush on You”. W młodości interesował się operą, teatrem i baletem. Ukończył Dillard High School for the Performing Arts w Fort Lauderdale na Florydzie, a naukę kontynuował w nowojorskiej The American Musical and Dramatic Academy.
2006-2010: Początki.
W wieku 12 lat poznał swojego menedżera. Początkowo pisał teksty dla artystów, takich jak: Diddy, Lil Wayne, Danity Kane, Sean Kingston, Cassie, Lil’ Mama i Iyaz. Gdy miał 16 lat postanowił rozpocząć karierę solową. W międzyczasie występował również w sztukach teatralnych, w tym "Ragtime" i "Smokey Joe’s Cafe". Derulo wygrał główną nagrodę w finałowym odcinku jednej z edycji "Showtime at the Apollo". Derulo został odkryty przez producenta muzycznego J.R. Rotema, dzięki któremu podpisał kontrakt z wytwórniami Beluga Heights Records i Warner Bros. Records.
4 sierpnia 2009 wydał swój debiutancki singiel „Whatcha Say”. Utwór w dużym stopniu przypomina piosenkę Imogen Heap „Hide and Seek”. Pod koniec sierpnia 2009 piosenka zadebiutowała na 54. miejscu listy Billboard Hot 100 i trafiła na szczyt zestawienia w listopadzie 2009. To był pierwszy i jedyny hit Derulo. Teledysk do singla został wydany we wrześniu 200; po sukcesie singla Derulo rozpoczął pracę nad swoim debiutanckim albumem. Drugi singiel ze swojego albumu, „In My Head”, wydał 8 grudnia 2009. Zadebiutował na 63. miejscu listy Billboard Hot 100 i osiągnął 5. miejsce.
Debiutancki album, zatytułowany po prostu "Jason Derülo", został wydany 2 marca 2010. Derulo po raz pierwszy znalazł się na pierwszej dziesiątce brytyjskich i irlandzkich list przebojów na początku marca 2010.
Derulo pojawił się także w piosence Willa Rousha zatytułowanej „Turn it Up”, w której występują także Stat Quo i Young Buck. Współpracował także z brytyjską piosenkarką Pixie Lott nad piosenką zatytułowaną „Coming Home”.
2011–2012: "Historia przyszłości" i inne przedsięwzięcia.
W 2011 roku nagrał utwór z Demi Lovato zatytułowany „Together” do swojego albumu Unbroken. Jego drugi album studyjny, Future History, został wydany 27 września 2011 roku. Derulo szczegółowo opisał swoją podróż, nagrywając album za pośrednictwem serii odcinków internetowych opublikowanych na jego oficjalnej stronie internetowej. Jej główny singiel „Don’t Wanna Go Home” został wydany 20 maja 2011. Wylądował na pierwszym miejscu w Wielkiej Brytanii i pierwszej piątce w Australii. Derulo planował wyruszyć w ośmiodniową trasę koncertową po Wielkiej Brytanii w celu wsparcia albumu w lutym 2012, w tym koncert na Wembley Arena 1 marca. Jednak 3 stycznia 2012 r., Kiedy Derulo przygotowywał się do swojej trasy Future History Tour, złamał jeden z kręgów. W rezultacie odwołał wszystkie swoje trasy koncertowe.
28 marca 2012 pojawił się w American Idol, aby ogłosić, że pozwoli fanom pomóc mu dokończyć tekst do nowej piosenki zatytułowanej „Undefeated”, w ramach współpracy z American Idol i Coca-Cola. Fani mieli możliwość nadsyłania własnych tekstów, aby ukończyć piosenkę, a następnie zagłosowania na to, który tekst im się najbardziej spodobał. 5 maja 2012 ogłosił, że jego pierwszy występ telewizyjny po kontuzji szyi będzie w finale jedenastego sezonu American Idol, 22 maja 2012. W sierpniu 2012 roku Derulo został mistrzem tańca wraz z Kelly Rowland podczas pierwszego sezonu australijskiego pokazu talentów tanecznych Everybody Dance Now. Program został odwołany wkrótce po wyemitowaniu czwartego odcinka z powodu słabych ocen.
2013–2014: "Tattoos" oraz "Talk Dirty".
16 kwietnia 2013 wydał do radia swój singiel „The Other Side”. 4 lipca 2013 „The Other Side” osiągnął 18 miejsce na liście Billboard Hot 100. Derulo ogłosił na Twitterze, że jego trzeci album będzie nosił tytuł Tattoos. Album został wydany 24 września 2013. Drugi singiel albumu, „Talk Dirty”, został wydany na całym świecie 27 lipca 2013 roku (cyfrowo). „Talk Dirty” zajął trzecie miejsce na liście Billboard Hot 100.
„Marry Me” miał swoją premierę radiową w USA na antenie z Ryanem Seacrestem 26 sierpnia 2013. Planowano, że zostanie wydany dla wszystkich sprzedawców cyfrowych jako drugi i trzeci singiel na rynku amerykańskim tego samego dnia.
18 marca 2014 roku ogłosił, że wyda album z 4 nowo nagranymi piosenkami i 7 z Tattoos jako album w USA i że będzie miał inną oprawę graficzną i zostanie ponownie zatytułowany Talk Dirty. Talk Dirty został wydany 15 kwietnia 2014 roku. Tego samego dnia Jason Derulo wydał specjalne wydanie Tattoos w Wielkiej Brytanii, które zawierało 4 nowe piosenki z albumu "Talk Dirty".
2015–2016: "Everything Is 4".
22 stycznia 2015 Dick Clark Productions ogłosił, że Derulo będzie sędzią w nadchodzącym 12. sezonie So You Think You Can Dance, wraz z nową sędzią Paulą Abdul i powracającym sędzią Nigelem Lythgoe. „Jestem naprawdę podekscytowany i z niecierpliwością czekam na dołączenie do obsady So You Think You Can Dance” – powiedział Derulo. „To jeden z najbardziej szanowanych i najdłużej trwających programów w telewizji sieciowej i mam nadzieję, że będę częścią nowego wzrostu i dalszego sukcesu”.
9 marca Derulo wydał pierwszy singiel ze swojego nadchodzącego czwartego albumu studyjnego Everything Is 4, zatytułowany „Want to Want Me”. „Want To Want Me” stał się najczęściej dodawanym utworem w historii Top 40 radia: został dodany do 156 monitorowanych stacji pop, co czyni go największą jak dotąd premierą w Top 40 w USA. Zadebiutował na piątym miejscu na liście Billboard Hot 100 i znalazł się na szczycie UK Singles Chart. Teledysk do jego drugiego singla, „Cheyenne”, został wydany 30 czerwca 2015 roku.
29 czerwca ogłosił wydanie swojego pierwszego albumu z największymi hitami, zatytułowanego Platinum Hits. Platinum Hits został wydany 29 lipca 2016 z zupełnie nową piosenką o nazwie „Kiss the Sky”. Album zawiera 11 singli z certyfikatem platyny.
28 września 2016 wystąpił gościnnie w jednym z odcinków dramatu Foxa Lethal Weapon.
od 2017: "2Sides", "Cats" i odejście od Warner Music.
24 lutego 2017 wydał nowy singiel zatytułowany „Swalla” z Nicki Minaj i Ty Dolla Sign. Na Billboard Music Awards 2017 21 maja Derulo ogłosił, że jego następny album studyjny będzie nosił tytuł 777. Album został później przemianowany na 2Sides. Derulo wyjaśnia powód, dla którego zmienił nazwę albumu, mówiąc:
„Goodbye”, powstały we współpracy z Davidem Guettą, z udziałem Nicki Minaj i Willy’ego Williama, został wydany 24 sierpnia 2018. W 2019 roku Derulo wydał single „Let’s Shut Up &amp; Dance” z Lay Zhang i NCT 127 22 lutego, „Mamacita” z udziałem Farruko, 5 lipca i „Too Hot” 27 sierpnia.
Side 1, pierwsza część 2Sides, została wydana 8 listopada 2019 roku; część 2 pojawi się w 2020 roku. Derulo występuje jako Rum Tum Tugger w filmie Koty, którego premiera miała miejsce 20 grudnia 2019 roku. Zagra także jako frontman Isley Brothers Ron Isley w nadchodzącym filmie biograficznym Spinning Gold.
W maju 2020 roku Derulo potwierdził, że po długich negocjacjach odszedł z kontraktu płytowego z Warner Bros. Records z powodu twórczych różnic. Opuszczając wytwórnię, Derulo również anulował wydanie 2Sides (Side 2), ale potwierdził, że nowa muzyka pojawi się później w 2020 roku. W czerwcu 2020 roku Derulo wywołał kontrowersje po tym, jak wydał piosenkę zatytułowaną „Savage Love”. Piosenka zadebiutowała na pierwszym miejscu w Wielkiej Brytanii, stając się piątym numerem jeden Derulo w kraju i pierwszym singlem Jawsh 685, który zajął pierwsze miejsce.
Życie prywatne.
Derulo i piosenkarka Jordin Sparks spotykali się przez trzy lata, zanim zakończyli związek we wrześniu 2014 roku. Aktualnie spotyka się z modelką Jeną Frumes i niedawno powitali na świecie swojego pierwszego syna.

</doc>
<doc id="1854863" url="https://pl.wikipedia.org/wiki?curid=1854863" title="Stara synagoga w Żółkiewce">
Stara synagoga w Żółkiewce

Stara synagoga w Żółkiewce – powstała w II połowie XVIII wieku z fundacji Tomasza Stamirowskiego. Spłonęła w 1852 r. W jej miejscu powstała nowa murowana synagoga.

</doc>
<doc id="1854865" url="https://pl.wikipedia.org/wiki?curid=1854865" title="South Western Main Line">
South Western Main Line

South Western Main Line, także South West Mainline - linia kolejowa w Wielkiej Brytanii łącząca Londyn z Southampton i Weymouth. Prowadzi przez hrabstwa Surrey, Hampshire i Dorset. Ma kilka odnóg, m.in. West of England Main Line, z którą dzieli odcinek do Basingstoke. Na wielu odcinkach jest szybkobieżna, na przeważającej długości dwutorowa. Rozstaw szyn wynosi na całej linii 1435 mm. Operatorem linii jest spółka South West Trains.
Historia.
Pierwszy pomysł wybudowania linii kolejowej łączącej Londyn z Southampton powstał w 1831 r. Linię w większości wybudowała spółka "London and South Western Railway" w latach 1838 - 1840. Linia jest zelektryfikowana (trzecia szyna). Odcinek pod londynem zelektryfikowano jeszcze przed II wojną światową, większą część w r. 1967, ostatecznie prace ukończono w 1988 r. 
Obsługa pasażerów.
Linia, choć długa, służy przede wszystkim do dojazdów do pracy i do dużych ośrodków miejskich. 80 procent podróży odbywa się w godzinach od 7.00 do 10.00. Pociągi kursują z częstotliwością nie mniejszą niż pół godziny w każdą stronę przy czym część serwisu to składy pośpieszne na trasie Londyn - Weymouth i Londyn - Southampton, część to kursy lokalne.
Stacje na linii.
Stacje między Basingstoke i Weymouth. Tłustym drukiem podano stacje węzłowe.

</doc>
<doc id="1854867" url="https://pl.wikipedia.org/wiki?curid=1854867" title="Once in a Lifetime">
Once in a Lifetime

Once in a Lifetime – druga składanka i zarazem pierwszy "box set" postpunkowego amerykańskiego zespołu Talking Heads wydana 18 listopada 2003.
Lista utworów.
Jeśli nie zaznaczono inaczej, autorem utworów na płytach CD jest David Byrne

</doc>
<doc id="1854869" url="https://pl.wikipedia.org/wiki?curid=1854869" title="Urmas Rooba">
Urmas Rooba

Urmas Rooba (ur. 8 lipca 1978 w Roosna-Alliku) – estoński piłkarz grający na pozycji lewego obrońcy.
Kariera klubowa.
Karierę piłkarską Rooba rozpoczął w klubie Tervis Pärnu. W 1995 roku zadebiutował w jego barwach w pierwszej lidze estońskiej. Na początku 1996 roku odszedł do Flory Tallinn. W 1996 i 1997 roku wywalczył wicemistrzostwo Estonii, a w 1998 roku został mistrzem kraju. W 2000 roku także sięgnął po tytuł mistrzowski. W 1998 roku zdobył z Florą Puchar Estonii.
W 2000 roku Rooba został zawodnikiem duńskiego FC Midtjylland. 23 lipca 2000 roku zadebiutował w Superligaen w wygranym 4:0 domowym spotkaniu z Lyngby Boldklub. W 2002 roku zajął z Midtjylland 3. miejsce w lidze.
Latem 2002 roku Rooba odszedł z Midtjylland do FC København. W nowym klubie po raz pierwszy zagrał 24 sierpnia 2002 w spotkaniu z Brøndby IF (2:1). W København grał przez 4 lata, jednak z powodu kontuzji opuścił dużą liczbę meczów i w barwach tego klubu rozegrał łącznie 33 spotkania. Wraz z København wywalczył trzy tytuły mistrza Danii w latach 2003, 2004 i 2006 oraz zdobył Puchar Danii w 2004 roku. Latem 2006 odszedł do Vejle BK, ale wystąpił tam tylko w jednym spotkaniu, 20 maja 2007 z Midtjyllland (1:2).
W 2007 roku Rooba podpisał kontrakt z fińskim Turun Palloseura. W fińskiej lidze swój debiut zanotował 30 sierpnia 2007 w meczu z Interem Turku. W Turku Estończyk występował do końca 2008 roku. Na początku 2009 wrócił do Flory Tallinn, a latem został wypożyczony do innego fińskiego klubu, FF Jaro. W 2010 roku został zawodnikiem klubu Paide Linnameeskond.
Kariera reprezentacyjna.
W reprezentacji Estonii Rooba zadebiutował 7 lipca 1996 roku w zremisowanym 1:1 towarzyskim spotkaniu Pucharu Bałtyckiego z Łotwą. W swojej karierze grał w eliminacjach do Mistrzostw Świata 1998, Euro 2000, Mistrzostw Świata 2002, Euro 2004, Mistrzostw Świata 2006, Euro 2008 i Mistrzostw Świata 2010. Od 2008 roku znajduje się poza kadrą narodową.

</doc>
<doc id="1854870" url="https://pl.wikipedia.org/wiki?curid=1854870" title="Juan José Pizzuti">
Juan José Pizzuti

Juan José Pizzuti (lub Pizzutti) (ur. 9 maja 1927 w Buenos Aires, zm. 24 stycznia 2020 tamże) – argentyński piłkarz, ofensywny prawy pomocnik, napastnik. Później trener.
Urodzony w Buenos Aires (w dzielnicy Barracas) Pizzuti w 1941 roku wstąpił do młodzieżowej drużyny klubu CA Banfield, gdzie w 1947 roku rozpoczął zawodową karierę piłkarską. W 1949 roku zdobył dla Banfield 26 bramek, co dało mu tytuł króla strzelców ligi argentyńskiej. W Banfield występował do 1950 roku. W 1951 roku grał w klubie River Plate, a następnie w 1952 roku został graczem klubu Racing Club de Avellaneda. W 1953 roku, jako zdobywca 22 bramek, drugi raz w swej karierze został królem strzelców ligi argentyńskiej. W Racingu grał do 1954 roku, po czym w 1955 roku grał już w Boca Juniors, w którym zadebiutował 26 czerwca w wygranym 3:2 meczu z Rosario Central. W Boca Juniors rozegrał 20 meczów i zdobył 8 bramek, jednak już w 1956 roku wrócił do Racingu. W 1958 roku zdobył razem z Racingiem swój pierwszy tytuł mistrza Argentyny.
Jako piłkarz klubu Racing wziął udział w turnieju Copa América 1959, gdzie Argentyna zdobyła mistrzostwo Ameryki Południowej. Pizzuti zagrał w sześciu meczach – z Chile (zdobył 2 bramki – w 75 minucie zmienił go Osvaldo Güenzatti), Boliwią, Peru, Paragwajem, Urugwajem i Brazylią (zdobył bramkę).
Następnie wziął udział w ekwadorskim turnieju Copa América 1959, gdzie Argentyna została wicemistrzem Ameryki Południowej. Pizzuti zagrał w trzech meczach – z Paragwajem (w 69 minucie zmienił Miguela Ruiza, po czym zdobył bramkę), Ekwadorem (w 81 minucie zastąpił go Miguel Ruiz) i Urugwajem (w 57 minucie Pizzutiego wyrzucił z boiska brazylijski sędzia José Gomes Sobrinho).
Razem z Racingiem Pizzuti w 1961 roku zdobył mistrzostwo Argentyny, dzięki czemu wziął udział w turnieju Copa Libertadores 1962, gdzie Racing odpadł już w fazie grupowej. W Racingu grał do 1962 roku – łącznie rozegrał w tym klubie 213 meczów i zdobył 118 bramek.
Następnie ponownie został graczem Boca Juniors, z którym w 1962 roku trzeci raz w swej karierze zdobył mistrzostwo Argentyny. W Boca Juniors Pizzuti występował do 1963 roku, rozgrywając w sumie tylko 9 meczów, w których strzelił 2 bramki. Ostatni raz w barwach Boca Pizzuti zagrał 1 września w przegranym 0:3 meczu z San Lorenzo de Almagro, po czym w tym samym roku powrócił do Banfield, gdzie zakończył karierę.
Łącznie w lidze argentyńskiej Pizzuti rozegrał 349 meczów i zdobył 182 bramki, co daje mu miejsce w gronie 20 najlepszych strzelców w historii argentyńskiej ligi. W reprezentacji Argentyny w latach 1951–1959 Pizzuti rozegrał 12 meczów i zdobył 4 bramki. Po zakończeniu kariery piłkarskiej został trenerem.
Pizzuti w 1965 roku rozpoczął pracę z pierwszą drużyną Racingu, doprowadzając ją do mistrzostwa Argentyny w 1966 roku. W następnym roku kierowany przez niego Racing jako pierwszy klub z Argentyny wygrał turniej Copa Libertadores 1967 i został najlepszą klubową jedenastką Ameryki Południowej. Kolejnym sukcesem było zdobycie Pucharu Świata po pokonaniu najlepszego ówczesnego klubu europejskiego – szkockiej drużyny Celtic Glasgow. Pizzuti w 1969 roku zakończył pracę w Racingu, w którym pracował przez okres 4 lat i 4 miesięcy – do dziś żaden trener nie pracował w Racingu przez tak długi okres.
Pizzuti w latach 1970–1972 trenował reprezentację Argentyny. Pracował także w klubie Nueva Chicago Buenos Aires oraz w kolumbijskim klubie Independiente Medellín.

</doc>
<doc id="1854872" url="https://pl.wikipedia.org/wiki?curid=1854872" title="Cztery strony świata">
Cztery strony świata

Cztery strony świata – reportaż z podróży do Indii, Norwegii, Finlandii, Mongolii i Algierii napisany przez Jerzego Putramenta w latach 1949-1962, wydany w 1963 roku przez wydawnictwo Iskry.
Opis książki.
Reportaż z podróży po Algierii w 1949 roku.
Reportaż z pobytu na olimpiadzie w Norwegii i Finlandii w 1952 roku.
Reportaż z podróży po Indiach w 1962 roku przy okazji udziału w Światowej Radzie Pokoju.
Reportaż z podróży do Mongolii z 1962 roku.

</doc>
<doc id="1854873" url="https://pl.wikipedia.org/wiki?curid=1854873" title="OCL">
OCL



</doc>
<doc id="1854874" url="https://pl.wikipedia.org/wiki?curid=1854874" title="Amerykanie pochodzenia wenezuelskiego">
Amerykanie pochodzenia wenezuelskiego

Amerykanie pochodzenia wenezuelskiego – obywatele lub rezydenci Stanów Zjednoczonych, których przodkowie pochodzą z Wenezueli, bądź też imigranci z tego kraju.Ich kraj pochodzenia jest średniej wielkości hiszpańskojęzycznym państwem położonym w Ameryce Południowej. Społeczność ta liczy sobie 177 866 członków.
Podobnie jak i inne grupy etniczne pochodzące z tamtego regionu są blisko związani z kulturą i językiem hiszpańskim. Widać jednak także wpływy kulturowe innych europejskich krajów, których mieszkańcy w większej liczbie osiedlali się w Wenezueli- byli to Włosi, Portugalczycy, Niemcy i Francuzi. Do tego dochodzą jeszcze wpływy kultur indiańskich i afrykańskich.
Najwięcej Wenezuelczyków w USA zamieszkuje południową Florydę, zwłaszcza na przedmieściach Doral i Weston. Migracje z Wenezueli nasiliły się w ostatnich latach, kiedy do władzy doszedł Hugo Chávez. Kraj opuszczają ludzie o odmiennych od jego poglądów na gospodarkę czy politykę. Większość z nich osiedla się na Florydzie, w Nowym Jorku i Houston.
Amerykanie pochodzenia wenezuelskiego są jedną z najbardziej wykształconych grup etnicznych w USA, zaledwie 6% dorosłych członków tej społeczności nie posiada wyższego wykształcenia. Średnia osób z wyższym wykształceniem w całej ich populacji wynosi 48,5%. Ogólna amerykańska średnia to 27%.

</doc>
<doc id="1854877" url="https://pl.wikipedia.org/wiki?curid=1854877" title="Podgrzybek złotawy">
Podgrzybek złotawy



</doc>
<doc id="1854879" url="https://pl.wikipedia.org/wiki?curid=1854879" title="Rudy Demotte">
Rudy Demotte

Rudy W.G. Demotte (ur. 3 czerwca 1963 w Ronse) – belgijski i waloński polityk, były minister na szczeblu krajowym, w latach 2007–2014 premier Walonii, od 2008 do 2019 minister-prezydent wspólnoty francuskiej Belgii.
Życiorys.
Ukończył w 1986 studia w zakresie nauk politycznych i stosunków międzynarodowych na Université Libre de Bruxelles. Rok wcześniej został sekretarzem krajowym Młodych Socjalistów (młodzieżówki Partii Socjalistycznej), w latach 1986–1992 przewodniczył tej organizacji. Od 1988 do 1990 był członkiem gabinetu politycznego Philippe'a Busquina, ministra spraw społecznych.
W 1994 wszedł w skład rady miejskiej Flobecq, w 2000 objął urząd burmistrza tej miejscowości. W 1995 po raz pierwszy został wybrany do Izby Reprezentantów z ramienia walońskich socjalistów. Reelekcję uzyskiwał w 1999 i 2003.
W 1999 Guy Verhofstadt powołał go na stanowisko ministra spraw gospodarczych i badań naukowych. Trzy lata później Rudy Demotte przeszedł do administracji wspólnoty francuskiej, w regionalnym gabinecie został ministrem budżetu, kultury i sportu. W 2003 powrócił jednak do rządu federalnego jako minister spraw społecznych i zdrowia.
Wybierany również do Parlamentu Walońskiego (w tym w 2019). 19 lipca 2007 powołano go na stanowisko ministra-prezydenta (premiera) Regionu Walońskiego, na którym zastąpił Elia Di Rupo. Urząd ten sprawował do 22 lipca 2014. 20 marca 2008 dodatkowo przejął funkcję ministra-prezydenta wspólnoty francuskiej w miejsce Marie Areny. Urząd ten sprawował do września 2019.
Odznaczony Krzyżem Komandorskim Orderu Leopolda.

</doc>
<doc id="1854880" url="https://pl.wikipedia.org/wiki?curid=1854880" title="Dorchester South">
Dorchester South

Dorchester South – stacja kolejowa w mieście Dorchester w hrabstwie Dorset, na linii South Western Main Line z Southampton do Weymouth. Linia łączy się za stacją z linią Heart of Wessex z Bristolu. Jest jedną z dwóch stacji w mieście, drugą jest Dorchester West. Przez długi czas, aż do r. 1989, była stacją czołową. Stacja jest zelektryfikowana (trzecia szyna).
Ruch pasażerski.
Ze stacji korzysta ok. 390 000 pasażerów rocznie (dane za rok 2007). Liczba pasażerów korzystających ze stacji ma tendencję spadkową. Posiada bezpośrednie połączenia z Southampton, Bournemouth i Londynem. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Kasa biletowa, automat biletowy, przystanek autobusowy. Stacja dysponuje parkingiem samochodowym na 29 miejsc i parkingiem rowerowym na 24 miejsca. Odprawa podróżnych odbywa się w pociągu.

</doc>
<doc id="1854883" url="https://pl.wikipedia.org/wiki?curid=1854883" title="Wiktor Stoczkowski">
Wiktor Stoczkowski

Wiktor Stoczkowski (ur. 1959 w Bydgoszczy) – polski antropolog kulturowy publikujący głównie po francusku.
Na Uniwersytecie Warszawskim studiował archeologię prehistoryczną i etnologię. Doktoryzował się w paryskiej École des Hautes Études en Sciences Sociales w 1991 roku. Po doktoryzacji osiadł na stałe we Francji. W latach 1992-1997 był wykładowcą Uniwersytetu w Lille. Obecnie pracuje w Laboratoire d'Anthropologie Sociale i w École des Hautes Études en Sciences Sociales, gdzie kieruje "Groupe de recherches sur les savoirs" - grupą, skupiającą historyków i socjologów nauki oraz antropologów zajmujących się współczesnymi formami wiedzy w kulturze społeczeństw zachodnich. 
W książkach "Anthropologie naive, anthropologie savante" (1994) oraz "Aux origines de l'humanité" (1996) zaproponował rekonstrukcję mitycznej i filozoficznej podstawy naukowych koncepcji pochodzenia człowieka. Prowadzi też etnologiczne analizy ogólnych wizji świata, które kryją się za teoriami nauk społecznych. W książce "Des Hommes, des dieux et des extraterrestres. Ethnologie d'une croyance moderne" (1999) przeanalizował mechanizm powstawania (oraz mechanizm krytykowania) współczesnych teorii o pozaziemskim pochodzeniu ludzkiej cywilizacji i wierzeń dotyczących istot pozaziemskich.

</doc>
<doc id="1854884" url="https://pl.wikipedia.org/wiki?curid=1854884" title="Zadanie pierwszoplanowe">
Zadanie pierwszoplanowe



</doc>
<doc id="1854885" url="https://pl.wikipedia.org/wiki?curid=1854885" title="Zadanie drugoplanowe">
Zadanie drugoplanowe



</doc>
<doc id="1854886" url="https://pl.wikipedia.org/wiki?curid=1854886" title="Małgorzata Niemczyk-Wolska">
Małgorzata Niemczyk-Wolska



</doc>
<doc id="1854890" url="https://pl.wikipedia.org/wiki?curid=1854890" title="Juan Pizzutti">
Juan Pizzutti



</doc>
<doc id="1854892" url="https://pl.wikipedia.org/wiki?curid=1854892" title="Charles Michel">
Charles Michel

Charles Michel (ur. 21 grudnia 1975 w Namurze) – belgijski i waloński polityk oraz prawnik. W latach 2007–2011 minister ds. kooperacji, w latach 2011–2014 i w 2019 przewodniczący Ruchu Reformatorskiego, w latach 2014–2019 premier Belgii, od 2019 przewodniczący Rady Europejskiej.
Życiorys.
Syn Louisa Michela. Ukończył w 1998 studia prawnicze na Université Libre de Bruxelles (ULB), w tym samym roku w Brukseli rozpoczął praktykę w zawodzie. Kształcił się też na Universiteit van Amsterdam. Od pierwszej połowy lat 90. związany z Partią Reformatorsko-Liberalną, współtworzącą od 2002 Ruch Reformatorski.
Od 1994 do 1999 był radnym prowincji Brabancja Walońska (od 1995 jej wiceprzewodniczącym). W latach 2000–2004 w rządzie Regionu Walońskiego zajmował stanowisko ministra spraw wewnętrznych i komunikacji społecznej. W 2006 został wybrany na burmistrza miasta Wavre (funkcję tę formalnie pełnił przez dwie sześcioletnie kadencje). W 1999, 2003, 2007, 2010, 2014 i 2019 uzyskiwał mandat posła do federalnej Izby Reprezentantów. 21 grudnia 2007 Guy Verhofstadt powierzył mu tekę ministra współpracy na rzecz rozwoju w swoim przejściowym rządzie krajowym. To same stanowisko obejmował w trzech kolejnych gabinetach kierowanych przez Yves'a Leterme, Hermana Van Rompuya i ponownie pierwszego z nich. W lutym 2011 odszedł z rządu w związku z objęciem przywództwa w Ruchu Reformatorskim.
Po wyborach parlamentarnych z 25 maja 2014 w Belgii kolejny raz rozpoczęły się długotrwałe rozmowy mające na celu utworzenie nowego rządu. Charles Michel odgrywał w nich jedną z głównych ról – w czerwcu został "informateurem", a w lipcu (obok Krisa Peetersa) jednym z dwóch "formateurów".
7 października 2014 ostateczne warunki porozumienia uzgodniły Ruch Reformatorski (MR) z Walonii oraz trzy ugrupowania z Flandrii: Chrześcijańscy Demokraci i Flamandowie (CD&amp;V), Nowy Sojusz Flamandzki (N-VA) i Flamandzcy Liberałowie i Demokraci (Open VLD), zawiązując pierwszą od ponad 25 lat koalicję bez udziału socjalistów. Charles Michel został wspólnym kandydatem na premiera. Skład nowego gabinetu ogłoszono 10 października 2014. Następnego dnia zaprzysiężono lidera MR na urzędzie premiera oraz pozostałych członków rządu. W tym samym miesiącu ustąpił ze stanowiska przewodniczącego MR (zastąpił go Olivier Chastel).
8 grudnia 2018 Nowy Sojusz Flamandzki, sprzeciwiając się przyjęciu Światowego Paktu w sprawie Migracji, opuścił koalicję rządową. Następnego dnia Charles Michel dokonał rekonstrukcji rządu, funkcjonującego od tej pory jako trójpartyjny gabinet mniejszościowy. 18 grudnia 2018 podał się do dymisji po tym, jak w parlamencie socjaliści i zieloni wystąpili z inicjatywą wotum nieufności wobec jego rządu. Trzy dni później król Filip po przeprowadzonych konsultacjach przyjął tę rezygnację, powierzając jego gabinetowi dalsze bieżące zarządzanie. W lutym 2019 powrócił na funkcję przewodniczącego partii.
2 lipca 2019 dotychczasowy przewodniczący Rady Europejskiej Donald Tusk poinformował, że Charles Michel decyzją RE został wyznaczony na jego następcę na tym stanowisku. Charles Michel złożył w konsekwencji rezygnację ze stanowiska premiera; 27 października 2019 na stanowisku tym zastąpiła go Sophie Wilmès. W listopadzie 2019 zakończył też pełnienie funkcji przewodniczącego MR. 29 listopada Donald Tusk oficjalnie przekazał mu obowiązki przewodniczącego Rady Europejskiej.
Jego kadencja na tej funkcji rozpoczęła się 1 grudnia 2019. 24 marca 2022 Rada Europejska ponownie wybrała go na to stanowisko przewodniczącego.

</doc>
<doc id="1854893" url="https://pl.wikipedia.org/wiki?curid=1854893" title="(202421) 2005 UQ513">
(202421) 2005 UQ513

(202421) 2005 UQ513 – planetoida, obiekt transneptunowy odkryty w 2005 roku.
Planetoida prawdopodobnie należy do klasy cubewano. Jej duża jasność absolutna ok. 3,97m kwalifikuje ją do największych kandydatów na planety karłowate.
Klasyfikacja.
Minor Planet Center (MPC) – oficjalna organizacja odpowiedzialna za zbieranie danych obserwacyjnych małych ciał Układu Słonecznego – zalicza (202421) 2005 UQ513 do typu cubewano, a więc jako należący do Pasa Kuipera. Jednak Deep Ecliptic Survey (DES) uznaje obiekt za należący do dysku rozproszonego.
Orbita.
Planetoida obecnie zbliża się do Słońca (w 2020 roku znajdowała się w odległości ok. 47,9 j.a. od Słońca), a przejdzie przez peryhelium ok. 2123 roku. Już po odkryciu udało się ją zlokalizować na wcześniejszych zdjęciach wykonanych począwszy od 15 września 1990 roku.

</doc>
<doc id="1854894" url="https://pl.wikipedia.org/wiki?curid=1854894" title="Roman Lutman">
Roman Lutman

Roman Lutman (ps. "Stanisław Ossowski", "Witkowski", "Krystian", "Lutwiński"; ur. 31 lipca 1897 we Lwowie, zm. 27 stycznia 1973 we Wrocławiu) – polski prawnik, historyk i działacz społeczny, dziennikarz, wieloletni dyrektor Biblioteki Śląskiej i Instytutu Śląskiego.
Życiorys.
Urodził się w Galicji Wschodniej w rodzinie rzemieślniczej. W 1921 ukończył studia z dziedziny historii prawa polskiego i geografii na Uniwersytecie Jana Kazimierza. W latach 1918–1921 był zaangażowany w działalność niepodległościową – walczył w Galicji Wschodniej, uczestniczył również w polskiej pomocy organizowanej dla Górnego Śląska oraz działalności plebiscytowej. Był członkiem redakcji śląskiego pisma „Powstaniec”.
Po ukończeniu studiów uzyskał zatrudnienie w charakterze referenta prasowego w Konsulacie Generalnym RP w Wolnym Mieście Gdańsku. Od 1924 kierował redakcją „Nowin Codziennych”. W latach 1926–1928 sprawował funkcję redaktora „Dziennika Lwowskiego”. Podczas wyborów 1928 kierował biurem Komitetu Wyborczego Narodowo-Chrześcijańskiego Zjednoczenia Pracy. Pełnił również obowiązki kierownika Biblioteki Śląskiej oraz referenta prasowego w Urzędzie Województwa Śląskiego. W 1930 został pierwszym w historii dyrektorem Biblioteki Śląskiej, a rok później objął stanowisko kierownicze w Instytucie Bałtyckim. W 1934 mianowano go dyrektorem Instytutu Śląskiego. Był wówczas członkiem redakcji „Zarania Śląskiego”. W marcu 1938 uczestniczył w I Kongresie Związku Polaków w Niemczech w Berlinie. W 1939 uzyskał zatrudnienie w Bibliotece Ossolińskich.
Podczas okupacji pracował m.in. jako kasjer w drogerii, nie zaprzestał jednak pracy naukowej i oświatowej – organizował m.in. kursy śląskoznawcze w Warszawie. Po upadku powstania warszawskiego znalazł się na krótki okres w Krakowie. W latach 1945–1948 ponownie kierował pracami Instytutu Śląskiego w Katowicach, jednak w 1948 placówkę zlikwidowano i przekształcono w zamiejscowy oddział Instytutu Zachodniego w Poznaniu z siedzibą we Wrocławiu. W latach 1950–1957 pracował w Bibliotece Zakładu Narodowego im. Ossolińskich. W 1955 został docentem. W 1957 ponownie mianowano go dyrektorem Instytutu Śląskiego z siedzibą w Opolu (do 1963). W latach 1953–1955 sprawował mandat radnego Wojewódzkiej Rady Narodowej w Katowicach z ramienia SD.
Żonaty z Marią Kokoszyńską-Lutmanową, filozofką na Uniwersytecie Wrocławskim. Miał dwóch braci: Adama (działacza KPZU i PPR) oraz Tadeusza – obaj zginęli podczas II wojny światowej.
Zmarł 27 stycznia 1973 we Wrocławiu. Pochowany 31 stycznia 1973 na Cmentarzu Osobowickim (pole 24, rząd 4 od Alei, grób 140).

</doc>
<doc id="1854899" url="https://pl.wikipedia.org/wiki?curid=1854899" title="Juan José Pizzutti">
Juan José Pizzutti



</doc>
<doc id="1854902" url="https://pl.wikipedia.org/wiki?curid=1854902" title="FK Kramatorsk">
FK Kramatorsk



</doc>
<doc id="1854903" url="https://pl.wikipedia.org/wiki?curid=1854903" title="SK Kramatorsk">
SK Kramatorsk

SK Kramatorsk (ukr. СК «Краматорськ») – ukraiński klub piłkarski, mający siedzibę w mieście Kramatorsk, w obwodzie donieckim, na wschodzie kraju, grający od sezonu 2021/22 w rozgrywkach ukraińskiej Perszej-lihi.
W latach 1946, 1948-1949, 1960-1970 występował w rozgrywkach Mistrzostw ZSRR, a w sezonie 1998/1999 w rozgrywkach ukraińskiej Drugiej Lihi. Obecnie występuje w Perszej Lidze.
Historia.
Chronologia nazw:
Drużyna piłkarska KSO (ros. Краматорское спортивное общество, "Kramatorskoje Sportiwnoje Obszczestwo") została założona w mieście Kramatorsk w 1912 i reprezentowała miejscowe sportowe towarzystwo. W 1936 roku zespół pod nazwą Zawod im. Ordżonikidze zdobył pierwsze mistrzostwo Ukraińskiej SRR, a w 1937 zmienił nazwę na krótszą Awanhard i debiutował w rozgrywkach Pucharu ZSRR. W 1946 klub debiutował w Trzeciej Grupie, wschodniej strefie ukraińskiej Mistrzostw ZSRR. Po roku nieobecności w 1948 i 1949 występował w Drugiej Grupie, strefie ukraińskiej. Potem występował w rozgrywkach mistrzostw i Pucharu obwodu donieckiego. Od 1960 ponownie występował w Klasie B, 2 strefie ukraińskiej. W 1963 w wyniku reorganizacji systemu lig ZSRR został zdeklasowany w rozgrywkach i grał w Klasie B, 2 strefie ukraińskiej, w której występował do 1970. W sezonie 1970 w wyniku kolejnej reorganizacji systemu lig ZSRR zajął najpierw 5 miejsce w Klasie B, 2 strefie ukraińskiej, a potem w turnieju finałowym 12 miejsce, które nie pozwoliło mu dalej uczestniczyć w rozgrywkach na poziomie profesjonalnym. Potem występował w mistrzostwach i Pucharze obwodu.
Od początku rozgrywek w niezależnej Ukrainie klub pod nazwą Donbaskraft występował w rozgrywkach mistrzostw Ukrainy spośród zespołów amatorskich. W sezonie 1992/93 zajął 12 miejsce w 4 grupie. W następnym sezonie 1993/94 zajął 8 miejsce w 5 grupie, w 1994/95 był 14 w 5 grupie. W sezonie 1995/96 przywrócił nazwę Awanhard i zajął pierwsze miejsce w 5 grupie, ale zrezygnował z awansu do Drugiej Lihi. W 1998 klub przyjął nazwę WPS, tak jak reprezentował jednostkę Wojennych Sił Powietrznych (ukr. Військово-Повітряні Сили, "Wijśkowo-Powitriani Syły"). W sezonie 1998/99 zgłosił się do rozgrywek Drugiej Lihi. Po zakończeniu rundy jesiennej przez zadłużenie finansowe został pozbawiony 6 punktów i zdyskwalifikowany. Zajął ostatnie, 14 miejsce i pożegnał się z rozgrywkami na szczeblu profesjonalnym.
Potem jako drużyna amatorska pod nazwami Awanhard-TEC, Awanhard-SKMZ, FK Kramatorsk kontynuowała występy w rozgrywkach Mistrzostw i Pucharu obwodu donieckiego. W 2010 przywrócił nazwę Awanhard i zdobył mistrzostwo obwodu. W 2011 startował w rozgrywkach Amatorskiej Lihi. 4 lipca 2011 otrzymał status klubu profesjonalnego i 23 lipca 2011 roku debiutował w Drugiej Lidze.
16 czerwca 2021 klub został przekazany we własność miasta i w związku z tym zmienił nazwę na SK Kramatorsk.

</doc>
<doc id="1854905" url="https://pl.wikipedia.org/wiki?curid=1854905" title="Romuald Orzeł">
Romuald Orzeł

Romuald Feliks Orzeł (ur. 19 czerwca 1963 w Pucku) – polski dziennikarz, w latach 2009–2010 i w 2011 prezes zarządu Telewizji Polskiej, od 2015 prezes zarządu Fratrii.
Życiorys.
Urodził się i wychowywał w Pucku. W 1988 ukończył studia ekonomiczne na Uniwersytecie Gdańskim. Od 1991 pracował w „Wieczorze Wybrzeża” jako reporter sportowy. Następnie wraz z Andrzejem Dunajskim stworzył autorski zespół dziennikarstwa śledczego. W 1999, po odejściu Dunajskiego z redakcji „Wieczoru”, awansował na redaktora prowadzącego, potem na wydawcę dnia, a ostatecznie – na okres fuzji „Wieczoru Wybrzeża” z „Dziennikiem Bałtyckim” – objął stanowisko zastępcy redaktora naczelnego „Wieczoru Wybrzeża”. Po całkowitej likwidacji stanowiska wyjechał na Śląsk, gdzie odpowiadał za kolejną fuzję: „Trybuny Śląskiej” i „Dziennika Zachodniego”. Następnie powrócił do Trójmiasta na stanowisko prezesa zarządu spółki „Media Skok” (2005–2009), będąc jednocześnie wydawcą i redaktorem naczelnym „Gazety Bankowej”. 
Od początku października 2009 był szefem Biura Zarządu i Spraw Korporacyjnych TVP. 15 grudnia 2009 rada nadzorcza TVP wyłoniła go większością głosów na stanowisko prezesa zarządu. Jeszcze tego samego dnia Orzeł nie przyjął nominacji. Nie zgadzał się z zaplanowanym przez radę nadzorczą podziałem zadań wśród jego zastępców. Po zmianie kompetencji wiceprezesów, nocą 19 grudnia 2009 wybrano go ponownie na prezesa zarządu spółki. 
Został prezesem, mimo że Ministerstwo Skarbu Państwa wyraziło votum separatum wobec jego wyboru na funkcję prezesa TVP.
27 sierpnia 2010 roku Rada Nadzorcza powołała nowy zarząd pod przewodnictwem p.o. prezesa Włodzimierza Ławniczaka oraz odwołała swojego przewodniczącego, Bogusława Szwedo i zawiesiła członka zarządu Przemysława Tejkowskiego. Szwedo oświadczył, że posiedzenie rady było nieważne. Dopiero 20 września sąd wpisał do KRS odwołania członków RN, lecz nie wprowadził jeszcze zapisu o powołaniu p.o. prezesa. 28 lutego RN TVP zdecydowała o nieprzedłużaniu zawieszenia Orła, a na posiedzeniu przeprowadzonym 3 marca zawieszono cały zarząd łącznie z prezesem.
W grudniu 2015 został prezesem zarządu spółki medialnej Fratria.
Deklaruje pochodzenie kaszubskie oraz znajomość języka kaszubskiego.

</doc>
<doc id="1854906" url="https://pl.wikipedia.org/wiki?curid=1854906" title="WPS Kramatorsk">
WPS Kramatorsk



</doc>
<doc id="1854907" url="https://pl.wikipedia.org/wiki?curid=1854907" title="Zawod im. Ordżonikidze Kramatorsk">
Zawod im. Ordżonikidze Kramatorsk



</doc>
<doc id="1854911" url="https://pl.wikipedia.org/wiki?curid=1854911" title="Tamara Tichonowa">
Tamara Tichonowa

Tamara Iwanowna Tichonowa z d. Wołkowa (ros. Тама́ра Ива́новна Ти́хонова z d. Во́лкова, ur. 13 czerwca 1964 w Kowalowie) – radziecka biegaczka narciarska, trzykrotna medalistka olimpijska oraz pięciokrotna medalistka mistrzostw świata.
Kariera.
Startowała na igrzyskach olimpijskich w Calgary w 1988 r. Były to jej pierwsze i ostatnie igrzyska. Zwyciężyła tam na dystansie 20 km stylem dowolnym, a także wspólnie ze Swietłaną Nagiejkiną, Niną Gawriluk i Anfisą Riezcową triumfowała w sztafecie. Zdobyła też srebrny medal w biegu na 5 km techniką klasyczną, w którym uległa jedynie Fince Marjo Matikainen. W ostatnim ze swoich czterech startów zajęła 5. miejsce w biegu na 10 km stylem klasycznym.
W 1985 r. zadebiutowała na mistrzostwach świata zdobywając wraz z Raisą Smietaniną, Lilią Wasilczenko i Anfisą Romanową złoty medal w sztafecie podczas mistrzostw w Seefeld in Tirol. Kolejne dwa medale zdobyła na mistrzostwach świata w Lahti. Razem z Julią Szamszuriną, Raisą Smietaniną i Jeleną Välbe zdobyła srebrny medal w sztafecie. Zdobyła także brązowy medal w biegu na 15 km techniką dowolną, gdzie uległa jedynie zwyciężczyni, swej rodaczce Jelenie Välbe oraz drugiej na mecie Fince Marjo Matikainen. Mistrzostwa świata w Val di Fiemme były ostatnimi w jej karierze. Wspólnie z Lubow Jegorową, Raisą Smietaniną i Jeleną Välbe wywalczyła złoty medal w sztafecie. Co więcej po raz kolejny zdobyła brązowy medal w biegu na 15 km stylem dowolnym. Bieg ten tak jak dwa lata wcześniej wygrała Välbe, a druga była tym razem Szwedka Marie-Helene Östlund.
Najlepsze wyniki w Pucharze Świata osiągnęła w sezonie 1988/1989, kiedy to zajęła 3. miejsce w klasyfikacji generalnej. Łącznie 10 razy stawała na podium zawodów Pucharu Świata, w tym 2 razy zwyciężała. W 1991 r. postanowiła zakończyć karierę.
Po zakończeniu kariery Tichonowa pracowała jego trenerka biegów narciarskich w ojczystych stronach, w Udmurcji.

</doc>
<doc id="1854915" url="https://pl.wikipedia.org/wiki?curid=1854915" title="Vida Vencienė">
Vida Vencienė

Vida Vencienė z domu Mogenytė (ur. 28 maja 1961 w Wiłkomierzu) – litewska biegaczka narciarska reprezentująca barwy Związku Radzieckiego oraz Litwy, dwukrotna medalistka olimpijska.
Kariera.
Igrzyska olimpijskie w Calgary w 1988 były jej olimpijskim debiutem. Tam też osiągnęła swój największy sukces w karierze zdobywając złoty medal w biegu na 10 km techniką klasyczną. Ponadto zdobyła także brązowy medal w biegu na 5 km, w którym lepsze od niej okazały się jedynie zwyciężczyni Finka Marjo Matikainen oraz druga na mecie reprezentantka ZSRR Tamara Tichonowa. Igrzyska w Calgary były pierwszymi i ostatnimi, na których Vencienė reprezentowała Związek Radziecki. Od 1990 r. i odzyskania przez Litwę niepodległości startowała w barwach litewskich. Na igrzyskach olimpijskich w Albertville jej najlepszym wynikiem było 11. miejsce w biegu na 15 km stylem klasycznym. Startowała także na igrzyskach w Lillehammer, jednak zajmowała tam miejsca poza czołową dwudziestką.
W 1987 r. zadebiutowała na mistrzostwach świata zajmując 13. miejsce w biegu na 10 km techniką klasyczną podczas mistrzostw w Oberstdorfie. Swój najlepszy wynik osiągnęła na mistrzostwach świata w Lahti, gdzie w swoim najlepszym starcie, na 30 km techniką dowolną zajęła 7. miejsce. Mistrzostwa świata w Falun w 1993 r. były ostatnimi w jej karierze. Jej najlepszym wynikiem tych mistrzostw było zaledwie 20. miejsce w biegu na 5 km stylem klasycznym.
Najlepsze wyniki w Pucharze Świata osiągała w sezonie 1987/1988, kiedy to zajęła 5. miejsce w klasyfikacji generalnej. Łącznie 3 razy stawała na podium zawodów Pucharu Świata, w tym 1 raz odniosła zwycięstwo. W 1994 r. postanowiła zakończyć karierę.
Vencienė była też dwukrotnie mistrzynią ZSRR: w 1985 r. w sztafecie oraz 1987 r. w biegu na 5 km. Zdobyła także sześć tytułów Litewskiej Socjalistycznej Republiki Radzieckiej. Po zakończeniu kariery zawodniczej Vencienė pracowała w Litewskim Komitecie Olimpijskim przewodnicząc wydziałowi sportów zimowych w latach 1995–2004. Od 2001 r. była też członkinią Komisji Zawodników Litewskiego Komitetu Olimpijskiego.

</doc>
<doc id="1854917" url="https://pl.wikipedia.org/wiki?curid=1854917" title="Vida Venciene">
Vida Venciene



</doc>
<doc id="1854919" url="https://pl.wikipedia.org/wiki?curid=1854919" title="Ekoterroryzm">
Ekoterroryzm

Ekoterroryzm – prowadzenie przestępczych działań z użyciem siły lub przemocy na szkodę przedsiębiorstw, osób fizycznych lub ich grup, uzasadniane prowadzeniem przez nich działalności szkodliwej dla środowiska naturalnego. Potocznie określa się tak także akcje protestacyjne, które niekoniecznie łamią prawo, ale są względnie uciążliwe. Nie mają one jednak na celu zagrożenia ludzkiemu życiu.
Wstęp.
Ekoterroryzm jest formą terroryzmu millenarystycznego (właściwego) – zakładający, że rozwój cywilizacji i techniki stanowi źródło zła, oraz że w imię “oczyszczenia biosfery” dozwolone jest każde działanie wymierzone przeciwko cywilizacji. Według podziału profesora Kuby Jałoszyńskiego ekoterroryzm jest zaliczany do jednego z dziewięciu rodzajów terroryzmu.
Organizacje terrorystyczne tego nurtu działają pod hasłami ochrony środowiska. Cechą charakterystyczną jest wymuszanie pewnych decyzji środowiskowych na rządzie, przedsiębiorstwach, społeczności lokalnej (mieszkańcach) na rzecz rzekomej idei obrony środowiska, a także odstępowania blokowania inwestycji po wpłaceniu na “cele statutowe” organizacji (tzw. cele ekonomiczne).
Krytycy stosowania takiego terminu twierdzą, że wynika on z niewłaściwej interpretacji zagadnień związanych z ochroną środowiska. Uważają, że został on zdefiniowany w celu oczerniania działaczy ekologicznych, i że termin ten bardziej odpowiadałby korporacjom prowadzącym działania o szkodliwych dla środowiska skutkach niż aktywistom ekologicznym.
Definicja.
James F. Jarboe z FBI określił ekoterroryzm w 2002 roku jako „użycie lub grożenie użyciem przemocy o naturze przestępczej przeciwko ludziom lub własności przez zorientowaną na środowisko naturalne, mniejszościową grupę, z ekologiczno-politycznych powodów lub ukierunkowane na publiczność poza celem, zazwyczaj natury symbolicznej”.
W Polsce określenie „ekoterrorysta” zostało spopularyzowane w odniesieniu do aktywistów działających na rzecz zmiany planów budowy drogi przez bagna Rospudy. Krytycy takiego pojmowania rzeczy komentują jednak, że kwestionując przebieg drogi Via Baltica, ekolodzy udowodnili szereg błędów w procedurach administracyjnych związanych z ochroną środowiska, a także zablokowali szkodliwą dla regionu i realizowaną niezgodnie z prawem inwestycję a merytoryczna debata, którą wówczas próbowali zainicjować ekolodzy, została zastąpiona oskarżeniami. Dominował w nich właśnie zarzut „ekoterroryzmu”.
W 2016 roku Sąd Okręgowy w Poznaniu orzekł, iż zwroty: "„ekoterroryści”", "„ pseudoekolodzy”", nie są w świetle art. 212 k.k. wypowiedziami zniesławiającymi.
Typy (rodzaje) działaczy ekologicznych.
Bojownicy praw zwierząt i ochrony przyrody wywodzą się najczęściej z klasy średniej lub wyższej. Działaczami ekoterrorystycznego podziemia jest najczęściej młodzież.
Ekoterroryzm w USA.
Według amerykańskich służb wewnętrznych w 2002 roku, ponad 30% wszystkich zagrożeń terrorystycznych na terytorium USA wiązało się z radykalnymi organizacjami ekologicznymi. Jak pokazują raporty FBI, zagrożenia związane z nimi w USA ciągle przybierają na sile. W okresie od 1996 do 2003 roku odnotowano w USA ponad 600 aktów ekoterroru, w wyniku których dokonano zniszczeń na sumę przekraczającą 45 mln dolarów. W latach 2003 do 2008 kwota ta wyniosła 200 mln dolarów. Historical Dictionary of Environmentalism z 2009 roku podaje, że tylko w Stanach Zjednoczonych w ostatniej dekadzie akty zniszczeń wyrządzonych przez radykalnych ekologów sięgają setek milionów dolarów.
Rząd USA w walce z ekoterroryzmem ustanowił prawo federalne Animal Enterprise Terrorism Act (AETA), które zakazuje każdej osobie angażowania się w działania mające „na celu uszkodzenia lub ingerencję w działalność przedsiębiorstw hodowli zwierząt”, oraz określa wymiar kar.
W 2014 roku Sąd Federalny Illinois oskarżył dwóch amerykańskich działaczy o dopuszczenie się czynów ekoterrorystycznych. Zniszczyli oni ogrodzenie fermy i otworzyli klatki, wypuszczając około 2000 norek. Pozostawili po swoim czynie napis "„Wolność to Miłość”". Sąd wydał wyrok skazujący na 3 lata pozbawienia wolności. Obrońca wniósł o niezgodność ustawy AETA z Konstytucją USA.
Inna para działaczy została zatrzymana i oskarżona w 2015 roku w Kalifornii o akt "“terroru-wewnętrznego”". Wypuścili 6000 norek amerykańskich oraz zniszczyli mienie, za co grozi im 10 lat więzienia i 250 000 dolarów grzywny.

</doc>
<doc id="1854921" url="https://pl.wikipedia.org/wiki?curid=1854921" title="Amerykanie pochodzenia nikaraguańskiego">
Amerykanie pochodzenia nikaraguańskiego

Amerykanie pochodzenia nikaraguańskiego – obywatele lub rezydenci Stanów Zjednoczonych, których przodkowie pochodzą z Nikaragui, bądź też imigranci z tego kraju. Według spisu ludności przeprowadzonego przez Amerykańskie Biuro Cenzusowe w 2000 roku było ich 177 684. W 2005 ich liczebność oceniano już na 281 167 osób.
Migracje.
Ciężko jest ustalić kiedy pierwsi Nikaraguańczycy przybyli do Stanów Zjednoczonych, ze względu na fakt iż przez bardzo długi czas nie wprowadzano rozróżnienia między imigrantami z krajów Ameryki Środkowej. Według danych Amerykańskiego Biura Cenzusowego między 1967 a 1976 rokiem w Stanach Zjednoczonych żyło 28 620 Nikaraguańczyków. 90% z nich w spisie z 1970 zadeklarowało przynależność do rasy białej. Większość obywateli Nikaragui przybywając do USA w latach '60 XX wieku to kobiety. Na 100 migrujących kobiet przypadało wówczas 60 mężczyzn. W 1998 roku, z powodu huraganu Mitch, ponad 2 miliony Nikaraguańczyków opuściło rodzinne strony. Część z nich udała się do USA, gdzie wielu zostało już na stałe.
Według spisu z 1990 roku Stany Zjednoczone zamieszkiwało 202 658 Nikaraguańczyków, z czego 168 659 urodziło się w Nikaragui. W 1992 z tego środkowoamerykańskiego państwa wyemigrowało około 10%-12% ogółu mieszkańców. W przeciwieństwie do poprzednich fal migracji, było wśród nich wiele osób z wykształceniem bądź posiadających odpowiednie kwalifikacje zawodowe. Nie mieli więc tak dużych problemów ze znalezieniem pracy (często umysłowej, a nie fizycznej) i otrzymaniem większego wynagrodzenia jak ich poprzednicy.
Część imigrantów w okresach stabilizacji, powracało do swego kraju.
Przyczyny imigracji.
Jedną z głównych przyczyn migracji do Stanów Zjednoczonych były ciągłe konflikty zbrojne na terenie kraju. W latach 70. XX wieku walki toczyły się między wojskami dyktatora Somozy a próbującymi go obalić Sandinistami. W 1979 Somoza został zmuszony do ucieczki a władzę przejęli jego przeciwnicy. Kraj jednak znajdował się w katastrofalnej sytuacji gospodarczej o czym świadczy choćby dług który wynosił 1,6 miliarda dolarów czy liczba 600 000 ludzi pozostających bez dachu nad głową. W latach '80 XX wieku, z racji przejęcia władzy przez Sandinistów, głoszących marksistowskie hasła, wiele zamożnych i dobrze usytuowanych rodzin opuściło Nikaraguę i wyjechało do USA.
Tymczasem, mimo katastrofalnej sytuacji wewnętrznej, wybuchła następna wojna domowa. Przeciwko nowemu rządowi powstał ruch Contras, wspierany przez CIA. Walki te jeszcze pogłębiły problemy gospodarcze.
Głównymi przyczynami migracji były zatem motywy ekonomiczne i polityczne.
Demografia.
W amerykańskim spisie z 2000 roku 177 684 osoby zadeklarowały nikaraguańskie pochodzenie. Wśród nich było 94 151 kobiet i 83 533 mężczyzn. 76% miało 18 lub więcej lat, zaś zaledwie 5% było po 65 urodzinach
Około 68% amerykańskich Nikaraguańczyków mających 25 lub więcej lat ukończyło szkołę średnią lub wyższą. 11% z nich posiadało bachelor's degree (odpowiednik polskiego licencjatu) lub wyższy tytuł naukowy. Procent członków tej społeczności posiadających bachelor's degree był najwyższy wśród społeczności wywodzących się z Ameryki Centralnej.
Regiony zamieszkania.
Najwięcej Nikaraguańczyków, około 80 tysięcy, zamieszkuje południową Florydę (przede wszystkim hrabstwo Miami-Dade)
W Miami Nikaraguańczycy zamieszkują głównie część Little Havana (Mała Hawana) zwaną Little Managua (Mała Managua). W Kalifornii mieszka druga pod względem liczebności grupa Amerykanów pochodzenia nikaraguańskiego. W 2000 roku było ich 51 336. Zamieszkują głównie obszary metropolitarne Los Angeles i San Francisco.

</doc>
<doc id="1854922" url="https://pl.wikipedia.org/wiki?curid=1854922" title="Porzyca inspektowa">
Porzyca inspektowa



</doc>
<doc id="1854924" url="https://pl.wikipedia.org/wiki?curid=1854924" title="Jaskinia Siedmiu Śpiących">
Jaskinia Siedmiu Śpiących

Jaskinia Siedmiu Śpiących – nekropolia z czasów bizantyjskich, położona nieopodal ruin starożytnego miasta Efez. Wiąże się z nią legenda z czasów wczesnego chrześcijaństwa, gdy była to religia nieuznawana przez rzymskie władze, a jej wyznawcy poddawani byli represjom.
Legenda.
Cesarz Decjusz, słynący z prześladowania chrześcijan, przybywszy do Efezu nakazał zburzyć ich świątynie i rozkazał wszystkim mieszkańcom oddać cześć rzymskim bogom. Siedmiu młodzieńców: Maksymian, Malchus, Martynian, Dionizy, Jan, Serapion i Konstanty, nie chcąc sprzeniewierzyć się swojej wierze, ukryło się w jaskini nieopodal miasta. Rzymscy żołnierze znaleźli ich kryjówkę i zamurowali do niej wejście, myśląc, iż skazują zbiegów na śmierć głodową. Tak się nie jednak nie stało, gdyż młodzieńcy zapadli w trwający 200 lat sen. Gdy minął czas prześladowań, a chrześcijaństwo stało się dominująca religią, przebudzili się. Nie wiedząc o zmianach, jakie zaszły, udali się do Efezu, aby kupić żywność. Tam okazało się, że monety, którymi dysponują, wyszły już z obiegu. Wówczas, zdziwieni, spytali się ludzi o Decjusza. Okazało się, że nie jest on już cesarzem, co więcej zmarł przed wiekami. Gdy upewnili się, że to prawda, opowiedzieli swoją historię. Wieść o cudzie rozeszła się bardzo szybko.
Dziś.
Jaskinia w czasach bizantyjskich była miejscem licznych pielgrzymek. Nie zmieniło się to gdy ziemie te dostały się pod panowanie tureckie. Legenda zyskała nawet na popularności, gdyż miejscowi chrześcijanie żyjący pod panowaniem islamu dostrzegali podobieństwo swojej sytuacji do tej, w jakiej znajdowało się siedmiu młodzieńców. Dziś, z powodu małej liczby chrześcijan w Turcji, jaskinia nie jest już miejscem dużych pielgrzymek, stanowi jednak atrakcję turystyczną i odwiedza ją część turystów zwiedzających ruiny Efezu.

</doc>
<doc id="1854926" url="https://pl.wikipedia.org/wiki?curid=1854926" title="Erik von Detten">
Erik von Detten

Erik Thomas von Detten (ur. 3 października 1982 w San Diego, Kalifornia) – amerykański aktor. Zagrał między innymi w Toy Story (1995) (głos) i adaptacji książki dla nastolatek - Pamiętnik księżniczki (2001).

</doc>
<doc id="1854930" url="https://pl.wikipedia.org/wiki?curid=1854930" title="Cerkiew św. Mikołaja w Brześciu">
Cerkiew św. Mikołaja w Brześciu



</doc>
<doc id="1854933" url="https://pl.wikipedia.org/wiki?curid=1854933" title="Cerkiew św. Mikołaja Cudotwórcy w Brześciu">
Cerkiew św. Mikołaja Cudotwórcy w Brześciu



</doc>
<doc id="1854936" url="https://pl.wikipedia.org/wiki?curid=1854936" title="Pewsey (stacja kolejowa)">
Pewsey (stacja kolejowa)

Pewsey - stacja kolejowa we wsi Pewsey w hrabstwie Wiltshire, na linii Reading - Plymouth. Stacja nie jest zelektryfikowana; pociągi pośpieszne nie zatrzymują się.
Ruch pasażerski.
Ze stacji korzysta ok. 169 733 pasażerów rocznie (dane za rok 2007). Liczba pasażerów korzystających ze stacji ma tendencję wzrostową. Posiada bezpośrednie połączenia z Taunton, Reading i Londynem. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Kasa biletowa, automat biletowy, przystanek autobusowy. Stacja dysponuje parkingiem samochodowym na 77 miejsc, nie dysponuje parkingiem rowerowym.

</doc>
<doc id="1854937" url="https://pl.wikipedia.org/wiki?curid=1854937" title="Cerkiew św. Mikołaja w Brześciu (nieistniejąca)">
Cerkiew św. Mikołaja w Brześciu (nieistniejąca)

Cerkiew św. Mikołaja — nieistniejąca obecnie cerkiew prawosławna, a następnie unicka. Pierwotnie zapewne reprezentowała budownictwo gotyckie na terenie Wielkiego Księstwa Litewskiego. Przebudowana w okresie baroku. Na rozkaz władz carskich zburzona wraz z całą brzeską Starówką w związku z budową twierdzy brzeskiej.

</doc>
<doc id="1854938" url="https://pl.wikipedia.org/wiki?curid=1854938" title="Mahou Sensei Negima">
Mahou Sensei Negima



</doc>
<doc id="1854939" url="https://pl.wikipedia.org/wiki?curid=1854939" title="Bedwyn (stacja kolejowa)">
Bedwyn (stacja kolejowa)

Bedwyn – stacja kolejowa we wsi Great Bedwyn w pobliżu miasta Marlborough w hrabstwie Wiltshire, na linii Reading – Plymouth. Stacja nie jest zelektryfikowana; pociągi pośpieszne nie zatrzymuj się. Jest stacją końcową dla podmiejskich pociągów z Reading.
Ruch pasażerski.
Ze stacji korzysta 20 398 pasażerów rocznie (dane za okres od kwietnia 2020 do marca 2021). Liczba pasażerów korzystających ze stacji ma tendencję wzrostową. Posiada bezpośrednie połączenia z Taunton, Reading i Londynem. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy, telefon. Stacja dysponuje parkingiem samochodowym na 25 miejsc, nie dysponuje parkingiem rowerowym.

</doc>
<doc id="1854940" url="https://pl.wikipedia.org/wiki?curid=1854940" title="Hungerford (stacja kolejowa)">
Hungerford (stacja kolejowa)

Hungerford – stacja kolejowa w mieście Hungerford w hrabstwie Berkshire, na linii Reading - Plymouth. Stacja nie jest zelektryfikowana; pociągi pośpieszne nie zatrzymuj się. Jest stacją końcową dla podmiejskich pociągów z Reading. W przeszłości stacja była przystankiem końcowym linii.
Ruch pasażerski.
Ze stacji korzysta ok. 246 000 pasażerów rocznie (dane za rok 2007). Liczba pasażerów korzystających ze stacji ma tendencję wzrostową. Posiada bezpośrednie połączenia z Taunton, Reading i Londynem. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy, telefon. Stacja dysponuje parkingiem samochodowym na 68 miejsc oraz parkingiem rowerowym na 24 miejsca. Odprawa podróżnych odbywa się w pociągu.

</doc>
<doc id="1854942" url="https://pl.wikipedia.org/wiki?curid=1854942" title="Wareham (stacja kolejowa)">
Wareham (stacja kolejowa)

Wareham – stacja kolejowa w mieście Wareham w hrabstwie Dorset, na linii South Western Main Line. Stacja nie jest zelektryfikowana; pociągi pośpieszne nie zatrzymuj się. Jest stacją końcową dla podmiejskich pociągów z Reading. Ze stacji odgałęzienie kolei zabytkowej do Swanage zlikwidowanej na mocy Beeching Axe.
Ruch pasażerski.
Ze stacji korzysta ok. 337 000 pasażerów rocznie (dane za rok 2007). Liczba pasażerów korzystających ze stacji ma tendencję wzrostową. Posiada bezpośrednie połączenia z Dorchester, Southampton, Weymouth i Londynem. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Kasa biletowa, automat biletowy, przystanek autobusowy, postój taksówek, telefon. Stacja dysponuje parkingiem samochodowym na 70 miejsc oraz parkingiem rowerowym na 10 miejsc.

</doc>
<doc id="1854943" url="https://pl.wikipedia.org/wiki?curid=1854943" title="Kasjan Sakowycz">
Kasjan Sakowycz



</doc>
<doc id="1854944" url="https://pl.wikipedia.org/wiki?curid=1854944" title="New York Dolls (album)">
New York Dolls (album)

New York Dolls – debiutancki album zespołu New York Dolls, wydany w 1973 roku przez wytwórnię Mercury Records.
W 2003 album został sklasyfikowany na 213. miejscu listy 500 albumów wszech czasów dwutygodnika „Rolling Stone”.
Skład.
Gościnnie:

</doc>
<doc id="1854950" url="https://pl.wikipedia.org/wiki?curid=1854950" title="Too Much Too Soon">
Too Much Too Soon

Too Much Too Soon – drugi album studyjny zespołu New York Dolls, wydany w maju 1974 roku przez wytwórnię Mercury Records.
Skład.
Gościnnie:

</doc>
<doc id="1854951" url="https://pl.wikipedia.org/wiki?curid=1854951" title="Walter Lüftl">
Walter Lüftl

Walter Lüftl (ur. 6 listopada 1933) – austriacki inżynier budowlany, były prezes Federalnej Izby Inżynierskiej, odznaczony 11 grudnia 2009 Złotym Dyplomem Inżynierskim Politechniki Wiedeńskiej, kłamca oświęcimski.
Walter Lüftl uzyskał w roku 1959 dyplom inżyniera budowlanego na Politechnice Wiedeńskiej. Został rzeczoznawcą sądowym i prezesem Federalnej Izby Inżynierskiej. Jest członkiem zarządu Austriackiego Towarzystwa ds. Prawa Budowlanego.
Lüftl wielokrotnie zaprzeczał istnieniu komór gazowych w hitlerowskich obozach zagłady.
Opublikował 1991 ekspertyzę twierdzącą, że nie były możliwe masowe morderstwa przy użyciu gazu w obozie koncentracyjnym w Oświęcimiu. 
Z tego powodu musiał ustąpić 1992 ze stanowiska prezesa Federalnej Izby Inżynierskiej.
Postępowanie sądowe przeciw niemu zostało zawieszone pod pozorem, że chodzi tu tylko o "osobiste, subiektywne wątpliwości, bez zamiarów propagandowych". Przeciwko decyzji o zawieszeniu postępowania protestował bezskutecznie Szymon Wiesenthal u ministra sprawiedliwości Austrii Michaleka.
Lüftl publikował nadal w skrajnie prawicowej prasie austriackiej wiele artykułów zaprzeczających masowym morderstwom w hitlerowskich obozach koncentracyjnych.
W grudniu 2009 ogłoszono, że Lüftl otrzymał złoty dyplom z okazji 50-lecia uzyskania dyplomu inżynierskiego. W odpowiedzi na protesty rektor Politechniki Wiedeńskiej Peter Skalicky oświadczył, że dziekanat wydziału nie zgłosił zastrzeżeń do nadania Lüftlowi tej godności.

</doc>
<doc id="1854955" url="https://pl.wikipedia.org/wiki?curid=1854955" title="NGC 7008">
NGC 7008

NGC 7008 (znana również jako Mgławica Embrion lub Zarodek) – mgławica planetarna znajdująca się w gwiazdozbiorze Łabędzia. Odkrył ją William Herschel 14 października 1787 roku. Znajduje się w odległości około 2800 lat świetlnych od Ziemi.

</doc>
<doc id="1854956" url="https://pl.wikipedia.org/wiki?curid=1854956" title="Hrvatska mornarica">
Hrvatska mornarica

Hrvatska mornarica – marynarka wojenna marionetkowego Niepodległego Państwa Chorwackiego podczas II wojny światowej
Po proklamowaniu Niepodległego Państwa Chorwackiego (NDH) 10 kwietnia 1941 r., chorwaccy ustasze rozpoczęli tworzenie sił zbrojnych, w tym marynarki wojennej. Pierwszym jej dowódcą został kontradm. Đuro Jakčin. Jednakże Włochy, okupujące wraz z Niemcami terytorium NDH, nie zgodziły się na posiadanie przez Chorwatów na Morzu Adriatyckim okrętów wojennych większych niż o wyporności do 50 ton. W związku z tym dla ochrony granic i pobierania cła Chorwaci uzbroili szereg łodzi rybackich i niewielkich statków. W 1942 r. utworzono 3 lokalne dowództwa floty:
Ponadto utworzono Flotyllę Rzeczną na Dunaju i Sawie z dowództwem w Zemunie. W ramach tej flotylli istniał Morski Batalion Piechoty, stacjonujący w Zemunie, a następnie w Zagrzebiu. Duża część kadry marynarskiej weszła w skład Chorwackiego Legionu Morskiego, sformowanego 2 lipca 1941, dowodzonego przez kpt. Andro Vrkljana, a następnie kpt. Stjepana Rumenovicia. Legion wszedł w skład niemieckiej marynarki Kriegsmarine. Początkowo jego liczebność wynosiła 343 ludzi. Od końca września 1941 r. służył na Morzu Czarnym. Władze NDH miały nadzieję, że marynarze nabiorą doświadczenia bojowego i będą stanowić zaczątek chorwackiej marynarki wojennej. Legion zajmował się m.in. ochroną obszaru Morza Azowskiego, w oparciu o rekwirowane małe kutry i statki oraz niemieckie patrolowce typu MFK. Ostatecznie w marcu 1944 członkowie Legionu powrócili do Chorwacji.
Flotylla Rzeczna w 1943 składała się z dawnych jugosłowiańskich monitorów "Sava" i "Bosna" (ex. "Morava"), kutrów: "Ustasa", "Bosut", kutrów patrolowych: "Petrincija", "Pliva", "Prace", "Pakra", "Plitvica" (zdobytych przez Niemcy w Holandii i przekazanych Chorwacji), pomocniczych trałowców: "Zagreb", "Peter Zrinski" i okrętu sztabowego "Vrbas" (ex. "Cer"). Część jednostek została utracona w walkach w II połowie 1944, w tym dwie największe "Sava" (9 września 1944) i "Bosna" (czerwiec 1944).
Po wyjściu Włoch z wojny na początku września 1943 r. nastąpiła poważna reorganizacja Marynarki Wojennej NDH. Było to związane z faktem, że Niemcy pozwolili Chorwatom na swobodne rozwijanie ich sił morskich. Poza tym, Chorwaci przejęli kilka portów, zajmowanych dotąd przez wojska włoskie. Pod koniec 1943 r. nowym dowódcą floty wojennej został adm. Edgar Angeli. Na początku 1944 r., kiedy kolejnym dowódcą został kontradm. Nikola Steinfl, Chorwaci przejęli od Niemców pewną ilość statków i okrętów wojennych po Włochach. Były to:
Na krążowniku szkolnym "Niobe" (ex-jugosłowiańskim "Dalmacija") 6 grudnia 1943 r. została zamustrowana mieszana niemiecko-chorwacka załoga, ale okręt już 19 grudnia tego roku wszedł on na mieliznę koło wyspy Silba, na której został 22 grudnia zniszczony przez 2 brytyjskie ścigacze.
W Szybeniku utworzono morską grupę ochrony portu, która składała się z kilku uzbrojonych małych statków motorowych.
9 września 1944 r. Chorwaci dostali od Niemców 8 małych kutrów torpedowych (według innych źródeł 5) typu KS (m.in. KS 11, KS 31 i KS 32), z których pod koniec tego miesiąca sformowano Kroatische Küsten-Schnellbootsflottille w Rijece. Podporządkowano ją niemieckiej 11 Dywizji Ochronnej.
Zmiany dotknęły też Flotyllę Rzeczną. Oprócz dowództwa w Zemunie (rzeczne policyjne statki patrolowe "Plitvica", "Praca" i "Bosut" oraz statek remontowy "Lika") utworzono dowództwo w Slavonskim Brodzie (monitory rzeczne "Sava" i "Bosna", statek-baza "Vrbas", rzeczne policyjne statki patrolowe "Petrinjcica", "Pakra" i "Pliva").
Marynarka chorwacka borykała się z przypadkami dezercji marynarzy do partyzantów. 14 grudnia 1944 zdezerterowała wraz z okrętem załoga kutra KS-5 (ex. KS-32), co stało się przyczyną decyzji o likwidacji odrębnej chorwackiej marynarki wojennej przez Niemców z dniem 1 stycznia 1945 i wcieleniu okrętów i ich załóg do marynarki niemieckiej. Na dzień 1 stycznia 1945 r. Marynarka Wojenna NDH liczyła 139 oficerów, 152 podoficerów i 1340 marynarzy oraz 437 innych osób.

</doc>
<doc id="1854957" url="https://pl.wikipedia.org/wiki?curid=1854957" title="Ustilago maydis">
Ustilago maydis



</doc>
<doc id="1854958" url="https://pl.wikipedia.org/wiki?curid=1854958" title="NGC 7139">
NGC 7139

NGC 7139 – mgławica planetarna znajdująca się w gwiazdozbiorze Cefeusza. Odkrył ją William Herschel 5 listopada 1787 roku.

</doc>
<doc id="1854961" url="https://pl.wikipedia.org/wiki?curid=1854961" title="Brynolf Algotsson">
Brynolf Algotsson

Brynolf Algotsson (łac.) "Brynolfus" (ur. ok. 1250, zm. 6 lutego 1317) – święty Kościoła katolickiego, biskup.
Życiorys.
Po ukończeniu studiów w Paryżu powrócił do Szwecji i mianowany został kanonikiem przy katedrze w Skarze. Zanim został obrany biskupem tamtejszej diecezji (1278 r.) przewodniczył kapitule w Linköpingu. Spór w jaki wdał się z królem Magnusem I Birgerssonem był przyczyną opuszczenia stolicy biskupiej, co działo się w latach 1288-1289.
Zachowały się pamiątki piśmiennicze autorstwa św. Brynolfa. O kanonizację biskupa wystąpił, w 1416 r. król Eryk Pomorski. Po rozpatrzeniu wniosku przez Sobór w Konstancji, papież Marcin V zaaprobował kult św. Brynolfa w 1417 roku.
Jego wspomnienie obchodzone jest 6 lutego.
Imię.
Imię Brynolf jest imieniem pochodzenia germańskiego i składa się z elementu "brun" oznaczającego kolor brązowy, lub też "brünne" – pancerz, zbroja i "wulf" – wilk. Odpowiednikami w języku angielskim jest Byrnwold i Beornwald, a w języku niemieckim Brunolf i Brünolf.

</doc>
<doc id="1854962" url="https://pl.wikipedia.org/wiki?curid=1854962" title="Ustilago">
Ustilago

Ustilago (Pers.) Roussel (głownia) – rodzaj grzybów należący do rodziny głowniowatych ("Ustilaginaceae").
Systematyka i nazewnictwo.
Pozycja w klasyfikacji według Index Fungorum: "Ustilaginaceae, Ustilaginales, Ustilaginomycetidae, Ustilaginomycetes, Ustilaginomycotina, Basidiomycota, Fungi".
Charakterystyka.
Gatunki należące do rodzaju "Ustilago" to grzyby pasożytujące wyłącznie na roślinach z rodziny wiechlinowatych ("Poaceae"), często na zbożach. Ich grzybnia rozwija się miejscowo, lub przerasta całą roślinę. Zbudowana jest ze strzępek o przegrodach poprzecznych bez otworów. Wszystkie komórki grzybni mogą wytwarzać ustilospory. Skupiska ustilospor mają ciemnobrunatną lub niemal czarną barwę, nie są pokryte warstwą perydium i nie powstają w nich kolumelle. Najczęściej powstają w kwiatach roślin, ale czasami także na innych częściach roślin.
U porażonych zbóż wywołują choroby zwane głowniami. Choroby te powodują duże straty w gospodarce.
Niektóre gatunki.
Nazwy naukowe na podstawie "Index Fungorum". Uwzględniono tylko gatunki zweryfikowane o potwierdzonym statusie.

</doc>
<doc id="1854964" url="https://pl.wikipedia.org/wiki?curid=1854964" title="One Day It Will Please Us to Remember Even This">
One Day It Will Please Us to Remember Even This

One Day It Will Please Us to Remember Even This – trzeci album studyjny zespołu New York Dolls, wydany 25 lipca 2006 roku przez wytwórnię Roadrunner Records.
Lista utworów.
Bonusy:
Skład.
Gościnnie:

</doc>
<doc id="1854980" url="https://pl.wikipedia.org/wiki?curid=1854980" title="Billy Gonsalves">
Billy Gonsalves

Adelino William Gonsalves (ur. 10 sierpnia 1908 r. w Portsmouth, zm. 17 lipca 1977 r. w Kearny) – amerykański piłkarz, reprezentant kraju, grający na pozycji napastnika.
Kariera piłkarska.
Karierę piłkarską rozpoczął w 1926 w klubie Lusitania Recreation Club. Od tego czasu grał w takich klubach jak Boston Wonder Workers, Fall River Marksmen, New York Yankees, New Bedford Whalers, Fall River, Stix, Baer and Fuller, St. Louis Central Breweries, St. Louis Shamrocks, Beltmar Drug, South Side Radio, Chicago Manhattan Beer, Healy, Kearny Scots, Brooklyn Hispano i Newark Germans. W 1952 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1930. Został powołany na MŚ 1930. Powołanie otrzymał też na MŚ 1934. Po tym turnieju nie zagrał w reprezentacji, dla której wystąpił w 6 spotkaniach i strzelił 1 bramkę.

</doc>
<doc id="1854981" url="https://pl.wikipedia.org/wiki?curid=1854981" title="Jekaterina Ławrentiewa">
Jekaterina Ławrentiewa



</doc>
<doc id="1854984" url="https://pl.wikipedia.org/wiki?curid=1854984" title="Cause I Sez So">
Cause I Sez So

Cause I Sez So – czwarty album studyjny zespołu New York Dolls, wydany 5 maja 2009 roku przez wytwórnię Atco Records.

</doc>
<doc id="1854987" url="https://pl.wikipedia.org/wiki?curid=1854987" title="Jaz Szczytniki">
Jaz Szczytniki

Jaz Szczytniki ("Jaz Szczytnicki", "Jaz Zwierzyniecki") – jaz z zamknięciem powłokowym, położony we Wrocławiu, wybudowany w ramach Stopnia Wodnego Szczytniki. Jaz piętrzy wody odnogi rzeki Odry – w 0,1 km Starej Odry. Pierwszy jaz został wybudowany w tym rejonie w 1555 roku, a następnie został przebudowany w 1793 roku. Jaz współczesny został wybudowany podczas realizacji inwestycji z zakresu hydrotechniki prowadzonej we Wrocławiu, polegającej na przebudowie drogi wodnej na Odrze prowadzącej do i przez miasto, ale z pominięciem centrum miasta, tj. Śródmiejskiego Węzła Wodnego. Inwestycja ta była przeprowadzona w latach 1892–1897 i polegała na budowie nowego szlaku żeglugowego, głównie pod kątem możliwości przewozu drogą wodną materiałów masowych, w szczególności węgla z Górnego Śląska. W tym celu, częściowo istniejącym wcześniej korytem, służącym do odprowadzenia wód wezbraniowych i powodziowych, a częściowo nowym Kanałem Miejskim przeprowadzono nową drogę wodną, tzw. "Drogę Wielkiej Żeglugi", "Wrocławski Szlak Miejski".
Funkcje.
Jaz reguluje stany wody:
Na rzece:
Jaz przegradza koryto:
"Stara Odra":
Historia i charakterystyka.
Jaz został zniszczony podczas powodzi w lipcu 1997 roku. Następnie został odbudowany i równocześnie zmodernizowany. Koniec robót nastąpił w 2002 roku. Korona jazu ma 45 metrów szerokości. Jaz ma jedno przęsło. Na niej znajduje się powłoka, którą napełniając wodą, można regulować piętrzenie na jazie. Ponur stanowi płyta grubości 1 metra. Podczas modernizacji wybudowano przepławkę dla ryb. Spad wynosi 2,05 m.

</doc>
<doc id="1854992" url="https://pl.wikipedia.org/wiki?curid=1854992" title="Iker Muniain">
Iker Muniain

Iker Muniain Goñi, [], (ur. 19 grudnia 1992 w Pampelunie) – hiszpański piłkarz narodowości baskijskiej, występujący na pozycji napastnika, obecnie zawodnik Athletic Bilbao, reprezentant Hiszpanii w piłce nożnej.
Kariera.
Athletic Bilbao.
Debiut zaliczył w kwalifikacjach Ligi Europy w meczu z BSC Young Boys, wchodząc w 59 minucie meczu za Gaizikę Toquero. Bilbao przegrało ten mecz 0:1, a Muniain był najmłodszym graczem, który założył koszulkę tej drużyny w oficjalnym meczu mając 16 lat, 7 miesięcy i 11 dni.
Jeden tydzień później w rewanżu w Szwajcarii zdobył swojego pierwszego gola w karierze. Athletic wygrał ten mecz 2:1 dzięki bramkom na wyjeździe. Po tym meczu Muniain znowu wpisał się do rekordów Bilbao, mając 16 lat, 7 miesięcy i 18 dni.
30 sierpnia 2009 ustanowił kolejny rekord. W inauguracyjnej wygranej w meczu z Espanyolem zagrał od 1 minuty, stając się najmłodszym piłkarzem, który zagrał w La Liga.
Dwa tygodnie później zdobył kolejną bramkę w Lidze Europy. W meczu z Austrią Wiedeń jego drużyna wygrała 3:0. 2 pozostałe bramki zdobył Fernando Llorente.
Dążąc za rekordami ustanowił nowy - najmłodszy strzelec najwyższych lig rozgrywkowych w Europie. 4 października 2009 strzelił bramkę w meczu z Realem Valladolid. Gola strzelił mając 16 lat, 289 dni, a Atletic zremisował 2-2.
1 grudnia 2009 podpisał swój pierwszy profesjonalny kontrakt z Athletic do czerwca 2015.
6 grudnia 2009 prawie po miesięcznej kontuzji w meczu z Valencią zdobył kolejną bramkę. Tydzień później asystował przy kolejnych dwóch golach swoich kolegów z drużyny w wygranym meczu 2:1 z Realem Zaragozą.
Dostawał od trenera coraz większe zaufanie. W meczu z Xerez CD zagrał pełne 90 minut i odwdzięczył się zdobywając bramkę już 2 minucie meczu.
Statystyki.
Aktualne na 19 maja 2019
Reprezentacja.
Z reprezentacją Hiszpanii U-17 w piłce nożnej był na Mistrzostwach Świata U-17 w 2009. Hiszpania trafiła w grupie na Stany Zjednoczone, Malawi, Zjednoczone Emiraty Arabskie i bez problemu wyszła bez straty punktu. Hiszpania w tym turnieju zajęła trzecie miejsce, Muniain grał we wszystkich meczach, ale nie zdobył żadnej bramki.
W mistrzostwach Europy U-19 we Francji wywalczył z drużyną Hiszpanii 2. miejsce przegrywając w finale z gospodarzami turnieju.
W dorosłej reprezentacji zadebiutował 29 lutego w zwycięskim 5:0 towarzyskim meczu z Wenezuelą.

</doc>
<doc id="1854998" url="https://pl.wikipedia.org/wiki?curid=1854998" title="Federico Colbertaldo">
Federico Colbertaldo

Federico Colbertaldo (ur. 17 października 1988 w Montebelluna) – włoski pływak specjalizujący się w stylu dowolnym, brązowy medalista mistrzostw świata, mistrz i wicemistrz Europy (basen 25 m).
Jego największym dotychczasowym sukcesem jest brązowy medal mistrzostw świata na basenie 50 m w Melbourne (2007) na 800 m kraulem oraz złote medale mistrzostw Europy na krótkim basenie - w Rijece w 2008 roku i w Eindhoven w 2010 roku na dystansie 1500 metrów stylem dowolnym.
Uczestnik Igrzysk Olimpijskich z Pekinu (11. miejsce na 400 i 10. miejsce na 1500 m stylem dowolnym).

</doc>
<doc id="1854999" url="https://pl.wikipedia.org/wiki?curid=1854999" title="Severn Beach Line">
Severn Beach Line

Severn Beach Line – lokalna linia kolejowa w Wielkiej Brytanii, w Bristolu. Rozpoczyna się na wzgórzu "Narroways Hill" a kończy w Avonmouth. Biegnie przez północne przedmieścia Bristolu, swoją trasę kończy nad rzeką Severn. Uznawana jest za jedną z najatrakcyjniejszych turystycznie linii w Wielkiej Brytanii i polecana jako atrakcja turystyczna. Linia nie jest zelektryfikowana, obsługiwana jest przez autobusy szynowe. Rozstaw torów wynosi na całej długości 1435 mm.
Historia.
Linia została otwarta w 1865 r. a jej budowa trwała dwa lata. Jej trasa była nieco krótsza niż obecna; biegła od mostu Clifton Suspension Bridge do Avonmouth. Początkowo linia przeznaczona była do obsługi portu. Była linią izolowaną - nie łączyła się z żadną inną; do ogólnego systemu została wprowadzona w roku 1885. Obecnie linia jest połączona z obu stron z liniami głównymi.
Przewozy pasażerskie.
Obecnie linia łączy Avonmouth ze stacją Bristol Temple Meads. Linię obsługuje przewoźnik First Great Western przy współpracy z władzami miejskimi Bristolu, które dofinansowują projekt.
W dni robocze pociągi kursują na linii co pół godziny; od 2008 uruchomiono również kursy w niedziele. Na linii znajduje się dziewięć przystanków. Żaden z nich nie jest wyposażony w kasy biletowe ani nie ma obsługi. Odprawa podróżnych odbywa się w pociągu.

</doc>
<doc id="1855000" url="https://pl.wikipedia.org/wiki?curid=1855000" title="Rdzowate">
Rdzowate

Rdzowate ("Pucciniaceae" Chevall.) – rodzina grzybów z rzędu rdzowców ("Pucciniales").
Charakterystyka.
Pasożyty roślin nagonasiennych ("Gymnospermae") i okrytonasienych ("Angiospermae").
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Nazwy według W. Wojewody. Wcześniejsze systemy klasyfikacji zaliczały rodzinę rdzowatych do rzędu "Uredinales" (rdzawnikowce).

</doc>
<doc id="1855001" url="https://pl.wikipedia.org/wiki?curid=1855001" title="Red Patent Leather">
Red Patent Leather

Red Patent Leather – album koncertowy zespołu New York Dolls nagrany 2 marca 1975 w klubie "Little Hippodrome" (Nowy Jork). Wydany w 1984 roku przez wytwórnię Fan Club Records.

</doc>
<doc id="1855002" url="https://pl.wikipedia.org/wiki?curid=1855002" title="Pekka Niemelä">
Pekka Niemelä

Pekka Niemelä (ur. 6 marca 1974 w Helsinkach) – fiński skoczek narciarski, a następnie trener tej dyscypliny sportu. Wicemistrz świata juniorów w drużynie (1991), medalista mistrzostw kraju.
Przebieg kariery.
W Pucharze Świata startował od sezonu 1990/1991 do 1995/1996, ale nie zdobył punktów. Startował głównie w Pucharze Kontynentalnym. Jego największym osiągnięciem jako zawodnika jest srebrny medal mistrzostw świata juniorów wywalczony drużynowo w Reit im Winkl. W drużynie tej oprócz Niemeli wystąpili Mika Laitinen, Janne Väätäinen i Riku Äyri. W 1996 zakończył karierę zawodniczą.
W barwach klubu Puijon Hiihtoseura z Kuopio zdobył w konkursie drużynowym mistrzostwo (1994) oraz trzykrotnie wicemistrzostwo Finlandii (1993, 1995, 1996). Po sezonie 1996/1997 zakończył sportową karierę.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Kariera trenerska.
Pekka Niemelä po zakończeniu kariery sportowej rozpoczął karierę trenerską. Pracował najpierw jako trener w klubie Puijon Hiihtoseura w Kuopio, gdzie on i jego asystent, Ari-Pekka Nikkola szkolili między innymi takich skoczków, jak Matti Hautamäki, Janne Happonen i Toni Nieminen. W latach 2001–2002 był trenerem reprezentacji Finlandii B. Pod jego wodzą Janne Happonen (indywidualnie) i reprezentacja Finalndii (drużynowo) zdobyli mistrzostwo świata juniorów 2002 w niemieckim Schonach. Po sezonie 2001/2002 został trenerem reprezentację Japonii, którym był do 2005 roku. Pracował tam z takimi zawodnikami jak Daiki Itō, Noriaki Kasai, Kazuya Yoshioka a także z kombinatorem norweskim Daito Takahashim. Na mistrzostwach świata 2003 we włoskim Val di Fiemme Noriaki Kasai zdobył dwukrotnie brązowy medal, natomiast reprezentacja Japonii zdobyła wicemistrzostwo świata w konkursie drużynowym.
Sukcesy podopiecznych Niemeli w Japonii w latach 2002–2005 (chronologicznie)
W maju 2006 roku został trenerem reprezentacji Francji, równocześnie trenując reprezentację B i juniorów. Do pracy dojeżdżał z rodzinnego Kuopio. Zna podstawy języka francuskiego. W marcu 2010 roku został trenerem reprezentacji Finlandii w skokach narciarskich, a w kwietniu 2014 roku odszedł z reprezentacji Finlandii. W lipcu 2014 roku został trenerem reprezentacji Turcji, którym był do 2018 roku, a następnie został trenerem trenującej w Finlandii grupie reprezentacji Chin.

</doc>
<doc id="1855003" url="https://pl.wikipedia.org/wiki?curid=1855003" title="Bart McGhee">
Bart McGhee

Bart McGhee', właśc. Bartholomew McGhee (ur. 30 kwietnia 1899 w Edynburgu, zm. 26 stycznia 1979 w Filadelfii) – amerykański piłkarz pochodzenia szkockiego, reprezentant kraju, grający na pozycji napastnika.
Kariera piłkarska.
Karierę piłkarską rozpoczął w 1917 w klubie New York Shipbuilding. Od tego czasu grał w takich klubach, jak Wolfenden Shore, Philadelphia Hibernian, New York Field Club, Fleisher Yarn, Indiana Flooring, Philadelphia Field Club, New York Nationals i New York Giants. W 1931 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1930. Został powołany na MŚ 1930. Strzelił tam bramkę reprezentacji Belgii. Po tym turnieju nie zagrał w reprezentacji, dla której wystąpił w 3 spotkaniach i strzelił 2 bramki.

</doc>
<doc id="1855004" url="https://pl.wikipedia.org/wiki?curid=1855004" title="Alessandro Terrin">
Alessandro Terrin

Alessandro Terrin (ur. 11 lipca 1985 w Dolo) – włoski pływak specjalizujący się w stylu klasycznym, wicemistrz świata (basen 25 m), mistrz Europy, wielokrotny medalista mistrzostw Europy (basen 25 m).
Jego największym dotychczasowym sukcesem jest srebrny medal mistrzostw świata na basenie 25 m w Szanghaju (2006) oraz złoty medal mistrzostw Europy na basenie 50 m w Budapeszcie w 2006 roku na dystansie 50 m żabką.

</doc>
<doc id="1855005" url="https://pl.wikipedia.org/wiki?curid=1855005" title="Alexandre Licata">
Alexandre Licata

Alexandre Licata (ur. 2 stycznia 1984 w Grenoble) – francuski piłkarz występujący na pozycji pomocnika.
Kariera klubowa.
Licata karierę seniorską rozpoczynał w rezerwach zespołu Lille OSC, występujących w CFA. Grał tam w sezonie 2003/2004. Potem odszedł do innej drużyny grającej w CFA – CS Louhans-Cuiseaux. W sezonie 2004/2005 awansował z tym klubem do Championnat National. W styczniu 2006 roku podpisał kontrakt z pierwszoligowym AS Monaco. W sezonie 2005/2006, jak również w następnym, nie zagrał tam w żadnym spotkaniu. 
W styczniu 2007 roku został wypożyczony do drugoligowego FC Gueugnon. W Ligue 2 zadebiutował 16 lutego 2007 w przegranym 1:2 meczu z Tours FC, w którym zdobył też bramkę. W Gueugnon grał do końca sezonu 2006/2007. Następny sezon spędził na wypożyczeniu w drugoligowej Bastii, a potem wrócił do Monaco. W jego barwach zadebiutował 30 sierpnia 2008 w przegranym 0:1 meczu rozgrywek Ligue 1 z Grenoble Foot 38, a 29 października 2008 w wygranym 3:1 pojedynku z AS Nancy strzelił swojego pierwszego gola w Ligue 1.
Latem 2009 roku Licata przeszedł do AJ Auxerre, również występującego w Ligue 1. Z powodu kontuzji nie rozegrał tam jednak żadnego spotkania i w 2012 roku zakończył karierę.

</doc>
<doc id="1855009" url="https://pl.wikipedia.org/wiki?curid=1855009" title="Daniel Pietrow">
Daniel Pietrow



</doc>
<doc id="1855010" url="https://pl.wikipedia.org/wiki?curid=1855010" title="Vytautas Janušaitis">
Vytautas Janušaitis

Vytautas Janušaitis (ur. 13 października 1981 w Kownie) – litewski pływak specjalizujący się w stylu zmiennym na dystansie 200 m, brązowy medalista mistrzostw Europy, wielokrotny medalista mistrzostw Europy (basen 25 m).
Jego największym dotychczasowym sukcesem jest brązowy medal mistrzostw Europy na basenie 50 m w Eindhoven w 2008 roku na dystansie 200 m stylem zmiennym.
Trzykrotnie startował w igrzyskach olimpijskich. W 2004 roku w Atenach zajął 7. miejsce w finałowym wyścigu na swoim koronnym dystansie.

</doc>
<doc id="1855011" url="https://pl.wikipedia.org/wiki?curid=1855011" title="Wachlarek Bellotta">
Wachlarek Bellotta



</doc>
<doc id="1855012" url="https://pl.wikipedia.org/wiki?curid=1855012" title="The Best of Talking Heads">
The Best of Talking Heads

The Best of Talking Heads – trzecia składanka postpunkowego amerykańskiego zespołu Talking Heads wydana 17 sierpnia 2004.

</doc>
